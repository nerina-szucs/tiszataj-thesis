tiszatáj
1973. FEIR. * 27. ÉVF.

Nagy

László,
Csanádi
Imre,
Fodor András
versei; Pilinszky János színműve;
Illyés Gyula: Petőfi lángjánál;
Mocsár Gábor írása a kisvasutakról;
Vita
a szegedi
Dózsahagyományról

tiszatáj
I R O D A L M I ÉS K U L T U R Á L I S F O L Y Ó I R A T
A M a g y a r Írók S z ö v e t s é g e
D é l - m a g y a r o r s z á g i Csoportjának
lapja
Megjelenik havonként

Főszerkesztő: ILIA M I H Á L Y
Főszerkesztő-helyettes: A N N U S JÓZSEF

Kiadja a Csongrád megyei Lapkiadó Vállalat. Felelős kiadó: Kovács László
Szerkesztőség: 6740 Szeged, Magyar Tanácsköztársaság ú t j a 10. Táviratcím: Tiszatáj
Szeged, Sajtóház. Telefon: 12-330. Postafiók: 153. Terjeszti a Magyar Posta. Előfizethető bármely postahivatalnál, a kézbesítőknél, a posta hírlapüzleteiben és a
Posta Központi Hírlap Irodánál (KHI 1900 Budapest, József nádor tér 1. sz.) közvetlenül vagy postautalványon, valamint átutalással a KHI 215-96162 pénzforgalmi
jelzőszámra. Egyes szám ára 6 forint. Előfizetési díj: negyedévre 18, fél évre 38,
egy évre 72 forint. Kéziratot nem őrzünk meg és nem adunk vissza. Indexszám: 25 916.
73-5767 — Szegedi Nyomda

Tartalom
XXVII. ÉVFOLYAM, 2. SZÁM
1973. FEBRUÁR
NAGY LÁSZLÓ: Ereklye (vers)
3
CSANÁDI IMRE versei: Lajos király, udvarostul, a
Képes Krónika első lapján, Csíksomlyói mester:
Quo vadis?
5
PILINSZKY JÁNOS: Síremlék (színmű egy felvonásban) 9
FODOR ANDRÁS: Kélt újra j.el (vers)
12
HERVAY GIZELLA versei: Dadogva, Szemmel verő,
Pietá
13
TRENCSÉNYI IMRE: A legenda (elbeszélés)
15

TANULMÁNY
ILLYÉS GYULA: Petőfi lángjánál
VEKERDI LÁSZLÓ: A tettenért idő
KISS FERENC: Kritikánk tagozódása
FERENCZI IMRE: Magyarok között Kárpátalján

21
26
35
45

HAZAI TÜKÖR
MOCSÁR GÁBOR: Keskeny vágányon (Rekviem a madzagvasutakért)

51

ÖRÖKSÉG
PÉTER LÁSZLÓ: Kiirtandó Dózsa-hagyomány?
65
KULCSÁR PÉTER: A szegedi Dózsa-hagyomány legendája
66
KÁNTOR LAJOS: Kortársunk Madách
72

KRITIKA
CSETRI LAJOS: Juhász Ferenc: Titkok kapuja
JANKOVICS JÓZSEF: Rónay György: Nem jött madár

76
80
1

OLASZ SÁNDOR: Tenni, de mit? (Csiki László: Kellékek; Vári Attila: Casanova, a zongora árverése és
más történetek; Bogdán László: Matiné)
A. J.: Fekete Gyula: A fiú meg a katonák
MÁTYÁS ISTVÁN: Lugossy Gyula: A lézengő
KÓSA LÁSZLÓ: Benkő Samu: Murokország
POMOGÁTS BÉLA: K. Jakab Antal: A névmás éjszakája
BÁLINT CSANÁD: Dienes István: A honfoglaló magyarok

82
85
86
87
88
90

MŰVÉSZET
ANNUS JÓZSEF: Apáczai tornyot választ
Géza drámája Békéscsabán)

(Páskándi

ILLUSZTRÁCIÓ
Németh József rajzai a 44., 64., 71., 93., 96. oldalon
és Műmelléklet I—II.
Hézső Ferenc rajza a 20. oldalon
Szalay Ferenc rajza a 8. oldalon
Zombori László rajzai a 4. és 50. oldalon

94

\

NAGY

LÁSZLÓ

Ereklye
Nyitott szemem az éjben, De én nem vagyok vadnyúl, aki őrszeme
önmagának. A nyúl fia szüntelen ott él, ahol született.
Orrcimpáját
virág csiklandja, hamarosan puskapor fintorítja. Bukfencre is ott
lövijc fészke közelében. Én elmegyek hét határon, hét világon túlra.
De ha majd a holdban könyöklök, akkor is ereklyémre nézek. Nyitott szemem a holdban. Már vér a szemem, dér a sisakom, de csak
nézem ereklyémet: ezt a mén-zábolát. S mire a jégvirágok a pára
kríziséből felnőnek előttem s hivalkodik reggelre a tél:
ereklyémet
leemelem az ablak bitójáról s megmelegítem
számban.
Megrázom
fejemet, két orcámnál nagy a csilingelés. De az Aranykoszorú,
a
kitüntetések
hallgathatnak örök sötétben. Hallgassanak. Nincs más
ereklyém.
Hozhattam volna egy csipetet a legelői mohából. Ahol
kiskoromban
álomból ijedtem rá a vérpados alkonyatra. Sírván barmaim
rémületére, jutott eszembe először, hogy nekem is meg kell halnom. És
megtarthattam
volna egy véres ballonkabátot.
Harmincegy
golyó
ütötte át, de csak bőrét csípték a fiúnak, bizonyítva: létezik csoda
is. Figyelmeztetve:
nem véletlenül maradsz élve, még sokat akar
tőled a sors. És nem hoztam szálat se a balkáni nő hajából.
Nézem ereklyémet az ablak bitóján. Nyitott szemem a télben. Akkor
is így néztem, s láttam: férfiak jönnek rudakkal, kötelekkel.
Örökostoba inkvizíció. Rátörnek az eretnekre, a fekete ménre, a betöretlenre. Közben hány cigarettát sodrok s füstölök égre, tudja az ég.
Ahol füst jár kéken, a lófogak ott vicsorítnak, nem veszik be a zabolát. Anyánk sikongat. Kötelek szakadnak, ostobák esnek
hanyatt.
De akár a keljföljancsik, inogva újra merőlegesek s lóhúgytól, habtól csatakosan vonulnak tanácskozásra. Ezek eltörik derekadat,
gyönyörűm. Ezek fejbe lőnek. Ezek hurkának töltik véredet,
szívem.
Add ide tenyerembe megsebzett szádat. Add a szemedet
szememhöz. Ezt a vasat pedig a széna selymével
becsavarom s te játszva
beveszed. Enyém vagy már, nem az övék. Én a tied.
Megszülettünk,
hogy hozzáadjunk valami jót a világhoz. Megnyílt a világ harsonáson, ló és lovasa szűz repülésben arányozza a tornyokat,
magaslatokat. Hótól, tajtéktól vagyunk fehérek. Anyánk pedig
beleőszül,
3

hogy elvesztünk, elmentünk örökre. Riadalmas
gyengédség lovasszobra a hóesésben.

ablaka

elé

álljunk,

Hívják a tavaszt ingereink, jönnie kell. Már nyílik a
százszorszép.
Nyitott szemem a tavaszban. Ménemet fényesítem vőlegényévé
kancácskáknak, özvegy kabláknak. Mert háború után az ember még a
pacsirtát is ekébe fogná. Mert láttam én, miképpen vonul a törzsmének arkangyal-tábora
hullámozva völgyön-hegyen
nyugatra,
a
germánok vasfazekába — immár kiherélve, meggyalázva,
ágyéktól
bokáig vérharisnyásan.
Csak a terebély gyümölcsfa,
aki
fölöttünk
állt, ő mondhatná el, mit művelt eposzi ménem a virágpor
évadjában. Esztendő múlva a kiscsikók tábora táncolt lángján a tavaszi
gyufavirágnak.
Hullván a naptár levele, nem födheti el ifjúságom. Lovam se halt
meg igazán, csak átváltozott.
Nézem ereklyémet
addig, addig, míg
a jégtáblás Dunából ő veti föl a fejét szalagosan, s
fölemelkedik
szárnyaival. Csupa igazgyöngy a tollazata s már csapkodja
ablakom.
Hív egy tiszta vágtára, kerek repülésre megint. Már a
kupolákon
dobolunk s a romlás pokoli kobakjain. Aztán ennek is vége. Elcsitulunk. Nyitott szemem az éjben.

CSANÁDI

IMRE

os király, udvarostul, a Képes Krónika első lapján
AZ 1360-AS ÉVEKBŐL

Urunk Lajos, elülső
képen,
országol, ülvén
középen,
kőből faragott királyi
széken,
melynek méltó
mennyezeti,
magasra nővén,
megveti
kép kerítését,
lágy-kékkel
írottat,
arany levéllel sűrűn futtatottat,
—
homlokán toronyfiakat
fitogtat.
Lajos királyunk
koronásán,
regnál leomló hölgymenyét
palástban,
tartván aranypálcát
és -almát:
esméri
magának-fölötte
uraként csak az Egy-Isten
hatalmát.

—

Öltözeti olasz
szabású,
veres és barna
sávozású.
Kékellik,
keresztbe taszítva, .
lábán feszes, olasz
harisnya.
Négybojtú
párna farának
alatta:
ne törje a márványkő
padka.
Tekintsünk
király
orcájára:
nincsen bajusza, sem szakálla, —
követ ebben is olasz
módot.
• Két ránc, gondmarta, orr tövén
vonódott.
Indulat süt tekintetében,
—
sandának mondhatnánk
más
néven.
Mi tagadás? ferde a válla ...
Hatalmas úr, de — csak kiüt hibája.
(Jó, hogy Arany János nem látta:
esett volna
szomorúságba.
Kit zordul megviselt
a bánat,
kellett: Lajost álmodja
dáliának.)
5

Király jobbján magyari
urak,
pallost vonván,
udvarlanak,
páncélos, vértes, sisakos
bárók,
térdig zekében, hímesen
tarkáilók.
Napnyugati
főlovagoknak
láttassanak mind: arra igen
adnak.
Balján szép renddel a
királynak
napkeleti
hadnagyok
állnak.
Kinek-kinek
hosszú
kaftánja
virággal gazdagon
kihányva.
Ki-ki fegyverét
szorongatja:
í j , buzogány az, görbe
szablya.
Fejeken süveget
viselnek:
ki-ki másfélét
mindamellett.
Tiszteljünk
és alítsunk
bennek
kun, jász, orosz kisfejedelmet.
—
S foglaltatik
jeles
keretbe
— mely készült maga is
remekbe,
felcímerezve-csillagozva,
indát, virágot, majmot-mit
bogozva
arannyal csipkés ornamentikává
—
kép alatt textus; ha-ki látá,
bizonygatni
bezzeg nem unta:
király kezébe méltó
mestermunka.
Sorakozik a
pergamenre
gót betűk békés
hadirendje,
komoly-feketén,
levelek-hosszat,
—
helyet juttatván
előbb a
pirosnak.
Pálcikáját pirosba
mártva
kap scriptorunk
a
Krónikába.
Felső sarkot gonddal
kihagyja,
iniciálénak
miatta.
Szép arany A iniciálé, —
hídján alul apró király,
királyné,
fohászkodik
lenn, térdre
hullva,
felhős kék magasba
bámulva.
Koszorús fényben,
koronásán,
aranyos híd felett ki más van?
Szent Katalin, gyönge leányzó, —
királyt mégis térdre
alázó.
S ki parancsol magyarnak,
jásznak,
kunnak, orosznak — lám csak:
kisdedként,
merő jámborság,
alázat.

Csík somlyói mester: Quo vadis?
OLTÁRKÉPTÁBLA AZ 1500-AS ÉVEK ELEJÉRŐL

Urunk Jézus
alászálla,
útfélen egy kőre álla.

Szent Péter — mert ki más volna? —
csak felkapja csüggedt
fejét.

Minden testi
öltözeti:
egy szál palást, földig omló,
piros palást, zölddel
béllett.

Be megőszült! kő
megszánná!
remeg egy szál
glóriája.

Le ne hulljon
arany boglár

szent
válláról:
összefogja.

Ennyi pompa megilleti
—
már ha egyszer
Fiúisten.
Szent ágyékán fejér berhe
mezítelen
máskülönben.

—

Jézusunké:
negyedelik.

Ennyi esmég megilleti
—
már ha egyszer
Fiúisten.)
Urunk Jézus szól
ismétlen:
— Quo vadis, Péter? azt kérdem!..

.

— Grácia árva
fejemnek!
jó Mesterem, már
megengedj:

Gyakott sebek
virítanak
keze fején, lába fején.
Szent oldalán hasított seb —
el nem hagyná: öt szent ordó.
Szent orcáján szomorúság
el s eltekint Róma felé.

(Jelesebb, lám,
gallyas vesszők

—

El s eltekint zöld hegyekre
—
s azt gondolná: csíki
hegyek.
Csak látja ám: Róma felől
jő egy barát, nagy
loholva,
úton csattog csupasz
talpa.
Jő kámzsásan, pilisesen —
s azt gondolná: ferences
pap,
nem más helyről:
Csíksomlyóról.
Ha tonzúrás, ha szakállas:
sárigbőrű fél-tatár
az.
Sóhajt egyet Urunk Jézus:
ihol, ez az én emberem!
Szóval mondja Urunk Jézus:
— Én es székely, tés es székely;
quo vadis, hova mensz, Péter? . ..

el-ki Rómából. futok
kénok elől nyargalok

én!
én!

mert vexálnák, mert
üldöznek,
reám mert ott törvényt
tesznek:
ingem rútul
keresztfára
fővel-földnek

veszejtenek,
feszejtenek,
függesztenek!.

..

Szól szelíden Urunk Jézus:
— Térülj, Péter, távozz
vissza.
Szemed
elméd

fordítsd öt
sebemre,
kínszenvedésemre:

meg kell légyen, nincs
másképpen,
osztozhassunk
dicsőségben.
—
Péter,
mégis

szegény, hajt szép szóra,
mintha lógna orra.

S bátor nem írták
szalagra,
fakad szája ily
szavakra:
— Ámen,
menyünk

Uram!..
esmég

. S visszáld
jóra:
Csíksomlyóra,
7

mii kedves
laktunk-földünkre,
ott századolván
kedvünkre,

Állunk ott es egymás
mellett,
új s új népek
megüsmernek:

ferences fő monostorban,
más szentekvei
egy-csokorban,

ingem így,
téged piros

oltárról kik ékeskednek
búcsújáró
székelyeknek.

Kezed-lábad
keskenyellik,
hosszallani nem
restellik,

S majdan reánk ha únnának:
Pesten szállással
kénálnak,

ki-ki méges
jártod-kőltöd

még dicsérendőbb
vaj — mondjam-é?

barátkámzsában,
ángliában.

igenelli:
fejedelmi.

templomban,
Mások mind csak reám
néznek,
— muzeomban. vélném: bizony
megigéznek.
Szólongatnak es immáron:
Quo vadis, Tamási Áron? . ..

PILINSZKY

JÁNOS

Síremlék
(Szigeti

Endrének)

SZÍNMŰ EGY FELVONÁSBAN
(Lombokkal túlzsúfolt kert. A levelek
közt kerti' ágyon gyönyörű nő fekszik.
Arca komoly, mint egy fiatal katonáé;
félig meztelen. A fehérre meszelt kőpadon hatalmas,
fekete
medve
ül.
Hosszú szőre harmatosan és napfényesen ragyog. Előtte a bemeszelt kőasztalon üveg vörös bor, pohár. A medve
fogja a poharat; időnként
megforgatja;
időnként tölt a palackból. Délelőtt tíz
óra van.)
MEDVE: Se te, se én valójában nem
tudunk egymásról. Látlak, de vadállati szememben és agyamban nem
fogalmazódik meg szépséged. Nekem
egyszerűen kiterített préda vagy.
Tengernél nagyobb a távolság közöttünk ahhoz, hogy felismerjem fiatal katonafejed gyönyörűségét, holott
lány vagy, s azt a csodálatos ellentmondást, amit ívelő nyakad és benne egy megfeszült ín látványa fölidéz. Istenem, milyen gazdag is a
létezés! Mrlyen elhagyatott! Én prédának nézlek, mások napfürdőző
fiatal nőnek. Pedig szomorúbb v a g y
te egy szarkofágra fektetett etruszk
szobornál, mivelhogy azok halottak
már. Hát mosolyoghatnak. (Iszik a
pohárból.) Mondom, igaztalanul én
is csak kiterített prédának látlak. D.e
mégsem egészen! A közénk iktatott
istentelen szakadékon át vadállati
szememben mégis leülepszik valami,
amitől olykor-olykor el fogok majd
némulni, előre érzem.
(Ismeretlen férfi, eltakarva a lomboktól, a kerítés mögül.)

LÁTHATATLAN FÉRFI: Szemét prostituált! Nem szégyelli magát, így kifeküdni a napra? Gyerekek is laknak a közelben.
NÖ (maga elé, töprengve, fiatal homlokát ráncolva): Van,, akit szeretek,
mégse tudok megmozdulni érte. Talán mert többen is szeretnek. Egy
professzor, egy újságíró, egy fiatal
kanadai botanikus, és mindegyik ül
valahol egy házban, dolgozik és leveleket ír, miközben rám gondol,
akármit is csinál, egyedül csak rám
gondol. Hát ettől vagyok én olyan,
amilyen.
MEDVE: Sokat iszom, pedig még csak
délelőtt van.
LÁTHATATLAN FÉRFI
(megismételve): Szemét prostituált, nem szégyelli magát így kifeküdni a napra,
amikor gyerekek is laknak a közelben, és leskelődnek?
NŐ: Ügy érzem, hogy a férjem itt áll
az egyik bokorban.
POSTÁS (megállva a heverő előtt, levelet ad át a nőnek): Csak a bokrok
és a fák vannak, jelen, asszonyom.
Olyan figyelem ez, amitől nem kell
félnie. Minden kialszik az ő jelenlétük erejében. Hiába van délelőtt,
hiába leskelődnek a kerítésen át a
gyerekek. Éjszaka van. Semmi sincs
a fák jelenlétének erejében. Ahogy
a medve mondta, fejének és testének szépsége, asszonyom, rejtetten
egy etruszk szarkofág tetején tündököl. Ne mozduljon, ne öltözzék fel.
így biztosabb a poriadása, a kert, a
lombok és valamennyiünk halála.
Kérem, ne mosolyogjon. És bírja rá
9

a medvét, hogy kevesebbet hörpöljön a poharából.
(Hangváltozással:)
Ajánlott levél. Kérem, itt írja alá.
(Ceruzát is ad, a nő aláírja a nevét.)
MEDVE: Ne olvasd el. Most ne. Add
ide nekem. (Darabokra tépi a fölbontatlan
levelet.)
LÁTHATATLAN FÉRFI (a kerítés mögül): Szép vagy, akár egy síremlék.
Az egész környék lakossága itt tolong a kerítés mögött. Gyerekek,
nők, férfiak, aggastyánok. Olyan
vagy, mintha helyettünk élnél, helyettünk haldokolnál. Hívd le a házból azt a férfit, akit szeretsz!
MEDVE: Ti mindig csak a halálról
meg a szerelemről beszéltek. No, meg
a politikáról. Ülj le ide mellém, s
igyál te is egy pohár piros bort.
(Postás leül, iszik.
A medve
leakasztja a postás válláról a táskáját,
és sorra széttépdesi a leveleket. Papír és avar a földön.)
FEHÉR RUHÁS FÉRFI (kilépve
és
megérkezve a kertbe, a házból): Itt
vagyok. Azt hiszem, hívtál. A férjed a bokrok közt szaladgál. Az
előbb sikerült egy pillanatra elkapnom és megölelnem. Sírtunk. Jó volt.
Sós ízű, de kristálytiszta. Valószínűleg tégedet sirattunk.
POSTÁS: A levél Franciaországból érkezett. Ritka szép bélyeg volt rajta.
(Iszik.) Semminek nincs semmi értelme. (Iszik.) Az ember medve szeretne lenni, a medve meg ember.
NÖ (a Fehér ruhás férfihoz): Maradj.
Ne menj vissza a házba! Ne menj
sehová! Nem látod, hogy elkárhoztam?
FEHÉR RUHÁS FÉRFI: Látom. De
a kárhozatnak is, mint mindennek,
megvannak a maga fokozatai. Ne
sürgess, most valóban pontosan kell
fogalmaznom. A kárhozat tulajdonképpen egyenlő a semmivel. És te
élsz. Minden állat és az egész növényvilág térden áll, hogy fönntartson téged ennek a vasárnapi napnak a fölszínén.
MEDVE (részegen az asztalra csapva):
Ha legalább egyszer meglátnád, hogy
én is szép vagyok!
NÖ: Hétvége van. Vasárnap. Délelőtt
tíz óra. Szeptember huszadika. A
lombok már nem sokáig fedezik a
10

kerítést, és a bokrokban szegény
f é r j e m se tud megbújni többé. Mi
lesz akkor?
FEHÉR RUHÁS FÉRFI: Egyszer neki
is elő kell tűnnie. Nyíltan sírnia.
Ügy, ahogy mi szoktunk, szemben
egymássaL
NÖ: Ezt akarod?
MEDVE (tombolva): Szép vagyok! Szép
vagyok!
POSTÁS (fölállva és visszaülve
helyére): Egész nyáron át lelkiismeretesen kihordtam a postát. De most le
fognak csukni.
MEDVE (a nő felé): Megmozdultál!
Ez — nem volt szép tőled.
NÖ: Felöltözöm.
LÁTHATATLAN FÉRFI: Az egész
környék itt áll a kerítésnél. Ha felöltözöl, meglincselünk.
MEDVE (a nő felé): Várd" meg, amíg
ősz lesz. November. November vége.
POSTÁS: Addigra én már nem leszek
itten. Összeragaszthatnátok a széttépett leveleket.
FÉRJ (kilépve egy bokor mögül): Ezentúl én se rejtezkedem tovább. És azt
se követelem, hogy hazagyere. Átölelni se kívánlak, sírni se kívánok
veled ezentúl. Egyedül azokkal, akik
velem együtt szeretnek. Mint a gyászoló rokonok egy temetésen.
NÖ (Fölnyúl egy lombért, és letépi.
Elfedi vele az arcát.)
FÉRJ: Ez így nem . elég. Mázsányi
súlyt, homokot és követ kellene fölébed dönteni.
FEHÉR RUHÁS FÉRFI: Az ilyenféle
átok túlsó p a r t j á n mindig van remény arra, hogy megszülessék a mosoly, kinyújtózzék a test, föllélegezzen a tüdő, egyszóval, hogy ú j r a
tündöklésbe forduljon a teremtés.
(Átöleli a férjet.) Átkozódjál, sírni
már kisírtuk magunkat. Aztán csomagolj, és m e n j haza. Az életet még
el lehetne rendeznünk, de a léttel
nincs mit tennünk.
NÖ: Megvárom az őszt. Novembert.
Akkorra minden, ami ma kiégeti a
szemeteket, didergéssé, csonttá és
bőrré válik rajtam. Jobb lesz ez
mindenkinek.
POSTÁS: Ha megengedik, itt várom
be a letartóztatásomat.

MEDVE: Javíthatatlan alkoholista lettem. De hát csoda ez? (Iszik.)
FEHÉR RUHÁS FÉRFI: Ne mozdulj!.
Meglincselnek.
NÖ: De hát t é l r e . . . Csak niem maradhatok itt télre is? A verés meg
a sebek legalább melegek.
FEHÉR RUHÁS FÉRFI: Kihozom a
ruhádat,
POSTÁS: Valaki egybemoshatná az
évszakokat, hogy ne találjanak meg.
FÉRJ: Egyedül vagyok.
MEDVE: Beiratkozhatnánk egy féléves
szemináriumra, oda, arra az egyetemre, ahol a kövek meg a folyékonyan lobogó gázok tanítják a
szépséget meg a türelmet.
FEHÉR RUHÁS FÉRFI
(visszatérve):
Öltözz föl. Ha valaki is belép a kertbe, lövök.
NÖ: Nagyon szeretlek, de nem mozdulok. A postás és a. medve kitanított. Majd jön az ősz, előtűnnek az
ágak, majd jön a tél, és mindent belep a hó. Engem is. Minden és mindenki egyenletesen fehér lesz.
(Szürke kockás ruhába öltözött, rendkívül közönséges, harminc év körüli
férfi sétál be a színre. Mintha senki
se lenne jelen, kényelmesen
letelepszik a kertiágy szélére, ráérősen kihúzza zsebéből
a kezét,
cigarettára
gyújt.)
KOCKÁS RUHÁJŰ FÉRFI: Mondtam,
hogy ne firkálj össze mindenféle
hülye üzenetet. Ha akarok, akkor jövök, ha nem, hiába firkálsz.
NÖ (megéledve
és minden
szépségét
elveszítve):
Rajtad kívül senki se
számít. Még életem egyetlen szerelme sem!
MEDVE (karórájára pillantva):
Alig
múlt tíz óra, és máris dél van. (Déli
harangszó.)
POSTÁS: Térdeljünk le.
(A Medve, a Férj, a Fehér ruhás férfi
és a Postás sorra letérdel. Kockás ruhájú férfi tovább cigarettázik,
s a

szépségében megsemmisült nő bal karjával átöleli a nyakát.)
NÖ: Adj egy slukkot.
(A Medve térden állva pár lépést közeledik az ágy felé. Már nem szól a
harangszó. A nő hirtelen a Kockás ruhájú férfi mellén elnyomja a cigarettát. A férfi fölordít. A nő hátrahanyatlik a heverőn. Szeme lehunyva.
Ismét gyönyörű. Távoli és
mozdulatlan.
— A Kockás ruhájú, kikerülve a térdeplőket,
a színpad
előterébe
lép.
Zsebre dugja a kezét, közönségesen vigyorog, és az általános
csöndességben
elfütyörészik egy rövid, ócska dallamot.
— Csönd. — Hirtelenül a kinti leskelődök, gyerekek, férfiak, aggastyánok és
katonák bedöntik a kerítést, s a mozdulatlan térdeplők közt földöntik a kerti
padot, a fehérre mázolt asztalt, visítva
tépik le a lugasról és kerítésről a jótékony lombtakarót, s végül
földöntik
a kerti ágyat is, földre borítva az élettelenül kinyújtózott
nőt. Majd éppoly
váratlanul mindenki
megmerevül.)
KOCKÁS RUHÁJÚ FÉRFI
(visszafordulva a színpad felé, újabb cigaretta
közben): Megkéstetek, gyerekek a lincseléssel. Ezt a döglött hülye libát
többé semmi se melengeti meg.
(A Medve föláll, s egyetlen
teríti a Kockás ruhájú

ütéssel leférfit.)

MEDVE: A szemgödröm mélyén ások
neki sírhelyet. S ha ez se lesz elég,
csukott szemem alatt melengetem
tovább. S ha ez se lesz elég, belekapaszkodom egy fába, és tőle kérek tanácsot és erőt. És ha még ez
se lesz elég, akkor abbahagyom az
ivászatot. A tél megígérte, hogy idén
is eljön. Hát legvégül is bízzunk
ebben az ígéretben. Hogy végül is
minden és mindenki fehér lesz,
egyenletesen fehér. Egyszóval: gyönyörű és semmilyen. Ámen.
(Függöny.)

11

FODOR

ANDRÁS

Kélt újra jel
— JOSQUIN DE PREZ: MILLE REGRETZ

ET PAVANA,

CUEURS DESOLEZ

—

„Minden népek, szomorodott szívek,
gyűljetek össze siralomra, gyászra,
hogy kivétessem ebből á kínból,
mert se éjjel, se nappal nincs nyugovásom,
szenvedek szüntelen."
*

'

Mikor hánykódó sárga
ketrecekben
jártam le-föl, mikor az
árulások
kígyait nyelve,
émelyegve,
fázva
csontom bogáig sajogott a
szégyen,
mikor a kárhozat vermében
megtagadva
bőrömre is kivetkezett
az undor,
mikor már lefeküdtem
homály és csönd alá,
oly moccanatlanul,
ne látsszam
ki a
földből,
hangzott valami jel. . . távolból,
nem a dob,
inkább ahogy az ér falában üt a lét,
ahogy a szertartást
hívó pallos
lekoppan,
s fölémúszott
a kürtök
muzsikája.
De rézfelhők
alatt is
csak gyász volt, fájdalom
volt.
Villámló
harsonák
közt
esendő
vonszolódás.
Türemlett
újra új és
mindig csak
körbe-körbe
forgott a
nyomorúság,
a tébolygó
remény.
Itt, hol a hús mohó,
tünékeny
veteménye
kihívó
gyönyörében
nem tudja, mért
virágzik,
itt, hol a szó
nyűgét
levedlő
hitszegőnél
erkölcsre
igazabb,
méltóbb a makacs
állat,
itt, hol mocsokra
trónust
emel a
becstelenség,
önnön bűzét nem
érzi,
hol
rajongóálnok
tekintet
mágnesfényt
hazudva
elhiteti,

12

hogy nem

bűnös,
nem

őrült.

Itt feküdtem velük a földdel egy
sötétben,
itt feküdtem két vállamhoz
szögezve.
Egymásra torladt hangok
kötegével
zúgtak fölöttem szüntelen a kürtök.
S ahogy a víz tisztul a kövek élén,
ahogy az ömlő vér sebbé
kötődik,
a kulcsolódó szólamok
szövése,
a vissza-visszahajló
égi bánat
új boltozattá emelte a csendet.
Es éreztem,
ahogy
testemmé
lesz a menny,
halandó kínunk üdvözítve
végül
miénk marad a teremtett
világ.
Kélt újra jel. .. távolból, nem a dob,
inkább ahogy az ér falában üt a lét,
ahogy a szertartás hívó pallosa
koppan.
S mert bennem szólt már a zene,
felálltam.

HERVAY

GIZELLA

Dadogva
Minek is mondanám, hogy
szeretlek,
csak nézlek, mintha
magamat.
Érzem, ahogy
összerándul
izmod,
ideged,
van úgy, hogy egy
gondolatod
itt a halántékomon
halad át
ráérősen, mint aki
hazatart.
Kezed csak úgy
idegen,
ahogy minden új perc az,
ahogy visszhangzik
a szó is
fülemben,
ha
kimondom.
Mégis messze
vagy,
messzebb, mint a dadogó
legény,
aki naponta meríti a vizet
a kútból
valahol,
a szavak
kezdetén.
Mondanám — de neked nincs
kutad,
hát dadogni
kezdek.
Es megint nyelvemen
lebeg
öngyilkosságra
készen a jel,

hogy indulj
velem,
mert csak kettőnek
látható
az út. Légy kenyerem,
kezem,
törjünk egymásból, faljuk föl
egymást, más már úgyse
jöhet.
így faljuk föl Apánkat,
Anyánkat,
néha egy ős
visszainteget
egy váratlan
kézmozdulattal.
Valami eszembe jut —
egy életen át töprengett
rajta
valaki. És te nem
figyelsz.
Valaki meghallja
majd
amit mondok és elindul.
Nem is tudja, hogy
utánaintek.
Valami eszébe jut —
egy percig én vagyok,
aztán visszahullok
a csendbe
kimondatlanul.

Szemmelverő
Tested a testem,
halálod
halálom,
keresztre
feszített
feltámadásom!

Háromszor
szólítlak,
háromszor
elveszek,
fáradt
homlokodon
leszek a
rémület.

Hitetlen
hitem,
egyetlen
otthonom,
iszapba
merülő
fejemnek
oltalom.

Fájdalmad
gyönyörű
meghajszolt
megtartó

Vállad a vállamon,
töröld el halálom,
keresztre
feszített
feltámadásom!

Pietá
Mária voltam
álmomban,
Jézus voltál
ölemben.
Tested
soványodott,
szájad
keskenyedett,
tekinteted
távolodott.
Jézus voltál
ölemben,
Mária voltam
álmomban.

fájdalmam,
gyűlölet,
áhítat,
őrület.

TRENCSÉNYI

IMRE

A legenda
(GELLÉRT PÜSPÖK EMLÉKIRATAIBÓL)

Apám megcsinálta szerencséjét a Szentföldön, aztán nyugodtan levonhatta
vitorláit, hogy élvezze vagyonát, tekintélyét és dicsőségét a velencei patríciusok körében. Mondották, fogadalmat tett: ha fia születik, azt Isten szolgálatára ajánlja.
öreg ember vagyok, maholnap bevégzem földi életem; természetes halállal
vagy a pogányok kezétől — szinte egyre megy, mert a túlvilágtól nem sok jót
remélhetek; lehetek hát őszinte legalább magamhoz. Föl jegyzéseimet nem az
embereknek szánom, csupán saját lelki békémért való számvetésül.
Már gyermekfejjel lázadtam sorsom ellen, tudván, hogy apám saját nyugalmáért adott a szerzetesi életnek, melybe azért sem szokhattam békességgel,
mert a szülői háznál megismertem a fényűzést, és láttam olykor atyámat az
utca leányaival vigadozni. A kolostorból többször próbáltam szökni, de eleinte
mindig visszavittek; majd később, mikor fél évig sikerült bujkálnom kikötők
körül, városfalak alatt, rádöbbentem: nem születtem csavargó koldusnak, ö n ként visszaalázkodtam atyáimhoz, és összeszorított foggal nyeltem, tanultam,
míg csak tudós magiszterségig nem vittem. Ekkor úgy döntöttem, elindulok a
Szentföldre, minden dicsőség forrásához. Most már apám sem mondhatott
ellent a botrány kockázata nélkül: kiadta jussomat, hogy illőképp indulhassak útnak kísérőimmel.
De szerencsém sosem vetekedett belső erényeimmel! Alighogy útnak indultunk, gályám viharba került és súlyos sérülést szenvedett a sziklás dalmáciai partokon. István magyar király fegyveresei akadtak ránk, és egy monostorhoz cipeltek. Itt — szerencsémre vagy szerencsétlenségemre — épp egy
Pannóniából való apát tartózkodott, ő felfigyelt lázasan villogó tekintetemre,
és beszélgetésbe ereszkedett velem. Álmélkodásomban, hogy ama barbárnak
tudott országban is élnek kiművelt szellemek — s mivel gályámra sem számíthattam —, őszintén feltártam szándékaim az apát úrnak, aki rábeszélt, kísérjem őt Magyarországra. Nem lévén más választásom, elszántam magam a
hosszú, szárazföldi kitérőre.
Útközben Rasina apát megismertetett az országbéli állapotokkal, és megcsillantotta a lehetőséget, hogy nagyobb dicsőségre jutok Isten előtt, ha pogány
magyarokat térítek az Istennek tetsző hitre, mintha a Szentföldön körülmetélteket pusztítva, német, angol és francia koronás kalandoroknak segítek területeket és zsákmányt szerezni. Érvelése előtt fejet kellett hajtanom, bár retorikájában kissé túlzó szerepet kapott az Isten és az egy igaz hit, mely számomra, ki Velencében több igaz hit ékesszólásait is hallhattam, kevesebbet
mondott, mint e harcos apát úrnak, kinek életét az ősi, ázsiai vadságot őrző
pogányság, valamint a Balkánon újabb időkben támadt, lázongó eretnekség
elleni prédikálás töltötte be. Ez a harc engem, őszintén szólva, nem csábított.
A hatálom harca alattvalói ellen micsoda dicsőséget hozhat? Ha mégoly zsenge
15

•

is az a hatalom, s könnyebb az ő oldalán mártíromságra jutni. De hát ki áhítozik e r r e ? . . . Másrészt, a szerzemény is csupán az uralkodó tetszése szerint
kiszabott kegyes ajándék lehet, melytől büszke, itáliai patríciuslelkem csak
pironkodni tud. Én korlátlan lehetőségeket kerestem, jogos szerzeményt, melyet saját vitézségem szerint szakíthatok el az ellenségtől, akit némiképp gyűlölni is tudok, mert valóban a Szent Sírt akarja Krisztus követőitől elragadni.
Rasina apát megértette fenntartásaimat, és megígérte: hajlamaimhoz illőn
szolgálhatom a keresztet magyar földön. Nem makacskodó parasztokat kell
majd karddal keresztvíz alá hajtanom, hanem tanult szóval, a gazdag és dolgos Itáliából jött ember hitelével kell a hétről hétre való, szorgalmas munka
boldogító voltát hirdetnem. Gyermeteg lelke láttatott engem — száz gályával
kalmárkodó atyám után — afféle igyekvő hajósnak, vagy valóban azzá lettem
volna szívem szerint, ha kegyes ősöm beavat gondjaiba, és juttat valamit a
vagyonból, ki tudja ma már megítélni? Ahogy a szél fúj, úgy változik az
e m b e r . . . De hisz épp erről kell beszélnem! Kiszaladt tollamból ez a mondat,
de magam sem tudom, igaz-e . . .
Több mint hatvan esztendőt éltem, ékesen szóló papok nemzedékei kerültek ki kezem alól; meg a boldogtalan Imre herceg.. . Igen! Ha mégis hiszek
a túlvilágban és az utolsó ítéletben, csak azért, mert ha létezik Gondviselés,
nem én vagyok oka sorsának, sem pedig a legtisztább szándékú István király,
ki túlélte fiát, és akit nem élt túl élete műve, mert maga szakította magvát. . .
Rasina apát sincs már az élők sorában, lázai elemésztették. Mostanában egyre
többet gondolok rá is, és nagyokat sóhajtozom: talán ha még sok ilyen megszállottat hordozna ez a f ö l d ! . . . Fehérváron bemutatott az uralkodónak, majd
rövid pihenő után visszatért Dalmáciába, hol feltehetőleg a tengerparton
imádkozott, hogy még számos hozzám hasonló mártírnak valót vessen partra
a nyugati szél.
István királyt — útban országa felé — holmi szkíta lovasnak képzeltem,
akinek zabolátlansága ki-kicsap kín-keservvel viselt németes ruházata alól.
Ehelyett okosan barázdált arcú, magas homlokú, figyelmes várúr fogadott.
Miután néhány udvari emberének társaságában folytatott beszélgetés során
meggyőződött hitben, jogban, valamint világtörténetben való jártasságomról,
szállást adott palotájában, és naponta vendégül látott étkezéseinél. Néhány hét
után. legszemélyesebb gondjaiba is beavatott. Őseinek barbár szilajságát néhány, nyugatabbra elszenvedett katonai kudarc után már elődje kezdte nyesegetni, és a városfalak védelme mögé húzódó népek szomszédságában saját
alattvalóit is igyekezett békés megélhetésre szorítani. Hogy a békességet külső
szövetség is védje, István a német császári családból vett feleséget. Miközben
a német szokásokkal ismerkedett, bepillantást nyert a Henrikek és Ottók világába, s ez aggodalommal töltötte el. Saját fiait is Ottónak, illetve Henriknek
kereszteltette, ám a német uralkodócsaládban hasonló nevű fiúk közt három
nemzedéken át folytak a testvéri trónviszályok, mert két fiúsarj közül egy
országban mindenkor csak egy uralkodhat. Ezért hát István úgy határozott,
hogy csak elsőszülöttjét nevelteti az udvarban, a fiatalabbat elfordítja a világi
élet örömeitől. Mindeddig vonakodott a gyermeket kolostorba küldeni, hol . lemondások és alázkodások alakítják majd jellemét, de a herceg egyre gyorsabban növekedett, és már többször nyúzta dajkáját fegyverért, hogy ő is részt
vehessen nagyobbacska bátyjával a vadászatokon.
Elszorult a torkom, már-már. azt vártam, mikor hallom, hogy kasztráltatni
is kívánja fiát ez a barbár, de ekkor megragadta a karom, és oly komoly
gonddal kérdezte: tudok-e módot a gyermeket hercegi méltóságban, de világi
hiúságoktól megtisztítva felnevelni, hogy abban a pillanatban a királlyal kellett éreznem. Meg saját keserűségem is feltört sóhajtásomban: a világi hiúságokról az ember könnyen lemond, ha körülményei úgy alakulnak; fő, hogy
belső békénket megőrizzük. Erre a király felcsillanó szemmel kérdezte: vállalnám-e a herceg nevelését. Azt gondoltam, jobb az udvar körül maradni, mint
16

valahol a pannon pusztákon elkallódni; s megkérdeztem: feladatom teljesítése
után elenged-e utamra. Azt felelte: bármit kérhetek. Így lettem nevelő. Egy
hercegé, ki a keresztségben a Henrik nevet kapta, de akit atyja is szívesebben szólított Emericusnak, azaz Imrének.
Legelőször is dajkájától kellett elválasztanom, hogy asszonyi test szépségét ne lássa, asszonyi kéz simítása ne kényeztesse. Majd gyermeki játékait kellett tőle elszedegetnem, hogy a birtoklás örömét elfeledje, és bábuinál hatalmasabbnak magát ne érezhesse. Ezt követően pajkos szökdécseléseiről szoktattam le, hogy testi ügyességét elveszítse, és ne is próbálja többé magát
testvérével összemérni. A gyermek bámulatos tanulékonyságról tett bizonyságot. Nem sok idő elteltével atyja — tanácsomra — aranyos markolatú kis
karddal ajándékozta meg, s ezt önszántából azonnal tovább ajándékozta bátyjának, mondván, hogy az erősek dolga a gyengék védelmezése. A király megdicsérte fiát, de homlokára sötétség szállt. Ezután, amikor csak tehettem, az
erdőket jártam a herceggel, hogy legalább a természet szépségét megismerje,
az évszakok változásában örömet leljen, és az állatokkal barátkozzon. Itt meg
azt volt nehéz elmagyaráznom, miért nem kell a farkast és a vaddisznót simogatni. Kezem alatt a gyermek lassan elmélkedő, remete lelkű, hallgatag ifjúvá
serdült; de közben magam is megváltoztam. Én is egyre kevesebbet beszéltem,
annál többet töprengtem a világ és a vallás dolgairól, és kerültem az embereket.
Mikor a fiú betöltötte tizenhatodik életévét, meggyőztem a királyt, hogy
a nevelés befejeződött. De nem kívánkoztam többé a Szentföldre dicsőséget
szerezni, mindössze arra vágytam, hogy elrejtőzhessem az erdőben, egyszerű
remetekunyhóban, egyedül; és levezekeljem bűnömet, amit e gyermek ellen
elkövettem, ki ha nem a palotában lát napvilágot, vitéz katona, igazságos
ispán, ékes beszédű püspök vagy akár szerencsés hajókapitány is lehetett
volna. Istvánt kötötte királyi szava, és bár fájlalta, hogy le kell mondania
szolgálataimról, beleegyezett, hogy néhány hét múlva elhagyjam az udvart, de
ekkor váratlan gyász szakadt az országra. Útonállók kezétől elesett Ottó herceg. Legközelebbi rokonát, Vászolyt, István már korábban süketté s vakká
tette, így Ottó halálával az uralkodócsalád egyetlen olyan tagja távozott el,
kiben a király uralkodói képességeket segített kibontakozáshoz. Beláttam,
hogy egyelőre nem távozhatom.
Az első döbbenet napjaiban többször szólítottak a királyhoz, mivel szavaim némiképp nyugtatták; majd megkért, tartózkodjam állandóan közvetlen
közelében. A temetés után megkeményítette szívét, és figyelmét ismét az
ország dolgaira fordította. Legelőször, hogy eloszlassa belső, valamint külországi ellenfeleinek reménykedéseit, dekrétumba foglalta, hogy trónjának
egyetlen jogos örököse Imre herceg. Magához hívatta fiát, hogy lélekben jókor
felkészítse az uralkodás gondjaira. Imre leszegett fejjel hallgatta végig atyját,
és csak hosszas szólongatás után válaszolt:
— Felséged kívánságára példaszerű alattvaló lettem. Engedje felséged,
hogy most már megmaradjak annak.
A király sötét pillantást vetett felém: — Barát, ezt a nyakasságot nem
kellett volna beléoltogatnod . . .
— Atyám, ez nem nyakasság —• nézett fel szelíden a herceg. — Legalázatosabb szolgád kívánok lenni, és úgy hiszem, Istennek az a szándéka velem,
hogy egész néped engem kövessen az engedelmességben.
— Rendben van ,— sóhajtott a király. — Ez a makacs alázat már-már királyi . . . — aztán kegyesen elbocsátotta fiát, és hozzám fordult: — Nem vagy
hibás. Királyi volt a tő. Annál könnyebb lesz a dolgod . . .
Maradtam hát továbbra is az udvarnál, hogy Imréből uralkodót neveljek,
örültem is talán az új feladatnak, mert reméltem, valamit jóvátehetek. Lóra
ültünk a herceggel, és ezentúl így jártuk az erdőt. Kíséretet vettünk magunk
mellé, hogy hatalmat érezzen, és egyre távolabbi tájakra merészkedtünk. Meg2 Tiszatáj

17

látogattunk szüretelő parasztokat, hogy hajladozó csípejű lányokban gyönyörködjön, megkóstoltunk borokat, hogy megismerje a mámort, és zavartság nélkül hallgathasson sikamlósabb beszédeket. Mulatozó vitézek közé vegyültünk,
és a herceg nemsokára hajlandó volt kardot kötni, mert megértette, hogy a
fegyvertelen ember felbátorítja a hatalmaskodókat.
István király alig várta, hogy fia aszkéta teste némiképp hozzátörődjön a
nyereghez, felkerekedett az udvarral, hogy az új trónörököst körülhordozza
az országban. Az ispánoknál és lovagoknál nem is volt semmi baj. Imre herceg feszesen, zárkózott arccal ült atyja mellett, s ezt mindenki illő uralkodói
gőgnek látta. Ha szólt, szelíden, szerényen beszélt, ettől mindenki megkönynyebbült: „Lám, a leendő király mégsem túlzottan g ő g ö s . . . " Ám, ami a pannonhalmi apátságban történt, az Istvánt nem tölthette el túlzott vidámsággal.
A herceg a feszület előtt földre vetette magát, és hosszan zokogott, körmei leszakadoztak, úgy kaparta a kőpadlót, és csak nagy sokára sikerült talpra állítanunk. Órákkal később tudta csak rávenni atyja, hogy fogadja az elébe járuló
barátok üdvözlését. Imre mindegyiküket arcon csókolta. Az elöl haladó apátot
egyszer és sietősen; majd mindenkit annyiszor, ahányadiknak a sorban következett. A legutolsót, kinek keze vörös volt a kövezet gyakori felmosásától,
hosszan ölelte, és fejét vállára hajtotta. Ezalatt az apát arca is vörösre változott, és remegő hangon kérdésre bátorodott: — Mi okból kegyeskedett a herceg e megkülönböztetést tenni?
A herceg így felelt:
Vannak, akik a sorban elsők, mások pedig Isten
szolgálatában.
Az elöl állók a királyra lestek, de István összeszorította ajkát, és arca
nem árult el semmit. Másnap visszatértünk Fehérvárra. Mielőtt a király lakosztályába bocsátotta volna a herceget. így szólt hozzá: — Fiam, nem élek
örökké.
Imre ettől fogva még kevesebbet beszélt, de szemmel láthatólag jobban
ügyelt, hogy atyja várakozásainak megfeleljen. Mikor megtudta, hogy rövidesen házasságot köt Cresimir horvát király lányával, helybenhagyólag bólintott. Talán csak én láttam a szemében megvillanó rémületet. Kértem a királyt,
hozasson Velencéből lányokat, kik jól értenek hangszerekhez, tánchoz, és az
asszonyi tudomány egyéb ágazataiban is járatosak. István csak mosolygott,
jelezvén, hogy a lányok már útban vannak. A herceg szívesen elhallgatta lantjátékukat, és úgy láttam, táncukban is gyönyörködik. Mikor elérkezettnek
találtam az időt, megkérdeztem, nem kíván-e valamelyikükkel kettesben maradni. Imre mosolygott, és intett: nem szükséges.
A házassági szertartás rendben lezajlott. Az ifjú pár látványa gyönyörűséggel töltötte el a jelenlevőket. Imre csaknem teljesen levetkőzte korábbi
esetlenségét, a menyasszony sötéten fénylő szeme, telt arca délies derűt sugárzott; egészséges nedvektől feszülő testéből szinte kicsapott a készenlét, hogy
magába fogadja egy nagyra hivatott dinásztia magvait. Imre az oltár előtt
kétszer arcon csókolta, amit ő boldogan viszonzott; és meghitt mosollyal arcukon hagyták el a templomot, hogy a nép ujjongó éljenzésétől kísérve vonuljanak át a palotába. Ám a következő napokban a hercegasszony egyre sápadtabban jelent meg az étkezéseken, étvágya alig volt, s telt arca igen megfogyatkozott. Nem állhattam, hogy egyszer, mivel nyelvét magam is jól értem,
meg ne kérdezzem: talán nem tesz jót az ég;hajlat egészségének? — Az éghajlat?! . . . — szólt vissza keserűen. Mihelyt tehettem, előfogtam a herceget,
aki így felelt: — Igyekszem mindent megtenni, amit atyám és az ország
érdeke kíván, de tudod, Gellért atyám, mit fogadtam! .. .
— Édes herceg! — kaptam homlokomhoz —, mit ér a házasságod, ha utódot nem állítasz magad után?!
— De mit ér a fogadalmam — vágott vissza —, ha ilyen könnyen megszegem?!
18

— Hercegem! — feleltem —, mit ér a lemondás, ha nem is tudod, mit
vesztettél?!
Most kissé elbizonytalanodott, én meg így folytattam: — Utódot kell nemzened. Ez kötelességed egyfelől. Ha ennek elvégzése szenvedés lesz, bűnöd
magában hordja büntetését. Ha pedig örömödre szolgál, akkor lesz valódi az
áldozat!. ..
— Hamis beszéddel vitába szállni nem tanítottál meg — sóhajtotta.
Ekkor Krisztus szavához folyamodtam: — Adjátok meg a császárnak, ami
a császáré, Istennek, ami Istené. ..
— Hasítsátok ketté az érmét — felelte —, hogy két egész maradjon!
Megfogott a visszafordított példabeszéddel. Jobbat nem tehettem, lábához
borultam: — Herceg, fölibém kerekedtél; én többé nem taníthatlak, könyörgöm, eressz utamra! .. .
Ijedten lehajolt értem, talpra segített, és ő kezdett könyörögni: ne hagyjam magára, ellenvetés nélkül fogja követni minden, tanácsomat. Megadtam
hát neki a szükséges felvilágosításokat.. . Ügy éreztem, most igazi, hálás hívet szereztem: Cresimira hercegnő mindenben segít majd, hogy végre elindulhassak eredeti célom felé . . .
De a szerencsével mindig hadilábon álltam. Már-már azt kellett gondolnom, én hozom a szerencsétlenséget az országra is. Konrád, az új német császár alkalmasnak ítélte a pillanatot, hogy Pannóniára tenyereljen, és hadaival átlépte a határt. Imre herceg épp hogy elvonult új reményre ébredt hitvesével, s kevés időt tölthettek kettesben, mikor a harsonás hírnökök a palota
elé értek, és a nyomukban tolongó, hangoskodó néppel egyetemben felbolydították az éjszaka csendjét. Szegény hercegem eltaszította magától boldogtalan. társát, s köntöse zsinórjával ostorozva testét, rohant végig a folyosókon
a kápolnáig, közben folyvást ezt kiáltozta: — Azért büntet mindannyiunkat az
Isten, mert alkuba szálltam vele!
Pillanatok alatt az egész udvar a kápolnában tolongott. A király felrántotta az oltár lépcsőjén vergődő herceget, és arcába kiáltott: •— Erre most
nincs idő! Állj lábra! Közeledik az ellenség!
— Legyen meg Isten akarata! — zokogta Imre, és nem volt erő a lábaiban. Atyja megrázta vállainál: — Hát akkor nézz szembe Isteneddel; eridj a
német elé!
— Félek! . . . — nyöszörögte a herceg.
— Annál inkább! — kiáltott a király, és hagyta fiát visszazuhanni a lépcsőre, majd a körülállókra nézett: — Fegyverkezzünk! Istennek ezt a szent
kiválasztottját veszedelembe nem engedhetjük. Ö majd itt imádkozik érettünk . ..
Ekkor megszólaltam: — Felség, én is harcolni akarok. Védelmezni az
ártatlanokat, akik nem pusztulhatnak a herceg bűne miatt. ..
Imre lassan felemelkedett, félelmetes nyugalom szállt rá, s lehajtott fővel,
mellére szorított ököllel atyja felé fordult: — Mondjátok, mit kell tennem!
István az elősereg vezérletét bízta rá. Környezetébe tapasztalt és megbízható lovagokat rendelt. Magam is a herceggel tartottam.
Hegyről ereszkedvén pillantottuk meg, folyóparti síkságon, a német hadi
népet. Azonnal szembetűnt, hogy Konrád császár alábecsülte a magyar király
erejét. Vitézeink nyomban rohamra indultak volna, de Imre megállította őket:
— Nem öldökölni jöttünk, hanem hogy feltartóztassuk a támadókat. Konrádnak is kedves katonáinak élete. Meglátja erőnket, és visszafordul!
Vitézeink belenyugodtak a pihenőbe, hisz törődöttek voltak az úttól; a
napszállta is közeledett, sötétben ki-ki saját társának eshet tévedésből. Letáboroztunk hát, hogy kivárjuk, mit hoz a reggel. A herceg sátrába vonult, és
míg el nem nyomta az álom, imádkozott. Hajnalban ő rázott fel, és ujjongva
mutatott a túlparti síkság felé, ahonnan az ellenség az éj leple alatt valóban
eltávozott. Rögtön ébresztőt fúvatott — ám rövidesen kiderült: csak az idegen
2*

19

t

lovagok maradtak táborunkban, könnyű lovasságunk nem volt jelen. Dél felé
kezdtek a szilaj magyarok visszaszállingózni. Egyesek némi hadizsákmányt cipeltek, mások csak összeszabdalt tagjaikat vonszolták. Késő délutánra a vitézkedőknek mintegy fele érkezett meg, az utoljára jövők szomorúan legyintettek: a többit ne is várjuk, odavesztek.
Átkeltünk a folyón, összeszedtük halottainkat, m a j d ki-ki otthona felé
vette útját. Kérték a lovagok Imrét, tartson rendet, de ő csak a halottakkal
törődött. Menetünk Veszprém előtt ütközött a királyi seregbe. István m á r
értesült a történtekről. Katonái körülfogták a zilált hadakat, lefegyverezték,
majd a völgybe terelték az embereket. Aztán magához intette Imrét, és a foglyokra mutatott: — Herceg, a te seregedből valók, ítélkezz felettük!
— Nem tudok ítélkezni, atyám — felelte a herceg lesütött szemmel.
István arca elkomorult: — Majd megtanulsz. A három legfőbb parancsszegőnek fejét v é t e t e d . . .
Imre leoldotta kardját, és a király lába elé helyezte: — Én csak irgalmazni tanultam, atyám.
A király felemelte öklét, száját dühös szóhoz formálta, de nem jött ki
hang a torkán. Melléhez kapott, fel akarta tépni ruházatát, ám mielőtt ez
sikerült volna neki, elvágódott a füves térségen. Szívének hosszas dörzsölése
után állhatott csak talpra.
Ütban Fehérvár felé, Imre mellém lovagolt, megragadta karom, és így
szólt: — Gellért, ezután mindent megteszek, hogy atyámnak örömül szolgáljak! Segíts, ha még segíthetsz!...
Valóban, ettől fogva szemlátomást igyekezett. Nehéz kardot hozatott,
azzal gyakorolta a kemény suhintásokat. Majd erős íjat készíttetett, célozni
tanult, és gyakran járt az erdőre, hogy ott mindenféle vadat elejtsen. Ennek
atyja is örült, magam is, de attól mindketten intettük, hogy azt a v a d k a n t
egyetlen vadászkéssel próbálja e l e j t e n i . . . Emlékszem, sokáig kiáltoztunk
utána, mikor a bokrok közé vetette magát, s mire beértük, m á r késő v o l t . . .

HÉZSÖ FERENC R A J Z A

20

ILLYÉS GYULA

Petőfi lángjánál
A nemzetek gyümölcsöseinek vannak csodálatos évsorozatai. Ilyen volt a görögöknek Periklesz tizennégy éve, a franciáknak XIV. Lajos hét évtizede. Ilyen volt
nekünk, magyaroknák, a múlt században az a néhány esztendő, amelyet negyvenes
éveknek nevezünk. Évszázados csöndes működés után a magyarság ágroskasztóan
termi a remekművet, a nagy tettet, a történelmi eseményt; számolatlanul ontja a
költőt, írót, államférfit és hőst, olyat, amilyenből máskor egy is elég lett volna egy
nemzedéknek. Európa ámulva kapja föl fejét: a magyarokat már elfeledte, s most
újra hősök és félistenek honfoglalását hallja és látja a Kárpátok alatt. Mire az ámulatból magához tér, s közelebbről megnézné azokat a hirtelen egekig nőtt alakokat,
a szemkápráztató tüneménynek már vége is, dob pereg, kivégző sortüzek dördülnek,
fekete gyászlepel hull, a nagy korszak egy óriás följajdulással befejeződött. Fő okként azért, mert a Kárpátok közt élő népek nem álltak egy táborba.
E korszak előkészítője Széchenyi, kormányosa Kossuth; a lelke, a szívdobogása
Petőfi.
Ö a legélőbb köztük.
*

Petőfi mindnyájunk rokona.
Nincs magyar anyanyelvű ember, akinek szívébe nem fészkelte be magát. Csaknem úgy, mintha vérségi közünk volna hozzá.
A fiatalok, mint előttük járó okosabb, bátrabb bátyjukra gondolnak rá, akihez
egykor büszkeség lesz hasonlítani. Az idősebbek, mint édes öccsükre, ha ugyan nem
lelkűkből lelkedzett fiukra, soha eléggé meg nem siratható unokájukra.
Mi ennek a varázslatnak az oka?
Az, hogy költőként nyitotta meg ugyan tudatunk ajtaját, de azon az ajtón egy
bámulatos jellemű fiatalembert léptetett be és ismertetett össze velünk.
Ez nem mindennapos jelenség. Nincs száma a tanulmánynak, melyek Petőfi
verseinek nagyságát boncolják. Épp annyit lehetne fejtegetni egyéniségének nagyságát.
E kettő összepárosodása nem szokványos dolog.
Egy író attól kezdve nagy író, amikortól fogva állandóan jelen van nemzete
eszmélődésében. Amikortól hat azokra is, akik tán nevét sem tudják, vagy éppenséggel csak azt tudják. Amikortól a művei csaknem tárgyszerű részei a nép birtokának, akár egy híd vagy egy középület. Sőt még jobban azoknál. Pest hajdani
szép városházát lebontották. Eltűnt az utcáról, el az emberek fejéből. A Szeptember
végén-1 nem lehet lebontani, téglákként kihordani a nemzet tudatából. Vannak szellemi művek, amelyek úgy hozzátartoznak egy országhoiz és olyasféleképpen működnek benne, akár egy vízesés, mely erőművet hajt. Egy hatalmas regény vonz és ad
annyi élményt, mint egy szép kilátásos magaslat.
Egy ünnepi beszéd első fogalmazványa
21

Petőfi Sándor művei ilyen módon részei a magyar nép életének. De nemcsak
művei lettek örök kincseink. Még annál is többet hagyott ránk. Élete is kinccsé
vált. Azt mondhatnánk, hogy magánéletének fordulatai is műalkotások. Mert ő azokkal is hatni tudott, hatni akart. Saját szavai szerint keveset adott arra, hogy az
utókor mint fog róla mint költőről ítélkezni. De minden percben mindenét kockára
tette azért, hogy becsületes, eszményeihez hű emberként emlékezzék róla a maradék.
Ezt tesszük mi most, születésének százötvenedik évfordulóján. Kettős a koszorú,
amelyet az országon belül és az országon kívül emlékműveihez helyezünk. Az egyiket a rendkívüli szellem, a másikat a rendkívüli jellem kapja.
*

Petőfit kétfajta ember fogadja magába. Aki úgy olvassa a verset, hogy nem is
tudja, hogy verset olvas; és aki már szinte a világ minden versét olvasta. Azaz
egyrészt azok, akik úgy élvezik a műveit, akár a népdalokat, vagyis úgy, hogy közben eszükbe se jut a szerzőjük, és azok, akik ámulva fedezik fel ezekben a népdalszerűen keresetlen művekben egy shakespeare-ien hatalmas elme m u n k á j a nyomát.
Lángelméjének világrajöttét nem tudjuk megmagyarázni. E lángelme működésének törvényeit sem e helyen kell közelítgetnünk. Induljunk ki hát egy szerénynek
látszó észrevételből. Petőfinek mindmáig lehetnek, hisz oly sokáig voltak kelletlenkedő olvasói. Voltak, akiket a lírai versek könnyed ömlése, másokat a világnézeti
versek túl heves irama gombolkoztatott be. De egyhez még ezek is odaadták a
szavazatukat. Hogy leíró — valóságot ábrázoló — versei mindmegannyi mesterteljesítmény, még a világirodalom mezőnyében is. Hogy e nemben Petőfi m á r a
pálya elején olyat nyújtott, amely a költészetnek két kézen megszámlálható óriásai
közé emeli.
Valóban így van. Évtizedek előtt hangzott el az állítás, hogy tájleírásaival, helyzetképeivel Petőfi az európai realizmusnak olyan méretű előfutáraként mutatkozott
be, mint Gogol, sőt Flaubert. Megelevenítő módszere a legigényesebb és a legsikeresebb. Óriási távlatból néz alá, de a sas tekintetével. Egységbe foglal, de oly
apró részleteket tár föl, hogy azok már-már a mikroszkóp hitelességét idézik.
A Duna—Tisza távlatában szinte kéznyújtásnyira áll előttünk kettős vályújával a
hosszú gémű kút, a kalendáriumlapokkal beragasztott csárdaablak, az istálló küszöbén dohányt vágó béres.
S abban is kora legnagyobbjaival vetekszik, hogy nem áll meg a puszta látleletezésnél; úttörőként lép előre a kor realizmusának útján. Hátratekintve fölméri
a helyzetet, előrenézve levonja a következtetést. Az a sasszem belepillant a jövőbe,
és kezünk ügyébe hozza a teendőt. Túlhaladva sok nyugati pályatársát, Petőfi hisz
a tettben. Értelmesnek tartja a cselekvést. Egyre megszállottabban hirdeti a beavatkozást, a sors dolgába is.
így lett a remény költője.
A végső pillanatban.
*

A fáklya, amelyet elődeitől Petőfi mint költői örökséget vesz át, nem koromtalan, nem biztató lobogású. Lángja le-lecsapódik, megszakad, sőt valósággal elrepül, úgy, hogy az ember csodálkozik, hogyan is lobbanhatott föl újra. A magyar
közéleti — mondhatjuk úgy is: nemzeti — költészet baljóslatú, még a reformkor
nagy virágbontása idején is. Hisz kezdettől fogva a nemzeti lét és nemlét kérdésével vívódik. Az aggodalom nemzedékenként fokozódó szava Berzsenyi, Kölcsey, Vörösmarty hármasában tetőz. Egymástól függetlenül szakad föl belőlük a szorongás
hangja, és mégis egymásnak felelve, egymást erősítve.
Petőfi e tekintetben a kiáltó ellentétjük. Első megszólalásától fogva a bizakodást
hirdeti, a nem csüggedést, a sors jobbrafordulását, illetve jobbrafordíthatóságát.
Holott a valóságot ő is tisztán látja, a maga teljes zordságában. Sem Berzsenyi,
22

sem Kölcsey, el egészen Ady Endréig, egyetlen magyar költő nem sújtott olyan
keményet a nemzetre, mint ő:
Isten kiiidd e helota népre
Földed legszörnyűbb
zsarnokát
Hadd kapjon érdeme díjába
Kezére bilincset, nyakába
Jármot!...
Ezt a hangot azonban, noha ú j r a és ú j r a ajkára tolakszik, elharapja, visszafojtja.
Nem mondhatjuk, hogy holmi iskolamesteri belátásból. Ö a nép fia. Ellentétben
elődeivel, akik nemesi osztályokhoz és nemesi osztályokról szóltak, ő, ahogy szóval
is kimondta, alapállásában „nem az úri rendnek", hanem a „szűrös-gubás embereknek" beszél. Azoknak pedig — szívvel-lélekkel úgy érzi — csak reménykeltőt, csak
biztatót és buzdítót mondhat.
Nemcsak azért, mert élete legfogékonyabb korszakát az ilyen egyszerű népek
közt töltötte. Hanem azért, mert köztük, mert velük maradt akkor is, amikor látszólag — rangban — elvált tőlük, kiemelkedett közülük.
*

A történelem szemlélője számára alig van csüggesztőbb látvány, mint az a századokon át szünetlenül ismétlődő folyamat, amit a szenvedő néprétegek szellemi
kifosztásának nevezhetnénk. Tragikus, hogy hány tehetség fojtódik el a társadalmi
mélyben. Az egész emberiségre nézve éppoly tragikus, ahogy a mélyből úgy-ahogy
kijutó tehetségek akként hagyják ott azt a lenti világot, hogy nyomban meg is
tagadják, egy percnyi hátratekintés, a sorsközösség érzetének egy mozdulata nélkül.
Évszázadokat s országrészeket kell a szemnek bejárnia, míg egy-egy kivételt talál.
S azt is csaknem mindig a széttépettség halálos dilemmájában: halálos végű
tragédiájában.
Petőfi ilyen tündöklő kivétel. Kiemelkedett a népből, és máig világló példaként,
visszatért hozzá.
Ezt műveltsége magyarázza. Iskoláról iskolára bukdácsol, tanulmányait nem
fejezi be, de a lényeget épp e szomjas országfutása alatt sajátítja el, könyvből is,
de mondhatni közvetlen tapasztalatból is. A lényege ennek az autodidakta ismeretszerzésnek, hogy már ifjan európai szemmel nézte a hazáját. Az ekhós szekereken
még együtt zötykölődik a szűr és guba népeivel, de bensejében nincs nála magasabb
pulpitusú bíró. Ahogy leíró verseiben az égbolt csúcsáról a tájat, olyan sastekíntettel
látja és fogja egységbe kora társadalmának jelenségeit.
Petőfi azért hitt a magyar nép jövőjében, mert hitt eszméinek a holnapjában.
Ezek az eszmék pedig az elnyomott társadalmi rétegeknek éppúgy szabadságot ígértek, akár az elnyomott nemzetnek.
És ez forradalmárságának indító oka.
„Világszabadság" kiáltotta el magyarul versben elsőként ezt a szót ő, a legnemzetibb költő, s .ebben nincs ellentmondás, sőt ami látszólag szemben áll, az
voltaképpen szervesen kiegészíti egymást.
Petőfi azért bízik a magyar nép ügyében, mert bízva bízik az egész emberiség
ügyének jobbsorsra fordulásában.
Ezért is a reménység költője mind a mai napig. Mégpedig a nagy realisták, a
nagy valóságfaggatók módján.
Ezért is nem lehet ünnepelni őt puszta szavakkal.
Hanem elsősorban is önvizsgálattal. És helyzetvizsgálattal.
Hol a szem szemével farkas-szemet
Ki meri meglátni, ki meri idézni
az igazi arcát?

nézni,

23

írta Babits ötven évvel ezelőtt, a századik születésnapon.
Farkasszemet kell nézni vele ma is.
Az ünneplés nemcsak az ünnepeltre vet fényt. Hanem az ünneplőre is. Minden
korszak a saját képességeiről tesz vizsgát azzal, hogy egy-egy nagy alkotó művéből
mit tud hasznosítani.
A most nyíló ünnepek során így fog a mi korunk is vizsgázni. Legyünk rajta,
hogy megálljuk a vizsgát.
Hogy miként tudunk ennek megfelelni?
*

Először is azzal, hogy Petőfi műveiről letöröljük a port, azt, amely a mi gondatlanságunkból rakódott rájuk. Aminek következtében, ha tudjuk is, sokszor fogyatékosan érezzük, hogy milyen nagy költő is Ö.
Rengeteg az írásmű, amely Petőfi műveit taglalja, s nem csupán magyarul. Csak
a századfordulóig több mint harminc nyelvre lefordították például azt a költeményt,
amely így kezdődik:
Reszket a bokor, mert
Madárka szállott rá,
Reszket a lelkem, mert
Eszembe
jutottál.
Kötetre rúg a tanulmány, amely pusztán ezt a négy sort elemzi, hogy fölmutassa a roppant erőt, amely annak leheletszerű gyöngédségét létrehozta.
De ezeknek a versboncoló tanulmányoknak jó része nekünk már alig mond
valamit; egy-egy kor termékei voltak, s a mi korunk már más titokfejtést kíván.
Kosztolányi égig emelte és lelkes magánelőadásban elemezte az ebbe a két
sorba tömörített költői képet:
Ábrándjaimnak
száraz erdejében
Csörög, csörög, már nem susog a lomb.
Valóban, ez a két sor dísze lehetne bármely szimbolista költeménynek.
De éppígy találna rengeteg gyöngyöt a szürrealista szem. Vagy az expresszionista. Vagy azé a művészi iskoláé, amelynek még nincs is neve.
Egy hattyú száll fölöttem
magasan,
Az zengi ezt az édes éneket —
Oh lassan szállj és hosszan értekelj,
Haldokló hattyúm, szép
emlékezet!
A remekművek attól halhatatlanok, hogy rejtetten bennük van, amivel a jövendő korok is táplálkozhatnak. Ha rájönnek annak a kifogyhatatlan táplálóanyagnak az ízére.
A mi korunk mindmáig nem teljességgel élvezi Petőfi ízeit. S ebben mintha
magának a költőnek is része volna.
*

Petőfi ugyanis, ellentétben a közfelfogással, nem könnyű költő. És épp azáltal
nehéz, azáltal kíván fokozott figyelmet, mert könnyűnek tetszik. A Petőfi-vers, akár
a népdal, félrevezeti a gyanútlan, főleg a szerénytelen olvasót. Azt hisszük, csak az
van benne, amit első hallásra-látásra kapunk, amit a fölszín mutat. A Petőfi-vers,
akár az egymásba illeszthető fababák, több rétegű. Ügy rejti a magas művészetet,
akár azok a néhány vonással odavetett rajzok, amelyek mondanak ugyan valamit
azzal is, amit ábrázolnak, de amelyek a tökéletes mesterről épp a felsőfokú egyszerűségükkel tanúskodnak. A Megy a juhász szamáron, vagy a Befordultam a kony24

hába a világ legigénytelenebb verse. De próbáld utánacsinálni, s akkor méred majd
föl, mit tudott az a kéz, amely azokat egy kanyarítással létrevarázsolta.
De ilyen módon egyszerű a Négyökrös szekér is, vagy a János vitéz vagy a
Homér és Osszián.
És ilyen módon egyszerűek — vagyis a látszólagosnál sokkal-sokkal mélyebb
értelműek — Petőfi tettei is: akár magánéletének, akár közéletének cselekedetei.
Ott van azokban is a kéznek az a biztos lendülete, amely a belső erőre vall.
Ezeket a' tetteket kortársai közül csak kevesen fogadták helyesléssel. Elhamarkodott dolgok, mondták rájuk, vagy szebben kifejezve: elsietett dolgok.
De rendre kivilágult, hogy nem elsietést kellett volna mondani, hanem előre
sietést. A Királyokhoz című vers a debreceni trónfosztás beharangozója, s nem is
nagy távolságból. A Dicsőséges nagy urak kezdetű, mellyel Széchenyi is riasztgatta
reakciós mágnástársait s a Tiszteljétek a közkatonákat pedig annak a forradalmi
periódusnak a jóslata, melynek törvényszerű elkövetkezése csak 1849 nyarán vált
közérthetővé.
Van hát minek utánanéznünk, van mit kiderítenünk és kiigazítanunk, ha Petőfit méltóan akarjuk ünnepelni. Aminek csak egy célja lehet. Hogy miután minél
világosabbá és közérthetőbbé tettük szavait és magatartását, hiteles valójában
visszaadjuk azoknak, akikhez mindig vágyott, az egyszerű nép tömegeinek.
Még hajdani i f j ú falukutató korom idején föltettem Békés megyében egy szegénynél is szegényebb zsellércsaládban azt az ismeretpuhatoló kérdést is, hogy hallottak-e bizonyos Petőfi Sándorról.
A házigazda hosszan belebámult a pislogó kis lámpába, és kisegítő biztatásaim
után végre ezt válaszolta:
Petőfi Sándor,
gatyában táncol.

Nevetés támadt. Az egyik kislány szakította meg, azzal, hogy nem úgy van az.
Hanem így:
Petőfi Pál
gatyában áll.

Ettől ma már mégiscsak messzire vagyunk. De ez ne csökkentse buzgalmunkat,
hogy Petőfi fényhordozói legyünk.
Erősítsük tehát értő szolgálatunkkal a reménység költőjét. Tegyük minél láthatóbbá és ezáltal hatékonyabbá a költőt, akiről hazai és külföldi értők egyaránt
vallják, hogy rólunk, magyar anyanyelvűekről szólva őbenne valósul meg legjobban,
amit egy nép géniuszának — őrszellemének — nevezünk. Ö tehát mai napig a mi
legmegbízhatóbb tanácsadónk, kis magyar közösségünk irányadója. Nagy szükségünk van rá.
*

A Föld népei csak nem békülnek össze; kivívott függetlenségüket sem erre
használják. Századunk fő átka, a nemzeti türelmetlenség, egyre súlyosabb. A különböző nyelvi közösségek ahelyett, hogy szóértést keresnének egymással, egymásba
akarják fojtani a hangot is. Ebben a világraszóló torzsalkodásban hatalmas békítő
szerepük van a népek nagy alkotóinak. Ezek ugyanis átszólnak a határokon. Ebbe
a népeket békítő szóértésbe, mint láthattuk, mi régóta Petőfit delegáltuk. Ö a mi
legilletékesebb tolmácsunk. Nemcsak a magyarság jövőjében hitt • ugyanis, hanem
éppoly lángolóan vére hullásáig hitt az emberiség ügyében is. Huszonhat évesen a
segesvári csatatéren nem egy nép, nem egy levert nemzet, hanem az egész nagy
emberiség kiválasztott fiaként halt mártírhalált, tudatosan előresietve, előfutárként
tehát, vagyis nem hasztalanul.
A nemzetek és nemzetiségek közti béke — fájdalmasan időszerű ma is, akár
akkor, amidőn ő ebbe vetette legfőbb reményét. Legyen bátorságunk ebben hinnünk,
ezért küzdenünk.
Ezzel a gondolattal hívjuk a világ népeit is — a világszabadság várományosait
—, hogy osztozzanak ünneplésünkben.
25

VEKERDI LÁSZLÓ

A tettenért idő
(VÁZLAT ILLYÉS TÖRTÉNETSZEMLÉLETÉRŐL)

A Lélek és kenyérben, Doboz községről szóló pontos és megrázó szociográfiájában használja így a szót Illyés, Proust Temps retrouvés-jára
való hivatkozással. Az
az összetétel tehát, mely a megszokott interpretációkra utal magyar „sors" és francia
„szellem" tökéletes ötvözőjéről? Meglehet, hiszen az ötvözet legvilágosabb változatait mintha maga a költő is elfogadta volna. Illetve dehogyis, legföljebb tán csak
nem tiltakozott ellene; hisz óriási életműve oly sok helyén többnyire épp azt h a n goztatja, hogy nem kellett efféle ötvözetet — pláne „szintézist" — külön megteremteni: réges-régi, sokszálú s erős kapcsolat köti össze a két népet, franciát s magyart.
Éspedig nem a „szellemet" vagy a „kultúrát", még kevésbé a politikai történetet.
Hanem a parasztokat s a mesterembereket, hozzájuk számítva mindenesetre a tisztességesebb tollforgatókat is. Azaz a kritikusok és irodalomtudósok mindegyre az
európai távlatú magyar költőről írnak, Illyés az európai égalj alatt élő — s szenvedő — magyar parasztságról. Az „ötvözetet", ha ilyesmiről egyáltalában beszélhetünk, őseiben, őseinkben — hisz errefelé legtöbbünknek apja, anyja vagy legalábbis egyik nagyapja még paraszt volt — kísérletezte ki Európa történelme.
Ebben az értelemben centrális élmény, alkotásra serkentő mag Illyés életművében a parasztság — az európai parasztság — története és sorsa. S hogy nemcsak a
pálya első felében, azt eléggé mutatja legutóbb a Testvérek — nincs reá jobb szó
— „erazmuszi" paraszthumanizmusa is. Fölösleges (mégis szükséges) megjegyezni,
hogy ha valaki, hát Illyés óvakodik a parasztok bármiféle „idealizálásától". Ügy
ábrázolja őket, akár a németalföldi festők, akikre egyébként nemegyszer hivatkozik,
s akiknek éterien nyers képeiről úgy árad a valóság, hogy érezhető szinte a szaga
is. Ami szintén nem hiábavaló. Az érzékszervek közül ugyanis az orr a legérzékenyebb az osztálykülönbségekre, s a parasztság története lényegében ilyen különbségek kialakulásából és összecsapásából áll. S kis túlzással azt is mondhatnánk,
hogy Illyés életművének felszabadulás előtti fele (illetve 1948 előtti fele, mert a
valódi cezúrát a fordulat éve képviseli) jórészt ennek a nagy küzdelemnek vizsgálata és művészi elemzése; az ifjú avantgardista Illyést is ideértve, hisz az a v a n t garde jelentette akkoriban a nemzetközi forradalmi mozgalom élcsapatát a művészetben. Bartók, Kodály, s az igazi (azaz angol) beatzene után aligha kell m á r bizonygatni, hogy az avantgarde s a népművészet anyanyelve mennyire nem idegen
egymástól; a Hunok Párizsban avantgardizmusa is legalább annyit köszönhet Orosz
Anna ízes, Tamásira emlékeztető szó- és észjárásának, mint a nagy francia szürrealistáknak. De nem csupán erről a művészi s mozgalmi rokonságról van itt szó.
Arról inkább, hogy soha becsületes írók és tisztességes gondolkozók oly közel nem
remélték — okkal, ok nélkül, más kérdés — eszméik megvalósulását, m i n t a húszas
évek Európájában. Néhol, mint nálunk is, ez a remény — elszánt s immár egyre
inkább elkeseredett harc formájában — a harmincas években tetőzött. Nálunk ezt
a késést most nem az eszmék átvételéhez mindenkor s mindenütt szükséges idő
magyarázta. Ellenkezőleg, egy különös szellemi interferencia, egy furcsa déjà vu
élmény következtében sehol annyira ki nem fejlődött s oly reálisnak nem tűnt a
remény, mint éppen itt. A véletlen, a történelem hatalmas Pandora-szelencéje mintha egymás mellett bocsátotta volna ki magából az 1848-at megelőző évek s az
1930-as évek népi irodalmát. A Puszták népe és a- Petőfi ennek az interferenciának
köszönheti létrejöttét, ennek az interferenciának két csúcsa.
Magyarország a két világháború közti korszakban — Európa akkori technológiai-gazdasági fejlettségéhez viszonyítva — épp annyira elmaradott agrárállam volt,
mint az ezernyolcszáznegyvennyolcat megelőző időkben. Az elnyomottak túlnyomó
26

"többsége nincstelen zsellér és pusztai cseléd volt. De nemcsak számuk szerint szenvedtek ők a legsúlyosabban, az ő mérhetetlen nyomoruk szúrt leginkább szemet is.
Azaz szúrt volna, ha gondosan el nem dugják őket, s el nem bújnak ők maguk is
az úri világ szeme elől. így aztán csak az éhínségtől nagyvárosokba menekülő s ott
elkallódó „példányaik" jutottak nagy néha „jobb" emberek szeme elé, akik többnyire nagy gyorsan el is fordították a fejüket, annyira „szívbe markoló" volt ekkora
nyomorúság látása. A népi írók akadályozták meg elsősorban, hogy az emberek jó
lelkiismerettel elfordíthassák a fejüket. Versben, regényben,, színdarabokban,. novellákban, szociográfiákban; napilapok hasábjain, folyóiratokban, könyvsátorokban, bírósági tárgyalótermekben tárták föl az agrárproletárok mérhetetlen szegénységét
és szenvedését. Magyar nincstelenekét, hisz itten éltek; ami azonban egyáltalában nem
azt jelenti, hogy nemzeti vagy épp nacionalista eszmék által engedték volna elhomályosítani az elnyomás és kizsákmányolás világos kategóriáit. Illyés külön is hangsúlyozza, többször is, hogy a zsellér- és cselédsorsúak közt tökéletesen ismeretlen
mindenféle „faji" megkülönböztetés vagy akár „nemzeti" öntudat. „Kossuth nevére
— í r j a a Puszták népében — nagyapa keblében éppoly kevéssé dobbant meg a szív,
mint akármelyik pusztaiéban. Kossuth, 48, szabadság — mindezt afféle falusiaknak
való dolognak tartották, akár a képviselő-választásokat, amelyeknek szekerei egyik
községből a másikba tartva néha a pusztán is átrobogtak harsány dalt, borosflaskát
és nemzetiszínű zászlót lengetve. Igaz, Kossuth is megfeledkezett róluk. Nemcsak a
.mindenkori honatyák, a tudósok is kihagyták őket. Múltjukról így természetesen
még kevesebb a »hiteles« adat, mint jelenükről."
S a jelenükből kiindulva — valóságos agrártörténészként — igyekszik föltárni
a múltjukat; keresi, mit változtatott — ha változtatott — sorsukon a jobbágyfelszabadítás, mikor enyhítette — ha enyhítette — az ő nyomorukat is az általános gazdasági föllendülés; s egyáltalában: mikor jelentek meg a „Történelem Színpadán"?
Nem volt könnyű dolga. Mert „a puszták népe s a vele egy anyagú zsellérség, mint a
Karsztok bujkáló patakja merül fel a magyar. történelemben, meglepetést, elismerem, nem kellemes meglepetést okozva. Megírta' történetüket valaki — a fél ország
művelőinek történetét? — Nem tudok róla. Esztendők során kitűnő könyveket böngésztem át, nagy ritkán bukkantam valami halvány nyomra, egy-egy mellékmondat
félhomályában. Kitűnő közgazdászokat, szociológusokat kérdeztem, kiderült, hogy
alig tudnak annyit is e népréteg múltjáról sőt jelenéről, mint én, akinek emlékezetében csak véletlenül ragadt meg egy-két adat".
A gyéren található adatokból először is a parasztság múltbeli rétegződését
kiontja ki. „A cselédek már régi eleink alatt is cselédek voltak. A szolgálás formája
persze gyakran változott, lényege legtöbbször csak még rosszabbra." A honfoglalás
óta úgyszólván egyetlen nagy gazdasági s társadalmi lejtő a történetük, amit csak
nagy néha s rövid időre szakított meg egy kis pihenő; a középkor delelőjén, amikor
„az Árpád-házi királyok egyike-másika tőle telhetően igyekezett István hatalmas
alkotásán javítani", s a XIX. század második felének első évtizedeiben, amikor a
gazdasági viszonyok „ha másutt nem is, a Dunántúl némely vidékén átmenetileg
emeltek valamit a pusztaiak sorsán". S negyvennyolc? Ebből a zsellérek s cselédek,
•de általában a parasztok, majdnem kimaradtak. A jobbágyfelszabadítást ijedtében
•szavazta meg az országgyűlés, arra a hírre, hogy Petőfi 40 000 paraszttal Rákos mezején áll. A jelenet jelképi értékű s értelmű: a magyar nép s a forradalom.eszméje
"Petőfi negyvennyolcában elválaszthatatlanul összeforrott.
S mint mikor az ember magas csúcsra ér, s kitárul alatta a táj, Petőfi nevére
hirtelen megvilágosodik a honi történelem. Az is, ami közös benne Európa történetével, s az is, ami különbözik. „A fejlődés, a diadalmas kapitalizmusé, Magyarországon is pontosan ugyanazokban az ütemekben történik, akár Nyugat polgáriasodé államaiban. Az egyedüli változat az, hogy nem az ipar, hanem a mezőgazdaság
területén. De mi lényeges különbség van abban, ha a már akkor annyit kárhoztatott
tőke a városi gyárak és pénzszekrények helyett földbirtokban összpontosul, és h a j t j a
uralom alá az egész országot? Csak az ellentéteket, teszi kirívóbbá. A kommencióból élő juhászbojtár a szamárháton is éppolyan proletár, akár a lyoni takácslegény
27

a szövőszék mellett. A felrobbantott céhekből szabad polgárrá kényszeredett iparosnak csak emlékei mások, mint a kúriájából városba sodródott nemesé: jövője é s
társadalmi szerepe alig más."
A gazdasági élet s a társadalom fejlődése tehát a XIX. században is, akár a
korábbi korokban, lényegében szinkrón haladt az európai történelemmel. S e n n e k
megfelelően, kisebb-nagyobb késéssel, eljutottak hozzánk a nyugati eszmeáramlatok
időben egymást követő hullámai is. A katolicizmus, a latin műveltség, a humanizmus, a reformáció, a kartéziánus és a fölvilágosult racionalizmus, a jakobinizmus,
a liberalizmus különféle változatai mind megtalálhatók itt is, legföljebb a nyugatitól kissé különböző társadalmi rétegződésben. Ám a szükséges transzformációk után
azonnal világossá válik a kép, s az azonosságokon túl nemegyszer az is kiderül,
hogy kicsit szerencsésebb körülmények között tán épp innét indulhatott volna el —
mint ahogy néha még így is elindult — egy-egy ú j eszme Európa szellemi s t a f é t á j á ban. Ki tudja például, hogy csak kicsit kevésbé önző és buta uralkodó osztály tehertételével a vállán mivé fejlődhetett volna az ország Dózsa forradalma után, mely
még a kathárok reformációját őrizte a nép nemzedékeket átívelő emlékezetében, s
a nagy európai reformmozgalmakkal egyidőben rázta meg a honi valóságot.
De hát csak a XVIII. század végén kezdett először gyengülni az országon a
főúri bilincs. „A kor, Európa-szerte, a népiesség kora is. A jövevény társadalmi
osztály, a polgárság a magaslat fele útjáról, hova majd fölkerül, még egyszer
visszahajol a néphez szellemi útravalóért." A polgári irodalom mindenütt „népies
visszaemlékezéssel kezdődik", nálunk is. „A magyar irodalom útját már Csokonai é s
Fazekas erre kanyarította, s nemcsak külsőségekben, hanem úgynevezett világszemléletben is. Batsányi élete mutatja, mi vágta el az utat: igen, a Habsburgok börtöne,
Kufstein." A magyar jakobinusok kiirtását követő esztelen terror készítette n á l u n k
az utat a biedermeier — „a tiszta szív és a domborodó pocak" — hazug finomkodásai és szenvelgései előtt; s nem kicsiny mértékben a német elnyomásnak t u d h a t ó
be, hogy Debrecent — Csokonait és Fazekast — fölváltotta a magyar irodalomban
Széphalom. De a német hatás kora csak pillanat volt. A honi szellemi élet mindig
német világon túli kapcsolatokat keresett s talált; elébb csak műveltebb egyedeiben, de a reformáció óta népi tömegeiben is, „Kálvin János és alvezérei jóvoltából".
A Nyugat legelső szellemi centrumaiban mívelődött prédikátorok hazajönnek a z
elvadult pusztaságokra, „ahol nem kis mértékben épp az elvaduitság és a pusztaság
— a hozzáférhetetlenség — teszi lehetővé a vallásszabadságot s azt, ami ebből később fakadt: a gondolatszabadságot. Ez magyarázza, hogy a XIX. század kezdetén
a magyarság népi része is alapjában érti a korszak nagy gondolatait".
„A nemzet egyszerre elmaradott és előrehaladott, a húrok megfeszülnek é s
gyönyörű dallamokat játszanak a franciaországi szellőkre. A jobbak Ausztriában
már nemcsak a közjogi elnyomót látják, hanem a gyarmatos kiszipolyozót is.
A nemzeti nagy elv francia járulékait: a szabadságot, a függetlenséget sehol sem
értették meg úgy, mint i t t . . . A magyar irodalmi szellem idegesen rázza le m é g
emlékeit is annak, amidőn egyetlenegyszer, egy gyenge pillanatában, Kazinezyék
szorgoskodása idején német befolyás alá került." Petőfi, alá maga is a széphalmi
szellem hatása alatt indult el költői pályáján, hatalmas erővel s immár végérvényesen fordítja vissza a magyar irodalom fő sodrát Csokonai, Fazekas útjára.
A magyarság és a nem német Európa lényegbeli — s lélekbeli — szövetségét
legtisztábban az irodalom fejezi lá; „a tudomány, a politika, a közoktatás időrőL
időre teleszívta magát a germán nedvekkel, az irodalom csodálatos kényességgel
mindig visszautasította, s átnyúlva a fekete erdők gyűrűje felett, a legnyugatibb vidékekkel tartott közösséget". „Ha átjön is a germán szellemiségből valami hatás, az.
— megismételve azonnal a már a reformációban tapasztalt példát — azon n y o m b a n
függetleníti magát, sőt németellenes lesz." S még számtalan, a harmincas évekből s
negyvenes évek elejéről származó idézettel igazolhatnánk, hogy Illyés „franciasóga"
lényegében a német szorításban élő magyar nép létérdekének fölismerése és vállalása. Németellenesség és forradalmiság esszenciális kapcsolata az illyési történelemlátás egyik sarkalatos elve. Az uralkodó osztályt ugyanis érdeke — ez a döntő,
28

nem származása — mindig a németekhez kötötte. S így itt bármiféle — gazdasági
vagy kulturális, magyar vagy egyéb — nacionalizmus mindig egyszerre hajtotta a
vizet az idegen s a honi elnyomók malmára. A forradalom viszont mindig és szükségképpen azonosult a legszegényebbekkel s a legrégebben e honban szenvedőkkel.
Petőfi művészete és élete, Petőfi példája ezt demonstrálja egész történelmünkre
vonatkozó érvénnyel, egyszeri és kivételes tökéletességgel. író itt aligha tehet mást,
mint erejéhez s tehetségéhez mérten vállalja Petőfi útját, vállalja az ő harcát. Az
osztályharcot.
Az osztályharcot klasszikus, legszabályosabb értelemben kell érteni: Illyés verseiben, nagy memoire-regényeiben, szociográfiájában, tanulmányaiban, a Szovjetunióról szóló — 1934-ben megjelent — lelkes beszámolójábán épp elégszer hangsúlyozta. S ahogyan nőtt a harmincas években, a harmincas és negyvenes évek
fordulóján az országra nehezedő osztály- s germán terror, annál inkább. Tán fölösleges is külön hangsúlyozni, mit jelentett a Szovjetunióról szóló elragadóan érdekes
és a kommunizmus nagy alkotásaiért fenntartás nélkül lelkesedő beszámolója akkor,
mikor még egy Gide-nagyságrendű elme éleslátását is elhomályosította a szocialista
építés akkori lázas ütemével járó rengeteg baj s hiba. Persze Illyésnek Gide-hez
képest behozhatatlan „előnye" volt: pusztai cselédek s zsellérek nyomorához szokott
szemmel járt a Szovjetunióban, s a szegénységet és gondokat az évszázados osztályelnyomás függvényében látta. S egyébként is, az élet látható jelei mögött mindenütt
az új, szabadabb, emberhez méltóbb kapcsolatok csíráit kereste s fedezte fel. Annak
a titkát kereste, hogy mi teremt — a mindig alapul szolgáló gazdasági feltételeket
is figyelembe véve, de azokon túl — többé-kevésbé jól funkcionáló nagyobb egységeket az egyénekből. A Hunok Párizsban 19-es emigránsok kicsi körében vizsgálja
ezeket az erőket, s elemzi a nemzetközi munkásmozgalom hatalmas emberformáló
erejét. A kicsi egységet, illetve egységeket — a magyar emigránsok különféle csoportjait — nagyobb egységek életébe illeszti be: a városéba, a francia munkásmozgalomba, az avantgarde-ba, Európába. Azaz fokozatosan egymásba épülő, egymásba
integrálódó egységekkel dolgozik, mint valami modern elektronikus számítógép.
Álljunk meg itt egy szóra, mert az illyési szerkesztés fundamentális elvéhez
érkeztünk. A XIX. században a regény, s véle párhuzamosan tejtestvére, a történetírás, az időtengely mentén folytonosan változó kauzális összefüggésekkel dolgozott,
s az összefüggések nyalábjait egymást követő időpontokban metsző síkokban r a j zolta meg a történés eleve egyértelműen meghatározott tájképeit. A XX. századi
regény, s ugyanígy a történetírás is, fölfedezte a többidejűséget, illetve helyesebben
azt, hogy az egyidejűség egyáltalában nem magától értetődő és önmagában meghatározott valami, hanem külön kell definiálni, a külső és belső történések szüntelen egymásra vonatkoztatása által. Ebből a mechanikából, az állandóan újradefiniálandó egyidejűségek relációiból bontakozik ki a temps perdue és a temps retrouvé
dialektikája.
De nem ez volt az egyetlen ú j szerkesztési lehetőség. A történetírás — kivált az
Annales-kör szociológiai ihletésű történetírása a harmincas években — megtanulta,
hogyan kell összekapcsolni kész kicsi egységeket — mintegy „történeti integrált
áramköröket" — különféleképp működő nagyobb struktúrákká, s hogyan lehet így
— s csak így — feltárni működésüket, életüket, alakulásukat, fejlődésüket. Mi több,
megfelelő óvatossággal még a „kísérlet" lehetőségéhez is hozzájuthat így a történész: a szétszedett struktúra egységeit másként is összerakhatja, s megnézheti, szól-e
így is, szólhatott-e volna így is az éppen vizsgált „történeti rádió". A kísérletet
persze nem szabad összetéveszteni a valósággal, de látni kell azt is, hogy a kísérlet
nélkül nem érthető meg igazán a történés. Illetőleg ami így lehetőségek és sorskérdések fényében megérthető, az már nem az egyidejűségek — „klasszikus" vagy „relativisztikus" — mechanikája többé. Más bomlik ki a kísérletekből s másként: a
tettenért idő.
A művészet egyébként itt is megelőzte a tudományt, hisz a szürrealizmus már
rég megvalósította eredetileg össze nem tartozó egységek új, elképzelt — megvalósulható vagy képtelen — struktúrákká való integrálását. Szürrealista történelem29

szemlélet? Ha jobban tetszik a szó, legyen „struktúralista"; a lényeg úgyis csak
annyi, hogy — Hornyik Miklós szerencsés kifejezését használva — „A világosság
szürrealistája" a magyar irodalom fősodrához híven ú j r a fekete erdőkön túli s.
fényes jövőjű szellemi áramlatokra hangolta az effélékre egyáltalában fogékony
honi áramköröket.
S hozzá épp akkor, mikor az osztályelnyomás és a germán terror legsúlyosabban nehezedett Európára. A Hunok Párizsban a germán dölyf és győzelmi mámor
csúcsán hirdette a nemzetközi munkásmozgalom legyőzhetetlenségét s a franciakultúra fölényes nagyságát. A Koratavasz pedig ugyanakkor — éspedig ugyancsak
vallomásos részletekkel — a 19-es forradalom mélységesen magyar és népi eredőit
elemezte. Amikor az uralkodó osztályok legfőbb „szellemi" gondjainak egyike éppaz volt, hogy 18-nak s 19-nek még a lehetőségei közül is kiirtsanak és kitörüljenek mindent, ami „magyar", akkor mutatta meg a vöröskatonának beálló i f j ú t
vállaló Illyés, hogy 19-ben a pusztai cselédek s falusi zsellérek ú t j a szükségképpen
és logikusan azonosult a .munkásokéval. A Puszták népe, a Lélek és kenyér, a Petőfi, az Oroszország, a Hunok Párizsban, a Koratavasz Petőfi életművéhez fogható
jelenséggé s érvénnyé sűrűsödtek. A magyar történelmet Illyés kilátója nélkül éppúgy nem lehet immár elképzelni, mint Petőfié nélkül.
A kilátó szerkesztéséből mármost egyértelműen következik „nagy látószöge": a
történelem szélrózsájának minden irányába tudni s merni kell látni annak, aki
innen akar széjjelnézni-. Illyés „Gyalogút"-járól szólva Kiss Ferenc — a Tiszatáj
1972. novemberi számában — szépen meg is magyarázta már, hogyan tévesztjük
össze ezt a 360 fokos — tehát, az élet teljességére nyíló — látószöget szűkebb kilátókhoz szokott szemmel gyakran holmi „ingadozással". Holott alig képzelhető az
övénél következetesebb pálya. Ugyanakkor nem szabad szem elől téveszteni, hogy
az „integrált áramkörös" szerkesztés eleve megköveteli a szempontok sokoldalúságát
s rugalmasságát.
Tán az Ebécl a kastélyban segítségével érthetjük meg legkönnyebben, miről is
van itt szó. Nyilván ez esetben senki sem fog „ingadozást" orrontani, de a h a t a l mát s létalapját veszített arisztokrácia iránti szép „megbocsátó" gesztusként sem
lenne helyes értelmezni ezt a regényt. Az írás inkább azt a nagy „szürrealista
kísérletet" regisztrálja, melyet maga a történelem végzett a magyar arisztokráciával.
Összerázattak, s még kicsivel korábban is elképzelhetetlennek vélt ú j struktúrába
illeszkedtek be az elemek, s mostani funkcionálásuk hirtelen ú j fényt vet egész
múltbéli szerepükre. Sőt: az a szerep csak most, a nagy kísérlet fényében érthető
meg igazán. Abból, ahogyan a különben igen rokonszenves, művelt, s a maga módján még haladónak is nevezhető gróf — az ebédadó — reagál önmagukban véve
jelentéktelen dolgokra: anekdotákra, melyek osztálya bornírtságáról s önkényeskedéseiről szólnak, főúri ismerősei egykori s mai viselkedésére, kapcsolatukra a „nép"pel akkor s ma, nézeteikre. S az író mindebből kettős tükröt készít: egyet az arisztokrácia, egyet, a szegények felé fordítva. S a kettő a közösségi magatartás történeti
mélységeibe világítva együtt mutatja meg, hogy bármi is volt néhány kiemelkedő
nagy főúr érdeme, s bármilyen is volt egyebütt az arisztokrácia szerepe: létük
egészében, s itt, mindig tragikus teherként nehezült az életre.
A történeti pszichológia és az eszmetörténet abban az értelemben, ahogyan Lucien Febvre használta a szót — s ahogyan Róbert Mandrou nyomán szűk szakkörökben nálunk is kezd divatossá válni —, régóta jelentős komponens Illyés
oeuvre-jében. Nála is, akár a franciáknál, szükségképpen következik a történelem
szociológiai szemléletéből, mely, ha nem akar megállani a gazdasági összefüggések
tárgyalásánál, óhatatlanul keresi a képletet a „népek magatartására", az eszmék
lassú vagy gyors mozdulására és terjedésére. A közelmúlt egyetlen, szakkörökön túl
is erős érdeklődést kiváltó történészvitájában — a „hazafiság" múltbeli eszméjéről
— éppen azért fordult elő annyiszor a legjelentősebb hozzászólásokban Illyés neve.
Hogyan lehet azt megérteni, hogy évszázadokon át megmaradt itt egy nép s egy
nyelv, ennyire kedvezőtlen körülmények közepette, a történelem hihetetlenül roszszul funkcionáló struktúráiba zártan, ellenséges indulatok tüzében? Hogyan jutott
30

reá ereje, hogy ne csak vegetáljon, de időnként jókedvűen s szépen is éljen, sőt
napnyugati nagy eszmékhez csatlakozzék, közvetlenül? Mi volt az, ami a véletleneket — kedvezőket s károsokat — be tudta fogni itt egy nép evolúciójának szükségszerűségébe? S méghozzá — ismételjük meg — többnyire kifejezetten hibásan,
sőt komiszul működő társadalmi struktúrák ellenére. A kérdés, feltéve, hogy az
ember nem próbálja okvetlenül megválaszolni, a történelem nagy kísérletének is
tekinthető. Kísérletnek abban az értelemben, ahogyan fentebb megfogalmaztuk.
A feladat tehát nem a felelet — ezt nyugodtan rábízhatjuk a történészekre —, hanem a kísérlet vázolása. És ez az a lehetőség, amit Illyés a Magyarokban összegyűjtött naplójegyzetekben vizsgált s elemzett jó néhány történeti drámában, tanulmányban, szellemi útirajzban.
Képzeljük el, hogy idekerülnek valahonnét „Keletről" — ami Európa történelmében sohasem szűkíthető puszta földrajzi fogalommá — egymástól meglehetősen
nagy időközökkel elválasztott hullámokban különféle néptörzsek, melyekben jóformán csak az közös, hogy mind különböznek a környező népektől. Különböznek nem
is annyira etnikum — e tekintetben egymástól is legalább annyira különböznek —,
mint inkább nyelv s műveltség tekintetében. De nem úgy, hogy anyagi s szellemi
műveltségük alacsonyabb lenne az itt vagy nyugatabbra talált népekénél. Egyszerűen merőben más. Része a nagy népvándorlás-korabeli kultúrának, mely az itteni
keretekbe már semmiképp sem illeszthető be. A gyors alkalmazkodás kényszere —
és képessége — erős kiválogatódást eredményez, mely megteremt s a fejlődés útjára
lendít Európában — s megint nemcsak a földrajzi fogalomként értett Európában —
egy ú j országot. „Magyarrá a magyart tehát kétségtelenül a Nyugat tette. Ide érkezve vált igazán mássá, itt kapta a legtöbb súrlódást és sértést, itt kellett legtöbbször visszavágnia; azt, hogy ki, azt itt tudta meg, úgy, hogy tudtára adták.
A Don-vidéken még rokon volt, s ha ott marad, könnyen megtörténhetik, hogy szétszívódik a rokonnépek egyre tágabb köreiben. Nyugaton már, mint idegenre, csak
a pusztulás várhatott rá, vagy saját értékeinek felfedezése után az azokhoz való
ragaszkodás, az önállóság, a külön lét. Ha nem akarta legyilkoltatni magát, magyarrá kellett válnia. .. . Európa irántunk való jóakaratát tekintve valóban büszkék
lehetünk a teljesítményre."
S hogy nem akármilyen teljesítmény volt, azt jelzik máig (számukkal s minőségükkel) a későbbi mérhetetlen pusztítások ellenére is megmaradt román templomok, melyek közvetlenül Clunyhöz, s a honfoglalás és az Árpád-kor legendái, melyek a korabeli párizsi egyetemhez kapcsolják a középkori Magyarországot. S aztán
elfed mindent a gyűlölködés tengere s a támadások tömege; csapások, „amelyek
nem az ellenség jó természete s szándéka miatt nem lettek egytől egyig halálosak".
Illyés halálhörgés, siralom zajától hangos történelmünket megválaszolhatatlan kérdésekkel faggatja: „Meddig bírja ezt a harcot? Vagy elterülése is az ösztön okossága, a fűbe, a gyökerekbe kapaszkodva akadályozza meg, hogy kituszkolják e földről? Miért e kétségbeesett szívósság? A barbár konoksága ez, aki a hadifogságban
sem adja meg magát, vagy valóban örök életre van ítélve? Rendeltetése van? (Nem
hiszem, hogy népnek más rendeltetése van, mint hogy tagjainak a lehető legemberibb életet biztosítsa; erről még kell szólnom.)"
Később, különféle megfogalmazásban s összefüggésben valóban szólt is róla
gyakran; 1941-ben még egy kis könyvet is írt róla. Ez a könyv, a Csizma az asztalon, a teuton dölyf tetőzése idején s az őrült diktátorok eszeveszett grasszálása
korában önálló életre s a „tollbamondók" ( = diktátorok) megvetésére biztatta s
tanította a népet; közérhetően s fölséges iróniával — nemegyszer nemes akasztófahumorral — leplezte le a hatalmasok gonosz basáskodását, a birodalmasdi s a
profithajsza egymással szövetkezését és gyilkos természetrajzát, a háború iszonyatos
esztelenségét. S recepteket írt, amik segítségével egy nép individuumai s kicsi közösségei tán megőrződhetnek az apokaliptikus idők sodrásában. Erősen a kor s hely
igényeihez illesztett írás volt tehát, de a tőkés termelés, a nagyvárosi „metropolitán"
élet,~a fogyasztói társadalom, s nem utolsósorban a hírközlés rohamosan növekvő
jelentőségének elemzésével számos olyan gondot érintett, melyek nem szűntek meg
31

hatni a fasizmus leverése után sem, sőt egyikük-másikuk — pl. a túlságos urbanizáció és a környezetpusztítás, vagy a „Gargantua-civilizáció" — épp ma okoz világszerte súlyos bajokat. Úgyhogy egyáltalában nem lehetetlen, hogy az ekisztika tudománya innét is elindulhatott volna, ha a honi mérnökök közt akad, aki megszívleli
a Csizma az asztalon t á j - s környezettervező fejtegetéseit. Harminc év távlatából
így is valóságos jóslásként hat egyik-másik megállapítása; pl. az, hogy a fejlődő
mezőgazdasági nagyüzem egyszer még vissza fogja csábítani a munkást és a mérnököt, noha Illyés nem éppen a tsz-melléküzemágak formájában képzelte el a
dolgot.
„Ha a jövőnk nem is, a múltunk alakul", idézi a Magyarokból Béládi Miklós
Illyés Gyula világáról szóló tanulmányában, s hozzáteszi, hogy amikor Illyés „nekikezdett az »új fogalmú hazafiság« darabjainak írásához, azzal a hittel cselekedte,
hogy jövőnk is alakul". S csakugyan, a felszabadulás utáni írásaiban — bárhová is
tartoznak m ű f a j szerint — majdnem mindig szerepel a jövő, a magyar nép jövője
iránti felelősség. A felelősség, mely sohasem nélkülözheti a széles horizontú történeti hátteret. Próbáljunk világosabban fogalmazni.
A felszabadulás a magyar irodalomban merőben ú j helyzetet teremtett. Először
fordult elő, hogy jó írók válláról is lekerült az egzisztenciális teher; s a j á t megélhetési gondjaiké, de a nemzet létproblémáié is. Vagy ahogyan Illyés 1945-ben írt
tanulmányában idézi az egyik felelős pártfunkcionáriust: „Az írók pedig m a j d
visszaszabadulnak íróknak." „Vagyis nem kell nekik — kommentálja Illyés a mondatot — folyton mással is törődniük, lesz egy olyan társadalom, amelyben ki-ki
olyan jól végzi dolgát, hogy az írók is végezhetik a magukét."
„Ezt akartam rögtön a fordulat első pillanatától fogva magamra alkalmazni",
írta Illyés, s ő, a közel s távolban legműveltebb költő nyilván legjobban meg tudta
becsülni egy efféle ú j írói magatartás hasznait. Remekbe szabott irodalomtörténeti
esszéi és finom analízisei bizonyítják — az Ingyen lakoma két kötete jórészt ezekből áll —, hogy a költő mellett a prózaíró is talált volna elég föladatot a szelídebb,
„tisztán irodalmi" tájakon. De csakhamar kiderült, hogy a helyzet mégsem ennyire
egyszerű. Egyrészt ugyanis átjött az ú j világba a közösségek sok, régi, megoldatlan
problémája, másrészt meg újak is keletkeztek, amiket jóformán még megfogalmazni
és kimondani sem lehetett az irodalom, az írók segítsége nélkül. Nem volt ez persze
holmi hasai sajátosság; világszerte megformálódott — s Franciaországban Malraux,
Angliában Snow személyében még hatalomra is jutott — az olyan „közéleti író"
alakja, aki művészi erővel s módszerekkel, történeti s világösszefüggésekre nézve
tudta vizsgálni s kifejezni közössége egzisztenciális kérdéseit: a félelmetesen megnőtt pusztítópotenciál és a mammutmilitarizmus borzalmait, a rohamosan gyorsuló
és ugyanakkor folyton romló minőségű urbanizáció gondjait, a mesterségesen fölcsigázott fogyasztás iszonyatát, a család degradálódását és a demográfia nagy kérdéseit, a parasztság eltűnését, illetve fölszámolását, a népművészet helyét — vagy
helytelenségét — egy nép nélküli világban, és így tovább. Mindezekről s még sok
más korproblémáról Illyés is elmondotta a véleményét.
De talán egyről sem írt annyiszor, akkora szenvedéllyel s olyan világos érvekkel, mint a kis nyelvi közösségek sorsának s jövőjének égető kérdéséről. Senki korunkban e szörnyű s rengeteg szenvedést okozó kérdéskomplexum mélyére annyira
le nem ásott, mint ő. Senki olyan határozottan nem figyelmeztetett időszerűségére.
A fasizmus, a nacionalizmus iszonyú és szükségszerű végterméke ugyanis nem rántotta magával bukásába a különféle nacionalizmusokat; a szörny néha nyíltan, legtöbbször azonban az emberek természetes közösségi igényeit s hazaszerető érzéseit
bitorolva burkolt formában, ma is pusztít világszerte. S gonosz grasszálása ellenére,
alig akad író, aki föl akarná — vagy tudná — venni véle a harcot.
Illyés gondos megfontolások alapján képletszerű tömörséggel foglalja össze a
nacionalizmus és a hazaszeretet különbségét: „A nacionalista jogot sért (más népekét, önző előnyért); a patrióta jogot véd (voltaképp nem is a maga népéét, hanem
az Emberét, az Emberiségét.)." Az általánosítás persze nem azt jelenti, hogy egy
percig is lesüllyedne az általánosságok szintjére. „Még Jaurés-nevelésű engesztel32

hetetlen internacionalista vagyok — írja —: egy morzsányival soha nem kívántam
s nem kívánok több jogot a népnek, mely fölnevelt, mint bármelyiknek. De ha
azért, ami kijár, nem emelnék szót, épp nemzetköziségem zárna ki, mint orgazdát,
nemcsak a magyarok közül; a kölcsönösség minden jó táborából." A jog, ami a
népnek jár, mely fölnevelt? Könnyűnek látszik a kérdés? Feleslegesnek? „Csak egy
tényt, elgondolkoztatásul. S ha akadnak mégis országok, amelyek az anyanyelvi
megkülönböztetéssel honpolgárok százezreit — ha nem millióit — a társadalmi létra
mélypontjára nyomják: nem engedik föl például a szakmunkások szintjére sem?
Mert hogy a szakmai képesítés elnyeréséhez is ipariskolát kell végezni, ahhoz pedig
az állam nyelvének tudása kell, olyan területeken is, ahol azt napi járóföldekre nem
beszélik, sose beszélték? Világos, hogy ez az osztályharc újabb formája, s már nem
nemzetien, hanem nemzetközien érvényes elvek szerint vizsgálandó és ítélendő meg.
Itt immár kenyérkeresőkről van szó s nem katalánokról, flamandokról vagy vallonokról. Vagy magyarokról."
Vagy hogyan ítélendő meg hibák ráolvasása egy egész népre, bűnöké, amiket
soha el nem követett, soha el nem követhetett, s mégis jó hírnevét, helyzetét, tán
jövőjét is veszélyeztetik valótlan híresztelésekkel? Illyés, aki 1945-ben elsőként
figyelmeztetett rá, hogy „egy-egy nemzet nem egyedeiben, hanem csak egységében
felel", később úgyszólván egymaga óvott az alaptalan általánosítások ellen, melyek
az uralkodó osztály s az imperialista nagyhatalmak vétkeit globálisan és „nagylelkűen" a magyar nép nyakába varrták. Illyés nem a magyarságot védte, természetesen. A jogot, ami minden népnek kijár.
De távolról sem él — élhet — vele minden nép egyformán. A szépen működő
közösségi élet kereteit nagyon nehéz megteremteni s megőrizni. Akárhol járt; Franciaországban, Bulgáriában, Svédországban, Hollandiában, Illyés mindig s mindenütt
az összehasonlítás gondjait hordozta magával. Ez teszi útirajzait izgalmas s (nemegyszer fájóan) Szíves kalauzzá. A jól rendezett s városkának beillő délfrancia
falukban járva a magyar falvak elhagyatottságát s elesettségét láttatja; Stockholmban vagy Amszterdamban járván az olvasóba ülteti a kérdést, hogy ha ott azok
többé-kevésbé jól működő fővárosai az országnak, vajon milyen Budapest? Mi
a titka, hogy egy világváros egy nép fővárosa lehessen? Vagy a technika szédületes haladásának, a civilizáció uniformalizálódásának, az életszínvonal emelkedésének világszerte ható nagy trendjei közepett még gondolni is naivság ilyesmire?
El kell-e veszítse • életformájával együtt létének évszázados szellemi kereteit is a
gazdasági s technikai civilizáció jobb, magasabb szintjére vágyó — s lépő — közösség? „Az analfabetizmus legyőzése, a tudományos gondolkodás elterjedése, a hír- és
eszmeközlés bámulatos üzemesedése nem e körbe esik", szögezi le ismételten Illyés,
eleve elválasztva magát irracionális, technikaellenes utópiáktól. Másról van szó.
„A helyett a művészet helyett — jegyzi meg egy dél-franciaországi szellemi terepjárásán —, mely szinte kultikus erővel szolgálta, a barlangkori időktől fogva, a közösség jó működését, a nép nem kapott semmit. Ezt szigorúan kimondhatjuk. Attól
pedig még ízlését: szépre-jóra való szomját is elvesztette, amivel őt az a kultúrahordozó osztály kínálta, melynek uralma alatt az ő megfosztottsága elkövetkezett.
Persze hogy az idő műve volt, s még csak nem is a polgárságé. De hát vajon vak
szolgái vagyunk-e mi az időnek? Keze rettentő nyomai láttán is? Az a népréteg,
mely évszázadokon át legtöbbet köszönhetett ennek az esztétikán túlterjedő — mert
hisz kultikus hatásokat is érintő — művészetnek, a parasztság ősi létformáját nézve
megszűnt. De az az ősi szomj a szépre s jóra, az él tovább. Egyre több olyan jelet
mutat, melyeket most kellene számba vennünk."
A népek, akár a nyelvek, nem holmi fölösleges koloncok az amúgy is létkérdésekkel viaskodó világ nyakán. A közösségi lét, az emberi élet fundamentális műhelyei, pótolhatatlan értékek termelői s őrizői. De tán épp értékük miatt is, könynyen sebezhetők, roppant érzékenyek. A Tiszták s a drámához írt eligazítások, de
ugyanígy a Különc és a Tisztákkal szellemi rokonság ezernyi haj szálgyökerével
összefont Testvérek is világosan példázza, hogy egy ügy igazsága, egy vállalkozás
vagy mmfeltség tisztasága s nagysága egyáltalában nem garantálja megmaradását.
3 Tiszatáj

33

Ellenkezőleg, nyelvek s népek veszhetnek el úgy, hogy igazában még csak ú t j á b a n
sem állanak semmiféle hatalomnak; Montségur védőit még támadóik is tisztelik és
szánják, s szinte szándékuk ellenére üldözik máglyahalálba. A harc és verseny
iszonyatos értelmetlenségében úgy tűnt el egy nép s egy nyelv, hogy igazában vesztes ott a győztes is.
„De mégsem tűnt el minden — gyökértelenül. Valami mégis szívósan tovább élt.
Századokon át mind a mai napig az ellenzékiség területe maradt ez az országrész,
éspedig folyton az előretörő, a haladó irányú népmozgalmaké. A protestantizmus
mintha csak parazsat lobbantott volna újra tűzzé. Hasonlóképpen gyúltak ki itt a
fölvilágosodás mécsei. De még mintha a századforduló antiklerikalizmusában is m ű ködött volna az ösztönnek valami emlékezete a hajdani máglyákra. A hitszervezeti
bírálat sehol se váltott át oly gyorsan és tartósan szociális, majd szocialista mozgalommá, mint ezen a tájon. Ez szülte Jaurést."
„Új Dózsa-drámájáról, a Testvérekről nyilatkozva — kezdi Kántor Lajos a
Tiszatájban, az író történelmi ihletéről szóló tisztelgő esszéjét — Illyés Gyula elmondja, hogy nem szeretett versenyezni. »Ha én győzök, más veszít, s az én diadalérzésemnek az ő levertsége az ára. Ha pedig ő győz — csak nem hiszi, hogy végleg
levert engem?«"
Csakugyan, egyéni s csoportos gyűlölködésektől s győzhetnékségektől gyötört
korunkban senki oly kivételesen friss szemmel s fürge ujjal nem bogozta győzelem,
legyőzetés, helytállás kusza és kegyetlen gubancát, mint a Kézfogások költője. „Minden gyökér — írja a Szobraim című esszében — erőfeszítési központ. Elég csak
megfordítani s virág módjára tartani magunk előtt, hogy megérezzük: ahogy a
virágból hódítani vágyó illat, a gyökérből hódító küzdelem energiája árad.
E harc kihűlt emléke minden útfélre vetett szőlőtőke is. Fordítsuk gyökerével
fölfelé. Mennyi izomdagadás, mennyi feszülés, mennyi döbbentő forma — csaknem
lelki kifejeződés —, mennyi görcsösült akarat. És tragédia és ravaszság, sőt humor.
A szőlőgyökeréből különösképpen.
De még inkább a tőkefejből, melyet évenként visszanyesnek.
Tragikus erőfeszítést sugároz útfélre vetett állapotában is, minden ilyen életösztönében visszavert — csak egy-két venyigével élő — tőkefő.
Főleg, ha az ember egy-két mozdulatnyi beavatkozással még segíti is, ami kifejeződhetnéket belelátott egy-egy ilyen, már halálba dermedt — már kőszerű —
izomcsomóba.
Ezt először puszta letördeléssel végeztem. Később zsebkéssel. Aztán valahányszor esti sétáimat a lelőhelyek felé terveztem, már gépiesen ágnyeső ollót süllyesztettem a viharkabátom zsebébe. Egy-két helyénvaló csettintés, és máris kész alkotást
tehettem a viharkabát másik zsebébe.
Otthon alkalmas talapzatra, szobrászi nyelven sokle-ra, szoklira helyezve, m ű veim nemegyszer saját magamat is megdöbbentettek. Mintha csak most szólaltak
volna meg."
A „szürrealista történetírás" ars poeticája? A Véletlen mélyén tetten ért idő?
Jobb, ha kerüljük a definíciókat. Írjuk inkább ide ú j r a azt a két sort, amit Kiss
Ferenc idézett Illyés „Gyalogút"-járói szóló szép esszéjében:
A szemmértéke nemi volt mérnöki
Kolumbuszi volt! Tisztelet neki!

34

—

KISS FERENC

Kritikánk tagozódása
A kritikáról megjelent állásfoglalás körül kibontakozott vitában számomra a
vitázok sokasága a legfeltűnőbb. Olvasom az írott hozzászólásokat, figyelem a legfontosabb műhelyek, fórumok vitáit is, és nem győzöm jegyezni az ellenvetéseket.
Legtöbben a nevek miatt berzenkednek. Van, aki az orientáló fogalmak: a népiség,
a realizmus, a pártosság pontosabb meghatározását hiányolja. Mások viszont úgy
vélik, hogy a leggondosabban beprogramozott fogalmaktól sem várható csoda, hanem a jelenségek pontos leírása, erre lenne szükség. Az egység követelménye kapcsán legsűrűbben a marxistaság fogalma kerül szóba. Az, hogy szakmánkon belül
voltaképpen kik is a marxisták, s hogy e minősítés elnyerése mennyiben függ a
felismerő, felfedező, elemző munka értékétől?
Látván e vitázó bátorságot, óhatatlanul eszembe jut, milyen volt az a „vita",
mely a népi írókról szóló állásfoglalást követte. Őrzőm Veres Péter igencsak toleráns hozzászólásának első példányát. Nem jelenhetett meg. S mikor látom, hogy
némely hozzászólók a dokumentumban jelzett veszélyek hangsúlyainak módosításán
úgy fáradoznak, hogy ú j felfedezésekkel is szolgálnak, akkor bizony engem is elfog
a kísértés, hogy hozzájáruljak az „elhajlás"-leltár gyarapításához.
Csak hát dolgozni is kellene. Ami sérelem a régi dokumentumok ürügyén esett,
nem lehet olyan súlyos, hogy ennek a mostani pezsgésnek ne örülhessen az ember.
Igen, így van rendjén, ahogy most zajlik ez a vita. S nem csupán azért, mert a vita
valóban vita lett, hanem azért is, mert a felvetett kérdések között több is akad,
amely napi munkánkban is folyton prolongálódik. S éberen én is elsősorban azért
figyelem ezt a vitát, hogy e kikerülhetetlen kérdésekre meggyőzőbb választ találjak.
Itt van például az egység kérdése. Ne szisszenjen fel senki, ezúttal nem a szereposztást akarom szóvá tenni, hiszen kritikánk szocialista bázisának szélesítése
ezt a kérdést úgyis napirendre kell hogy tűzze. Munkám során nekem a kérdés
elméleti része okozta a nagyobb gondot: hogyan lehetne megírni, tagolni, milyen
szempontok szerint a felszabadulás' utáni irodalomkritika történetét? S mivel e munkára rá is ment egy évem, nem szorítkozhattam a tűnődés kényelmes műveleteire.
A hatkötetes irodalomtörténet előzménynek tekinthető fejezete
eszmetörténeti
szempontok szerint rendezte el anyagát. Ilyen címszavak alá: konzervatív, szellemtörténeti, népi, szocialista. Azaz rendezte volna, de a szerző, Bodnár György nagyon
pontosan tudta, hogy az eszmei szempont önmagában már a harmincas években
sem elég hatékony a rendszerező, jellemző és értékelő munka vezetéséhez. Ez lehet
az oka, hogy Horváth Jánosról szólva nem konzervativizmusa, hanem a szintézisteremtés egyéni teljesítménye kapta a nagyobb hangsúlyt, hogy a pozitivizmus keretébe erőszakolható tudósokat „A filológia megújítói" című fejezet tárgyalja, s
hogy Halász Gábor, Szerb Antal, Cs. Szabó László és más jelentős alkotók pedig a
laza eszmetörténeti keretből kiemelten, mint esszéírók nyerik el méltó helyüket.
Németh László és Illyés esztéta teljesítménye a „népi" rubrikát feszíthette volna
szét, de a szépírókról közölt s az egész műre kiterjedő nagyportrék révén a szerkesztés ettől szintén megóvhatta magát.
Az eszmetörténeti szempont tehát már a harmincas évek még politikailag is
élesen tagolódó anyagában is csak hajlékony és találékony kombinációk révén
érhette el célját. Mit tehet, aki a felszabadulás utáni kritikát akarja rendszerezni?
Az eszmei megoszlás, mint rendszerező elv a fordulat évéig még úgy-ahogy érvényesíthető, de aztán, a marxizmus hegemóniája közepette már csak „elhajlások"-ban
3*

35

lehetne „tetten érni" valamit, ami elkülöníthető. Ezt természetesen nem vállalhattam.
így merült fel, mint kézenfekvő megoldás, a portrékból összeálló színkép.
Ebben, mint a szépírókról szóló fejezetekben, nagy portrék, kisebbek s még kisebbek követték volna egymást. Mikor erről a portrésorról gondolkozni kezdtem, idegesítő aggályaim támadtak. Részben a hierarchia miatt. Ha aszerint alakítom ki az
értékrendet, hogy ki mikor állt oda az új, nagyszabású művek mellé, milyen mélyre
hatolt azok megértésében; hitelesség, megnevezőképesség dolgában mennyit ér az,
amit művelt (a terjedelemtől függetlenül), akkor a kivitelezés és a publikálhatás
iránti reményem nagyon megcsappant.
De adódtak más nehézségek is. Az például, hogy a módszer, stílus és személyiségjegyek, melyek révén egy-egy portré megrajzolható lenne, csak a legutóbbi időben kezdenek fesztelenebbül formát ölteni, s így azok elmosódottsága miatt az adatok lexikonszerű sorolásával kellene kitölteni a szűkös tér nagyobb részét. Súlyosbítanák e kényszert az elkerülhetetlen ismétlések is. Például mindazoknál, akik
Déryről vagy Illyésről fontosat írtak, a mű alapproblémáit ú j r a és ú j r a jelezni
kellene.
Ezért én azt a pofon egyszerűnek tetsző megoldást választottam, hogy a kritika
folyamatát akként tagoltam, teljesítményeit aszerint mértem, ahogy a szépirodalom
eseményeit követte, amint azok megértésében, jellemzésében és megítélésében vizsgázott. Azok az alfejezetek, melyeket a Valóságban (1970. 8.) és a Kritikában (1971.
4.) közöltem, e módszer szerint készültek. Visszhangjukat joggal hihetném igazolásnak, de a módszer gyengeségeit azért nagyon is érzem. Legmakacsabbul az a kifogás
merül fel, hogy ez a megoldás, amikor a szépirodalom felől vizsgálja s méri a
kritikát, voltaképpen a szépirodalom töredékes történetét adja a kritika tükrében,
tehát feladja az önelvű rendszerezés elvét, amely pedig, ha van a kritikának külön
története, nem adható fel.
Mentségül felhozhatnám, hogy míg a szépirodalom története minden fontos
alkotóra és műre kiterjed, a kritikatörténet csak a kritika módszerét, szempontjait,
hatékonyságát próbára tevő jelenségekre figyel, s azokra is csak a kritika alakulásának érdeke szerint. Hogy például a társadalom alatti figurákra, a szörnyetegek,
huligánok, csavargók megjelenésére miként reagált a kritika, azt nem Kolozsvári
Grandpierre vagy Mándy Iván művei kapcsán vizsgálom, pedig az ábrázolásban
övék a kezdeményezés érdeme, hanem a Sarkadi, Csurka, Fejes műveivel való
szembesülésben, mikor e jelenségek a kritika szemlélet- és szempont-rendszerét is
megújították. Aztán hivatkozhatnék arra is, hogy míg a szépirodalom története a
kritika leszűrt eredményeit közli, a kritika általam elképzelt története a leszűrt
eredmények kialakulásának folyamatát, szerencsés esetben az eredmények kiküzdésének színjátékát adhatja. S ezen belül természetesen azt is tükrözheti, hogy ki
milyen szerepet vállalt ebben a küzdelemben.
Mentség tehát kínálkozik bőven, de a kétségeket teljesen ezek sem oszlatták el.
Az eszmetörténeti rendszerezés igénye vitáinkban ú j r a és ú j r a felmerül. Érthető,
ha a kritikáról szóló állásfoglalást olvasva leghuzamosabban azoknál a passzusoknál
időztem, amelyek ebben a kérdésben foglalnak állást. Leghatározottabban ez a mondat: „A marxista kritikán belül természetesen lehetnek eseti, felfogásbeli, nézetbeli
különbségek, de az alapvető elveket illetően nincsenek és nem lehetnek
különböző
irányzatok."
Ami a kritika eszmetörténeti rendszerezésének követelményét illeti, azzal tehát
ez a passzus szögesen szemben áll. A kérdés mégsem tekinthető ezzel elintézettnek,
hiszen mindenki tudja, hogy az alapvető elveken belül a variációk széles skálája
létezik, s ezek létjogának tagadása az uniformizálódás, a szegényedés lejtőjére kényszerítené kritikánkat. Az állásfoglalás ennek tudatában több helyen is beszél a
hangsúlyok, a megközelítési módok, nézetek különbségének lehetőségeiről s ezek
értelméről, összhangban a valósággal. Mert amint az alapvető elvekben sem puszta
követelmény az egység (hiszen tény, hogy a termelési viszonyok adott szerkezetét,
a munka szerinti fizetséget, a humánus, közösségi érdekű kultúrát illetően nézeteink
36

azonosak), az egységen belüli sokféleség sem engedmény, hanem tény. S nemcsak
a szépirodalomban. „1954 óta — írta Szabolcsi Miklós már 1968-ban — a marxizmus
alkalmazásának ú j és ú j formái jelentkeznek a magyar irodalomtudományban, elsősorban 1957 óta, a mezőny' ismét széthúzódott, a marxizmus alkalmazásának, felfogásának, az irodalomtudomány különféle módszereinek ú j és ú j módjai, iskolái
a l a k u l t a k . . . " (Magyar Műhely, 1968. 3. 37.) Szabolcsi s előtte Almási Miklós (Kortárs, 1963. 9. 1435—37.) már a színkép felvázolását is megkísérelték. Természetes
hát, hogy miután az irodalomtörténet eseményei felől már megkíséreltem kritikánk
áttekintését, én is látni szeretném, mit mutat, milyen lehetőségeket ígér egy másféle
metszet. Hogy egy ilyen áttekintés teljesen immanens lehet, azt persze most sem
hiszem, s ilyet nem is ígérek, hiszen mint minden esetben, most is a kulturális élet
általános tendenciája, az értékek mind szélesebb skálájának kibontakozása, a mellőzött vagy perifériára szorult alkotók megjelenése döntötte el az iskolák, árnyalatok
dolgának alakulását is. Az anyag megváltozott természete vizsgálatának módszerére
is kihatott. Móricz, Juhász Gyula, József Attila, Benjámin művét még a társadalombírálat s a forradalmiság szociológiai fogantatású szempontrendszerével is többékevésbé hitelesen lehetett értelmezni és értékelni, de Mikes, Jókai, Kosztolányi vagy
Weöres művészete a közelítés más módozatait, a mérték hajlékonyabb, találékonyabb; másfajta érvényesítését kívánta. Sok ösztönzést adtak ehhez a munkához az
irodalomtudományban zajló események. Azok a monográfiák, melyek a haladás
szempontjából ellentmondásos művekről megjelentek, Lukács realizmus koncepciójának bírálata s e koncepció alakulása, s főként a korstílusok tanulmányozása. E fejleményekkel párhuzamosan került sor a két háború közötti magyar esszé java termésének új kiadására, a szovjet ú j hullám törekvéseinek alkotó értelmezésére, az
élő európai irodalom fontos műveinek megjelenésére s a jugoszláviai magyar esszé,
elsősorban Bori Imre eredményeinek figyelmesebb mérlegelésére. Mindez az érzékenység növekedését, a szempontok megújítását és differenciáltabb alkalmazását
sürgette. Bonyolította a helyzetet, hogy az a folyamat, melyet az irodalompolitika
a fordulat évével lezártnak tekintett, s a kérdések, melyeket elintézettnek tudott,
részben az előbb elsorolt fejlemények következtében, de a hazai és mai alkotások
révén is, most ismét megjelentek. Nem ugyan a régi alakban, de épp ezért el nem
hárítható komolysággal. A szorongás, egy világkatasztrófa előérzete, a nemzeti lét
problémái, a történelem jó irányú alakítása iránti kétség, a lét abszurditásának eszméje, a magány, a kietlenség érzése; az iszonyú és a szörnyű nemcsak a tükrözés
tárgyában, de az írói szemléletben is mind sűrűbben jut szóhoz. S ugyanilyen gondokat okoznak a huligánvaskosságtól a vértelen absztrakciókig, a szimpla élményközléstől a bonyolult jelképességig sokféle változatban tenyésző szokatlan stílussajátságok is.
A marxista irodalomtörténetírás és kritika centruma, mely az ötvenes években
szerveződött, ha tudta volna, akkor sem vállalhatta volna, hogy maga nézzen
szembe mindezekkel a kérdésekkel. Világképnek, ízlésnek, stílusnak azt az irdatlan
távolságát, melynek szélső határait Illés Béla és Mészöly Miklós, Weöres Sándor és
Benjámin László neve jelezheti, átfogni, s az egyes művek természetéhez közel férni,
ehhez nem volt elég a jószándék, de még a készültség sem, teret kellett engedni az
ú j erőknek, a műveltség, az ízlés, a világkép rokonságán alapuló
vállalkozásoknak.
(Hogy a félreértésnek elejét vegyem, megjegyzem: értelmezésem szerint a világkép
fogalma mindent magába foglal, amit ösztöneink és értelmünk a világról tud, de
csak anyaga a világnézetnek, mely értelmezett, „értékelt világkép".) Ami szükségképpen együtt járt ú j módszerek jelentkezésével is. Mindez nem azt jelenti, hogy a
kritika egész mezőnye irányzatokhoz igazodva alakult át, s a differenciálódás a közös elvi platformot is feldarabolta. Ellenkezőleg. Legkevésbé éppen azok a kritikusok
éltek az irányzattá szerveződés lehetőségével, akiknek erre a legtöbb esélyük volt:
az egykori derékhad kritikuscentrumából a kritika mezőnyében kitartó Nagy Péter,
Szabolcsi Miklós, Pándi Pál, Rényi Péter. Pedig Tóth Dezső, Diószegi András, Fenyő
István, Illés László, E. Fehér Pál és mások révén új, koherens erőkkel is gyarapodott ez a centrum. Ők azonban a tisztultabb helyzetben még következetesebben
37

tartották magukat az egység igényéhez, s az ú j magyar irodalom egészében való
illetékességüket nem cserélték fel egyik vagy másik írói csoport vállalásával. Felelősségüket s munkájuk nehézségét ez csak fokozta. Egyrészt azért, mert a régi normák és az ú j törekvések ütközőpontjain, politika és irodalom természetének és
módszerének különbözéséből eredő nézeteltérésekben az állásfoglalást nem kerülhették el. S állásfoglalásukban a kétirányú felelősségnek: elvi szigornak s az értékpártolás szándékának tükröződnie kellett. Másrészt rájuk hárult a csoportérdekek
közötti termékeny egyensúly biztosításának feladata is. A régi centrum szerepénél
sokkal önállóbb, kezdeményezőbb munkát jelentett ez. Ennek során talált rá ki-ki a
számára legtermékenyebb témakörre, s az így létesült mag köré az általuk is befolyásolt folyamat igényei és az önépítés érdekei szerint formálja s népesíti be ki-ki
az élő irodalom egészét átfogó irodalmi világképe kereteit. E formálódó képek
mindenike irodalmunk forradalmi vonulatához fűződő irodalomtörténeti stúdiumokra
alapul, s az irodalom gazdagodásának üteme szerint gyarapszik ú j és ú j elemekkel.
A differenciálódást megszabó törvény erejére vall, hogy a gyarapodás üteme és az
egyes világképek súlypontrendszere egyre inkább elüt egymástól, s hogy némely
kérdésekben e csoport tagjai között is ú j csoportosulást indító nézeteltérések t á m a d tak. így a realizmus kérdéseiben, a modernség, az avantgarde értékelésében, a strukturalizmus eredményeinek alkalmazásában. Az irodalompolitikával való kapcsolat
szorossága pedig eleve sem volt valamennyiüknél azonos mérvű, s egységüket egyegy problematikus mű (pl. a Rozsdatemető, a Mélytengeri áramlás, Az éjszaka képei,
az ítélet) időnként próbára is teszi.
Az iskolaszerű csoportosulásokat ugyanis ezúttal is, mint általában, az élő irodalomhoz fűződő kapcsolatok határozták meg. A ma differenciáltnak tetsző kritikusi
tábor tagjai szinte mindnyájan egy közös világnézet, a marxista szemlélet vállalóiként jutottak el 1955—57 próbái elé. S mikor e próbák közepette a korábban egységes tömb fellazult, az ú j csoportosulásokban döntő szerepet az játszott, hogy az
élő irodalom nagy alkotói közül kit kihez fűznek szorosabb szálak. Természetes ez,
hiszen korélmény, nemzedéktudat,
osztály élmény, ízlés, műveltség, politika
motívumai mind érvényhez jutottak ebben a rendeződésben. így képződött szoros összetartozás-tudat Lukács György tanítványai között, s így kezdett kiformálódni a J u hász, Nagy László és Sánta nevével jelölhető, akkor még fiatal írók körül is egy
kritikusi csoport. Később, mikor a -modernizmus és a szó szoros értelmében vett
realizmus polarizálódni kezdett, a kritikán belül is létrejöttek a megfelelő csoportosulások.
1962—63-ban, mikor ez az átrendeződés kezdett szembeötlővé válni, s Almási
Miklós és Szabolcsi Miklós megkísérelték a színkép felvázolását, kitűnt, hogy a
határok korántsem merevek, sőt nagyon is bizonytalanok. A helyzet azóta sem változott. Lazább és latens jellegű szövetségek létesültek, de a szó szorosabb értelmében vett iskolának talán csak Lukács György köre tekinthető.
A Lukács-iskola rendelkezik mindazzal a sajátsággal, mely egy iskola huzamos
létének feltétele. Mesterük a marxista filozófia és esztétika világhírű tekintélye,
akinek tanításait nemcsak képviselik, de sajátjukká is érlelték, s szuverén módon
a humán tudományok más-más területein is tudják érvényesíteni. Hermann István
pl. a filozófiában, Heller Ágnes az etikában, Almási Miklós a dráma tanulmányozásában, Fehér Ferenc napjaink regényeseményeinek elemzésében. Egymást kiegészítő, egymás szándékait felerősítő kooperáció alakulhatott így ki, melynek csak
kedvez, hogy közülük valaki az irodalompolitika kulcshelyén intézményesen is segítheti a közös munkát. Eszmei következetességük: a nagyrealizmus eszményéhez való
hűségük és szorgalmuk mellett ez a szövetségtudat az, ami szerepüknek jelentőséget
ád. Figyelmük centrumában a mai magyar irodalom áll, s azon belül az a f a j t a
modell, melyet a lírában Benjámin, a prózában Déry képvisel. Déry iránt az iskola
közös állócsillaga, Thomas Mann tisztelete okán is fogékonyak: módszerének erősen
intellektuális, elemző jellege miatt, Feltűnő viszont, hogy az újabb magyar líra legnagyobb képviselőiről, Juhász Ferencről, Nagy Lászlóról nincs szavuk. Bizonyára
összefügg ez a mágikus, a mitologikus szimbolika iránti idegenséggel, de azzal is,
38

hogy az ősi, az elementáris tudattartalmakban az irracionalizmus kísértését érzékelik, s a hagyomány értékelésében is hajlanak arra, hogy a sajátost provinciálisnak
minősítsék. Pl. a Világostól Adyig terjedő periódus termését általában. De függetlenül a Világos utáni korszak értékelésétől, a Lukács-iskola világképének horizontja
nem annyira a magyar irodalom története, inkább a világirodalom felé terjed. Sokszor javukra is válik ez, mert távlatot ad, magas igényre nevel. Gyengesége, hogy
a mai magyar irodalom közvetlen előzményeinek méltó hely nem jut világképükben. Ennek elvi okai vannak. Kassáktól az avantgarde választja el őket, a Nyugat
esztéta szárnyától: Babitstól, Kosztolányitól a dekadensnek vélt vonósok, a népiektől a világkép távolsága mellett ideológiai különbségek is, Weöres Sándortól minden.
Maradna Ady és József Attila, de ők is inkább vonatkozási pontok egy világképen
belül, mint tüzetesen felmért, az ízlésbe is beleoltott értékek. Fehér Ferenc az egyetlen, aki tanulmánnyal is igazolta e kapcsolat termékenységét.
Az elmondottak egyébként sem egyformán érvényesek az iskola egyes tagjaira.
Van köztük, aki Arany világában (Hermann), s van, aki Illyés értelmezésében is
(Fehér F.) tanúsítani tudja az iskola erejét. Még nagyobb különbségeket mutathatna
ki egy olyan elemzés, mely a lukácsi politikához való viszony szerint vizsgálná
magatartásukat. Az iskola életrevalóságára vall azonban, hogy a világirodalom ú j
fejleményeiben nyomban felismeri a rendszerébe illő műveket, s még fontosabb,
hogy a remekművek érdekében a rendszert is hajlandó tágítani, rugalmasabbá
tenni. Ennek tanúi lehetünk Fehér Ferenc Semprun-elemzésében, Almási Csurka
iránti elmélyült figyelmében, s még inkább abban, hogy ez a hajlandóság, mint
Fehér Ferenc Somogyi Tóth és Konrád György regényéről írott tanulmányai bizonyítják, a hazai művekkel szemben is egyre termékenyebb.
Ezek a fejlemények, ha Eörsi István kritikusi megnyilatkozásaival is számolunk,
egyszersmind az iskola többarcúságát, s alakulásának esélyeit is mutatják.
Módszerüket illetően még szembeötlőbb a feladatokhoz való hozzáedződés képessége. A vívódásban a tisztító, előbbre vivő erőt, a kétségekben a mértéket (ítélet
van!), a kétségbeesésben a remény elvét: az ábrázolt világban az ábrázolás mélyebb
értelmét mind sikeresebben tudják megnevezni. Szemben állásuk a dekadenciával
megóvja őket attól, hogy megértőkészségük kritikátlansággá híguljon. Elsősorban
Fehér Ferencre áll ez, aki a jelenség leírásában is a legalaposabb. Igaz, ő se a mű
szervességének rendje szerint elemez, hanem az általa fontosnak vélt problémák
szerint halad, s ezek általában filozófiai oldalról mutatják a műben megvalósuló
írói magatartást és szándékot. Hermann inkább a széljegyzetelő, távoli, merész utalásokkal, 'analógiákkal operáló módszer híve. Almási, Heller feladat és ihlet szerint
hol elemez, hol reflexiókban nyilatkozik, de a világirodalmi analógiákat, a részletek során felötlő kérdések elméleti vonatkozásainak nagyvonalú felvázolását mindnyájan kedvelik. írásaikban ezért sok a kitérőkre kényszerítő elméleti terhelés, és
akad olykor mesterkélt konstrukció is. De el kell ismerni, hogy egy m ű f a j vagy
egy tendencia korokon átívelő folyamatának rajzához így is ők értenek a legjobban.
Előadásuk korábban eléggé nehézkes volt és bonyolult, de a Fehér Ferencé mindig
átgondolt, a Helleré lendületes. Üjabban mindnyájuké tisztult és izmosodott.
Az az áramlat, melyre Almási a modernizmussal való szövetkezés készségét
tartotta jellemzőnek, korántsem olyan zárt és határozott csoportosulás, mint a Lukács-iskola. Ilyenné érlelődnie ideje sem volt. Szerveződése a Kritika című folyóirattal szinte egyidőben indult, s akkor külső és belső feltételei igen kedvezőek
voltak. Magvát a lap legszorosabb gárdája, Diószegi András, Illés László, Nyíró
Lajos, Szili József, Miklós Pál alkotta, de törekvésük tudományos hitelét Klaniczay
Tibor s olykor Sőtér István, Szabolcsi Miklós is erősítette. Azt jelentette ez, hogy a
lap irodalomtörténeti és elméleti vonala egyaránt erős lehetett. Az utóbbinak a forradalmi avantgarde ú j felfedezése, az európai tájékozódás kiszélesedése friss lendületet is adott. Eszmei, politikai biztonságukat fokozták a kommunista emigráció
irodalmának kutatása során szerzett tapasztalatok (Illés László), Diószegi stúdiumai
Gábor Andorról, Illés Béláról, Bálint Györgyről, Lengyel Józsefről. S mindenek
felett az absztrakt internacionalizmusnak az a Molnár Erik által felvázolt vonala,
39

mely nép és nemzet dolgaiban nagyvonalúságra, a népi írók iránt pedig szigorú
kriticizmusra ösztönözte őket.
Ami a modernség vonzását illeti, az valóban erős volt ebben a csoportban, de
e téren sok volt a mulasztás is. Ezek pótlása, a modern zene és irodalom eredményeinek tudatosításában a Kritika köre sohasem tévesztette szem elől a modernség
világnézeti tartalmát, s a szocialista eszmeiség érdekét. Épp így, az elméleti m u n kák sem tagadták a tükrözés elvét, csak új nyomatékkal és érvekkel hangsúlyozták
benne az alkotó személyiség szerepét s a teremtés mozzanatát. Az elmélet azonban
önmaga hitelét nem tudta a műelemzés gyakorlata felől is fedezni, mivel az elmélet
eminens képviselőit a múlt és a jelen nagy magyar műveihez nem kötik a kutatás
erős szálai. Elmélet és gyakorlat összekapcsolásának nehéz m u n k á j a így voltaképpen
Diószegire maradt.
Iskolává ugyan nem szerveződtek, de a világirodalom ú j eseményeinek, á r a m latainak hazai tolmácsolóit, interpretálóit egy teljes kritikatörténetben külön fejezet
illetné meg. Egyszer biztosan ezt is megírja valaki. Azokról azonban, a k i k világirodalmi stúdiumaik révén vagy azok ihletésében közvetlenül is beleszóltak a magyar irodalom alakulásába, s állásfoglalásaik tendenciát jeleznek, itt is kell szólnom.
E szorosabb összefüggésben sem mindenkiről, aki ide tartozna, csak néhány jellegzetes alkotóról, így Somlyó Györgyről, Ungvári Tamásról, Szabó Györgyről, Abody
Béláról, Sükösd Mihályról. .
Somlyóról például azért, mert a Juhász Ferenc költészetéről zajló vitában műveltségének vonatkozó tartalmaiból a versforma nálunk szokatlan lehetőségeiről s
az arányosság rendhagyó példáiról hívott elő mértékünket érintő érveket. Máskor a
magyar líra gondolati vonalának, lehetőségeinek védelmében lepett meg vitára
ingerlő gondolatokkal. — Ungvári a tragikum ellehetetlenülésének bemutatásával
figy.elmeztetett esélyekre, melyek irodalmunk s különösen líránk felől nem látszanak
közelinek. Szabó György pedig a Cseres, Örkény, Fejes előtti magyar próza egész
vonulatait ítélte meg olyan szigorral, mely értéktudatunk alapjait is érintette. —
A hagyománytisztelet őszinte készségével társultan, de működik ilyen hajlam Abody,
sőt Sükösd írásaiban is.
Semmi kedvem magamat meóssá előléptetni, a jelenség természetének megismeréséhez szeretnék hozzájárulni. S úgy vélem, hogy e tendencia mögött rejlő
közös alap az emberkép rokonsága. Az a meggyőződés, hogy az ember alacsony,
sokszor képtelen szerepre van kárhoztatva, s ez bár fájdalmas, sőt szörnyű, de tény,
sorsszerű, melyért a viszonyok s az emberi hitványság el nem különíthető arányokban felelős. S ennek az állapotnak, a benne létező embernek leginkább a kíméletlen,
az ironikus, a groteszk ábrázolat felel meg. A hősi, a tragikus, a lírai hangoltság,
s a remény elvének közvetlenebb poétikai megfelelői: a mese, a csoda, az eszményítés; a meghittség, az áhítat, a közvetlenség, a. személyesség jegyében született
művek, ha szépek, türelmes méltánylásra talán számíthatnak e kritikusok részéről
is, de mind a megírt, mind a meg nem írt bírálatok arra vallanak, hogy 'az ilyen
művekkel való kapcsolatuk fenntartásokkal terhes.
Természetszerű nyeresége viszont e szemléletnek, hogy például Déry műveiben:
anyagában, műfajaiban, közlésmódjában s szemléletének hűvös szigorában, objektivitásában annál zavartalanabbul észlelik az újat, az értéket. E ponton a Lukácsiskolával is érintkeznek, de a rezignáció, a szkepszis, az opuson belüli stílus- és
szintkülönbségek megítélésében a filozófiai, politikai vonatkozások görcseit fesztelenebből tudják bogozni. A műélmény és az ítélet kapcsolata náluk nyilvánvalóbb,
érzékletesebb. Ugyanez a szabadság, a különmérték öntudata és biztonsága bátorította Sükösdöt és Ungvárit Örkény műfajteremtő jelentőségének felismerésére és
túlbecsülésére, Abodyt a_ Csurka-művek áttörésének támogatására, Sükösdöt a Látogató sajátos jellegének és morális jelentésének megközelítésére.
Ami a meg nem írt bírálatokat illeti, azok az előbb színéről mutatott fogékonyság korlátaira figyelmeztetnek. Arra, hogy irodalmunk nagy vonulataival szemben milyen nehéz teljes kritikusi világképet kialakítani. A szépírói hajlamok is
„dezertálásra" bujtogatnak, a munkamegosztás rendje is más teendőket ró rájuk, de
40

a mélyebb ok a súlyos hagyományokkal, a prométheuszi indulatokkal, közösségi
terhekkel megvert hazai modellek korszerűsége iránti erős kétség.
Ebben azonban ők sem egységesek. Somlyó a Nyugat örökségéhez ízlésében,
szempontjaiban, sőt témáiban is hű, bár az is jellemző, hogy inkább az esztétaszárnyhoz vonzódik, s Adyban azt nem szereti, ami a legtöbbet ér, líráját. Sükösd a
régi magyarságban is otthonos, s számol azzal is, amit a Szabó György által leszólt
prózában Krúdy, Kaffka, Kosztolányi, Tersánszky jelent. S emellett a modern epikát
sem félti a szociográfiától, mert közelről érzékeli a nyers, a heveny élmény megírásának műfaji lehetőségei között a szociográfia szerepét, alkotáslélektani értelmét,
s ezért a világirodalom példái közül is a szociográfia teljesebb, tökéletesebb megvalósítására ösztönző művek jutnak eszébe, mikor e témáról értekezik. Nem véletlen, hogy az esszéíró Németh László erejével ő számol a legkomolyabban. Elemzéssel küzd meg a partneri szerepért, s eközben fölényének illúziója közepette is éreztetni tudja, hogy akivel vív, bár több ponton sebezhető, lényegében verhetetlen,
vagyis az esszékben rejlő munka értékét. — Érzi ezt Abody is, de e nyomást nem
tudja a jellemzés, saját munkája hajtóerejévé avatni, így inkább — Illyés esszéiről
szólva is — csak szél jegyzetel, s a csőd érzését nem is leplezve sejteti, mi az, amit
tenni kellene. Példázva ezzel azt is, hogy iskolák, áramlatok szerveződéséről szólva
az elhatározó élményekre, az eredendő hajlamokra, a pályára s az akusztikára is
figyelni kellene, mert nem lehet véletlen, hogy egyik tehetség vállalkozókedvét kibontja, a másikét meg elszárítja vagy könnyebb terepre sodorja az idő. S elgondolkodtató, hogy e vonzásnak éppen azok engednek, akik tudják, hogy a kritikának
olvasmányként is meg kellene állnia (sőt talán művészetté is emelhető), s akik
ilyen kritika írására képesek is.
Az előbbi számba vett csoportokon túl észlelhető bizonyos összetartozás azok
között a kritikusok között is, akik Juhász Ferenc, Nagy László és Sánta Ferenc
vonzásában értek kritikusokká. Igaz, amit Szabolcsi írt, hogy irodalmi világképükben Móricz és a népi írók, közöttük elsősorban Illyés, Németh László, Veres Péter
és Tamási Áron is fontos helyet töltenek be, de József Attila, Sarkadi Imre, Benjámin László, Csoóri Sándor, Csanádi Imre legalább annyira fontosat. Szakemberré
— mint a fordulat éve után felnőtt kritikusok általában — valamennyien a marxizmus iskoláiban nőttek, s ennek több fontos jegye: a szociális érzékenység, az emberi épség igénye, a remény elvének érvényesítése mértékükben is szembeötlő. Történelmi tudatuk, otthonosság igényük, közösségi étoszuk is a marxizmus révén érlelődött szemléletté. Hogy csak „marxizálnak", ezt nemigen veszik magukra. Irodalomtörténeti horizontjuk centrumában a Nyugat két első nemzedéke áll. Czine Mihály Móricz; Bodnár György Kaffka; Koczkás Sándor Ady, Radnóti, József Attila;
Ilia Mihály Juhász Gyula; Béládi Miklós Illyés; Tamás Attila József Attila; Bata
Imre, Juhász Béla a népiek kutatójaként vált ismeretessé. Témáik egyezése vagy
érintkezése ellenére összefogásuk sokféle hajlam, egy teljes értékű iskola lehetőségét érlelhette volna ki. B. Nagy Lászlóban a magyar esszé veszendő készségei éledtek újjá. Czine Mihályban az alkotó és az ember, a történelem és a mű: a vállalkozás együttlátásának adottsága; Bodnár György és Tamás Attila teoretikus kultúrája az elméleti, poétikai alapokat erősíthette volna, s volt művelője a verstannak
s a szorosabban értelmezett műelemzésnek is. Illyés, Németh László és Sánta Ferenc műhelyének otthonos ismerete mellett Béládi, Mészöly Miklós és Nemes Nagy
Ágnes művészete iránt is fogékony. S példája nem elszigetelt, mert a plebejusi
világkép kiszélesítésének, gazdagításának igénye a kultúrába szabadult homo novusok mohóságával dolgozik a csoport nem egy tagjában. Ez képesíti Bata Imrét arra,
hogy Weöres életművének gondozója s interpretátora legyen, s ugyanez érhető tetten a Radnóti vagy a'Kosztolányi iránti figyelemben. Mohóságuk gyengeséget is
ellensúlyoz: a világirodalom friss intencióit még azok is feszélyezetten követik, akik
otthonosak az angol vagy a német irodalomban. Akik egyik idegen irodalomban sem,
azok túl szemérmesen szorítkoznak az ismerős terepre, s akad példa e hiányt s a
népiséget kompenzáló modernkedésre is.
41

Fogékonyságukat, s a határok állandó tágításának készségét sokban segítette az
a tény, hogy kész eredmények mellé nem kötelezték el magukat. Szemléletük m a r xista törzsét Németh László, Illyés és Kosztolányi esszéinek továbbvihető elemeivel,
Barta János szempontrendszerével oltották be, de tanultak Horváth Jánostól, Halász
Gábortól, Szerb Antaltól és Bálint Györgytől is. Eleven kapcsolat fűzi őket a vidéki
irodalmi műhelyekhez, a szomszéd államok magyar irodalmához, és a hazai irodalom
legifjabb rajait — az Emberavatás íróit, aztán a heteket, majd a kilenceket — az
ő figyelmük segítette felszállni. A Tűztánc esetében viszont inkább a fenntartás
jellemezte írásaikat, s ez elkötelezettségük következetlenségét is példázza. Fegyelmezett építkezés helyett aritmiás nekilendülésekkel dolgoznak, a hatékonyabb jelenlét kiküzdéséhez szorgalmuk nem elég szívós, munkafegyelmük nem elég szigorú,
érzékenységük pedig túl sebzékeny. Talán azért, mert a védettség megszűnésének
állapotához némelyikőjük csak most edződik, s azért is, mert ügyeikhez képest lehetőségeiket szűkösnek érzik. Szerepük azonban így is elég határozott.
Mikor a Weöres-, Juhász Ferenc-, Nagy László-, Csoóri-vonal és a lírai realizmus képviselői egymástól távolodni kezdtek, az utóbbiak körül is népes kritikusi
tábor létesült. Az összetartozás-tudat e táboron belül meglehetősen laza, de mindnyájan következetesek az elkötelezettségben s a népiséggel társult radikalizmus szolgálatában. Illés Lajos, Dorogi Zsigmond, Fábián Gyula, Héra Zoltán, Juhász Mária,
Kiss Lajos, Kovács Sándor Iván neve nemcsak a csoport népességét, de jelentőségét
is mutatja. Mindnyájan fontos fórumon dolgoznak, s így szemléletük nemcsak saját
műveikben érvényesül. Legközelebb a népi írók egykori balszárnya, valamint Simon
István, Váci Mihály és Garai Gábor költészete áll hozzájuk, s legértékesebb írásaikat is róluk közölték. Az alkotók legszélesebb skálájához Illés Lajos tud igazodni,
de nem annyira a primér jellegű állásfoglalások és felismerések, hanem inkább a
népszerűsítés síkján. Héra fogékonysága és világképe lassabban nyílik, de oldódásának, a korábban számára idegen jelenségek megértésének nála mélyebb a személyes
hitele. — Kiss Lajos munkáinak az elméleti igény, a vitakészség és a szellemes előadás ád külön jelentőséget, de őt fenyegeti leginkább a dacos megmerevedés veszélye is.
Ha ebben az áramlatban az elkötelezettség és az esztétikai eszmények rokonsága
az összetartozás alapja, a strukturalista jellegű törekvések mögött nem a világnézeti
alap, hanem az egzaktság igényének közössége okán lehetne bizonyos rokonságot
kimutatni.
önelvű rendszerként tudományunkban ugyanis a strukturalizmust senki sem
vállalja. Legeredményesebb honosítói (Martinkó András, Hankiss Elemér, Király István, Szabolcsi Miklós), eredményeinek asszimilálására törekszenek. S nem kritikai,
hanem irodalomtörténeti művekben. Kritikai irányzatról tehát egyelőre n e m beszélhétünk. Legszorosabban még Hankiss Elemér tanulmányai érintkeznek a kritikával.
Amit az abszurd drámáról, a népdalról s a giccsről írt, különösen szorosan. S mikor
József Attila komplex képeink vizsgálata során bebizonyítja, hogy a valóság síkok
egybejátszása révén támadt feszültség, a síkok között kifejlő vibrálás a művészi
hatás alapoka, a kritikát is igen termékeny szemponttal gazdagítja. Az is biztató
jel, hogy Hankiss tanulmányaiban a legegzaktabb eljárások is jól követhetők, sőt
sokszor érdekesek és olvasmányosak is. — A strukturalizmussal rokon módszerek
szempontjainak ifjabb alkalmazói közül Széles Klára Csoóri- és Nagy László-elemzései, s Bonyhai Gábor Juhász Ferenc Szarvasénekröl irott tanulmánya gyarapította friss felismerésekkel a kritikát. A többiek jobbára az irodalomtörténet mezőnyein működnek.
Markánsabb jelleget, mely irányzatnak minősülhetne, fórumaink sem alakítottak ki. Többségük szándékosan is sokszínűségre törekszik. A konszolidáció érdeke, a
minden irányba, minden fontos műre kiterjedő figyelem a munkatársak körének
tágítását kívánta. Ezzel együtt a lapok vonala is elmosódott, Legkevésbé a Népszabadságra áll ez, ahol szóhoz jut ugyan az ország szinte minden ismert kritikusa,
de a lap törzsgárdája így is biztosítani t u d j a a művek értelmezésében az ideológiai,
politikai szempontok primátusát. Másképpen, a hagyomány és a jelen értékeinek
42

egyfajta szelekciója révén valósít meg bizonyos jelleget az Élet és Irodalom. A Kortárs a hagyomány s a realizmus hangsúlyozottabb képviselete révén. A vidéki
lapoknak a vonzáskörükben élő alkotók, egy-egy ú j költőraj kifuttatása, s a szomszéd államok magyar irodalma iránti figyelem ad bizonyos jelleget.
Tudom azonban, hogy e vonások még jelzésnek is szegényesek. A lapok, a rádió,
a tv, a TIT kritikai munkájában érvényesülő tendenciák jelzésével tehát adós maradok. Pedig bizonyos, hogy fontos tények maradnak így rejtve, de hogy általuk
kritikánk tagozódásáról merőben ú j információkhoz juthatnánk, nem valószínű.
Hiszen még az eddig számba vett iskolákban is elég laza az összetartozás-tudat, és
sokan vannak, akiket még a latensen létező vonzáskörökben sem lehetne elhelyezni.
Olyannyira, hogy egyes áramlatok szerint való csoportosításból a jelentősebb szakemberek nagyobb hányada, a besorolás nehézségei miatt, ki is maradna. S ahogy
népesedik a kritika mezőnye, egyre nő a besorolhatatlanok száma. Sem a perifériákra szorított s most ú j r a szerephez jutó idősebb tudósok, s a legifjabbak sem
törekszenek irányzattá szerveződni. Igen jellemző, hogy az utóbbiak közül épp a legtehetségesebbek és a legszorgalmasabbak nem iskolák szerint tájékozódnak, hanem
az egész átpásztázására és portrénként való feldolgozására törekszenek, mint Pomogáts Béla, Fülöp László; vagy személyes vonzódás és alkalmi feladat szerint találnak
témáikra, mint Kenyeres Zoltán; vagy egy-egy műfaj alapos megismerésén fáradoznak, mint Szabó B. István.
A műfajok szerint való tájékozódás azonban nemcsak a fiataloknál figyelhető
meg. A folyóiratok is szorgalmazzák az ilyen természetű áttekintéseket. Tanulmányokat közölnek — elsősorban a Kritika — egy esztendő lírájáról, prózájáról, drámájáról. És sor került egy-egy műfaj korszaknyi termésének átfogó jellemzésére is
(Béládi Miklós, Diószegi András, Szabó B. István). Megtalálta az áttekintés szakembereit a szociográfia s a gyermekirodalom is. A líra iránt is mutatkoznak ilyen
szándékok, de eddig jobbóra csak a tendenciák és a problémák jelzéséig jutottak el
a vonatkozó tanulmányok. A drámáról viszont többen is írtak átfogó igényű munkát. Többen és többféle szempont érvényesítésével. Hegedűs Géza és Kónya Judit a
magyar dráma egész történetének áttekintésére tettek értékes kísérletet. ( A magyar
dráma útja, 1968), Osváth Béla Türelmetlen
dramaturgiája
(1965) és Illés Jenő
Mai dráma — mai dramaturgia (1964) című tanulmánygyűjteménye több esztendő
bemutatóit követve mozaikszerűen, de történeti érzékenységgel tükrözi a mai magyar dráma egy-egy nagyobb periódusának teljesítményeit. Almási Miklós Maszk és
tükör (1966), Ungvári Tamás Modern tragikum — tragikus modernség (1966) című
könyve a modern dráma elméleti kérdéseit elemzi, előbbi elvontabban, az utóbbi
történetibb módszerrel. Nagy Péter két évad bemutatóiról ad folyamatos tudósítást
(Két évad), Pándi Népszabadság-beli bírálatai, Létay Vera az Élet és Irodalomban
az utóbbi évek szinte minden jelentősebb drámájáról, bemutatójáról számot adnak.
Siklós Olga pedig úgy tekinti át a felszabadulás utáni magyar dráma történetét, hogy
nemcsak a művekről, de előadásukról is számot ad (A magyar színház útja 1971.).
Ezzel párhuzamosan Sükösd Mihály a modern polgári regény elméletét körvonalazó
munkát jelentetett meg. Szabó Ede a műfordításról szóló könyve (A műfordítás,
1968), Rába György Szép hűtlenek című munkájának (1969) a Nyugat nagy műfordítóiról adott elmélyült jellemzései szintén kínálnak a kritika számára hasznosítható
tanulságokat. A kritikatörténet fontos fejleményeként Komlós Aladár Gyulaitól a
marxista kritikáig című könyve (1966) a m ű f a j egy évszázadának történetét, Bodnár
György kritikánk e századi teljesítményeit tekintette át. S ha meggondoljuk, hogy
ezzel egyidőben valósulhattak meg olyan sajátos szerepek és műfajok, amilyet Pándi
Pál, E. Fehér Pál, Molnár G. Péter, Héra Zoltán, Jovánovics Miklós a Népszabadságnál, Faragó Vilmos, B. Nagy László, Hámos György az Élet és Irodalomnál, Czine
Mihály a rádióban, Fekete Sándor a Folyosói szümpozionban
(1969) kialakított —
akkor önként kínálkozik a konzekvencia: kritikánk az utolsó évtizedben nem anynyira irányzatok, hanem az alkotó egyéniségek kibontakoztatásóban, a sajátos érdeklődési irányok szerint érte el lehetőségeit.
43

Hogy e lehetőségeket optimális mértékben valósította volna meg, az sajnos nem
mondható. Gyengéiről írtak, írtunk mostanában éppen eleget. S ha irányzatok létesítését nem is szorgalmaznám, azt, amire az elméleti munkaközösség állásfoglalása
is figyelmeztet, a többféle megközelítés, ízlés és vonzódás szerepének értelmét a
magam érveivel is szeretném alátámasztani. Azt remélem, hogy amit eddig elmondtam, tartalmaz idevágó tanulságokat, épp ezért itt már csak ennyit mondanék: régi
igazság, hogy békeidőben a politika is csak nyerhet az ellentétek figyelmes szembesítésén, s ha tartalmukat felfedjük, feloldásuk, meghaladásuk is könnyebb lehet.
Talán az irodalmi élet ismerős feszültségeiben is nagy szerepe van annak, hogy a
fórumok sokszor nem a vonzás és taszítás természetes rendje szerint szerveződnek.
Pedig ha aszerint szerveződnének — a pozitív példák is erre vallanak —, akkor
egy-egy iskola vagy műhely maga is jobban vigyázna saját hitelére, rangjára. Azon
lenne, hogy önmagát eszmeileg és szakmailag is a legmagasabb szinten képviseltesse.
Érdeke lenne tévedéseit sürgősen korrigálni, erre módja is nyílna, s mindez dinamikusabbá, egészségesebbé tehetné a szelekció folyamatát is.

NÉMETH JÓZSEF R A J Z A

44

FERENCI!

IMRE

Magyarok között Kárpátalján
Még verőfényes nyárutó volt, szeptember, amikor az Ungvári Állami Egyetem
vendégeként a Szovjetunió Kárpátontúli Területén, Kárpátalján jártam. A filológiai
fakultás magyar nyelv- és irodalom - szakos hallgatóinak tartottam előadásokat a
népköltészet tárgyköréből, de az egyetem vezetői — kérésemre — lehetővé tették,
hogy bővebb munkaprogramot valósíthassak meg. Régi vágyam volt, hogy az elmúlt
századok történelmi eseményeiről keletkezett népköltési hagyományokat, s különösen a II. Rákóczi Eerenc személyéhez és szabadságharcához fűződő népmondákat és
egyéb folklorisztikus emlékeket Kárpátalján behatóbban megismerjem, hiszen eléggé
köztudott, hogy mit jelentett ez a vidék a mozgalom szempontjából, és milyen kiemelkedő szerepet játszott az itt élő magyar és ukrán lakosság a kuruc időkben.
A Fejedelem iránti ragaszkodást számos történeti tény igazolja. Az sem véletlen,
hogy a magyar és ukrán folkloristák és néphagyománygyűjtők — népeik Rákóczihoz
való ragaszkodásától indíttatva — szívügyüknek tekintették a kuruc kor emlékét
idéző népköltési alkotások és egyéb hagyományok feljegyzését, közreadását. Újságcikkek, kisebb-nagyobb közlemények ismeretében Ungváron is éltem azzal a lehetőséggel, hogy a nehezebben elérhető és régebbi ukrán nyelvű publikációkat átnézzem, amennyire időmből futotta. Hasznát leginkább abban láttam, hogy a Kárpátoktól keletre és északkeletre eső területekről származó adatok az ilynemű hagyományok nagyobb elterjedési köréről tájékoztattak. Nem csekély örömömre megszerezhettem az újabban megjelent népmondaköteteket is. Ezek valóságos tárházai
a minket is érdeklő ukrán szájhagyományoknak.
Tervemet, hogy magam is gyűjtőútra induljak, más hatások is inspirálták. Módomban volt átlapozni az évenként megjelenő kiadványt, a Kárpáti
Kalendáriumot
(az utóbbi esztendőkben irodalmi melléklettel bővült), valamint haszonnal böngésztem a Kárpáti Igaz Szó című magyar nyelvű napilapot. Ezekben kisebb-nagyobb
közlemények, szerfölött tanulságos híradások tájékoztatnak a magyar ajkú lakosságtól följegyzett és modern módszerrel összegyűjtött népköltési hagyományokról. Olvasásuk során mindjobban nőtt az érdeklődésem és meggyőződésem, hogy a dicséretes
kezdeményezéseken túl egyhamar gyűjteményekkel fognak kopogtatni a kiadók
ajtaján. Talán éppen nálunk, a Móra Kiadó gondozásában megjelenő kötet nyitja
majd meg a sort. A személyes baráti tájékoztatás még csak jobban megerősítette,
hogy szép számmal akadnak itt lelkes gyűjtők, akik szülőföldjük folklórkincsének
megmentését tűzték ki célul.
Szeptember második felében valóban sor kerülhetett arra, hogy a magyar
nyelvű falvakba gyűjtőútra induljak. Szigorú időtakarékossággal az ungvári, a
beregszászi és a nagyszőlősi járásban róttam az utat. Különösen Beregszász vidékére
voltam kíváncsi és Munkácsra, amelynek híres vára nem is egyszer bizonyult bevehetetlen erődnek a kuruc időkben. A huszti járásra (Máramarosra) már nem
tellett az időmből, de az idősebb adatközlők regéi sokszor felelevenítették az ott
történt hajdani eseményeket. Csak az állandóan tapasztalt baráti segítségnek és a
kedves fogadtatásnak köszönhetem, hogy a szorgos dologidőben mindenütt eredménnyel jártam, ahova utam vezérelt. Még így is sok szíves invitálást kellett megköszönnöm, megígérve, hogy majd később teszek eleget a meghívásnak.
Több mint tíz községben negyven adatközlőtől félszáznyi mondát, közel harminc dal-, ballada- és versszöveget, néhány mesét, egész sor népszokást és számos
mitológiai hagyományt hallottam. A szép szavú öregek otthonában sem maradhattam tovább egy-egy fél napnál, holott igazában akkorra lendültek volna bele az elbeszélésbe. Faluról falura haladva, az etnográfus szemével is igyekeztem körül45

tekinteni. Érdekelt az életmód, az emberek mindennapi élete. Az építkezésben, az
otthon berendezésében, a falusi porta átalakulásában; egyáltalán a meggyorsult
élettempóban a városok ható- és vonzereje érződik, amihez a mezőgazdasági nagyüzemek modernizálódása biztosítja az alapot. A régebbi típusú parasztházakat kicsinosították, az utcafronton ú j kerítéseket vontak, az udvarok ház előtti részét
szőlőlugassá alakították. Itt-ott még látható egy-egy zsindelyfedeles kiskapu, néhol
a régi gémeskút és az udvart lezáró tágas csűr. Erre a vidékre is jellemző a tetővel készült, egyébként nyitott tárolóhely, az abara, amely a szálas takarmány egyszerű és szellős építménye. Az udvarok kedves színfoltja a kúpfedeles kerekes kút,
ezt még sok helyen láthatjuk. A házbelsőből mindinkább elfogynak a régi bútorok,,
és öltözködésben is az ú j módit követik, különösen a fiatalabb nemzedékek. Még a
kamra félreeső zugában sem látható már a guba, holott pedig éppen ez a vidék volt
ennek a jellemző viseleti darabnak a bölcsője: innen terjedt nyugat felé, s lett
népszerű nálunk a múlt század közepe tájától.
A nagyszőlősi járásban láttam ilyennek a falvakat, de az alföldi részeken másfelé is hasonló kép fogadja a látogatót. Immár muzeológiai ügy a népi kultúra patinás építményeinek, a paraszti háztartás felszerelésének és a földművelés eszközeinek
megőrzése. Az ungvári területi múzeumi központban komoly feladatnak tekintik
ezt a munkát, de a nagyobb községekben szintén hallottam múzeumi ház létesítésének tervéről. Ebben Péterfalva és vele mezőgazdasági egységet alkotó szomszédos
községek valósították meg a követendő példát. Farkasfalván szép múzeumot hoztak
létre, és környékét parkosították. Űj, emeletes iskolával büszkélkedhetnek (Váriban
hasonlót láttam), s joggal hihető, hogy a művelődés ügyét szolgáló skanzen építésére is hamarosan sor kerül.
Üjságolvasó, könyvet szerető emberek között jártam. A legkülönfélébb lapokat,,
folyóiratokat vásárolják, sokat Magyarországról rendelnek meg. A nyomtatott i r o dalom műveltségformáló hatása hosszú múltra tekint itt vissza, elődeik pedig n a gyobbrészt bibliaolvasó protestánsok voltak.' Mindez jelentékeny szerepet játszott a
szellemi néphagyomány alakulásában, nevezetesen abban, hogy az archaikus m a r a d ványok igen elhalványultak, a népszokások régi funkciói gyöngülni kezdtek. Mór
századunk elejétől, s még jobban a húszas évektől határozott irányt vett a hagyományos népi műveltség változása. Bár még hosszú ideig tartották magukat a közösségi élettel összeforrott és a racionalizálódó szemlélethez alkalmazkodni képes szokás- és folklórelemek, de ma már ezek többsége is csak az idősebbek emlékezetében
él. Hisszük, hogy a népi műveltség értékei összeférnek a modern életszemlélettel, s
bennük a szépség és öröm, a közösségi érzés fejlesztésének forrását és eszközét
látják. Elég példa bizonyítja, hogy a néphagyomány nem csekély része elidegeníthetetlen sajátjuk maradt.
Ilyenformán érthető, hogy nem jutott s nem juthatott osztályrészemül archaizmusában és esztétikumában is klasszikus néphagyomány felfedezése, mégis érdeklődéssel hallgattam a többé-kevésbé ismerős népszokások előadását, vagy az irodalmi forrásokat sokszor eszembe juttató adomákat, trufákat és népmondákat,
hiszen ezek az itthoni tájakkal való kapcsolatról és összefüggésről tanúskodtak.
Akár a fonóbeli szokások, a farsangi alakoskodó játékok vagy a húshagyókeddi csúfolódó „szűzgulyahajtás" emlékei kerültek szóba, akár a tudós pásztorokról, kocsisokról és más varázserejű személyekről vagy lényekről beszéltek, m i n d j á r t f e l ismerhető volt a szabolcs-szatmári néphagyományokkal való hasonlóság. A n é p dalok és népballadak repertoárjából szintén említhetünk ismerős alkotásokat. t J j a b ban közölték e területről a Farkas Julcsa (a cséplőgépbe esett lány) balladájának
változatát, s majdnem egyező formában nekem is elénekelték. Népszerű a Szendre
báró lányáról keletkezett nóta, vagy pl. a Rózsa Sándorról szóló „Esik eső, szép
csendesen csepereg..."
kezdetű dalt Váriban Dani Pista nótája ként adta elő egyik
idősebb adatközlőm. Ha már a híres betyárvezért szóba hoztam, hadd említsem
meg, hogy egyik nevezetes cselekedete állítólag az volt, hogy a vásárba igyekvő é s
kiváltképpen Rózsa Sándort böcsmérlő gazdáné talpába bakancsszögeket veretett.
Ugyanezt a históriát Szeged mellett hallottam, de romániai magyar kutató is f e l 46

jegyezte Erdély délnyugati részén. Az eltérés abban jelentkezik, hogy a kárpátaljai
verzió szerint a betyár a jószívűségét dicsérő szegény asszonynak fától fáig mérte
ki az ajándék gyolcsot, ahogy a szlovák nép a maga híres népi hőséről, Jurij Jánosíkról regéli. Hasonló változatát Patkó Bandiról jegyezték föl és közölték Makkosjánosiból. A gazdag asszony bűnhődése ebben a változatban a csizmára vert patkó
útján történik. A Kárpáti Kalendáriumban olvastam a Mic bán családjához fűződő
Kastélydomb című mondát, amely Eszeny község hagyománya. Ungváron nekem is
elmondotta egy odavalósi fiatalember. A hatos ikreknek életet adó úrnő bűntudatot
érez. Öt gyermeket el akar veszejteni. A gyékénykosárba helyezett és a Tiszára kitett csecsemőket egy halász megmenti és felneveli. A háborúból hazatérő gróf megtudja az igazságot, s az asszonyt keményen megbünteti. E történet egyetemes kapcsolataira Heller Bernát mutatott rá, de rokonmását a bihari Nagykerekiből szintén
ismerjük, ahol a történetet a Bocskai-család eredetéhez kapcsolják.
Az analógiákat bátran sorolhatnám tovább, mégis inkább azokról a hagyományokról szólnék, amelyek eredetükben és táji vonatkozásukban erősebb szálakkal
kötődnek Kárpát-Ukrajna földjéhez és népéhez, ezáltal mélyebb bepillantást engednek e vidék történelmi múltjába. A népmondák egyik csoportja a feudalizmus
ellentmondásokban, főúri torzsalkodásokban bővelkedő korszakából villant fel epizódokat. Ide tartoznak a jobbágyok sanyarú állapotát felidéző történetek is. Ezek
szívós fönnmaradása sokszor a vidék szépségét, turisztikai látnivalóit kiemelő várromoknak köszönhető.
Ungvártól észak felé, követve az Ung folyó völgyét, hamarosan megpillanthatjuk
a folyóra kikönyöklő nyevickei várromot. Ma is kedvelt kirándulóhely. Egyik monda
(Bakó László is közölte az 1958-as Naptárban) szerint rengeteg szenvedés árán
épült fel a hajdani hatalmas vár. Egy kegyetlen, úrnő emeltette falait, hogy hatalmát és uralmát biztosítsa, a környék főúri asszonyainak pedig menedéket nyújtson.
A jobbágyok hajszolásában nem ismert mértéket. Még a terhes asszonyoknak is
cipelniük kellett a köveket. Az úrnő alakjában a gonoszság szinte mitológiai méretet
ölt, s a parányi emberi humánumot is nélkülözi. Leányának igaz szerelmét pl. azért
tiporja el, mert rangon aluli férfiba szeretett.
Pallói gyűjtésemből arra a mondára utalok, amely Bercsényi grófsága idejéhez
kapcsolódik. A történet elmondja, hogy az ispán parancsot adott az „úrdógába"
kaszáló embereknek, hogy munka közben még kaszát fenni sem állhatnak meg.
Maga Bercsényi járt végére a dolognak, s elcsapta a szívtelen ispánt.
Árpád idejébe helyezi a szájhagyomány Béla herceg és a várúrnő, Milonta
szerelmének tragikus történetét. A honfoglaló seregtől elszakadt, és szolgájával
kószáló herceg, Árpád fia, betéved Borzsova várába. A fogságba vetett ifjú szerelmes lesz az úrnőbe. Árpád megostromolja a várat, hogy fiát kiszabadítsa. Milonta
az ostrom áldozata lesz, s mikor Béla herceg ezt megtudja, kardjába dőlve véget
vet életének. A vár névadója lett Vári községnek. A történet azt is híven bizonyítja, hogy milyen erős az emberekben az etimologizálásra való hajlam.
A tragikum hangulata dominál a rablóvállalkozásokról keletkezett történetekben is. Egyik péterfalvi adatközlőmet idézem: „Akli községben vót egy vár, fődvár.
Tetvesvárnak nevezték. Azér', mert elátkozták. A vár ura nagyon szigorú vót. Elraboltatott nőket, bevitette, és megbecstelenítette. Őrszemeket állított, és azok fogdosták el az embereket. Azért hítták Tetvesnek, mer' mikor mán nem vót gazdája,
mindenféle vándor-bujdosó népek tanyáztak b e n n e . . . "
Muzsaly határában található a Szépasszony-domb.
Szomorú esemény emlékét
őrzi ez a hely. A támadó vezér elrabolta ellenfele szépséges asszonyát, de üldözői
nyomába szegődtek. Szorongatott helyzetében megölte az asszonyt. Az áldozatot az
eset színhelyén temették el, s a hagyomány szerint minden katonának egy csákó
földet kellett odavinni. így keletkezett a környéken jól ismert domb. E mondát több
ízben közölték, s nekem is alkalmam volt hallani néhány községben. Értesülésem
szerint ballada is keletkezett e végzetes eseményről.
Sokszor emlegették az e vidékre annyi csapást és szenvedést zúdító tatár betöréseket. Ezek emlékét őrzi a kutyafejüekről szóló hagyomány. A pusztítás méreteit
47

érzékeltető ábrázolás a mitológiából meríti a jellemzés eszközét. Középkori eredetű
— ha nem régebbi — epikai minták és sztereotip motívumok ismerhetők fel a
máig élő hagyományban. Ezek cseh, lengyel, szlovák, valamint délkelet-európai párhuzamai eléggé ismertek. Hazai mondáink is legtöbbször a tatárokra vagy a törökökre vonatkoztatják, de kevésbé részletezik e szörnyetegek animális vonásait.
A kárpátaljai hagyományok viszont a kutyára illő éles szimattal és kanibalizmussal
ruházzák fel őket. Egyik tiszabökényi adatközlőm olyan esetről hallott, hogy a
tatárfogságba került leányt meglátogatta az édesanyja. Mikor a leánya meglátta,
így kiáltott fel: „Jaj istenem, de jó húsba van! Jó káposztáshús lesz belőle!" Szerencsére a holtra rémült anya még idejében megszökött. Az elvaduitságot és elvetemültséget aligha lehetne tovább fokozni. A kutyafejűek atrocitásának totális voltát
egyébként azzal indokolják, hogy az ebekhez hasonló éles szimattal fürkésztek a
rejtőzködők után. A kutyafejű lényekről szóló hagyományok között is akadnak
azonban reálisabb szemléletű, sőt humoros történetek. Megtudhatjuk, hogy gyakran
rászedték őket, vesztüket okozták. Kiütközött emberi gyarlóságuk, s a fanyar h u morral előadott történetekben a kutyafejű tatárok a tragikomikus fordulat áldozataivá váltak.
A keserű és a derűs humor, amelyet annyiszor megcsodálhattunk, az állandóan
gyarapodó és az élethez igazodó bölcsességből fakad. A régi nehéz életről beszélgetve a következőket idézte az egyik pallói atyafi: „így mondotta régen az ember
az asszonynak: Karácsonyra süss kalácsot, húsvétra kenyeret, pünkösdre meg ahogy
lehet!" A földdel és a megélhetéssel kínlódó régi emberek humoros megnyilatkozása
sohasem céltalan elmélkedés volt csupán, hanem a körülmények visszásságát, a
külső és belső emberi fogyatékosságot poentírozta. Mindegy, hogy Krisztus és Szent
Péter földi „kalandjai" vagy Mátyás király igazságos ítélkezései kerültek szóba,
mindig elmaradhatatlan a didaktikus elem. A nagy népszerűségnek örvendő Mátyás
király rendszerint igazságot tesz. Lelket tápláló szentenciákkal leckézteti meg a
dölyfös urakat, a kapzsiságban és basáskodásban elromlott városi elöljárókat. Jellemző azonban, hogy amikor apró ügyekbe avatkozik, még átfogóbb és emberibb az
igazságtétel és a kritika: bölcsebb és realisztikusabb. Kivonatosan álljon itt két történet, amely a hányatottabb sorsú cigányok Mátyással való találkozásáról szól.
Az elsőből (péterfalvi) megtudjuk, hogy a király meglátogatta a börtönt. Hoszszabban elidőzött a közös cellába zárt elítéltekkel. A módos rabok között akadt egy
cigány is. Mátyás érdeklődésére mindenki azt mondta, hogy ártatlanul kerültek ide,
de a cigány kertelés nélkül bevallotta, hogy ő tyúkot lopott. A börtönigazgató amazok
vallomását a valóságnak megfelelően kiigazította, a cigányét helybenhagyta. Erre a
király így határozott: „Igazgató! Ezt a tolvaj cigányt ki kell engedni, mer' ez a sok
ártatlan úr eltanul tűle!"
A másik (tiszabökényi) történetben viszont három ifjú cigány jár pórul. A suhancok meg akarják köszönteni a szolgabírót. Különböző váratlan események miatt
balul sikerül a vállalkozás. Az úr megharagszik, mert. dicséret helyett káromkodás
és szidalmak csúsznak a cigányok szájára. Mégis jó képet vág a „köszöntőhöz", s
levelet küld velük a városba, ahol a hajdútól majd átvehetik az „ajándékot". Ütközben, az erdőn keresztül vezető ösvényen, találkoznak a diákruhában vándorló
Mátyás királlyal. Elolvastatják vele az írást, de a hallottakat kétségbe vonják. Szerintük a diák nem tud olvasni. Tovább haladva ú j r a összeakadnak a más öltözetben
eléjük kanyarodó diákkal, aki ezúttal „írástudónak" bizonyul, mert bőséges jutalom
kilátásáról tájékoztatja őket. Szavaiért aranytallért kap ajándékba. A városban bekövetkezik a szomorú valóság, mert mindhármukat „ajándékként" deresre vonják.
Amikor megint együtt vannak, így átkozódnak: „Hej, a halálos nyavalya járjon a
mellyire annak a hajdúnak! Nem bírom a faromat. Hej, mégis csak ez tudott legjobban olvasni!"
A kalandtörténet irányába hajló és a varázslat felé közelítő történetek a népi
epikum sajátos rétegződésére vetnek fényt. Az egyik pólust a népmese, a másik
pólust — és talán az archaikus epikai minőséget is — az ún. babonás történet
képviseli.
48

A történelmi tárgyú népmondákban szintén felismerhető az ide-oda hajlás. De
ha specifikus vonását keressük, akkor a helyhez és személyhez kapcsolódás mellett
tekintetbe kell vennünk, hogy éppen általa fejezhető ki az embert (közösséget)
fenyegető hatalmaktól eredő tragédia, amelyet a természetfeletti vagy az emberitársadalmi erővel való konfliktus okozott. Ez a népmonda típus rokonságot mutat a
balladával, de azzal a különbséggel, hogy a benne kifejezett esemény (leírás) rendszerint nagyobb társadalmi csoport (esetenként osztály vagy nép) ütközését és
tragédiáját sejteti. Ugyanakkor messze elmarad a balladától: ábrázolása halványabb
és esetlegesebb. A fentebb említett, démonivá fokozott mondaalakok e műfajtípus
negatív figurái, velük szemben áll a szigorú keresztény morált kifejezésre juttató
természetfeletti hatalom, továbbá a népfelszabadító hős — ideértve a társadalomból
kirekesztett betyárt —, aki az elnyomott, megalázott dolgozó tömeg ügyét és a
magasabb rendű humánumot szolgálja. Természetesen a népalkotta mondákra jellemző az effajta ábrázolásmód, hozzávéve, hogy hajlanak a túlzásra, s vonzódnak a
titokzatos és rejtélyes személyekhez, helyekhez és eseményekhez.
Az elbukott szabadságküzdelem hősét a tragédia hangulata lengi körül. Ilyen
volt II. Rákóczi Ferenc, akit a bujdosók balsorsára juttatott az árulás. A kárpátaljai magyar néphagyomány ilyennek látja őt. Cselfogásai (alagúton, fordított patkójú lovon menekül) éppen úgy illenek reá, mint a betyárokra. Ezek nálunk is jól
ismert hagyományok. Az ukrán nép hasonló emlékei igazolására Lengyel Const.
Mihály (Ruthénekről. 1898. 62. 1.) könyvéből idézem a következőket: „Rákóczy Ferenc II., akié volt az egész bereg-megyei birtok, ez megint a lyutai havasok közt
bujkált, az a hely ott, manap »Rákószká jámá«-nak hívatik, ahol csekély rom is
látható. Megemlítésre méltó az elbeszélésből az is, hogy lovaikat fordítva patkoltatták; — mindhárman, ezek szerint közel voltak egymáshoz és folyton közlekedtek
II. Rákóczy Ferenc, Bercsényi Miklós és Barkóczy. — Végre II. Rákóczy Ferenc,
akinek az itteni ruthének leghívebb (fidelissima) népe volt, s a melyet ő is oly
nagy szeretettel viszonzott, elhalt Rodostóban . . . "
A másik elterjedt mondakör a turulmadárhoz fűződik. A visszaemlékezés szerint három helyen volt látható ilyen .emlékmű: Munkácson, Dolhán és Tiszaújlakon.
Mindhárom kiemelkedő pontja volt a kuruc felkelésnek, s szinte önként adódott,
hogy a Fejedelem küzdelmével hozták összefüggésbe a madár alakját. Magyar részről úgy adták elő, hogy a tiszaújlaki átkelés (1703) alkalmával a turulmadár hátán
úszott át a Fejedelem a folyón. Más verzió szerint a Tiszába esett kardot kapta
csőrébe, és vitte utána. Az idősebb nemzedék élénken emlékezik az 1935-ös Rákócziünnepségre. Messzi földről ezrek gyülekeztek össze a Fejedelem halálának évfordulóján. Dolhán Petro Linlur jegyezte fel (1941-ben közölte) ukrán adatközlőtől ezt
az esetet abban a formában, hogy a turulmadár a nagy melegtől eltikkadt s a
harcban elfáradt kurucok fölé repült, és vízzel meghintette őket. A katonák megfrissültek, és elűzték az ellenséget. Ennek emlékére állították a szobrot.
Emlékezetes maradt Huszt várának bevétele is. Kerek történet formálódott
arról, hogyan szerezték meg cselfogással a kurucok. Több helyen hivatkoztak a
Vérice folyó nevének eredetére, mondván, hogy a kuruc és labanc ütközetben kifolyt
katonák vére festette pirosra a vizet, ezért nevezték el Vérkének. Hallottam a tatárokkal és a törökökkel összefüggésbe hozott magyarázatot is. Ha abból indulunk
ki, hogy a Vérke két partján épült Beregszászt (eredeti nevén Lampertszász) a tatártámadás két ízben (1241, 1566) fölégette és elpusztította, majd lengyel csapatoktól
(1657), később a kuruc és labanc ütközettől (1686) szenvedett újabb csapást, akkor
érthető az adatközlők ingadozása, s az is, hogy sokszor a kuruc—labanc ütközettel
magyarázzák a folyó nevét. A nagybégányi történet pedig az Ocskay és a királyházi
vár ura, Nyaláb Kankó közötti iszonyatos küzdelemre vonatkozik. Itt ezzel nyer
indoklást a Vérke elnevezés.
A Tiszabecs és Tiszaújlak közötti Bajnoki-dűlőbe helyezik a kuruc csapat első
sikeres vállalkozását (1703. július 14.). Borbély Balázs ezredes bátor elhatározásával
sikerült két tűz közé fogni a labancokat. így emlegetik Tiszaújlak környékén. Nálunk ugyanígy tudják, de az ellenség hátbatámadását Ocskaynak tulajdonítják. Sok4 Tiszatáj

49

félét beszélnek a három évszázadot megélt tiszabökényi híres nyárfáról. Néhány
éve lett a zivatar áldozata, de a hely közelében álló kisebb fát a régi faóriás m a radványának mondogatják. Hihetőleg a Dési család ültette, s a hagyomány szerint
Rákóczi is megpihent alatta. A Kelemen-hegy
a kurucok kincse miatt került az
érdeklődés előterébe. A hadjárat hanyatlásakor állítólag hatalmas vagyont rejtett
oda Rákóczi egyik vezére. Régi írást találtak, annak alapján költséges vállalkozásba
fogott a harmincas években egy körtélyházi vasutas. Kutatása sikertelen maradt,
ahogy Attila koporsóját — Kárpátalján is! — hiába keresték.
Évszázadokon át kiemelkedő hagyományinspiráló centrum volt a munkácsi vár.
Izgatta a fantáziát a feneketlennek látszó mély kút (keletkezéséről szép regét közölt
Szova Péter). Szinte mindenütt emlegették, hogy a vártól kissé odébb eső Latorca
és a kút összeköttetésben van egymással. Bizonyságul azt a kísérletet emlegetik,
hogy a kútba leengedett kacsa kiúszott a folyóra. A vidék egyik legszebb műemléke
ez a vár. A síkságból magasan kiemelkedő sziklahegyre épült. A régebbi leírások
szerint a várfalat még sánc övezte, ezenkívül a várhegy tövében széles és mély
mesterséges vizesárok védelmezte. A vár felőli oldalon tizenöt bástyatorony és ezek
köré épült szilárd palánk fokozta a védelmet, s ide is csak az északkeleti oldalon
emelt két bástya között elhelyezett hídon lehetett bejutni. Szinte bevehetetlen
erődnek számított.
Egyebek között elmondották, hogy a Rákóczi dolgozószobájában égő gyertyát a
Latorca túlsó oldaláról, pontosabban a Lovács-hegyrő1 lőtte el a német. Adatközlőim
legtöbbje megfordult a várban, és több olyan nevezetességre emlékezett a régi időkből, amelyet mostani munkácsi látogatásomkor már nem láthattam. Hatalmas méretei, szépsége, a távolban kéklő hegyekre, az alant elterülő városra és a messzi
alföldre nyíló perspektíva egymagában megragadó és maradandó élmény. Nemhiába
váltogatják egymást az odaérkező turistacsoportok.
Jól tudom, hogy az itt bemutatott néhány példával és a Kárpátalja gazdag
néphagyományának e szűkszavú jellemzésével csak hozzávetőleges áttekintést nyújthattam. Mégis, rövid beszámolómmal talán sikerült útitarisznyámból szerény a j á n dékot a Tiszatáj olvasóinak asztalára tenni.

ZOMBORI LASZLÖ R A J Z A

50

MOCSÁR

GÁBOR

Keskenyvágányon
(REKVIEM A MADZAGVASUTAKÉRT)
(I. rész)
Előrevetve egy személyes megjegyzést: életemben, sorsomban a madzagvasútnak
sorsdöntő, úgy is mondhatnám elindító szerepe van. Ha nincs a kisvonat, a Zsuzsi,
amely a nyírségi buckák, erdők közül kiindulva csühögve-zakatolva becsörömpöl
Debrecenbe, nem tudom, ki írna most, 72-ben — mint majd kiderül: rekviemet —
a kisvasútiakról. Én nem írnék, annyi biztos. Életünk, sorsunk, íme efféle, olykor
végig sem gondolt tényezőkön fordul meg. Mindez most jutott eszembe, hogy egy
másik madzagvasúttal — elnézést, a kicsinylőnek ható elnevezésért, de ez valójában
nem böcsmérlés, hanem a vonzalom lírai felfakadása. —, szóval, mindez most világosodott meg bennem, hogy a Szegedről nyugat felé induló, tanyák, erdők, szőlők,
gyümölcsösök közt morogva-dudálgatva áthaladó kisvasúttal ismerkedem, filmen
való megörökítés szándékával.
BÖNGÉSZÉS A MENETRENDBEN

De hogy is állunk általában, a személyes érzelmeket félrehárítva, ezekkel a
kisvasutakkal? Hogy a választ elfogulatlanul közelíthessük meg, próbáljunk beleböngészni a MÁV hivatalos menetrendkönyvébe. Kezemügyében az 1970—71-es van.
A vaskos kötet vége felé, részint a budapesti autóbuszjáratok, részint a dunai hajók
igen megtisztelő szomszédságában, illetve ezek közé iktatva találjuk a madzag-,
MÁV-nyelven a keskenynyomközű vasutak menetrendi táblázatait. Ha jól számolunk, s ha nem tévedünk el az ide-oda hurkolódó kitérők, elágazások és szárnyvonalak közt, úgy találjuk, hogy ötvennél több kisvasút közlekedik hazánkban menetrend szerint. Ezeken kívül nyilván vannak olyanok is — bányavasútra, lórévonalakra gondoljunk —, amelyek jönnek, mennek, sürgölődnek, terheket vontatnak,
azonban járataik nem menetrendszerűek, hanem a termelési, üzemi kívánalmak
szerint indulnak s érkeznek ide-oda.
Ötvennél több kisvasút — nem is kevés, nemde? S ha van türelmünk, összeadhatjuk az egyes vonalak hosszát, vagyis a kilométereket, amelyeket ezek a szorgalmas és fáradhatatlan mozdonyok, motorok naponta esetleg többször is végigfutnak. S ha összeadtuk, kiderül, hogy a kisvasutak nagyjából 1100 kilométeres távolságot járnak be. Mint ide Stockholm. Mondjuk. Az ember nem is hinné. S ha
megszámláljuk a menetrendben szereplő állomásokat és megállóhelyeket, akkor kiderül, hogy valami 650 helyre futnak be ezek a kis vonatocskák. Mindegy, hogy
van-e ott állomásépület vagy nincs, mindegy, hogy árnyas erdőkben vagy kukoricaföld szélében, kopár faluszéli legelőknél, vagy pedig csodás völgyek szurdokaiban,
ismételjük meg: 650 helyen állnak meg apró vonataink, hogy az utasokat felvegyék,
letegyék. S ha kedvünk van a számokkal tovább játszadozni, az összes kilométerek
számát eloszthatjuk az állomásokéval, s akkor megtudjuk, hogy az egyik megálló4*

51

hely átlagban 1730 méterre van a másiktól. Vagyis mintha nem is túlozna az a közkeletű megállapítás, hogy ezek a kisvonatok minden eperfánál megállanak.
De azok a megállóhelyek is! És azok a tájak, amelyekre ezek a vonatok elmerészkednek! A „nagyvasút" méltóságán alulinak tartja, hogy mindenféle isten háta
mögötti zugokat felkeressen, de épp ilyen helyekre jut el a kisvasút. Nem fél, hogy
a homok kiveri a szemét a bugaci pusztán, befurakszik a Zempléni-hegység zugaiba
éppúgy, mint a szabolcsi buckák közé, vagy — mondjuk — Szeghalomból kiindulva
bátran nekivág a sötét bihari pusztáknak, hogy bekapcsolja a világba az egykori
Nagysárrét távoli berkeit, szigeteit, arról nem is beszélve, hogy például a m i legközelebbi ismerősünk, a szeged—pusztamérgesi és a szeged—ásotthalmi vonal miféle
világból kivetett egykori tanyavilágot fűz föl vékonyka sínpárjára.
Nem lehet azt mondani, hogy valami hallatlan sebességgel száguldoznának. Nem
a hebehurgya rohanás, sokkal inkább a megfontolt, mélázó baktatás r á j u k a jellemző. A mi pusztamérgesi vonatunk például kerek két óra hossza alatt zakatolja
végig 43 kilométeres útját, így átlagsebessége óránként 21,5 kilométer — de ez az
iram a rekordok közé számít ahhoz képest, hogy például a Túrkeve—Kisújszállás
közti kisvonat nem 43, hanem csak 29 kilométert tesz meg két óra alatt; hát még
ahhoz képest, hogy a Kapuvár—Osli közti 12 kilométeres távolságot az ottani „szerelvény" 45 perc alatt f u t j a be, de van olyan járata is, amelynek kerek egy óra kell
a 12 kilométer lefutásához. S ha a rekordok után visszafelé kutakodunk, rábukkanunk egy minden bizonnyal romantikus járatra: egyik végállomásának a neve Szilvásvárad—Szalajkavölgy,
a másiké pedig Istállóskő—Ősember barlang feljáró. Nagyon szép nevek, fantáziamozgató nevek, s m a j d n e m olyan hosszúak, mint maga a
vasút, ennek a vonalhossza ugyanis mindössze négy kilométer, ezt viszont a Szalajka
gyönyörű völgyében hegynek fölfelé 35, lefelé 25 perc alatt szaladja (?) végig a
kisvonat, produkálva ezáltal 8 kilométeres óránkénti átlagsebességet. Ha jól kilép
az ember — gyalogosan is elérhető ez a sebesség. Sőt, sietni se kell nagyon.
Aki nem járt efféle kisvonatokon iskolába gyerekkorában, annak fogalma sincs
a lassú haladás pompás előnyeiről. Én azonban — amikor is a már említett debreceni kisvonattal, a Zsuzsival jártam 17 kilométerről iskolába a városba — nagyon
tudtam értékelni, hogy ezt a távolságot kerek másfél óra alatt zötyögte át környékünk legendás Zsuzsi mozdonya. Miféle előnyökről beszélek? Ez a vonat — ki hinné
— gyönyörű homoki erdők közt csühögött, kanyargott (erdei szállítások céljára
építtette a város annak idején), s mi, akik az erdőt jól ismertük, azt is tudtuk, hol,
merre érik ősszel a vadkörte, melyik fának a gyümölcséért érdemes menet közben
lelépni a vonatról. Mi ott leléptünk, beiramodtunk az erdőbe, zsebeinket teletömködtük vadkörtével, aztán gyorsan vissza a sínekhez, ott megvártuk, míg nagy szuszogással — így van, ahogy mondom — utolért bennünket a Zsuzsi, ö ugyanis közben óvatosan megkerült egy dombot, s mi ezt a kanyart levágva h a m a r á b b ott
voltunk, ahol aztán visszakapaszkodhattunk a vonat lépcsőjére. Nem volt ez persze
kockázatmentes vállalkozás, de nem a le- és felugrálás volt a kockázatos, hanem
az, hogy visszaérés után megkeresett bennünket a kalauz, bizonyos Gyulai Miska
bácsi, és az volt a büntetés, hogy kezet fogott velünk. Ebben lelte örömét. Micsoda
kézfogás! Minden erejét beleadta, mígcsak a könny kicsordult a szemünkből. Micsoda passzió!
De térjünk vissza a mostani dolgokhoz, s említsük meg, hogy azért az idő nem
állt meg a kisvonatok fölött. Mert ahogy most fellapozom a menetrendkönyvben a
mi gyerekkori vonatunkat, azt látom, hogy ugyanazt a távolságot most már nem
másfél óra, hanem éppen felényi idő, negyvenöt perc alatt, f u t j a be a Zuzsi. Dehogyis Zsuzsi! Hiszen azt a régi-régi füstös, csühögő, szuszogó, nagy kéményű, s
menet közben füstöt, gőzt módfelett okádó mozdonyocskát rég nyugalomba küldték,
fürgén ropogó motor húzza a meggyorsított szerelvényt. De a menetrendre hajolva,
látok én ott más változást is. Nemcsak arra célzok, hogy azóta a szóban forgó
vasútvonalat Nyírbéltekig meghosszabbították, s nemcsak arra, hogy az egykori egy
vonatpárral szemben most tíz (tíz!) vonatpárt találok a menetrendben, hanem arra,
ami engem személy szerint egy kicsit szíven üt: nem találok néhány egykori meg52

állónevet. Nevet változtattak. Nyírbéltek felé haladva a Hármashegyalja után (itt
ültünk mi fel a vonatra) hajdan a Csizmaszár-Szabó-major
következett, majd pedig
Melánia. És íme, most mit látok helyettük? Nyírmártonfalva,
illetve
Nyírmártonfalva alsó megállóhelyet. Miért üt ez engem egy kicsit szíven? Azért, mert ez a
falunév — Nyírmártonfalva — a személyi igazolványomból ismerős, mégpedig a
„Születési helye" rovatból. Nyírmártonfalva az én szülőfalum. Szülőfalum? Nekem
nincs is szülőfalum. Ügy került ez a falunév ebbe a rovatba, hogy mivel én a
guthi pusztán születtem, s ez a puszta közigazgatásilag Nyírmártonfalvához tartozott, hát ott írtak be az anyakönyvbe. Mindegy, mégiscsak nagy dolog, hogy az én
isten háta mögé vetett szülőfalum, amelybe hajdan még kövesút sem vezetett, bekerült a MÁV hivatalos menetrendkönyvébe. Nagy karrier! De azért ne gondoljuk,
hogy ezáltal ez a falu közelebb került a világhoz: éppolyan messze van most is a
kisvasúttói, mint akkor, az utasnak most is kiadósat kell gyalogolnia, míg megpillanthatja a nyírmártonfalvi templomtornyot. Nem erről van szó. Hanem arról,
hogy ebben a névváltozásban, igenis, történelem van. Miféle helynév az, hogy Csizmaszár? És az, hogy Szabó-major, meg Melánia? Ezek a nevek azokban az időkben
egyet jelentettek az ott terpeszkedő uradalmakkal. Szegényszagú, nyomort sugalló
pusztanevek. El kell felejteni. Ki kell radírozni a menetrendből. A megállóhely
tábláját át kell festeni. Valami rendesebb, tisztességesebb nevet kell ráírni. így
került bele az én szülőfalum a vasúti menetrendbe; ez a falu esett ide legközelebb.
T Á J N E V E K ÉS T Ö R T É N E L E M

A csizmaszári, Melánia-majori névváltozást egyáltalán nem valami személyes
hivalkodás végett hoztam most elő. Nem. Nyomósabb okaim vannak rá. S ha már
böngészgetünk a menetrendben, akkor ejtsünk szót az első, látszatra sok izgalmat
nem ígérő témáról: az állomások, a megállóhelyek nevéről. A madzagvasutak állomásnevei — hinné-.e az ember? — roppant tanulságosak. A t á j történelmének korábbi állapotáról árulkodnak. Persze csakis a jól odafigyelő szem veszi ezt észre.
Lássuk csak. Üljünk fel képzeletben arra a madzagvasútra, amely Battonyáról
Dombiratosra vinne bennünket, ha felülnénk rá. Ilyen neveket, olvashatunk a megállóhelyeket jelölő táblákról: Máriamajor ... Lujzamajor ... Veres major ...
István
major ... Hermina út...
Sőt, ha Dombiratoson —. megtehetjük — átszállunk egy
innen másfelé, Kunágotán át Reformástuskovácsháza felé tartó kisvonatra, Kunágotát elhagyva ilyen megállók következnek egymás után: Nágelmajor,
Nagytanya,
Vilmosmajor, Hendrik major...
Soha nem ültem ezeken a kisvonatokon, legföljebb
ha gépkocsival átszaladtam ezen a tájon, de ezeket a neveket hallva, bátran merem
jellemezni. A tájat. A múltját. Itt is — mint a már említett Melánia esetében —
egészen bizonyosan uradalmak terültek el. Az itteni madzagvasutakat az uradalmak
gazdasági érdekei hívták létre, uradalmi gazdasági vasutakként kezdték pályafutásukat. Mindez a megállóhelyek neveiből pontosan kiolvasható. Mert vajon a felsorolt keresztnevek hogyan kerültek a megállóhelyek névtábláira? Ügy, hogy a földbirtok ura, gazdája — netán bérlője — körültekintvén családjában, növekvő gyermekeinek nevét ajándékozta egy-egy majorjának, a majornál a kisvonat megállt —
s a megállóhely felvette a major nevét. Illetve a földesúri gyermek — legtöbbször
a leánygyermek — nevét. Emiatt találhatók ilyen nevek máshol is a madzagvasutak
tábláin: Lujzamajor, Hermina tanya, Melinda, Vilma major s egyebek. Melánia.
Mondom, hogy ezekben a megállóhelynevekben történelem van. Keskenyvágányon
ugyan, de történelem.
Van Békés megyében — Mezőhegyes környékén — egy bokorban még néhány
viszonylag rövid madzagvasút. Éppúgy a nagybirtok gazdasági szükségletei hívták
életre őket, mint az előbbieket. De ha a- megállók neveire csak egy pillantást vetünk, mit látunk? Van itt egy 16 kilométeres vonal. Egyik végállomása: „Mezőhegyes G. V.", a másik pedig: „Mezőhegyest elágazás". Köztük a következő megállók találhatók: Mezőhegyesi újtelep, 11 majori elágazás, 6 major, 81 majori elága53

zás, 88 majori elágazás, 84 kitérő, Ludányi tanya, Lehóczki kitérő. Mit olvas ki
ezekből a nevekből a tájjal egyáltalán nem ismerős, de odafigyelő szem? Azt, hogy
itt is nagybirtok létezett — talán létezik is, hiszen ezek a majorszámozások rég
elmosódtak volna, mert a számok nem ragadtak volna meg úgy az emlékezetben,
ha történetesen szétosztották volna a birtokot. — A kisvasutat nyilvánvalóan itt is
nagygazdaság építtette, de ez a nagybirtok másféle lehetett, mint a battonyaiak
meg a dombiratosiak. Nem találkozunk olyan „patriarchális" megállónevekkel, mint
amott. Nem hát, mert itt nem a patriarchális ösztön, hanem valamiféle kincstári
rend és érzék uralkodott. Lévén ez itt állami birtok a múltban, s az ma is. Lágy és
előkelősködő női nevek helyett szigorú számok — ez a bizonyíték.
A helynevek, határrésznevek igen szívós és maradandó természetűek. Tanulmányokat szoktak írni róluk, bár nem mindig fogadja teljes egyetértés és megértés az
ilyen kutatásokat és publikációkat. Azt mondják: mi szükség van az ilyesmire? K á r
rá az a drága papír. Pontosan ilyen ellenérzés fogadta az egyik dunántúli megyének azt a kiadványát, amely az ottani helynevek, határrésznevek eredetének magyarázatait tartalmazta. Pedig nem fölösleges pepecselés az ilyesmi: és éppen a
mostani években nem az. A mezőgazdaság nagyüzemi átszervezése ugyanis egybemossa, egybeszántja az egykor név szerint is, tulajdon szerint is elkülönült dűlőket, dombokat, tanyákat, tájakat. Ezután az agronómia diktál majd az egyes termelési körzetek határainak meghúzásánál, nem a hagyomány. S a szakember —
kezében vonalzó, asztalán a gazdaság talajtérképe, a domborzati és útviszonyokat
ábrázoló határtérkép — bizony szétszabdalja az egykori zugokat, kanyarokat, erdőcskéket, halálra ítélve ezzel a mikrotörténelmet magukban hordozó helyneveket
is. Tegye is, nem kell siratni — de meg keli őrizni, ha másképp nem, hát könyvekben. Saját népi múltunkról van szó.
A madzagvasutak egyébként elég szigorúan őrzik a régi helyneveket, némelyik
vasútvonal afféle névskanzen. Talán azok sem tudják már, mit jelent állomásuk
neve, akik ott laknak a közelében. (Én sem tudom, miért nevezték így: Csizmaszár,
azt a régi, szomszédos uradalmat.) De hogy valamit őriznek a t á j mikrotörténelméből, arra a nyakamat merem tenni. Miért épp a nyakamat? A Kisújszállás—Túrkeve közti madzagvasút példáját hadd mutassam fel. Kisújszállásról elindulva azt
még értem, hogy Sallai telep meg hogy Fűzfás, de vajon mit jelenthet a következő
megálló neve: Konta? Utána pedig Turgov.y, majd Babó következik. És azután jön:
Nyakvágó. Ez bizony: névskanzen. Aztán pedig Csorbát elhagyva (ez is mi: Csorba?)
Menyecske megálló következik, ezután pedig Ördögárka. Ugye. milyen jó nevek?
Igen ám, de Ördögárka után olyan megálló jön, amelynek nevéből nemcsak azt
olvassa ki az utas; hogy tyúkfarm van a közelben, hiszen a megálló neve is Tyúkfarm, hanem azt is, hogy itt valami régi név eltűnt, mert nyilvánvaló, hogy a tyúkfarm nem valami ősi intézmény, hanem csakis a mai korban- keletkezhetett. Ez a
megállónév tehát l már a legújabb kor produktuma. A történelem itt megint beleszólt a megálló nevének megújításával is a t á j életébe. S hogyan? Milyen minőségben? Ezt meg akkor tudjuk meg, ha kinézünk a Túrkeve előtti utolsó állomáson a
vonatból, és megpillantjuk a táblát: Vöröscsillag Tsz elágazó. Ugye, hogy történelem olvasható le ezekről a szerény, itt-ott kopott, pergős festéses, napszítta névtáblákról? Bizony, ezek a madzagvasutak, bármily lassan haladnak is, s lehet
menetidejük bármily hosszú s pályájuk bármily kurta, mégis nagy utat futottak be
— mondjuk — Melániától a Vöröscsillag Tsz elágazásig.
Ügy, jelképesen, a történelemben.
TRÜKK A TÉRKÉPPEL

Most viszont, végre közelebb lépve a ¡mi Szeged környéki kisvasutunkhoz, egy
szerény térképészeti trükköt ajánlanék. Ahhoz ugyanis, hogy megértsük a Szeged—
Pusztamérges, illetve Szeged—Ásotthalom közt közlekedő madzagvasút eredetét, történelmi szerepét — s talán némiképpen a jövőjét is —, ez a térképészeti trükk igen
54

lényeges segítségül szolgál. A feladat a következő: vegyünk egy átlátszó vagy áttetsző papírt, takarjuk le a szegedi járásnak azt a területét, amelyet — az érintett
községek révén — a mi kisvasutunk valamiképpen a vonzáskörében tart. Rajzoljuk
körül a falvak — északon Domaszék, Zákányszék, Rúzsa, Pusztamérges,
öttömös,
délen pedig Ásotthalom
és Mórahalom — határainak szélső kontúrjait.
A következő lépésünk az legyen, hogy ezzel a kissé kövérkés háromszög formájú papírfolttal takarjuk el — mondjuk — a Győr megyei Rábaköznek a Rábához simuló vidékét. Azért ezt a t á j a t ajánlom, mert ha — az elérendő hatást még
tovább fokozandó — hegyes-dombos vidéket, mondjuk az aprófalvakkal zsúfolt Zalát vagy Baranyát használnánk fel erre a térképészeti kísérletre, frappánsabb adatot
kapnánk ugyan, de nem volnánk sportszerűek. Ez a Rábaköz azonban nem hegyvidék, hanem sík, mint a miénk, bár a talaja egészen más. És most következik a
kísérlet lényege: számoljuk meg, hány rábaközi falut takar a mi áttetsző háromszögünk? Csúsztathatjuk így, fordíthatjuk amúgy, az eredmény nem lesz kevesebb
huszonötnél, de ügyes elhelyezéssel harmincöt faluig is feltornásztathatjuk papírlapocskánkat.
A kísérlet, illetve a trükk segítségével sok mindent megmagyaráztunk. A teljes
megértéshez viszont tudni kell, hogy 1927-ben, amikor a szegedi kisvasút építését
befejezték, s az első szerelvények végigfutották az összesen 72 kilométeres pályát,
a mi papírfoltunk alatt egyetlen falu sem találtatott. Az egész irdatlan határ Szegedhez tartozott, a város tanyavilága terült el itt. Még pontosabban: mi most letakartunk egy falut, amely akkor is létezett — Pusztamérgest —, de hát először is,
igen csekély falucska volt az akkoriban, s első időkben a vasút nem is ért el odáig.
Majd csak akkor, amikor Csorváig (a mai Rúzsáig) kiépültek a sínek, Pusztamérges
a saját költségén meghosszabbította, hozzátoldván 5,7 kilométert. így a mi kisvasutunk bizony nem is olyan kicsi: egykori 77,5 (most 72) kilométeres pályájával
a legnagyobb a hazai keskenynyomközű vasutak között.
Nos, a vasút azért épült, hogy ezt az óriási, szétszórt településű tanyavilágot,
Szeged tanyáit valamiképpen bekapcsolja, közelébb hozza a városhoz. A város maga
építtette. 1925. július 6-án mondta ki a Szegedi Törvényhatósági Bizottság az alább
következő, meglehetősen zagyván fogalmazott, hosszú mondatban a határozatot:
„Minthogy egyrészről a munkanélküliség enyhítése, másrészt pedig, mert Szeged
város nagykiterjedésű alsótanyájának vasútja nincsen, úgy, hogy a várostól távolabb
eső lakosság, melynek száma feléri a 35 ezret, mely azelőtt a szomszédos 4—10 km
távolságra levő Szabadkára és Horgosra hordta be áruit és ott szerezte be szükségleti cikkeit, a megszállás (a trianoni határok megvonása) óta 40—45 km távolságról kénytelen Szegedre bejárni, minthogy továbbá a város tulajdonát képező s a
várostól 35—40 km távolságban levő erdők termeivényeinek a városba való beszállítása ez idő szerint vasút hiányában csaknem lehetetlen, s mivel már 1,5 milliárd értékű vasúti sín anyagot is szereztünk, szükséges, hogy az alsótanyai gazdasági vasút mielőbb kiépítessék és üzembe helyeztessék."
Már eddig is minduntalan kilógott a lóláb: a kisvasútokról beszélve, de gondolatban el-eltávolodva, kanyarokat leírva, én bizony egyéb dolgokról is szívesen ejtek
szók ám ezért nem én vagyok a hibás. Először is maga a téma, a madzagvasút
csábít efféle megoldásokra. A kisvasút is lassan halad, ide-oda kanyarog, mintegy
időt hagyva magának, hogy oldalvást bepillantson a dűlőutakba, sandi kíváncsisággal betekintsen a tanyaudvarokba. Érintve a különböző sorsú népeket, falvakat,
állomásokat, ráérősen eltűnődjön a látottak és átéltek fölött. Ezenkívül azért is lesz
ez így a továbbiakban is stílusos, mert a Szeged környéki kisvasút sorsán, különös
karrierjén végighaladva, olyan „megállókra" — és sajnos, végállomásokra — bukkanunk, amelyek ugyancsak arra csábítanak: tegyünk fel kérdéseket önmagunknak és
másoknak is. Mi hát egy ilyen kisvasút sorsa? Története? Miben áll a drámája?
Merthogy dráma, méghozzá nem keskenyvágányú történelmi dráma az, amit e
keskenyvágányú vasút sorsában megtalálunk, az bizonyos.
55

A JÓTÉKONY VÁROS

Tegyünk fel mindjárt egy olyan kérdést, amely Szegeden a válaszadókat bizonyára élesen megosztja. A kérdés ez: vajon Szeged városa milyen célzattal szánta
rá magát, hogy megépíti a tanyavilágba vezető, igen tekintélyes méretű kisvasutat?
Lokálpatrióták, Szeged-hivő partnerek azt állítják: a város, megértve a hozzá kapcsolódó irdatlan tanyavilág népének nehézségeit, áttekintve és megértően mérlegelve
az óriási távolságokat, amelyeket a tanyán lakó szegedi illetőségű lakosok (Tömörkénnyel szólva, ezek a célszerű szögény embörök) kénytelenek átszekerezni, míg
városukba eljutnak — megsegíti őket. Épít nekik egy kisvasutat. Hadd kerüljenek
közelebb a városhoz a Domaszéken, Zákányon, Csórván vagy éppenséggel az Átokházi pusztán lakó adófizetők. Mások viszont azt állítják, hogy a város, a hivatalos
város nem valami jótékonysági gesztusként vitte ki a vasutat a tanyák közé. Állításaikat a következőkkel indokolják és bizonyítják:
Először is a város nem jótékonykodott, hanem már-már sokszorosan felhalmozódott erkölcsi kötelességet teljesített, nem is adott valójában a tanyavilágnak, hanem csak valamit visszaadott azokból az adókból, egyebekből, amelyeket hosszú évtizedeken át a tanyasiaktól beszedett anélkül, hogy valamit is adott volna érte.
Vagy ha valamit adott, csekély kis hálamorzsa a hallatlan áldozatokért, melyekkel
a tanyasi nép a városnak adózott.
Mondják továbbá azt is, hogy a város egyik kezével adott ugyan egy vasutat, a
másik kezével meg úgy ügyeskedett, hogy visszaszerezze az adomány á r á t a különböző fortélyokkal kieszelt pótadókkal, hozzájárulások szedésével.
Ebben van valami. Régi iratokból, idősebbek emlékezetéből tudjuk, hogy a
vasút menti tanyasiak eleinte bizony hallatlan ellenszenvvel, mondhatni gyűlölséggel fogadták ezt a jótéteményt. Miért? Részint azért, mert a város a vasút közeli
földek tulajdonosaitól, bérlőitől külön hozzájárulást szedett, azzal az egyébként
helytálló indokkal, hogy a vasút közelsége által a földek értéke növekszik (különbözeti földjáradék). De még ennél is dühödtebb ellenállást váltott ki, h a az apró
földecskéket a vasút keresztülszelte, területét megnyirbálta. Hallatlan dühösségek
keletkeztek emiatt! Egy idős nyugdíjas pályamester, Katona Józsi bácsi — a vonat
megindulása előtt három nappal már a kisvonatnál dolgozott, onnan is ment nyugdíjba — még jól emlékszik ezekre a naiv és kilátástalan „merényletekre".
„Nádkévéket hordtak a vasút töltésére, hogy megállítsák a kisvonatot. Hogy
mit akartak elérni? Csuda tudja, hát mit lehet így elérni? De csináltak cifrább
dolgokat is. Lovakat fogtak a frissen lerakott sínhez, elhúzatták. Na persze, mi
pályamunkásokkal azonnal kimentünk, helyretettük. Olyanfajta »högyhúzókkal«,
mint amilyennel régen a homokhátat egyengették el, nekimentek a vasúti töltésnek,
szétdúratták. A legveszedelmesebb merénylet emerre Domaszék felé történt, kérem,
a közeli útépítéstől nagy köveket hordtak fel a sínek közé, jött a vonat, nekiment,
kisiklott, a kocsik felborultak, Tóth Pista, a mozdonyvezető idegsokkot kapott
szegény..."
Mórahalmon meg azt mesélték, hogy él itt ma is egy 94 éves öreg paraszt, aki
éveken át dúló ádáz pereskedésbe keveredett a várossal, mert majdhogynem a
tanya udvarát szelte át a vasútvonal. A földje ráment a perre, a vasút persze ott
maradt, ahova lerakták. Tudhatta volna pedig, hogy a várossal a tanya soha nem
perlekedhet, város és tanyavilág — mint a gyarmatosító és gyarmat. Ellenfelek ők,
ádáz ellenfelek, de vajon hol a hatalom, a jogforrás és a döntés? A városban, csakis
a városban. A gyarmattartó városban.
S Szeged városa más módon is kihasználta, hogy jót tett a tanyasiakkal. Tudvalevő, hogy évtizedeken át egy sajátos bérletrendszer alakult ki a város földjein,
tíz-tizenöt-huszonöt évre árverés útján, megszabott mértékű parcellákra osztva adta
ki a város a földeket a földéhes parasztoknak, bérlőknek, kisembereknek. Odáig
ment a földéhség tüzelte árverési düh, hogy a jelentkezők gyilkos módon egymásra
licitáltak: három-négy mázsa búzára is felverték a bérletet olyan földekért is,
amelyek ugyanennyi rozsot ha termettek egy évben.
56

Ézsaiás Antal 1924-ben, az átokházi Baromjáráson eresztett gyökeret a homokba, s milyen szerencsés helyen! Az egykori csordakút beleesett a négyholdas
parcellába, s mivel a jószágok a kút körül deleltek, évtizedeken át trágyázták a homokot, hát fölségesen feljavult talajba ereszthette belé Ézsaiás Antal az ekét. S hogy
tető legyen a fejük fölött — akkor voltak fiatal házasok —, fődkunyhót ástak-építettek maguknak. Milyen volt ez a fődkunyhó? Ez is nagyon érdekes: pontosan
olyannak írta le Ézsaiás Antal az egykori hajlékot, amilyenre én a magam szülőföldjéről, a Zsuzsi mentéről emlékszem. Ott az erdőtelepítő vákáncsosok laktak az
ilyen földbe ásott kunyhókban. Itt meg a bérlők. Kiástak egy gödröt, a négy sarkába négy alacsonyabb, a két végébe két magasabb ágast állítottak, aztán a falat
akáclécekkel berácsozták, sárral betapasztották, az ágasokra gerendát fektettek, ezek
a gerendák tartották az ugyancsak akácfákból szerkesztett tetőt. S mi lett volna a
kunyhó teteje, ha nem föld? Ha belegondolok, a homoknak hallatlanul megnyerő
tulajdonsága, hogy aránylag könnyű bele gödröt ásni, s ezáltal a család számára
fészket rakni. Bárki megpróbálhatja. Az egykori fődkunyhónak persze már nyoma
sincs — érdemes volna pedig lefényképezni; milyen néprajzi érdekesség volna! Látható lenne, miféle hajlékok óvták a város bérlőit, s milyen fészkek bocsátották ki az
Ézsaiások homokba kapaszkodó rajait.
„Jó lenne pedig, ha megvolna, most milyen jó lenne borospincének" — véli az
öreg Ézsaiás.
A víz! Az ám, a víz! Honnan volt vizük?
„Ástam egy gödröt, de majd mindennap tovább kellett ásni, mert megződült
benne a víz, meg béka volt benne, rengeteg. Ivóvízért egy régebbi tanyába jártunk,
lehet ide másfél kilométer."
S fizetett1 ezért a homokért Ézsaiás Antal holdanként 410 kiló búzát. Illetve
annak az árát. Méghozzá — mint az egykori bérlő keservesen elsajátított közgazdasági szakértelemmel hozzáteszi: „budapesti aranyparitásban". Egymásra licitálták
rá a földre éhezők ezt az iszonyúan magas bérletet. (Mifelénk akkoriban két mázsa
búza volt a szokásos bérlet, de ott előfordult, hogy a laposabb helyeken meg is termett a búza, errefelé azonban aligha. De a búza volt a valuta — aranyparitásban.
A városnak, íme ehhez is volt esze. Érzéke.)
„Egy alkalommal is errefelé, túl az erdőn, Krisztin János nem győzte fizetni a
bérletet, felgyűlt a hátraléka. Ilyenkor az volt az eljárás, hogy a városgazda Szegedről kijött, árverést hirdetett, összegyűlt jól a nép, mert híre ment, hogy árverezik a Krisztin János bérletét. A városgazda megmondta a kikiáltási árat, erre valaki
ráígért. Aztán erre is ráígért valaki, mire Krisztin János, durr, egy óriási pofont
kent le az illetőnek. Hát az anyád ide-odáját, hová menjek én innen, le a főd
hátáról? Micsoda? A városgazda felugrott a szekerére, odakiáltott a kocsisának:
Hajts el innen, hajts el innen!"
Felejthetetlen pillanat, korrajz is akár. Ahogy egymás torkának esnek Tömörkény egykor még kedélyesen ízeskedő, akkurátoskodó, jámbor és legföljebb ha a
légynek ártó parasztjai.
„Ügy volt, hogy Rúzsa Sándor bérletét is elárverezik. Ott is összejött a nép
rendesen, összecsődültek. Hát ahogy bemondják a kikiáltási árat, kiderül, hogy
nem más, mint Rúzsa Sándor anyósa ígér rá először. Ez így volt megbeszélve, csakhogy Rúzsáék bennemaradhassanak a bérletben. Mikor a népek ezt látták, senki
sem licitált rá. Bennük volt a jóérzés azért."
S ha mégis reménytelenül eladósodott a bérlő, a város bizony könyörtelenül elűzte. „Sátoros kocsin" kijöttek a város tűzoltói, hosszú nyelű csáklyákkal lehúzták
a kis tanya gaztetejét — mehetett a lakó földönfutónak. Ilyenformán a városi „bérlő
társadalom" egy része állandóan mozgásban volt, mint a homok, amelyre települt.
A város — kimutatható nyomok máig bizonyítják — afféle biztonsági tartaléknak tekintette óriási pusztáit, tanyás birtokait. Hogyan? Ügy, hogyha megszorult,
vagy ha bent a városban a maga csinosítására, bérházak építésére pénzre volt szüksége — kitekintett a tanyára, kijelölt egy-egy darab földet: ezt pedig felparcellázzuk. Kiosztjuk az egymást agyonlicitáló kisbérlők között. Ez történt az első világ57

háború után akkor is, amikor a fogadalmi templom építése már-már megakadt:
2500 holdat árvereztek el és fel, s a nyomok, amikre céloztam, a határrészek akkor
adott neveiben bukkannak fel. Hogyan? Például úgy, hogy ismerősünk, Ézsaiás
Antal tanyája az Egyetem-erdő felé fordul arccal: az erdőt akkor értékesítették,
amikor az egyetem építésére kellett a pénz. Az átokházi nép ma is
Templomföldnek, Fogadalmi dűlő néven nevezi az akkor s ilyen célokra kiosztott földeket, s
Vasútépítési dűlőnek a kisvasút építésének céljára kiosztott határrészt. Igen, mert a
kisvasút építési költségeinek egy részét is — a külföldi kölcsönön túl — magából a
földekből állította elő a város, gondolván: lehetőleg teljék ki minden a maga
foltjából.
így érthető, hogy a lassan felgyülemlő terhek egymás mellé szorították a bérlőket, akik érdekképviseletbe tömörültek s 1934 tavaszán beadvánnyal fordultak a törvényhatósági bizottsághoz. Beadványuk felsorolta a panaszokat.
„Elszomorító jelenség, hogy Szeged városa a közel 50 000 hold haszonbérbe
adott földje mellett éppen úgy, mint a közel 15 000 kisbérlő nem találja meg a
számítását. Elszomorító jelenség, hogy a város 82 milliót kitevő tiszta vagyona mellett lakosainak ezrei nem tudják a földből kihozni azt, ami egy munkáscsaládnak
gondtalan megélhetést biztosítana. Súlyos hibáknak kell lenni, amit csak kölcsönös
megértéssel lehet megszüntetni. Középminőségű homokföld évi haszonbére holdanként 140 pengő. Ehhez járul 30 pengő adótérítés, 15 pengő kereseti adó, 7 pengő
házadó, 7 pengő ínségadó. Összesen 199 pengőt kellene neki fizetnie. Ezzel szemben
egy 10 holdas örökföldes gazda közteher címén 60—70 pengőt fizet. Érthető tehát,
hogy ilyen terhek mellett a bérlő nem tud megélni . . ."
Még arra is volt figyelmük, hogy egy szemléletes összehasonlításban felvillantsák a különbséget, amely a tanyával és a városi intézményekkel alkalmazott bánásmódban mutatkozott. A beadvány végén ez áll: „Szeged városa még alig tett bérlői
érdekében egyebet, mint évről évre beszedte tőlük a haszonbért. Egy ilyen városnak, mely 142 000 holdat mondhat a magáénak, és 135 000 lakosa van, annak is tekintélyes része őstermelő, az ország gazdasági életében számottevő helyet kellett
volna a maga részére biztosítani. Nem 10 000 pengővel kellene szerepelni a költségvetésben az állattenyésztés fejlesztésének a színháznak juttatandó 20 000 pengővel
szemben. Nem volt sohasem érzéke a város vezetőségének a nagy kiterjedésű tanyavilág intenzív kezelése iránt. Ez juttatta a bérlőket is ide. Az az egy-két szakember,
aki jár-kel a tanyák között, nem sok vizet zavar. Életet kérünk, hogy életet
adhassunk."
AZOK A TÁVOLSÁGOK...

. . . Eszem ágában sincs, hogy én, épp én döntsem el a vitát abban a kérdésben:
jótevője volt-e hát a város a tanyasi népnek a bérlőrendszer kialakításával, vagy
pedig szentek szokása szerint maga felé hajlítva egyik karját, a másikkal bérlői
zsebében kotorászott. Nem szeretnék a kérdés vitatói közé keveredni, harmadikként.
Ez szokott ugyanis pórul járni a vita hevében. Félrehúzódásomat könnyen indokolhatom: közelebbi témám nem a szegedi bérlőkérdés, hanem a madzagvasút, amelyet — akármi módon és áron — mégiscsak ez a város feszített ki a távoli tanyák
közé. És a kisvonat — ne firtassuk most, milyen ok és cél hívta létre — szorgalmas csühögéssel átkelt, a város alatti feketeföldeken, behatolt a homoksiványok
közé, nem félt, hogy a téli, nyári homokviharok által magasba ragadott homok
kiveri a szemét: ha megálló közelébe ért, lassított, orrán-száján gőzt, füstöt- okádott, a mozdony kéménye billegve jelezte a rozsföldek meg a kókadó kukoricák
közt, merre halad a kisvonat. Pár év múlva viszont, amikor modernizálás címén a
kis mozdonyokat motorkocsik váltották fel, hangos motorropogás riasztotta ki vackukból a nyulakat, ez késztette — félrefordítván okos fejüket — csodálkozásra az
ékkőbegyű fácánkakasokat. Ha átjáró közelített, a motor vidáman rikoltozva dudált,
nehogy elébe keveredjen valami elbódult szekeres. A tanyák mélyéről apróbb-na58

gyobb iskolások bújtak ki, felszálltak a vonatra, s jöttek a városba, tanulni, hogy
végleg hátat fordítva az őket küldő tanyáknak, hivatalok, iskolák, műhelyek fogadják be őket a városon. A kisvasút. 1927. február elsején futott ki először a városból,
s elkezdte immár 45 éve tartó — szó szerinti — pályafutását.
A távolság, amelynek nekivágott, mai szemmel nézve — kitekintve a gépkocsi
ablakán — nem látszik nagynak, hiszen a Kunhalomnál kettéágazó vasútvonal két
szárnya együttvéve is 72,5 kilométer. De ne gépkocsiból, a ma közlekedési eszközéből tekintsünk ki, hanem a szekérülésből: ennek „léptéke" ad eligazítást abban a
kérdésben, mit jelentett akkoriban a kisvasút, mondjuk az átokházi tanyák népének.
S aki az eligazítást megadja: maga Tömörkény. Hihetünk neki: apósa, Kiss Palcsi
zákányszéki, sebőkhegyi tanyájára gyakorta kikocsizott. A távolságokat szekérléptékben mérve, így vélekedik a tanyán lakó népek piacozási töredelmeiről: „Ha
Jánosék itt laknak valahol Domaszéken, akkor elég hajnali három órakor indulni,
míg a zákányi úgy éjféltájban indul. Ha Csorvára való János, akkor úgy tizenegy
óra tájban is megindulhat, míg ha az átokházi pusztaszéleken gazdálkodik János,
akkor m á r előtte való este, vacsora után megindulhat, hogy kora reggel a búzapiacra érjen."
Nekem az efféle távolságokról pontos és élénken élő benyomásaim, hiteles képzeteim vannak. Gyerekkoromban laktunk ugyanis olyan távolságra is a várostól —
Debrecentől —, amely a hajnali, de olyan távolságra is, amely az éjféli indulást
indokolta. Az indulásokról kevés az emlék: olyankor mi, a kisebbek, még aludtunk, az első ólom méze édesítette a szánkat, hát persze hogy lábujjhegyen mentek
ki a szülők az este gondosan előkészített, indulásra kész szekérhez. Csöndben fogták
be a lovakat, s csöndes kotyogással haladtak el az erdők, tanyák közt a város felé.
Így cselekedhettek az itteniek is.
Viszont a megérkezés! Késő éjjelre vártuk őket, de úgy, hogy egymás mellé
kiültünk az eresz alá, a küszöbre, s bámultunk bele az egyre sötétedő éjszakába.
A hangokat lestiik. Messzire nem láthattunk ugyan, de hallásunk úgy megélesedett,
hogy mór kilométerekről meghallottuk a szekerünk kotyogását. Igen, a szekerünkét,
mert ha ezer szekér haladt volna el a tanyánk előtt, az ezer közül pontosan ki tudtuk volna szűrni a miénk kotyogását. Nincs két szekér, amelynek kerékagya pontosan egyformán kottyan, hámfája egyformán nyiszorog, lőcse egyformán csörren, s
két ló sincs, amely egyformán prüszkölne, s kutyák sincsenek, amelyek a tanya
előtti úton haladó szekereket egyforma hangot adva ugatnák meg. S amikor az
első kot.tyanást, az első prüszkölést meghallottuk, melyből egyelőre a hangokat elemésztő távolság miatt nem tudtunk pontos ítéletet mondani, hogy a miénk-e, egymást könyökön lökve figyelmeztettük, még a lélegzetet is vissza kell most nyelni,
s várni az első bizonyosságot adó- hangra. S a csalódás, ha azt olvastuk ki a mesz•sziről szűrődő zajokból, hogy a közeledő szekér még mindig nem a mieinket, hozza!
S az a szívdobogtató megenyhülés, amikor már nincs kétség: ezek ők! S az a vidám,
harsány prüszkölés a bejáró út elejéről, amikor a ló befordult a bejáróra s vidáman
beleprüsszögött. a jászolt, italt, istállót ígérő otthoni estébe! Azok a hazaérkezések!
így várhatták az említett Jánosékat, pontosan így, a tanyaudvaron a pendelyes, elvakart lábú, éhes kölykök, ahogyan mi a mi hazatérőinket.
Hát ebbe a vaksi tanyasi mélységbe csühögött-ropogott bele a kisvasút. A madzagvasút. S mekkorát könnyített, rövidített a távolságokon. Látom egy régebbi dolgozatból, hogy nem akárhogyan. Átlagosan napi -ezer utasról, a teherforgalomban
borról, gabonáról, gyümölcsről, tejről, tűzifáról szól a krónika, mint amit a tanyáról
befelé hozott a kisvonat, s építőanyagról, trágyáról, hordókról, kőanyagról, mint amit
oda kivitt. De nemcsak az írott krónika szól az egykori hallatlanul pezsgő forgalomról. Iménti informátorunk, az öreg Katona Józsi bácsi így folytatta:
„Nem sokáig tartott a nép ellenkezése. Később már úgy megszerették a kisvonatot, hogy oda nem adták volna a világért sem. Garabolyos vonatnak hívták,
mert százával jöttek, pláne piacos napokon a tanyasiak, hordták garabolyokban a
baromfit, tejet, túrót, vajat, miegymást a szegedi piacra. Ellátták a várost. Amikor
a Rudolf téri végállomás megszűnt, a vasúti síneket felszedték, és csak az Átrakóig
59

»

jöttek a vonatok, annyira fontos volt a város ellátása szempontjából a kisvonat,
hogy kivitték oda a villamost, annak a vonalnak a nyomai itt-ott ma is megvannak
még. A Lenin körút végén jött át a régi híd alatt, aztán rátért a Lenin körútra,
onnan a mostani Tolbuhin sugárútra — úgy ki a Mars téri piacig. Akkora volt a
kisvonat személyforgalma, hogy szerdán és szombaton, vagyis piaci napokon egyik
ágon Mórahalomtól, a másikon meg Zákányszéktől mentesítő vonat közlekedett reggelenként befelé. Hát még augusztus ötödikén, az alsóvárosi Haviboldogasszonyi búcsúra! Egymást érték a személyvonatok, mert meg kell mondani, hogy eleinte a
személyforgalom volt az igazi, arra épült a vonal. De nagy áldás lett a tanyasiak
számára a- teherforgalom miatt is. Amikor először indult meg a tanyákon a szőlőmeg a gyümölcstelepítés, azt is csak ez a kisvonat tette lehetővé. Rengeteg t r á g y á t
kíván a homok, hát azokkal az apró szekerekkel naponta ha egy f u v a r t tudott
volna kivinni az a tanyasi. Na de kérem, amikor aztán bejött a kisvonat, akkor
egy-két vagont kihúzattak a föld végibe, ott gyorsan lehányták, három pengő kiállítási díjat kellett ezért fizetni, de micsoda előny ez a szekérfuvarozáshoz képest!
Rengeteg trágyát kihordott már akkor a kisvonat, úgy is nevezték, engedelmet a
kifejezésért, szaros v o n a t . . . Szóval, nagyon megszerette aztán a nép ezt. a mi m a d zagvasutunkat."
Elhiszem. De továbbmegyek és azt kérdem: mit jelentett egy egészen más tekintetben? Abban, ami sem személyben, sem darabban, sem súlyban nem m é r h e t ő :
vitte a tanyák közé a város leheletét, az ismereteket, a bővülő világképet, műveltséget, s hozta a tanyák közül, a vasút közeli tanyákból az iskolába igyekvő gyerekeket, diákokat. Alig tudok erről a témáról Szegeden valakivel — régi szegedivel
— beszélni, aki ne említene neveket, közismert, a mai közéletben is szerepet játszó
ismerősöket, akik úgy lettek iskolázott, haladásra kész emberek, hogy a sokat csepült kisvonatra fel tudtak ülni, s bejárhattak a városba, iskolába. Leginkább a polgári iskolákba, ami manapság ugyan csak az általános iskola nyolc osztályának
felel meg, de az akkori időkben ez már középiskolának számított. Négy polgári —
már jelentett valamit.
„Emlékszem rá — meséli H. P., aki 11 évig járt iskolába a kisvonaton —, az
ásotthalmi vonalon, amelyiken én jártam, akkoriban két diákkocsi közlekedett. Eleinte külön volt a fiúké, külön a lányoké, de aztán egybecsaptak bennünket. Pusztamérges felől egy diákkocsi járt, sok cimborára emlékszem. Volt köztük olyan is,
aki elvégezte a négy polgárit, visszament a tanyára gazdálkodni, művelt, felvilágosult parasztember lett belőle. Nekem nagyon a szívemhez nőtt ez a kisvasút, r e t tenetesen fogom sajnálni, ha megszüntetik. Életem, életünk egy darabja múlik el
vele, visszahozhatatlanul... Nem tudom, mi lett volna nélküle belőlünk, akik vele
tudtuk csak az iskolát megközelíteni..."
A mórahalmi Haladás szakszövetkezet elnöke, Dobó Szilveszter is erre, ilyesmire
célzott, de már szélesebb érvénnyel, amikor ezt fejtegette: „Az alsótanyai nép észrevehetően műveltebb, a világban járatosabb, mint a felsőtanyai. A beszédéből is
kiderül. Igen, mert ide járt a kisvasút, amely minden eperfánál megállt, könnyebb
volt a városba bejutni, de oda fel csak a nagyvasút járt, amelyik csak ritka helyeken állt meg, így hát azok ottan — b á r nagyobb volt a vasút — messzebb voltak
a világtól, mint mi."
Lehet valami igazsága.
AZ ELSŐ NAGY KÜLDETÉS

Még a távolságokról jut eszembe, amit egy ugyancsak szakértői írásban olvastam: Szeged városa attól tartott: a távoli tanyasiak megunják ezt a rettenetes töredelmet, eszükbe jut, hogy ők akár el is szakadhatnak egy ilyen messzi fekvő várostól, önállósítják magukat, s elszakadnak Szegedtől. Szeged élöljárói voltaképpen
ennek akarták elejét venni a kisvasút megépítésével; mintegy mellékes célja t e h á t
ez is volt a nagy vállalkozásnak. S itt is bebizonyosodik, ami annyiszor megtörtént:
60

a megakadályozni vélt következményt épp az hozta közelébb, amivel elhárítani
akarták. A kisvasút épp azt a folyamatot gyorsította fel, amelyet a város urai elkerülni akartak. Az elérni vélt célt épp az eszköz semmisítette meg. Mert a kisvasút
nemcsak közelébb hozta a tanyákat a városhoz, hanem maga köré is megszervezte
őket: egy-egy tanyasi körzet lakossága — épp a kisvasút ösztönzésére és segítségével — idők folyamán falvakká tömörült, majd egy adott történelmi pillanatban
•elszakadt Szegedtől. Ez volt a kisvasút első nagy történelmi küldetése: a tanyák
falvakká szervezése. S miután szerepét betöltötte, futását megfutotta, harcát megharcolta — halálra ítéltetett? Ez a kisvasúinak ama drámája, amelyre egyszer már
•céloztunk. Történelmi drámája.
Ha valaki az elmúltak ismerete nélkül pillant a mai térképre, szent meggyőződéssel hiheti: ezt a kisvasutat azért építették meg annak idején, hogy a Szegedtől
nyugatra fekvő falvakat részint a városhoz, részint egymáshoz kapcsolja. Lehet, hogy
máshol, másfajta kisvasút keletkezésének ilyen oka is volt, de itt nem ez történt,
hanem éppen megfordítva. A déli szárnyvonalon Mórahalmát és Ásotthalmát, az
északin Domaszéket, Zákányszéket, Rúzsát és némiképpen még Pusztamérgest is
maga a vasút teremtette meg. Fa-lutéremtés — ez volt a kisvonat első nagy küldetése.
Bármelyik falut kiragadhatjuk ennek bizonyítására. Itt van a déli szárnyon
mindjárt Mórahalom. Szeged külvárosából, a Hattayastelepről, majd Szentmihálytelkéből kifurakodó kisvonat egyszeriben tanyák közt találja magát. Ősszel, októbertől ezek a tanyák paprikaszoknyát viselnek. Merem mondani: ez a látvány annak, aki nem szokott hozzá, fölér egy-egy szabadtéri előadás díszleteinek hatásával,
s ér is annyit, de ne időzzünk vele, egyszer majd vegyük be magunkat hosszabb
időre a paprikás házak közé, merthogy itt is kínálkozik téma, tapasztalat, az bizonyos. A kunhalmi elágazás után a déli vonalon haladjunk Mórahalom felé. Még
mindig tanyák közt. Feketeszél — vagyis a város alatti feketeföldek széle —, Nagyszéksós — itt a szikes tó a vasútvonal mellett, amelyről az állomás a nevét kapta
—, utána jön Mórahalom. A falu temploma egy alig észrevehető emelkedésre épült,
de itt — akár mifelénk — dombnak, halomnak, sőt „högy"-nek nevezik az efféle
bakarasznyi homokhátakat is. A domb egykori neve: Kenyérváró halom. A múlt
században kapta ezt a nevet, Rózsa Sándor tündöklésének idején. Amikor a Szeged
környéki pusztákon tanyák is alig állottak, legföljebb pásztorszállások települtek
itt-ott. Nos, ezen a halmon, tekintetüket Szeged felé fordítva, várták a pásztorok a
gazda szekerét a heti eleséggel. Ha az egykori pusztai, pásztori világnak (hírmondója sincs már) ezen a helyen emléket állítanának, ezt ajánlanám: két pásztor —
egyik hason fekve, a másik állva (szeme fölé tenyerével ernyőt formálva) várja az
eleséges szekeret. Lába mellett az okos, nyelvét kilökve lihegő puli.
Ha nem is ilyen, van azért a templom előtti park sarkában egy emlékmű.
A maga módján ez is az ember nem járta puszta képzetét sugallja: egy múlt századbeli, pontosan 1849-ben lezajlott pusztai tragédiára emlékeztet.
A világosi fegyverletétel után menekülés közben erre vetődött két honvéd
őrnagy, Gracza Antal és Záhonyi János. Az egykori Hont megye hegyei közül jöttek: menekülés közben Csesztvén Madách Imre, Kecskeméten pedig a jó rokon,
Hajós József bújtatta őket. Aztán útnak eredtek, hogy az Alföldön keresztül Törökországba jussanak. Kiskunhalas pusztáin azonban vadászok törtek rájuk, lovaikat
elvették, mindenükből kifosztották őket. Gyalogszerrel haladtak tovább a kötönyi
pusztára, ahol Gáspár Mihály csősz személyében végzetükkel találkoztak. A csősz
vállalkozott rá, hogy elviszi őket Újvidékre. El is indultak szekéren, úttalan utakon
a szegedi határ felé. Itt aztán, egy erdő szélében .megéj szakáztak. A két menekülő
mit sem sejtett arról, hogy messziről három lovas ember kíséri őket: három pásztorbetyárféle. A három embert — Lefánti Illést, Zsemberi Czifra Istvánt és Meskó
Jánost — maga a fuvaros, Gáspár Mihály biztatta fel, hogy rabolják ki a menekülőket, mert ő megleste, amikor éjszaka pénzt varrtak bele a zubbonyuk bélésébe.
Gracza a kocsiderékban, Záhony pedig a puszta földön tért nyugovóra. Éjszaka
aztán a gyilkosok rájuk törtek, Graczát megfojtották, Záhonyt pedig menekülés
61

közben agyonverték. A holtaknál talált 1200 német és 1200 magyar koronát egymás
közt felosztották, a hullákat temetetlenül ott hagyták a vadak és az enyészet m a r talékául. Micsoda vad világ lehetett itt akkoriban!
A szelídítés. a telepítés, vagyis a bérletföldek kiosztása 1854-ben megkezdődött
ugyan, de csak itt-ott, szórványosan, s majdnem ötven év telt el az őrnagyok meggyilkolása után, amikor az óriási körzet benépesítése annyira haladt, hogy éppen
itt, vagyis a Kenyérváró halomnál Szeged városa afféle tanyasi közigazgatási k i rendeltséget állított fel. Ez lett. a Szegedi tanyavilág egyik közigazgatási központja.
A másik az északnak nyúló határban, a pesti vasútvonal mellett alakult ki. Az
északi — a balástyai — lett a Felsőközpont, ez meg itt az Alsóközpont. Az összesen
valami 83 ezer holdra terjedő alsóközponti tanyavilágot kilenc kapitányságra osztották fel, az egyes kapitányságok élére ott élő „kifogástalan erkölcsű és kifogástalan
életet élő" lakosokat nevezett ki a polgármester kapitányoknak és esküdteknek.
El kell ismerni: a közigazgatásnak eme kezdetleges szervezettsége is már valamicske embrionális kezdeménye volt a későbbi falumagok kialakulásának, de a
városnak — érthető okokból — esze ágában sem volt, hogy épp ezt szorgalmazza.
Sőt, minden érdeke azt követelte, hogy a tanya maradjon tanya, ne sűrűsödjön
faluvá, mert a falu, ha önálló lesz és elszakad — ki fizeti be az adót? Meg a
bérletet a városnak? Melyik gyarmattartó hatalom veszi szívesen, ha a gyarmat
függetleníteni akarja magát? Persze hogy nem ezek a kapitánysági központféleségek
szervezték faluvá a szétszórt tanyákat — épp ellenkező célt szolgáltak —, hanem
inkább ez a sokat csepült s mára halálra ítélt kisvonat. Ezt, nem érdemes bizonygatni, mert nem lehet cáfolni.
Azon sem érdemes vitatkozni, hogy ha nem jön a felszabadulás, illetve ha a
régi „várospolitika" — melynek jellegzetes tartalmi vonása a város és a tanya közti
félfeudális függő viszony — nem változik meg gyökeresen, vajon a faluvá szerveződés történelmi folyamata végbement volna-e? Szerintem igen, csak gyötrelmes
huzavonák, érdekösszeütközések árán. Ezt sem lehet bizonyítani, de cáfolni sem.
Bizonyítéknak mégis el lehet talán fogadni, hogy például Mórahalmon, éppen a
kisvasúti állomástól kiindulva, már a felszabadulás előtt szabályszerű falusi utca
épült — egy faluképződmény minden tartozékával. Volt ott már malom is, patika
is, még bankkirendeltség is, de azért, ne felejtsük, hogy bár az utca egyik vége a
közigazgatási kirendeltségnél kezdődött, a másik vége viszont a kisvasúti állomáshoz kapaszkodott. A kisvasút hozta ide azt a gerjesztő elemet, amelynek a régi
várospolitika sem tudott ellenállni: hivatalosan engedélyezték a házhelyparcellázásokat, de azzal a görcsös és hallgatag konoksággal, hogy azért Mórahalom Szegedhez tartozik, nem szakadhat el tőle, továbbra is a város külső, tanyasi telepe lesz.
Gyarmata.
Nos, a felszabadulás után a várospolitika gyökeresen megváltozott, s ez nemcsak abban fejeződött ki, hogy a földosztáskor az egykori bérlők földtulajdonosokká
váltak, hanem abban is, hogy a városnak, mint hatalmi tényezőnek az ú j társadalmi
alakulatban elvileg nem volt többé ellenfele a tanya, nem volt hatalma fölötte: a
faluszerveződés útjai szabaddá váltak, sőt, kormányzati elvként is kimondatott, hogy
Alsótanyán öt önálló községet fel kell állítani. 1950 őszére m á r mindegyiknek volt
önálló tanácsa. Mórahalom karrierje is ekkor kezdődött igazán. De ez csak egy
példa, mert a többinek, Ásotthalomnak, Domaszéknek, Zákányszéknek, Rúzsának is
éppígy alakult a sorsa. A tanyák a kisvonat mellé sűrűsödtek — s eljött a történelmi pillanat, amikor faluvá, községgé léptek elő.
A MÁSODIK K Ü L D E T É S

Elgondolom: mennyi a hasonlóság, de mennyi a különbség is a szegedi meg a
debreceni kisvasút által bejárt tájak között! A hasonlóságot úgy tudnám jellemezni,
hogy vannak „mikrotájak" itt és ott, amelyek tökéletesen hasonlítanak egymásra.
Ha bekötött szemmel elvinnének — mondjuk — az ásotthalmi erdő egy-egy pontjára, s ott a kötést levennék a szememről, akár azt is mondhatnám, gyermekségem
62

valamelyik meghitt erdőzugában állok. S ha letennének — mondjuk — a halápi
tanyák közt egy dűlőútra, azt is képzelhetném: a rúzsai határ ez, pontosan. A homokszem itt is éppúgy csikorog az ember foga közt, mint amott, az erdőkben éppúgy sorakoznak az akácok, sőt éppúgy fellelhetők a szépen megtelepített fenyőfoltok
ott is, mint itt, mondom, szinte otthon érzem magam, ha az itteni vidéken járok.
Hát még ha arra gondolok, hogy a kisvasút motorja éppúgy dohog, a kiskocsik
éppoly zakatolással haladnak az éppúgy homokra rakott síneken itt is, mint ott!
Ha Pusztamérges felé zakatol velem a vonat, s azt érzem, hogy lassít a kisvonat,
meg se lepődnék, ha egyszer csak látnám a felírást: — Hármashegyalja —, s minden
eszembe jutna. Azok a haj de régi gyermekévek! Uramisten, csakúgy játékból,
hányszor telenyomattuk a víztartályt, ami alá a mozdony kényelmesen od.aszuszogott, tartálykocsiját teleeresztettük vízzel, aztán haladt a megitatott Zsuzsi vidám
füttyögéssel tovább. S vajon megvan-e még az a favázas épület, kissé odább a bakterháztól, melynek egyik végében a bakter istállója, a másik végében a csendőrök
pihenője volt. Egyáltalán, mi az, hogy csendőrpihenő? Megmondom: itt pihenték ki
delenként a Vámospércsről idejárőröző csendőrök a fáradalmaikat. Most jut eszembe
a kisvasúti bakter — Kálmán Sándornak hívták — merész húzása: éppen a csendőrpihenő padlására szokta volt eldugni a szűzdohányt a csendőrök, fináncok elől.
De még az ő taktikai bravúrját is túlszárnyaltuk mi ketten, a testvéremmel. Bújócskázás közben felfedeztük a rejteket, a talicskakeréknyi, keményre font „tukarcs"dohányt, s vittük lelkendezve a hírt haza, mit találtunk a csendőrpihenő padlásán.
Apám elhatározása egy pillanat alatt megszületett: azt a dohányt nem szabad otthagyni. Este a két nagyobb fiútestvérünk a bakter dohányát lelkiismeretfurdalás
nélkül ellopta, ímert szűzdohányt lopni a mi akkori fogálmaink szerint egyáltalán
nem bűn, hiszen már maga a fogalom is, szűzdohány, maga a megtestesült törvénytelenség. Másnap, vonateresztés után apám áthívta a károsultat. Megkínálta. ízlett
neki, s míg szítta-fútta, nem győzte szidni a keze szárát annak a. zsiványnak, aki
ellopta az ő jól eldugott dohánykarikáját, Pont a csendőrpihenő padlásáról — ki
hinné, hová romlanak az erkölcsök! Ez a dohánylopás onnan jutott eszembe, hogy
a minap, Zákányszék felé közelítve, nagyon szépen sárguló dohányföldet láttam —
mondom, hogy otthon vagyok!
A hasonlóság mellett azonban a különbségek is igen nagyok. És jellegzetesek.
Annyira, hogy nem a hasonlóságok, hanem a különbségek a meghatározók. Így például, aki az iménti állításommal — hogy a kisvasút nélkül nem alakultak volna ki
a vasút, menti falvak — vitatkozni akarna, most kézből elém fordíthatná az érvet:
ha olyan nagy a hasonlóság a két t á j között, sőt, mindegyik tájat ugyanolyan kisvasút szeli át — amott miért nem szervezett falvakat maga mellé az a kisvasút?
Azért — mondaná partnerem —, mert nincs is ilyen szerepe az efféle kisvasúinak.
Mit felelhetnék erre? Azt, hogy a különbség lényege: ott nem tanyák, hanem
erdők közt kanyarog a kisvasút. Az ottani kisvasút erdei vasút lévén, nem végezhetett olyanfajta tájszervező tevékenységet, mint a szegedi tanyai vasút, s az eredmény: ott bizony, az erdők közti tanyás gazdálkodás mikéntjében, nem következett
be az a minőségi ugrás, az a mondhatnám forradalmi jellegű változás, mint Szeged
környékén.
Ha csak annyit mondok, hogy az imént megemlített Mórahalmán, ebben a hatezer lakosú, egykori pusztai, kietlen határú, kenyérváró dombos községben 267
magánrendszámú személygépkocsi „fut", de például a 3300 lakosú Zákányszéken is
120 „maszek" gépkocsit tartanak nyilván — akkor már jelzem a fejlődés irányát.
Ezeket a számokat, adatokat azon a vidéken, a Zsuzsi vonala mentén — meggyőződésem — el sem hinnék, legalábbis erős kételkedés fogadná. Ezzel meg azt akarom
jelezni, hogy amott hogyan alakultak, illetve nem alakultak a dolgok, a lakosság
anyagi helyzetét illetően.
Hogyan van ez? — kérdezhetnék vitapartnereim. Nincs itt valami szándékos
túlzás? Hát talán ezt a Szeged környéki anyagi fellendülést is ennek a kisvonatnak
tulajdonítom? Micsoda csodavonat ez? Előbb falut szervez, majd gazdagságot, jólétet, felvirágzást hoz? Mégsem kellene talán ennyi glóriát festeni köréje.

De kell, mert így van, ahogy mondom: a szegedi kisvonat nem elégedett meg
első küldetésével, a falvak megszervezésével. Alighogy ezzel végzett, nekilátott a
másodiknak. Addig gürcölt, dohogott, kattogott, tolatott, jött, ment, amíg ezt a valóban hihetetlen változást, fellendülést meg nem alapozta. És most, mily hálátlan a
világ, kimondták fölötte az ítéletet: meg kell szüntetni. Vége a pályafutásnak.
Mi azonban még ne veszítsük el szem elől. Térjünk vissza a faluszervezésben
betöltött szerepéhez, mert mintha volnának itt még tisztáznivalók. Homályos pontok. Nem volt az azért annyira sima és ösztönösen kibontakozott folyamat. Persze
hogy nem, hiszen ha csak arra gondolunk, hogy az ú j falvak önállóságát felülről
kormányrendelet diktálta — néhány esetben olyan településekre is, amelyek egyáltalán nem mutattak faluképet —, s éppen 1950-ben került pecsét az önállóságot
kimondó okmányokra, amikor, emlékszünk rá, elég sok, később elhibázottnak minősült intézkedésre került pecsét, akkor már világos, miért kell visszatérni a faluszervezés nem tisztázott kérdéseihez.
(Folytatjuk)

i

»'

NÉMETH J Ó Z S E F R A J Z A

64

Németh József rajzai

Kiirtandó Dózsa-hagyomány?
LEVÉL KULCSÁR

PÉTERHEZ

Kedves Barátom!
Nagy meglepetéssel olvastam egyébként bennem egyetértésre találó könyvbírálatodban, Nemeskürthy István Dózsa-könyvének méltatásában (Tiszatáj, 1972/10)
ezeket a mondatokat: „Hozzátesszük: a jó szándékú hozzászólók
fölmelegítettek,
széles nyilvánosság elé tálalta egy sereg, a tudomány részéről rég megcáfolt vagy
soha komolyan nem vett hiedelmet, aminek a köztudatból való kiirtására
eztán
még kevesebb lesz a remény, mint eddig volt. (Hogy mást ne mondjunk, ilyen —
éppen — a sosemvolt szegedi Dózsa-hagyomány
legendája.)"
Talán nem vagyok beképzelt, ha ezt a bírálatot magamra veszem, hiszen nem
egy cikkben „tálaltam" már a széles nyilvánosság elé ,.a szegecli Dózsa-hagyományt",
legutóbb és összefoglalóan — éppen a Tiszatájban (1972/6).
Nem egészen értem idézett mondataidat. Részint azt, hogy a „sereg hiedelemből" mit tartasz kiirtandónak, mit nem. Mert hiszen Barta Gábor az Élet és Irodalom 1972. június 24-i számában például az én nagy meghökkenésemre is kimutatta, hogy a korabeli forrásokban szó sincs Dózsa tüzes trónjáról; de azért talán
mégsem kártékony hagyomány az, amelyből Petőfi ihlete merített: „izzó vastrónon
út elégetétek, de szellemét a tűz nem égeté meg..."
Ilyenekre vagy másfajtákra
gondolsz? Ezeket véled
kiirtandóknak?
Az a megfogalmazás sem világos: „a sosemvolt szegedi Dózsa-hagyomány
legen
dája". Mi ez, tautológia? Hiszen a legenda eleve (lásd Idegen szavak szótára) k ü
talált történet, mendemonda. Ha tehát Dózsa-legendáról beszélünk, tudjuk, hogy
nem hiteles történeti adatról szólunk. Én azonban „Dózsa-hagyományról" írtam, s a
hagyomány már egyaránt tartalmazhat történelmi és mondai elemeket. A krónikások
adatait is lehet akár egyiknek, akár másiknak: akár hitelesnek, akár költöttnek
tekinteni. Magam elfogadom hitelesnek a krónikások egybehangzó állítását Dózsa
fejének Szegedre hozataláról. Te ezt talán kétségbe vonod? Jogod van persze hozzá,
de ahhoz nem, hogy „sosemvolt" hagyománynak mondd, hiszen ez ellen Márki Sándor sem szól, s tudtommal azóta sem cáfolta meg senki.
A szegedi Dózsa-hagyomány másik mozzanatát csak Verancsics rögzítette: „Pálfy
Balázs hites atyja vala nekie." Ebben sincs okom kételkedni: ilyet nehezen lehet
kitalálni, s miért is találta volna ki a'krónikás? Nem volt érdeke!
A többi már —készséggel
elismertem — legenda. Ki találta ki, hogy Dózsa Pálfy
Balázs udvarában nevelkedett? Talán Reizner, talán ő is máshonnan vette, mindenesetre mi ott olvastuk, s ha Verancsics iménti állítását elhisszük, nem kell nagy
fantázia ennek elfogadásához sem. Azt magam is megírtam, Baróti Dezső pedig két
tanulmányban is elemezte, hogy a Dózsa-hagyomány továbbszövésében mi volt Juhász Gyula szerepe. Az ő Dózsa-versei, akárha Dózsa-ciklusának is minősíthetném,
hisz oly következetesen óvja és építi tovább a legendát, a Dózsa fejétől (191.9)
5 Tiszatáj

65

kezdve a Torozásig (1928) a Dózsa-kultusz legnemesebb, legművészibb termékei Ady
lírája mellett. Talán ezt is kiirtandó hiedelemnek
tartod?
Köszönöm, hogy jó szándékomat nem vontad kétségbe. Hálás volnék, h a egyértelműbb fogalmazással azt is tisztáznád, mit tartasz a köztudatból' kiirtandónak
az egyetemes és külön a szegedi Dózsa-hagyományból.
Barátsággal köszönt:
PÉTER LÁSZLÓ

A szegedi Dózsa-hagyomány legendája
VÁLASZ PÉTER

LÁSZLÓNAK

Kedves Barátom!
Örömest teszek eleget kívánságodnak, hogy tisztázzuk szóban forgó írásomnak
félreérthető, s ezért Rád nézve talán sérelmes passzusát. Ami a személyes vonatkozásokat illeti, ezt akár egy mondatban is megtehetem: a Dózsa-évforduló alkalmával valóban annyi s oly vegyes értékű reflexió látott napvilágot, hogy a n n a k
bírálatával foglalkozni sem érdemes, ez előtted sem lehet kétséges, semmiképpen
sincs tehát okod arra, hogy soraimat magadra vonatkoztasd (mindjárt rátérek a r r a
a konkrét dologra, ami az általad szóvá tett fél mondat leírására ösztönzött). B á r
— s ezt el kell ismernem — ha már éppen egy általad többször szóba hozott témát
vettem példának, bővebb magyarázattal tartoztam volna. Erre azonban egy recenzió
nem látszott alkalmasnak. Most megragadom a lehetőséget arra, hogy a dolog t a r talmi részét illetően fölsorakoztassam érveimet, s bővebben kifejtsem, mi késztet
arra, hogy a szegedi Dózsa-hagyománynak ne csak történeti alapját, de hagyomány
voltát is kétségbe vonjam, hagyomány voltát abban az értelemben, ahogy ezt a szót
használni szokás. Nekem ugyanis nem csak abban vannak kételyeim, hogy Szeged
Dózsáék mellé állt volna, hanem abban is, hogy az erről szóló hiedelem a régmúlt
századokba nyúlna. Ez bizony — legalábbis szerintem — ú j keletű dolog, s legfeljebb a múlt század második feléig vezethető vissza. A hagyományt tehát nem kiirtani szeretném (ebben is pontosabban kell fogalmaznom), csak a maga helyére
állítani. Kiirtani nem is lehet, s ez a tudományos kutatásnak soha n e m is volt
célja. Igenis kötelességünk azonban vizsgálni valóságalapját, kialakulását, hiszen a
hagyomány idővel éppúgy a valóság része lesz, mint maga az esemény, amihez t a r tozik. Ha tehát következtetéseket akarunk levonni létrejöttének, keletkezésének lényéből, először születésének körülményeit kell földerítenünk, meg kell keresnünk azt
a kört vagy személyt, ami vagy aki útjára indította. Először az alapot kell föltárnunk, hogy legyen mihez mérnünk. Minél kedvesebb számunkra a téma, annál
lelkiismeretesebben kell végeznünk vizsgálódásainkat.
Dózsa György születésének éve, aminek az idén 500. fordulóját ünnepeljük,
ismeretlen. Ismeretlenek életének fordulatai, annak ellenére, hogy a nevéhez fűződő
eszmék és események évszázadok óta a közvélemény és a történeti kutatás érdeklődésének előterében állnak. Ez a név nem annyira adat, mint inkább egy szimbólumrendszer középpontja, annak a harcnak a zászlaja, mely a haladásért, a társadalmi egyenlőtlenség, a kizsákmányolás ellen, a szabadság és elnyomás erői között
folyik évezredek óta. Amilyen szép és felemelő, hogy Dózsa neve ennek a szimbólumrendszernek a jobbik oldalán áll, s olyan formává lett, melyet minden kor
saját igényeinek és ideáljainak megfelelő tartalommal tölthet meg, épp annyira s
éppen ezért fenyeget bizonyos veszély is, az elsekélyesedésé. Mit tehet ennek elkerülésére a tudomány? Ha a szívvel dolgozó művész szükségét érzi annak, hogy
Dózsa nevét támaszként használja föl az emberiség jövőjéért folytatott harcában,
akkor a szakmai fogásokkal, logikával dolgozó szakkutatónak az a kötelessége, hogy
66

ezt a támaszt minél szilárdabban rögzítse a valóság talajában, nehogy mindaz, amit
Dózsáról mondunk és mondhatunk, üres és használhatatlan frázissá kopjon. A kutatónak nem az a feladata, hogy maga álljon a művész helyébe, s még kevésbé,
hogy azt, amit a művész egyetemes emberi értékűvé magasztosított, reális, konkrét
helyzet keretei közé rögzített ténynek mutassa. Annái kevésbé, mert a művész megítélésében sem közömbös annak megállapítása, mi az, amit készen kapott, s mivel
járult hozzá maga a világ teremtéséhez. Bizonyosaknak kell lennünk abban, hogy
minden lépés, mely a valósághoz vezet közelebb, a jó ügyet szolgálja, mert ha nem
így lenne, munkánk értelmetlenné válnék.
A szegedi Dózsa-hagyományt magam mindig is a nép lelke legmélyéből fogant
érzés megnyilatkozásának tartottam, annak ellenére, hogy ismertem eredetének művészi, ha úgy tetszik, mesterséges voltát. Hiszen Reizner, Juhász Gyula és azok, akik
kimunkálásában közreműködtek, akik képesek voltak úgy megalkotni, hogy szinte
népmeseként szálljon messzire, s képesek voltak — persze elsősorban a költő —
ezt a népmesét eléggé nem is méltatható politikai tetté emelni, azok éppen ezzel
bizonyították, mennyire egyek a meseteremtő és mesemondó szegediekkel. Maga a
történet — amelyét, azt hiszem, tekinthetünk annyira népszerűnek, hogy ezúttal elismételni ne kelljen — naivitásánál fogva nem látszott olyannak, mint ami kritikát
igényel, elvégre egyetértek Veled abban, hogy hinni vagy nem hinni mindenkinek
joga van. A Délmagyarország 1972. május 16-i híre hökkentett meg, amely szerint
előkerült (és a Nemzeti Múzeum kiállításán megtekinthető) az a vaskereszt, melyet
1775-ben állítottak fel a szegedi határ ama helyén, ahol Dózsa fejét a hagyomány
szerint eltemették. Nem voltam rest fölutazni Pestre, s a kereszt (pontosabban
feszület) ott volt a kiállításon. Akkor mozdult meg bennem valami aggodalom,
mert úgy éreztem T hogy a szegedi hagyomány kezdi átlépni azokat a határokat,
amelyeken belül kellene maradnia, amelyeken belül érték,' kezdi magára húzni a
tudomány ruháját, s előbb-utóbb népmeséből „valósággá" válik. íme, már tárgyi
bizonyíték is került. Ma még vissza lehet vinni a múzeum raktárába akár azzal az
egyszerű indokkal is, hogy a r a j t a olvasható „síremlék" szót 1775-ben még nem
ismerték (nyelvújítási fejlemény), valószínűleg egy akkor meghalt személy feküdt
a feszület alatt, kinek nevét lemosta az idő, s amikor később (úgy hiszem, a XIX.
század közepe táján) megújították, csak a dátumot böngészhették ki. De mi lesz, ha
előkerül a koponya is? Ki vonhatja akkor kétségbe a népmese valóságát, ki hiszi el
majd akkor, hogy 1775-ben még nem is volt meg a szegedi Dózsa-hagyomány?
A parasztmozgalom történetének apró, de éppen Szegeden nem közömbös s épp
a mi szívünkhöz nagyon is közel álló mozzanata az a kapcsolat, ami a várost a
fölkelőkhöz fűzte, s az a hagyomány, mely erről a mai közvéleményben él. A szegedi helytörténeti kutatásnak e téren nem lehet fontosabb feladata, mint a lehetőség szerint földeríteni ennek a kapcsolatnak a mibenlétét, valamint azt a folyamatot, mely a ma élő hagyomány kialakulásához vezetett. Akármi is ennek a kutatásnak a végeredménye, bizonyos, hogy ha közelebb segít a valóság megismeréséhez,
közelebb segít ahhoz is, hogy tisztábban lássuk azt a helyet, amit akár Szeged,
akár Dózsa és mozgalma társadalmunk történetében betöltött, közelebb segít tehát
ahhoz is, hogy megtaláljuk a múltban azt a lényeget, ami a tényszerű valóságon túl
érték és igazság a mi számunkra is.
Nos, a kérdéses ügyben megszólaltatható forrásaink — mint csaknem minden
más esetben — szűkszavúak, hiányosak, az adatok szórványosak, ellentmondók. Legfontosabb kútfőnk, Taurinus, aki egyedül ad összefoglaló áttekintést a mozgalom
történetéről (1519), adataiban megbízható, Szegedről azonban csak közhelyeket
mond: királyi sókamara, a Maros és a Tisza találkozása, a halak nagy bősége; az
eseményekről mindössze annyi, hogy a vezér testét felnégyelték, levágott fejét hosszú
lándzsára tűzve Szegedre vitték, hogy gazságának tanúbizonysága legyen (5. könyv
196—198. sor és Index abcdarius 137.). Ezt a mozzanatot, hogy tudniillik Dózsa fejét
Szegedre hozták, ezt fogadhatjuk el az egész romantikus történet egyetlen valós
darabjának, nemcsak azért, mert Taurinus sem mond ennél többet, hanem azért is,
mert egyedül ez erősíthető meg más tanúvallomásokkal. így tudja július 29-én, tehát
5*

67

a kivégzést követő héten egy budai olasz tudósító is: „És bizonyos Cecol Giorgiót,
kit e keresztesek királyává tettek, a havaselvi [!] vajda népe elfogta, és ez a v a j d a
megparancsolta, hogy egyenek belőle azok, akik benső főemberei voltak. És éz még
életében történt vele, és azután levágatta a fejét, és vaskoronát tétetve rá, elküldette azt egy Segadinónak nevezett földre, éspedig azért, mert az a föld nagyon
kedves volt számára, mivel féltette vagy szerette, hiszen ez [ti. Dózsa] és a felkelés
más vezetői nagy rettegést keltettek ebben a birodalomban.'-' (Magyar Történelmi
Tár XXIV. 261. lap.) Ugyanezt mondja augusztus 11-én egy másik budai olasz is,
azzal a különbséggel, hogy indokolást nem fűz a dologhoz, és szerinte a fejet nem a
szegedi földre, hanem a szegedi várba küldték (uo. 280.).
Taurinus és a két olasz mellett a negyedik — kétségtelen hitelű — adalékkal a
törvényhozás szolgál, mégpedig az 1518-as, illetve 1519-es XXXII. tc. (Corpus Juris
Hungarici I. 766—767, 784—785. lap), arra kérvén a királyt, hogy téríttesse meg
azokat a károkat, melyek a keresztes hadak idején (többek között) a szegedieket
érték. Ez tehát megerősíti a fentebb elsőként idézett olasz véleményét, m e r t arra
utal, hogy Szapolyai nem ok nélkül féltette a szegedieket a keresztesektől.
Ezek azok a tények, vagy legalábbis ezek azok a hitelesnek tekinthető adalékok,
melyek nyomán megkísérelhetjük rekonstruálni Szegednek a Dózsa-mozgalomhoz
való viszonyát.
Egybehangzóan megerősített, emberi számítás szerint tehát ténynek tekinthető
mozzanat a vezér levágott fejének Szegedre (a szegedi várba) való elküldése. Mi
lehetett ennek az indítéka?. Nos, a kivégzést megelőző és követő eljárás, maga a
kivégzés — bárki legyen is aktív és passzív részese, bármilyenek legyenek is körülményei — sohasem nélkülöz bizonyos szertartásos jelleget, melynek sorában az
egyes aktusoknak meghatározott jelentősége van. Ilyen eléggé egyértelműen megfogalmazható jelentéssel bír a levágott fej elküldése. Az etnográfia és a történeti
irodalom számtalan példát ismer erre, magam azonban nem tudok olyat, hogy az
ellenséges vezér levágott fejét az ellentáborba küldjék, már csak azért sem, m e r t
az ellenségből mártírt, holttestéből ereklyét csinálni sosem volt divat. Az ilyen
gesztusnak éppen ellenkező funkciója van: a levágott fej dicsekvésül, diadaljelvényül szolgál, Perseus, Firdúszi és a kalandozó magyarok óta a győzelem legfényesebb bizonyítéka. A győztes saját táborában, vezéri sátra előtt tűzeti póznára, mint
Tomoriét a szultán, értékes zsákmányként ki sem adja a kezéből, talán, h a tekintélyes váltságdíj ellenében, rendszerint még úgy sem, mint ahogy nem kapta meg
Bulcsú vezérünk sem elesett társa fejét, hiába ajánlotta fel érte valamennyi foglyát
s a teljes hadizsákmányt. Szokás volt viszont bizonyíték gyanánt, megnyugtatásul
megküldeni a megbízónak, a királynak (Ajtony), mint ahogy elküldik Bakics Pálét
Isztambulba 1537-ben. Az áruló volt az, a kém, a kémnek vélt követ, akinek levágott fejét vagy más testrészét — rendszerint éjszaka — visszajuttatták övéihez. Ha
igaz tehát, hogy Dózsa fejét éppen Szegedre küldték — s ezt el kell hinnünk —,
úgy Szeged a királyi csapatok központja volt.
Ez lehetett az oka annak, hogy Dózsa messze elkerülte a várost. Ismert és több
forrásból egységesen fölvázolható itineráriuma mutatja ezt, Pest alól Ceglédre megy,
majd Tiszavárkony és Varsány érintésével Mezőtúrra siet, ahonnan Mezőberényen
és Békésen keresztül ér Gyulára. A szakirodalom (s már a kortársak) föltevése szerint kettős cél lebegett előtte, Brandenburgi György aradi uradalmának elfoglalása
s ezzel összefüggésben betörés Erdélybe. Vonulásának gyorsasága (május 18-án még
Cegléden van, 22-én már Békésen) mutatja, hogy tervét, rajtaütésszerűén a k a r t a
megvalósítani, ez esetben pedig a Maros bal p a r t j á n húzódó, úgynevezett szász u t a t
kellett követnie, amely Cegléd felől legkényelmesebben Szegeden át volt elérhető.
Ha nem ezt az egyenes irányt választotta, hanem hatalmas kerülővel Mezőtúr felől
tért rá, annak csak az lehetett az oka, hogy számára az út Szegedről nem volt megközelíthető. Gyuláról kanyarodik vissza nyugat felé, Apátfalvánál kel át a Maroson,
s éltkor — tehát keletről nyugatra, Gyulától Szeged felé tartván — ütközik bele
Báthory István és Csáki Miklós csapataiba, súlyos veszteségeket szenved, előőrseit a
68

nemesi csapatok Csanádtól Nagylakig kergetik. Egy pillantás a térképre, s nem
lehet vitás, hogy a Csanád környékén tartózkodó királyi seregek háta mögött Szegednek a biztos támpont, a védőbástya funkcióját kellett betöltenie. Nagylak és
Csanád között zajlott le aztán az egyik legfontosabb ütközet, melyben a fölkelők
sorsdöntőnek látszó diadalt arattak, elfoglalták Csanádot, elfogták többek között
Csákit is. Csanád a legnyugatibb pont, ameddig Dózsa csapatai e területen eljutottak, tovább, Szeged felé a győzelem birtokában sem nyomulnak, hanem az említett
szász útra térve Arad irányában folytatják útjukat, hogy Solymos és Lippa elfoglalásával biztosítsák maguknak a Maros fölső szakaszát.
•
Ezt erősítené meg Reizner egyik adata, melyet azért nem használhatunk nagyobb nyomatékkal, mert eredetére nem sikerült- rátalálnunk. Eszerint a közvetlenül
veszélyeztetett s később csakugyan el is foglalt Csanádról Szegedre húzódott kincstárával együtt a káptalan, és itt vészelte át sértetlenül a nehéz napokat.
Ezt erősíti Istvánffy is. ö ugyan jóval az események után dolgozott (1538-ban
született), adatainak jó része azonban megbízhatónak látszik. Elsőrendű forrásnak
nem használható, arra azonban megfelel, hogy egyébként is valószínű nézeteket
megtámasszunk vele. Szerinte Dózsa Budáról Szeged felé indult, s meg is közelítette
a várost (valójában Ceglédnél lekanyarodott a szegedi útról), de megtámadni nem
merte, mert ez igencsak fölkészítette magát ellenében, a lakosság megerősítette a
védőberendezéseket, önmaga mond ellent annak, hogy Dózsa egyenesen Szeged felé
tartott volna, tudja ugyanis, hogy a Váradról Budára igyekvő Tornallyay Miklós
útközben a keresztesekbe botlott (ki is végezték); ez a találkozás csak akkor történhetett meg, ha a sereg Mezőtúr felé haladt, mint a valóságban csakugyan.
Ugyancsak Istvánffyra hivatkozva szokás föltételezni, hogy ha Dózsa nem is járt
errefelé, Mészáros Lőrinc talán közelebbi kapcsolatba került a szegediekkel. Ez
szintén alaptalan. Először azért, mert az Istvánffy által említett' Lőrinc pap nem
azonos a Biharban tevékenykedő Mészárossal, másodszor azért, mert ez a másik
Lőrinc Istvánffy szerint éppen ellenkező irányban indult. Azt írja ugyanis, hogy
míg Dózsa Budáról Szeged felé ment, addig Lőrincet Bácsba küldte, s ő nagy csapatot gyűjtve onnan csatlakozott Csanád elfoglalása után a- fősereghez. Márpedig
Budáról Bácsba egyetlen, hadsereggel járható út vezetett, az eszéki, mely a Duna
jobb partján húzódott. S csakugyan, alább azt olvassuk nála, hogy Temesvár alól
ez a Lőrinc (a többiekkel ellentétben) a Duna felé menekült, mert ott tudta barátait. Ezek segítségével támasztott a fővezér halála után újabb zavarokat Bácsban és
a kalocsai földön. Szó sincs tehát Szegedről, de még a Tiszáról sem. Ez a Lőrinc
dél felől érkezik Csanádra, s arra is húzódik vissza.
Szeged, ezek szerint, közvetlenül nem esett a hadak útjába, a felkelés eseménytörténetébe inkább puszta létével szólt bele, mint tevőlegesen, s inkább az urak;
mint a parasztok mellett. Nem csoda: az ország egyik leggazdagabb városának volt
mit féltenie. Ettől függetlenül, persze a lakosság egyik, sőt nagyobbik része (57%
volt a zsellér!) szimpatizálhatott a mozgalommal, s nyilván megtalálta a módját
annak, hogy csatlakozzék a fölkelőkhöz, s ha lehetne, az erre vonatkozó adatokat
kellene fölkutatni, mert az biztos, hogy nem az ő érzelmük irányította a város
sorsát, s a fejet sem az ő kedvükért küldték ide. A mindnyájunk előtt oly igen kedves hagyománynak történeti alapja nincsen.
De volt-e ilyen hagyomány? Úgy tetszik, nem volt. Kálmány Lajos nyomán
szokás fölemlíteni azt az éneket, mely a szegedi Dózsa-hagyomány nyomát őrizné.
De szövegét már a századforduló előtt sem tudja senki, hőse nem Dózsa, hanem'
Rákóczi, nem Szegedről való, ha-nem a Temesközből; szegedi Dózsa-hagyomány föltételezésére nem kínál valami szilárd alapot. Mégis, Kálmány Lajos az első, aki á
szóban forgó helyen (Szeged népe. II. köt. Arad 1882. 190. lap) Dózsa nevét ilyen
vonatkozásban említi, és sejtetni engedi, hogy (ha nem is Szegeden, de) a Szeged
környéki nép körében élt valamiféle Dózsa-hagyomány. 1882 előtt nem találkoztam
olyan adalékkal, ami erre utalna. Mikszáth a második, aki — igaz, egyetlen sor
erejéig — tanújelét adja annak, hogy fantáziáját megragadta a dolog: erre mutat,
69

hogy Az Osztrák—Magyar Monarchia írásban és képben című munka VII. kötetének általa írt és 1891-ben megjelent 484—485. lapján említi Dózsa fejének Szegedre
való elküldését. Ök azonban e téren csak előfutárai Reiznernek, aki 1899-ben a
Szeged története I. kötetében kerekre formált mesét ad elő (88—90. lap), olyan
mesét, mely alkalmas lett Juhász Gyula megihletésére is. A fent hivatkozott négy
forrás közül csak Taurinust veszi figyelembe, s Istvá'nffy egyes adataira hivatkozik,
egészében Szerémi György és Verancsics Antal elbeszélésére épít, aminek lényege,
hogy Dózsa fejét azért küldték volna éppen ide, mert az itteniek hozzá csatlakoztak; tisztelték is aztán a fejet, ereklyeként tartották, bár mások gúnyolták azt.
Verancsics megtoldja a dolgot azzal, hogy nem általában a lakosságnak szólt a
küldemény, hanem Pálfy Balázs főbírónak, ki „hites atyja" volt Dózsának. Közkeletű kifejezés ez a régi magyarságban, s nem jelent mást, mint hogy Pálfy örökbe
fogadta Dózsát. Reizner elelmélkedvén ezen, úgy vélekedik, hogy a későbbi parasztvezér ifjúságában nyilván Szegeden lakott egy ideig, innen a szoros kapcsolat. Ezért
történhetett, hogy a mozgalom kezdetén Dózsa Pestről egyenesen Szegedre siet, ahol
nagy tömegek csatlakoznak hozzá. (Nem sokat nyom a latban, hogy Pálfy bírónak
másutt nyoma sincs, ettől még lehetett valóságos személy.)
Szerémi kortárs, részben szemtanú is, Verancsics történetírásunk egyik legjelentékenyebb alakja, tudósításukban nem is illenék kételkednünk. Vagy ha mégis, m e r t
vannak cáfolhatatlan és ellenkező tények (hogy például Dózsa Szegednek közelébe
sem jött), úgy azt kell hinnünk, nem éppen magát a valóságot, inkább a szóbeszédet
jegyezték föl, azt a hagyományt, mely imár a kortársak körében alakulni kezdett.
Szerémi azonban furcsa figurája a hazai historiográfiának: kóros hazudozó. Annyira,
hogy kritikusai elméjének épségét is kétségbe vonják, s műve egyetlen értékének
azt a lehetőséget tekintik, hogy akad talán néhány sora, amit nem maga talált ki,
hanem korabeli pletykákból, rémhírekből gyűjtött, s így ezek világába enged bepillantást. Ugyancsak ismeretes, hogy a Verancsics neve alatt ránk m a r a d t művet
nem a nagy tekintélyű püspök írta, hanem egy olyan személy, aki — imint méltatója mondja — „kora magyar eseményeiben oly tájékozatlan, oly tudatlan, felfogásában oly alanti, stiljében oly faragatlan", hogy éppen ézáltal különíti el „égbekiáltó botlásoktól" hemzsegő írását Verancsicsétól, s alig lehet kétségünk az iránt,
hogy mindkét beszámoló Szerémi lelkiismeretét terheli. Innen a Szegedre vonatkozó tudósítások egybehangzása.
Szerémi említett munkája a XIX. század közepén került elő, addig nem is
tudtak róla, nyomtatásban éppúgy, mint a Verancsicsnak tulajdonított másik, 1857ben jelent meg. Mindkettő minden tekintetben gyenge alkotás, s nem állja. ki a
legfelületesebb kritikát sem. Meghökkentő „adataival", szokatlan hangvételével, minden fantáziát fölülmúló rémtörténeteivel mégis óriási hatást gyakorolt a közvéleményre s a tudományra is, mert a kutatók zöme nem vonhatta ki magát szuggesztiója alól. Ha élt is a gyanúpörrel, ha tudta is, hogy állításai hamisak, azt imár mégsem merte föltételezni, hogy teljességgel nélkülöznek minden alapot. A szkeptikusok
is megengedtek annyit, hogy ha a dolog nem is úgy történt, ahogy ezek elbeszélik,
élt ilyen vélemény, szállongott ilyen pletyka is. Általában Verancsics tekintélye
igazolta Szerémit és viszont. Mire a század végén (Irodalomtörténeti Közlemények,
1894.) Acsády Ignác leleplezte Szerémit, s egyúttal bebizonyította, hogy a Verancsicsnak tulajdonított sorokat is ő írta, addigra megszületett a modern hazai történettudomány, létrejöttek a máig alapvető földolgozások — a Szeged története —,
Szerémi fantazmagóriái közismert tudományos tételekké váltak, s azok jórészt mindmáig. Ezek alapján kombinált Reizner, s vázolta föl a szegedi Dózsa-történet körvonalait, és az ő nyomán ezt vitte bele a Dózsa-irodalomba Márki Sándor (1913).
Egészében valóságként előadni nem lehetett, ezért az elhomályosult, háttérbe szorult események emlékét őrző hagyomány jellegét vélték fölfedezni benne. Az ilyenképp kikerekített, tudós tekintéllyel támogatott s csakugyan megkapó mese alkalmasnak bizonyult a költői fantázia megindítására: Juhász Gyula révén végleg meggyökeresedett a köztudatban, s megkapta azt az eszmei töltést, ami méltóvá tette a
70

fennmaradásra, mert a költő találta meg benne azt, ami minden ténybeli tévedés
fölött is igaz, ami valóbb a valónál.
Kedves Barátom! Nem megfosztani akarom Szegedet ettől a gyönyörű legendától, erre hatalma senkinek sincsen. Azt szeretném, hogy többet tudjunk róla. Azt
szeretném, hogy fölismerjük Szeged fiaiban, Kálmány Lajosban, Reizner Jánosban,
Juhász Gyulában a legendateremtő erőt. S ezt valóban becsülnünk kell. Azt hiszem,
ebben egyetértünk.
Baráti üdvözlettel:
KULCSÁR PÉTER

NÉMETH JÓZSEF RAJZA

71

KÁNTOR LAJOS

Kortársunk Madách
Kortársunk Shakespeare — írta könyvének címoldalára Jan Kott; és ezzel nemcsak a modern Shakespeare-értelmezéseknek, új, korunkra jellemző színpadi vízióknak nyitott teret, de bátorítást adott a klasszikus örökség felszabadultabb, előítéletmentes szemléletére is. A Shakespeare-reneszánsz: világjelenség, Nyugat és Kelet
művészeti törekvései találkoznak vagy ütköznek meg benne; Laurence Olivier és
Liviu Giulei, Peter Brook és Penciulescu, Grotowski, Skuszanka és Major Tamás
rendezői elképzelése, Paul Scofield, Gábor Miklós, Orsón Welles és Olbrychski
Shakespeare-hős-teremtése kiegészíti egymást vagy vitázik egymással — abban
azonban megegyeznék, hogy túl kell lépni a múzeumi hűségen, mert Shakespeare:
kortársunk.
Vajon hasonló jelenséggel találkozunk napjaink Madách-reneszánszában is?
E párhuzamot többféleképpen lehet megkérdőjelezni. Mert igaz ugyan, hogy 1973ban, Madách Imre születésének 150. évfordulóján Az ember tragédiájának,
több
mint félszáz fordítását tartjuk számon, s tudomásunk van a mű újabb nagy sikerű
bemutatóiról, magyar nyelvterületen kívül is, mégsem állíthatjuk, hogy a mai egyetemes esztétikai irodalomnak és világszínháznak olyan központi kérdése volna Madách, mint Shakespeare. Másrészt viszont a magyar közgondolkozást mondhatni
megszakítás nélkül (nem csupán centenáriumi ünnepeken) foglalkoztatta a Madáchkérdés; történelmi fordulókon, a társadalmi és nemzeti lét határhelyzeteiben ma.gyarázatért jövünk Madáchhoz (és hányan és hányféleképpen kerestek benne igazolást!) — ami annál is indokoltabb, hogy Alsósztregova szülöttje a végső emberi
kérdésekkel próbált szembenézni filozófiai költeményében, s így a Tragédia még
inkább afféle laikus bibliaként kínálkozott, mint stratfordi elődjének drámai életműve. Madách kérdéseit nem szükséges lélektanilag, dramaturgiailag bonyolult helyzetekből kihámoznunk — lényegében pőrén állnak előttünk, csak szembesítenünk
kell őket korunk tapasztalataival, ismétlődő válságélményeivel, dilemmáival.
Madách és Shakespeare? Nem az amúgy is túlságosan szétterpeszkedő hatáskutatást akarjuk gyarapítani, nem egy ötlethez ragaszkodunk; Madách egyetemességéről van szó, egyetemességének és nemzeti voltának („elkötelezettségének") szétválaszthatatlanságáról. Nem az 1973-ban tetszetős Jan Kott-parafrázis, hanem az
1860-as években is időszerű kérdésfelvetés lehet a kiindulópontunk. Sőtér István, az
abszolutizmus és kiegyezés korának legjobb ismerője, Arany János és Madách barátságát értelmezve (melyet a Petőfi—Arany barátsághoz hasonlít), kifejti, hogy az
ötvenes évek végén a népies-nemzeti költészet s maga Arany már nem a folklór
felé tájékozódik, nem a népdalt tekinti eszményének; „A polgárosodottabb viszonyokhoz most már olyan népies-nemzeti költészet illik, mely Homéroszt, az ősi
eposzokat, valamint Dantét, Shakespeare-t tekinti mintának. Ezért kerül sor a nagy
Shakespeare-fordításokra is." A Petőfi-epigonként indult Madách korigényeknek
engedelmeskedik, amikor Az ember tragédiájához, a Mózeshez a bibliából meríti
tárgyát, noha ihletője nyilvánvalóan saját korának történelme. Petőfi áruló megtagadása volna ez? „A fejlődést, a nemzetinek és a polgárosodásnak szolgálatát,
leginkább az hátráltatta volna, ha a magyar költészet makacsul belefúrja magát a
folklórba, ha megbújik Lisznyai Kálmán cifraszűrje alatt. Ennek veszélyére épp az
igazi plebejusok, a népből jöttek, Arany, Erdélyi, Vajda János hívták fel a figyelmet. A petőfieskedők elleni harcra azért volt szükség, hogy a . magyar költészet
alkalmas maradhasson a polgárosodás ú j igényeinek, egy, a reformkorinál modernebb valóságnak kifejezésére." (Sőtér István: Madách és a koreszmék Kritika, 1964,
11.) Nem csorbul tehát Madách magyarsága attól, hogy kérdéseit egyetemes igénnyel
72

fogalmazza meg. A Tragédia francia költő-fordítójának, Rousselot-nak, illetve az
általa idézett Victor Hugónak bizonyára igaza van: „a szállóigévé váló verssorok
értékesebbek a kokárdarímeknél."
Madách kortársi jelenvalósága több oldalról bizonyítható. Mindenekelőtt: saját
korának kortársa volt. És ez nem játék a szavakkal. Madách ugyanis nem azért
minősíthető „a jövő költőjének" (Rousselot kifejezése), mert életében érthetetlen
maradt, • hanem mert a XIX. századi eszméket az egyetemes emberi haladás, az
egyén és az emberiség sorsának távlatába tudta állítani. Ma is elfogadhatónak tűnő
vagy azóta megcáfolt feltételezéseiről, válaszairól a szakkutatás sorra kimutatta,
hogy azok nem a „sztregovai remete" képzelményei, rémlátomásai, hanem a korabeli tudományos és közgondolkozás költői vetületei. Ami viszont korántsem kisebbíti
Madách művészi, gondolkodói nagyságát; különben ő sosem áltatta magát, sosem
szőtt hamis álmokat a zsenialitásról: „Kiket nagyoknak mond a krónika, / Mindaz,
ki hat, megérté századát, / De nem szülé az ú j fogalmakat." . . .
A modern marxista Madách-kutatás alapállása közismert, s a jövőben aligha
szorul korrekcióra: Madách Imre életműve, mindenekelőtt a Tragédia a Világos
utáni magyar valóságban, a korszak törekvéseiben, reményeiben és csalódásaiban,
természettudományos és történelmi, filozófiai szemléletében gyökerezik, de makacs
ragaszkodással őrzi a 48 előtti évtized, a reformkori ifjúság forradalmas, igazságkereső szenvedélyét. A legjelentősebb mai Madách-kutatók, Sőtér, Barta János, Horváth Károly s a 48—49 utáni évek történelmének, társadalmának ismerői, Szabad
György (Forradalom és kiegyezés válaszútján
Budapest, 1969.), R. Várkonyi Ágnes
lényegében ugyanarra a következtetésre jutnak: Madách részese a Világos utáni
nemesi polgárosodás vállalkozásának — s e vállalkozás ereje éppúgy megnyilvánul
a Tragédiában, mint ellentmondásai. Költő és filozófus a Madách-irodalomban közhellyé vált szembeállítását így korrigálja a történész: „A Tragédia kiegyensúlyozatlan világnézete, ellentmondásos történetfilozófiája elsősorban nem a tudós és költő
alkotókészségének különbözőségét tükrözi, hanem éppenséggel az e korabeli polgári
történetfilozófiákra jellemző." (R. Várkonyi Ágnes hozzászólása Barta János Madách
történelemszemléletéről szóló előadásának vitáján az Irodalomtörténeti Társaságban.
ItK. 1965. 3.) Bárányi Imre meggyőző tanulmányából ( A fiatal Madách gondolatvilága Budapest, 1963.) a részletekig menően tudomást szerezhetünk a költőt ért
ifjúkori, tartós hatásokról: az 1837-től 1843-ig megjelenő Athenaeumnak
kezdettől
olvasója, illetve előfizetője volt Madách, s e gazdag tematikájú, jól tájékozott folyóiratban Hegel filozófiai nézeteivel ugyanúgy találkozhatott, mint a korabeli modern
természettudomány eredményeivel és feltételezéseivel (például a Föld kihűlésének
elméletével), az utópista szocializmus eszméivel, az eszkimók életmódjának leírásával vagy a kapitalizmus gazdasági törvényeinek elemzésével. A Tragédia ismeretében nincs okunk kételkedni az Athenaeum szerepében; a Mű közvetlen forrásait
nem szükséges idegen szépirodalmi példákban keresnünk, amikor ilyen kézzelfogható
bizonyítékok állnak rendelkezésre. S ha el is fogadjuk Sőtér megállapítását Madách
„természettudományos érdeklődésének kuríózumos jellegé"-ről (Álom a történelemről Budapest, 1968.), ez nem változtat a tényen: mind történetfilozófiai, mind természettudományos szemléletében Madách a kor magyar értelmiségének színvonalán
állt, sztregovai magányában korszerű, s nem kevés tényanyag alapján alkotta meg
saját költői szintézisét.
Ez volna a Madách-titok nyitja? Mert nem minden klasszikusnak adatik meg,
hogy- több mint egy évszázad folyamán újra és újra kortársnak tekintessék. Másképpen szólva: hogy újra és újra megvívjanak vele és érte. Madách ugyanis —
a - m á r • áttekinthetetlen Madách-irodalom főbb művei alapján állíthatjuk — mindegyre olyan tekintélyként idéztetik meg, mint aki a közvetlen társadalmi-történelmi
feladatok megvalósíthatóságában vagy illuzórikus voltának bizonyításában koronatanú —' holott a tudomány nem egy korábbi feltételezése (amely Madách számára
még evidencia volt) megdőlt időközben, a rájuk épített költői vízió viszont változatlan erőt sugároz. A Madách-irodalom ismétlődő helyzeteire hivatkozhatunk (e
tekintetben tanulságos az Octavian Goga-féle fordítás rendkívüli visszhangja is a
73

harmincas évek román irodalmi életében). Nemcsak a haladás és reakció erői
ütköztek meg a Tragédia körül, de a haladás táborán belül is éles véleménykülönbségek ismétlődnek, s ezeket — beleértve Lukács György és Révai József, illetve
Sőtér szemben álló nézeteit s tanítványaik újabb összecsapásait is — mind visszavezethetjük Arany János, illetve Erdélyi János értelmezésére. Kétféle szellemi
magatartás és — akár egyazon világnézeten belül is — kétféle valóságszemlélet
ütközik mindegyre: az egyik abszolútumokban gondolkozik (noha a vallási értelemben felfogott Abszolútumot,az Istent nemegyszer elveti), az eszme megvalósulásának
útjában nem hajlandó tudomást venni semmiféle akadályról (Erdélyi János az utópista szocializmus, egyáltalán a haladáseszme védelmében nevezte elhibázott műnek, sőt a Tragédiát az Ördög Komédiájának); a másik az eszmét nem elvontan, az
embertőí, emberektől függetlenülve szemléli, nem dogmának fogja fel, a dialektikát
nem csak filozófiai rendező elvként, hanem e nagyon is földi valóság törvényeként
fogja fel — egyszóval elutasítja a fehér-fekete látásmódot. Arany János volt az első,
aki Az ember tragédiájáról kimondta: „A művészet harmóniája nem mindig az
optimizmusé is egyszersmind", s tőle a pesszimizmust-optimizmust „filozóf-blöffnek"
nevező, a Tragédiát realista műként értékelő Veres Péterig írók és irodalomtörténészek hosszú sora értette meg a „kritikai kiegyenlítődés" (Sőtér műszava) lehetséges,
olykor szükséges voltát. Persze tudjuk, Madách nem realista, hanem romantikus
volt, de ez a romantika — többek között a leginkább vitatott végszavakban — nem
távolítja el az írót a valóságtól, sőt az a bizonyos „heroikus optimizmus" éppen
arra, az életet jelentő küzdelemre, vagyis a realitásra figyelmeztet. Romantika és
realizmus összefonódása a Tragédiában egyébként még számos lehetőséget rejteget a
mai kutató számára is; csak nemrégiben olvashattuk, Madách és Kierkegaard rokonságát kimutató tanulmányban, a következő, figyelemre méltó érvet a Tragédia
optimizmusa mellett: a vitatott végszavaktól függetlenül, „a Tragédia nem minden
küzdelem hiábavalóságáról, hanem csak egyfajta küzdelem értelmetlenségéről szól.
Ez az elítélendő, kudarcra ítélt harc az esztétikai, romantikus én lázadása Kierkegaard és Madách szerint az abszolútum, szerintünk a társadalmi-történelmi objektivitás ellen". (Belohorszky Pál: Madách és Kierkegaard Irodalomtörténet, 1971. 4.)
Nincs tudomásunk róla, hogy Madách ismerte volna dán kortársát, az egzisztencializmus előfutárát, az viszont kétségtelen, hogy a levert szabadságharc, illetve a nemesi polgárosodás talaján létrejött filozófiai költemény e „XIX. századi" problémafelvetése, a küzdelem, a cselekvés, választás értelmének és lehetőségének keresése
a XX. század harmadik harmadában is nagyon ismerősen cseng:
Minden dolognak oly sok színe van,
Hogy aki mindazt végig észleli,
Kevesbet tud, mint első pillanatra,
S határozatra jöni rá nem ér.
A tett halála az okoskodás.
Ezek a luciferi szavak (a II. színben) azonban nem gátolják meg Ádámot (és
nemcsak történelmi szerepeiben, hanem drámai és eszmehordozó funkciójában is
többször változó „ördögi" kísérőjét) abban, hogy tovább „okoskodjon", hogy végigpróbálja Madách századának nagy eszméit, szembenézzen a történelmi haladással,
egyéniség és tömeg konfliktusával, a polgári forradalom hármas jelszavával, szabadság, egyenlőség, testvériség ígéretével és megvalósulásával, a szabadverseny valóságával, a racionalizált társadalom ellentmondásaival — s a költészetet fenyegető
veszélyekkel, a női egyenjogúság gondolatával. Mondhatjuk-e, hogy mindezek m á r
csupán irodalomtörténeti, művelődéstörténeti szempontból érdekelnek minket, hiszen
túl vagyunk rajtuk? A társadalmi haladás mechanikus, antidialektikus s lényegét
tekintve antimarxista felfogása volna egyértelműen igenlő választ adnunk. Ha jogos
— márpedig jogos — Petőfi eszményeinek megvalósulását s a megvalósításban, kiteljesítésben ránk váró feladatokat számba venni, még inkább indokolt Madách
„XIX. századi" eszméinek időszerűségét, XX. századiságát tudatosítanunk.
74

Rousselot a metafizikai nyugtalansággá erősödő szellemi talajvesztettség érzésében véli Madách Tragédiáját rokonnak Kafka Amerikájával, Sartre Zárt tárgyalásával, Dino Buzzati Tatái-pusztájával.
Szerintünk egyoldalú megközelítés volna
egy átmeneti, sok tekintetben válságos kor termékeként pusztán a polgári világ és
gondolkodás válságával kapcsolatba hozni Az ember tragédiáját — legalább enynyire fontos a korszerű humanizmus felé tekintenünk. (Türelmetlenségünk, kizárólagosságunk nemegyszer gondolatébresztő esszékísérletekben nem fedezte fel ezt a
szándékot, s e Madách-magyarázatokban csak a tévedésekre, torzító egyoldalúságokra figyeltünk.) A Tragédia filozófiai és esztétikai szféráját ki kell egészítenünk
— a jelen érdekében — az erkölcsivel is: „régi törvényszerűség, hogy a filozófiai
tételek közvetítését magára vállaló rangos művészi alkotás valahol mindig belefut
az etikába. A művészi ábrázolás igénye ebben a közegben talál szépen szóló szócsövet a száraz, tételszerű igazságok izgalmas interpretálásához. Dosztojevszkij, Camus, Kafka, Thomas Mann, Sartre szépírói tevékenysége egyértelműen igazolja ezt"
(Belohorszky). Nem kétséges, hogy 'Madách neve nem illetéktelenül kerül ilyen
megtisztelő névsorokba; kérdező szenvedélyével, igazságkereső hevével érdemli ki
Rousselot világirodalmi ítéletét is, aki „a modern gondolkodás előhírnökét" látja
benne.
Filozofikum és etikum korszerűsége, kortársi megnyilatkozása persze kevés volna
egy költői mű számára, hogy megváltsa világirodalmi belépőjegyét. Századunk művészetének újabb alakulása is nyilván közrejátszik abban, hogy Madách műveit,
mindenekelőtt a Tragédiát és a Mózest, egyre közelebb érezzük magunkhoz. Űjabb
és újabb világirodalmi párhuzamok szintén ezt a közelséget fejezik ki; így például
legutóbb Dosztojevszkij Bűn és bűnhődése és a Tragédia polifonikus kifejezésmódjának hasonlóságát mutatta ki (egyéb rokon jegyek mellett) egy debreceni kutató,
egyúttal Madách művének és a kortárs európai regénynek műfaji rokonságát jelezve
(Imre László: Az egyén tragédiája Helikon, 1972. 2.). A Mózes, a Tragédia meilett
talán még ma is túlságosan háttérbe szoruló, ugyancsak súlyos mondanivalójú és
"költői szépségű másik Madách-mű színpadi bemutatója kapcsán pedig az irodalomtörténész-esztéta így ír: „A huszadik század ú j esztétikai tényei (vívmányai és zűrzavarai egyaránt) megingatták a klasszikus dramaturgia egyedül érvényesnek hitt
törvényeit, s ezzel lehetővé tették, hogy formailag is drámának érezzünk egy olyan
művet, amelyet értő művészek annak idején csak »dramatizált eposznak« ítéltek.
Ami még döntőbb: 'a szocializmus nagy forradalmának tapasztalatai fogékonnyá tettek bennünket olyan problémák iránt, amelyeket a Mózes egykorú kritikusai s utánuk is még sokan nem is érzékelhettek, vagy csak elvont meditációnak vélhettek."
(Fekete Sándor: Madách Imre Mózese a Nemzeti Színházban Kritika, 1968. 1.)
A Madách-probléma sokféle rétegből — ideológiaiból, filozófiaiból, etikaiból, esztétikaiból — tevődik össze, s műhöz kötött konkrétumain túl számos, továbbgondolható tanulsággal szolgál. Hogy a sok közül csak egyet emeljünk ki: a kor természettudományos ismeretszintjének s a filozófiai-esztétikai általánosításnak az összefüggését, ami bizonyára a mai író világképének alakulásában — egyre inkább —
lényeges szerephez jut. Nem kétséges, hogy Az ember tragédiájának is ez a sokfelé
figyelése, amely mégsem feszíti szét a mű költői egységét, nagymértékben járul
hozzá a nem csökkenő népszerűséghez. Az érdeklődés napjainkban kiterjedt Madách
többi drámai alkotására, igényes írói átdolgozások (például Keresztury Dezső Mózesfelfrissítése), a nyomukban a színpadi kipróbálás, a siker annak bizonyságai. A Tragédia viszont még mindig inkább olvasmányélményünk, noha egyre gyakrabban
tűzik a színházak műsorukra.
Egyszer talán jön egy Peter Brook, s akkor a páratlan könyvélmény versenytársára találhat Az ember tragédiája színpadi víziójában.

75

Juhász Ferenc: Titkok kapuja
Juhász Ferenc eddigi életművének reprezentatív kiadása a Szépirodalmi Könyvkiadó által megjelentetett A mindenség szerelme. Ennek első könyve volt az 1971ben megjelent „A szarvassá változott fiú". Második könyveként jelent meg a „Titkok
kapuja", mely tematikájában is egységes: Juhász nagy válságverseit, A szent tűzözön regéi 1962 és 68 között írt, az atom- és hidrogénhalál lehetőségével küzdőrövidebb és hosszabb műveit, valamint a válságból való kiemelkedés két nagy
dokumentumát, az 1969-ben kiadott Anyám-at és az 1970-ben megjelent A halottak,
királyát tartalmazza.
Ezeknek a költeményeknek a kritikai fogadtatása, megjelenésük idejében felvert kritikai visszhangja, az egyértelmű melléállás és a többé-kevésbé egyértelmű
elítélés hangjai is arról vallanak: valami gyökeresen újról, a hagyományos fogalmakkal és költészet iránti érzékenységgel nehezen befogadhatóról van szó. Vannak,,
akik Petőfi, Ady és József Attila sorába tartozónak, a magyar költészet közösséginépi elkötelezettségű hagyományait szinte : nemzedékenként gyökeresen megújító s
ezáltal aktualizáló nagy költősor folytatójának érzik, míg mások azóta, mióta letért
a naiv-népies lírai realizmus petőfii—illyési útjáról (amelyről természetesen azóta
Illyés is rég letért), meg-megújuló következetességgel figyelmeztetik a valahol-utattévesztés adys mementójával a tévútra, szaladás, a zsákutcába jutás veszélyére vagy
már befejezett tényére.
Nyilvánvaló, hogy Juhász Ferenc A tékozló ország című 1954-es Dózsa-eposza
óta a magyar költészetben olyan gyökeresen ú j forma meghódításával és megvalósításával foglalkozik, amelyre vonatkozóan csak két reagálásforma létezhet: vagy
elfogadása, vagy elvetése; vagy megújítóként való elismerése, vagy tévútra vezetőként való elítélése. Természetesen a kritikusi, reagálások a valóságban nem lehetnek
ennyire polarizáltak, ennyire árnyalatlanok; akik elvetik, azok is megtalálják költészetében, elsősorban kisebb, a hagyományos lírai formákhoz inkább hasonlító m ű veiben vagy nagyobb, szövevénystruktúrájú műveinek egyes kiszakított részleteiben azokat a példákat, melyeket elfogadhatnak. De az életművét alapjában igenlők
helyzete sem könnyű: egy, eddig a magyar költészetben nem létező forma, ú j s a
hagyományos műfaji keretek közé be nem sorozható, leírásához nemcsak ú j irodalmi
érzékenységet, de többnyire gyökeresen új, irodalomesztétikai kategóriákat is követelő műforma elfogadtatásáról, lehetőleg egzakt és tudományos fogalmi apparátus
hálójába való „befogalmazásáról" is kell gondoskodnia.
Természetes, hogy ennyire tudatos, a maga útját ennyire következetesen végigjáró és formáit, motívumvilágát, művei struktúraszövevényét ilyen fokú művészi,
a művészetnek mesterségoldalát is jól ismerő tudatossági fokon kialakító költő
maga is meg-megkísérli művészi gyakorlatának megfogalmazását vagy ars poeticaszerű igazolását. Juhász gyakori nyilatkozatai jól mutatják: a nem csupán önmagára, kristálylétére utaltan élni akaró, hanem közönség, sőt nemzeti közösségvisszhangra vágyó, megértésre és hatásra igényt tartó költő szükségszerűen nemcsak
76

műveivel, hanem azoknak értelmezésével, is értő, befogadó emberközeget óhajt nevelni magának. A modern líra oly- mértékben szakadt el a hagyományos, elsősorban
a klasszicizmus századainak műfajaiban és a romantikavallomás költészetének tartalmaiban megvalósult líraiságtól, hogy - a századelő izmusaitól kezdve a programnyilatkozatok legalábbis egyidejűek -voltak a megújító jellegű költői gyakorlattal, de
gyakran meg is előzték azt. Juhász is következetesen visszatér ars poeticájának kifejtéséhez, prózában és versben, valamint nyilatkozatokban egyaránt. Különösen
A szarvassá változott fiúja, a Babonák napja csütörtökje, a múlt nagy íróit és művészfejedelmeit idéző versei erősen- ilyen jellegűek, a mostani kötet versei közül
pedig .elsősorban A kiválásról és a feladatról, valamint A költészet és a jövő címűek. Ez utóbbi egyértelműen vallja: „A Költészetnek értelme akkor van csak, ha
van J ö v ő . . . A költészet tárgya: a lét. -A költészet értelme: az ember . . . Ember
nélkül fölösleges a költészet... Ember, nélkül a költészet: bűn, téboly, a magány
üresség-háza..." Ezek a kiragadott idézettörmelékek is jól mutatják: Juhász Ferenc
modernizmusa nem vágja el a hagyományos költészet és esztétikum köldökzsinórját:
emberközpontúságát. De a romantika korszakában kialakult és a magyar történelmi
sors által még időtlenebb fennmaradásra ítélt váteszköltészet lehetőségeit, beleértve
a közvetlen élettényekben, aktuális politikai cselekedetekben való iránymutatás
lehetőségét, Juhász már nem tartja lehetségesnek.
„Mi hát a dolgunk: ¡a Jelenkor, költőinek? Egy költőnek sincs hatalma arra,
hogy elhallgattassa az átkozott
fegyvereket..."
„ ... Egy költőhek sincs remény e- arra, hogy Jézus hatalmával
megmilliózza kis kenyerét és kőhártya-pikkelyű
halát: hogy szétosztván
juttasson minden éhezőnek, gyermeknek, öregnek. Egy költőnek sincs hatalma
arra, hogy szája prófétatüzével elolvassza, .mint jégcsokrot,
jégvirágkoszorút:
a bűnözést, a hatalmi tébolyt, - az elnyomást, a koncentrációs táborokat, a
szexuál-banditizmust,
az önámítást, a • szesz-mámorba-menekülést,
a drogmámorba menekülést, a könyvégetést és könyvbezúzást, a fajgyűlöletet, a
kizsákmányolást,
az ember és a költészet szép szabadságának
hisztérikus
gyűlöletét, és mind a
fölsorolhatatlanul-többieket."
Ezért az ú j költészeteszmény megfogalmazása' így hangzik:
„ ... A Költészet mintája
a?Mindenség.
De a Költészet dolga nem a Mindenség útánzá&a, hanem azonos -rangú
Mindenség teremtése ..."
„ ... Ne a kora határozza meg Költőjét, de a költő határozza meg korát:
építse meg a lét gyémánt-szerkezetét,
s -fonja be, borítsa be világ-álmú,
világértelmű fogalmaival és szavaival. Mert az előbbi: gyöngeség,
esetlegesség,
•'•' esettség, lemondás, árvaság. De az utóbbi: tiszta akarat és törvényerejű
teremtés ..."
. . -.
S ahogy az előbb említett, A kiválásról és a feladatról című versében megfogalmazza, a költészet: „ . . . A z z a l cselekszik,'hogy van! . . . N e m hirdet erkölcsöt, mert
önmaga az erkölcs."
.
. :í .
A költészet társadalmi-emberi elkötelezettségének és öntörvényűségének dialektikus fogalompárja a modern költészetelmélet alfája és ómegája. Csak azoknak számára elfogadhatatlan, akik a műalkotás öntörvényűségének- gondolatát a gyanús
emlékű l'ar.t pour l'art-ra vezetik vissza/ s' akiknek a kanti esztétikának a művészét
és esztétikum szférájának (viszonylagos) önállóságát kidolgozó nagy elméleti tette
is eltévelyedés. Juhász, aki pályakezdetén, a „Lobogónk, Petőfi" program lelkes lázában maga is hitt a • közvetlen, társadalmi" hasznosságú költészetben, népi demokratikus fejlődésünk nagy válságkorszaka által "kiváltott morális és művészeti válságában éppoly radikálisan vizsgálta felül művészeti eszményeit is, mint társadalmi
eszményeit. Ennék a radikalizmusnak ú t j á t "és"eredményeit összegezi ez a kötet.
Versei közül egynek a részletes elemzésére sem vállalkozhatom; csak a fő erő77

vonalak, fejlődési tendenciák jelzésére lesz lehetőségem. A hagyományos t a r t a l m i
fővádak egyike az volt költészete ellen, hogy tagadhatatlan természettudományos
alapú materializmusa a szervetlen és szerves valóság létezőinek olyan extenzív
totalitását idézi fel a szavak mágiájának segítségével műveiben, hogy mellettük h á t térbe szorul, csaknem kiszorul az ilyen idő- és térbeli egyetemességigény mellett
valóban csak efemer jelenségnek tűnő emberi szféra. Valóban volt egy olyan korszaka Juhász fejlődésének, amikor ez bekövetkezett. Ehhez képest tűnt nagy előrelépésnek a kötet legrégebben született verse, Az éjszaka képei (1962), mely a hidrogénpusztulás utáni, az ember utáni lét torz formáinak felidézésével küzd az atompusztulás ellen. Ebben a műben a „természeti" és az embert „túlélő" technikai világ
áradó teljességű megjelenítése funkcionális összefüggésben levőnek tűnt nagy e m beri-közösségi értékű mondanivalójával. Annál is inkább, mert A tékozló országóta kialakított szinte sztereotip versvég, Juhász nagy pusztulásverseinek kegyetlen
és kérlelhetetlen látomásözönével szemben egy deklaratív jellegű hitvallás az emberiség jövőjéről, megnyugtatónak tűnt, még akkor is, ha nem nőtt ki szervesen a
mű egészének világából. S az atompusztulástól való félelem, mely nemcsak a z
ember, de minden földi szerves élet pusztulásától való rettegés is, attól a naptól,
mely bolygónkat, az „anya"-Földet legnemesebb, életet nevelő funkciójától fosztja
meg, örök időkre vak és halott csillagként való forgásra ítéli, indokolhatta a flóra
és fauna egyetemesen fenyegetett világának szinte teljességre törő felmutatását is.
A hidrogénpusztulás „az a nap"-ja, Dies irae-je további nagy verseket váltott
ki Juhászból, különösen Gregory Corso Bombájának méltó adaptációját és A szent
tűzözön regéit. De az 1968-ra datált Gyermekdalok
újabb zsákutcának tűnt, csodálatos részleteivel, különösen- a földhöz írt himnuszával s a művet befejező Máriaének múlt magyar nyelvállapotokat idéző, archaizáló stílusbravúrjával, de ugyanakkor egészének burjánzásszerű áradásával, örök ismétléseivel és heterogénnak tűnő,
a hagyományos szerves műegységet nélkülöző részleteivel. Nehéz is volna ezt a
csaknem olvashatatlan, az olvasóval szemben csaknem elviselhetetlen követelményeket állító költeményt mindenestül remekműnek tartani. De mégis itt kezdődik
valami, ami az újabb nagy művekben, az Anyámban és A halottak királyában teljesedik ki. Ez pedig az európai „hosszú vers"-nek sajátos juhászi válfaja, mely
terjedelme, a benne felidézett létformák extenzív teljességigénye ellenére is i n k á b b
lírai, mintsem verses epikai jellegű. Ez a verstípus a juhászi életpálya legutóbbi,
néhány évnyi fejlődési szakaszának nagy leleménye, s mikor ars poeticájáról vall,
általában ennek a verstípusnak sajátságait keresi, magyarázza.
Walter Höllerer az 1965-ös Akzente-ben közölt néhány tézist a hosszú versről(Magyarul az Ihlet és mesterség című kötetben jelent meg 1972-ben, 142—144. lapokon.) Néhány gondolatával gyakran találkozunk Juhász nyilatkozataiban. De n e m
annyira ez az érdekes, hanem az, hogy művei lényegi sajátosságainak leírásához
is hozzásegít. Eszerint a hosszú vers , , . . . nemcsak terjedelmében különbözik a többi
lírai formációtól, hanem mozgásában, létében- is, abban, ahogyan a realitással
b á n i k . . . ellenmozgást mutat a meghatározott skatulyákba és területekre való beszűkítéssel szemben . . . perspektívát t e r e m t . . . megkérdőjelezi a meglevő kötöttségeket és a rövidlélegzetűséget... a hosszú versben a legkülönbözőbb észlelésekből
egy lehetséges világot építünk magunk köré, teret engedünk önmagunknak s így
érjük el, hogy láthatóvá l e s z ü n k . . . A hosszú vers inkább enged a banalitásnak, s
kedvet ébreszt a hosszú lélegzetvételekhez... a hosszú versben nem kell minden
szót különösebben megterhelni. A lapos részletek nem rossz részletek, ezzel szemben az alaposan kiesztergált részletek, amelyek jelenleg egyre jobban behatolnak a
rövid versbe, szegényesek... Ne hivatkozz »hallgatásra-« és »elhallgatásra«. A hallgatás egy m ű f a j elméleteként, melynek eszköze a nyelv, végül egyre rövidebb, egyre
bonyolultabb versek keletkezéséhez vezet; annak eldöntése, hogy teljes mondatokat
és hosszabb sorokat írjunk, ösztönzést ad, és mozgalmassá t e s z . . . A hosszú vers
a mozgás segítségével oldja fel a szűk körbe merevedés veszélyét, s ugyanakkor-'
kivezet a megmerevedett metaforarendszerből, a csikorgó ritmikából, az íráskép
erőszakolt sematizmusából, s tágabb látóhatárt nyit."
78

Ezek az aforizmaszerű tézisek inkább csak körültapogatják az ú j verstípus
néhány fontosabb ismérvét és lehetőségeit, mint ahogy Juhász nyilatkozatainál
is jobban vallanak törekvéseiről maguk a művek. Amikor például gyakran viszszatér nyilatkozataiban az a gondolat, hogy a költészetben a csöndet, a hallgatást is csak szavakkal lehet kifejezni, költészete ellenzői arra is gondolhatnának,
nagyon sok csend és belső hallgatás kifejezésére van szükség ennyi szóra. De mégis
indokoltabb egy másfajta megközelítés, amelyet verseiben és önmagáról szóló prózai
vallomásaiban mostanában egyre gyakrabban egy jelzős szókapcsolatú meghatározással a „tiszta szó"-nak nevez Juhász. Ezt a meghatározást én ugyan nem merném
még csak távoli asszociációs kapcsolatba se hozni a József Attila-i „a lét dadog,
csak a törvény a tiszta beszéd"-del, mint egyik legutóbbi bírálója tette. Inkább
arról a közvetlenül a valóság (a létező valóság) elemeire nem is vonatkoztatható
szóhasználatról van szó, mely a modern marxista esztétika által is felismert műalkotás-funkció szolgálatában áll, sokszor úgy teremtve meg a valóság művészi
tükörképét, hogy az adott műalkotás egyetlen eleme sem felel meg közvetlenül a
tükrözött valóság egyetlen elemének sem, de a műalkotás második, teremtett valósága belső összefüggéseiben mégis az objektív valóság lényegi összefüggéseit tükrözi.
Juhásznál, aki szívesen alkalmazza mágikus korok népköltészetének és világlátásának elemeit, struktúraalkotó jelentőséget nyer a primitív korok költészetére
jellemző, a legutóbb Jakobson által nagy nyomatékkal kiemelt ismétléselv. A mágikus szó hatalmával való világfelidézés egyik döntő hatású eleme szavak, helyzetek
és motívumok vissza-visszatérő, de sosem pusztán önismétlő alkalmazása. Az újabb
Juhász-művek struktúrájának egyik legfontosabb szerkezeti elve az a spirális felépítési elv, mely a Gyermekdalokban, annak látszólag rendkívül eseménytelen és
történésszegény világában érvényesül először erősen. Ahogy az atompusztulás napja
után életben maradt egyetlen félig ember, félig sárkány, végzetes magányra kényszerült lénye a még működő egyetlen magnetofonszalag által sugárzott gyerekdalok
hatására fokozatosan kimozdul a létét biztosító páfrányerdő védelméből, Juhász
hosszú verse ennek a szörnyetegtestnek a felfedezését is ilyen spirális ismétlődések
sorozatában írja le, s még jóformán el se hagyta hősének egész teste az erdőt, amikor leírására s környezetének hasonlóképpen sohasem létezett torz lényeivel való
összefüggése leírására már a verssorok ezreit használta fel. De a további verssorok
ezreiben, ismétlések tömegeiben egyre világosabb lesz az építő elv, melynek alapvető jellegzetességei a következők: a visszatérő elemek az ú j struktúrakörnyezet
elemeivel gazdagodottan ismétlődnek, egy fantáziaszülte képi világ zenei elrendezésével. Juhász valóságos, de nem közismert, valamint nem valóságos, fantáziája által
teremtett képei nem spontán képek; állandó természettani tanulmányokkal, még a
torz lét lehetőségeinek elképzelésében is érvényesülő tudományos felkészültséggel ostorozza őket elő fantáziájából, képterem tő eljárásában sokat tanulva Hieronymus
Boschtól és saját kora látomásos-modernista festészetétől. De a nyelvi művészet
szempontjából inkább az az eljárás érdekes, amellyel e képeket nominális szókapcsolatok zuhatagával, körülíró és hol megközelítőbb, hol távolabbról kerülgető metaforákkal megjeleníti. Olyan szókapcsolatokkal, melyekben az igei részelemek is
gyakran alárendelődnek egy nominális szókapcsolat-összefüggésnek, ahol sokszor
egy teljes mondat lesz egy főnév jelzője, s ahol annyi a kötőjellel kapcsolódó szó,
mint csupán a német filozófiai nyelvben szokásos. Szokatlan képi világ szokatlan
szókapcsolatokban; egy olyan, csak művészi világ sugallására szolgál ez a juhászi
„tiszta szó", melynek csupán egyik dimenziója a képvilág szokatlansága. Üjabb dimenziót nyer a képzelet szemének szánt képek összekapcsolásának zenei eljárásmódja: ahogy e képek zuhatagának meg-megismétlődő zenei áramoltatása is kiragadja őket egy nem fiktív világgal való kapcsolataikból, s szuggesztív, erővel
kényszeríti bele őket az adott műalkotás öntörvényű világába. Ennek a zenei szerkesztésmódnak egyik eleme az a vezérmotívum-technika, melyet Juhász a Gyermekdalok óta egyre tökéletesebben kialakított, s mely műveinek alapvető világszintjeit
fejezi ki. A lehetséges atompusztulás s a törvényszerű egyéni elmúlás következményeként egyedül megmaradó szervetlen lét formáit és törvényeit szimbolizálják a
79

Kő, a Csont és a Kristály gyakori motívumai, az emberi hús teremtő erejének, ú j j á szülő képességének szimbolizálója, különösen az Anyám nagy anyatest-leíró részlete
óta a rózsaszín, de a vér és a piros is hasonló képzeteket sugall, s a növényi vegetáció legyőzhetetlenségét, de A halottak királyának végén egyre inkább az örök
újjászületést, újrakezdést szuggerálja a Zöld.
Ezeknek a vezérmotívumoknak szimbolikus, tehát többrétegű s a szövegkörnyezet változásával más és más értelmet felmutató jelentőségük van. Éppúgy, mint az
értelmes emberi életbe vetett hittől eltántorítani akaró szimbolikus értelmű létezőknek, a fordított szirénnek stb. A vegetáció, sőt a szexuális és vegetatív emberi
élet folyamatainak gyakori megjelentetése, a bennük való szinte szó szoros értelmében is vehető megfürdés a válság mélypontjait, az emberlét önkritikáját is
jelezhetik, a menekülést az emberi feladatok elől, de jelképezhetik a termékenységet, az élet értelmes továbbfolytatásának lehetőségét is.
Ebben a művészi nyelvi anyagban, az általa előírt mozgáslehetőségek keretén
belül játszódik aztán le a valóság lényegi mozgásának megjelenítése, és elsősorban
ezen a közvetítő közegen keresztülbocsátva a művészi egyéniség belső történetének,
válsága lefolyásának megjelenítése. Legteljesebben az Anyámnak a legközelebbi
hozzátartozók elmúlásával számot vető, s a szeretett anyát a művészet kristálylétének formájában örökre megőrző, valamint A halottak királyának a s a j á t emberi
és hivatásválságát, de egyúttal leküzdésének folyamatát is megjelenítő nyelvi-művészi közegében. Oly módon, hogy — mint Höllerer mondta — nem kerüli el a
banalitásokat, hogy képzuhatagai nem mindig merítik ki a művészi ökonómia kritériumait, hogy noha nyilván azért születtek, mert nyelvi mágiájukkal az olvasót
világukba akarták bekényszeríteni, a befogadás-pszichológia alapvető törvényeit
gyakran figyelmen kívül hagyták; mégis, a „tiszta szó", a nem közvetlenül a naturális világ elemeire utaló szó. belső világában a ma emberének s magának a költőnek is legfontosabb tragédiáit és katarzisait, küzdelmeit és belső győzelmeit, vereségeit, végső elcsüggedését és csakazértis-hitét ábrázolták.
Ezeknek a műveknek így is megvan az esztétikai értékük, korunk magyar irodalmának legfontosabb művészi dokumentumai közé tartoznak, és fejlődésvonalukban nemcsak emberi-morális, hanem esztétikai fejlődésvonal is kimutatható. Nem
először születik válságból nagy művészet, még a magyar irodalomban sem; gondoljunk csak Vörösmarty első válságára, mely művészetének megújulására és a Csongor és Tündére vezetett, Madách Ember tragédiájára és Ady Halottak élénjér.e,
mely oly gyakran emlékezetünkbe juthat az újabb Juhász-versek olvastán, még a
Krónikás ének archaikus ízű múlt időivel is, már a Gyermekdalokban is, A halottak királyában pedig már a cím által is asszociálhatóan. De némi irodalomtörténészi
kíváncsisággal is megkérdezhetjük: ez-e a cél, melyben Juhász először valósította
meg igazán önmagát, s mely „hosszú v,ers"-formát tovább tökéletesítve egyre művészibb eredményekhez jut, vagy igaza lesz Höllerernek, aki a hosszú versről írott
téziseit így fejezi be: „A hosszú vers a rövid vers előfeltétele."
CSETRI LAJOS

Rónay György: Nem jött madár
Ahogy vannak „egyhúrú" költők, akképpen foglalkoztathatja egyetlen téma a
prózaírót is. A közismerten sokoldalú Rónay György ezúttal a kilenc novellából
álló kötetét teljes terjedelmében egyetlen, örök aktuális, az élet napfényes -és á r nyékos oldalán egyaránt fellelhető probléma, a magányosság analízisére szánta. Az
1966—71 között született írásokban mintha a megvalósítással igazolná a kiváló amerikai-angol író, Henry James fél évszázaddal korábbi szavait: az író akkor cselekszi
tollával a leghelyesebbet, ha csupán azt a szót írja le: loneliness. Magány, magá80

nyosság. Ennek a napjainkban is közkeletű, s tragédiák előszelét hordozó szónak
tartalmát, emberdeformáló hatását elemzi Rónay György.
A novellák kulcsszava természetesen alapkérdésük is egyben, s ezáltal a Nem
jött madár minden írásának inspiráló magva. A vizsgálat akkor teljes, eredménye,
tanulságai akkor általánosíthatók, ha a társadalom minden rétegében és generációjánál megtörténik, s korunk e ragályos betegségének diagnosztizálásánál ezt az elvet
követi a szerző. Szerencsés kézzel, széles skálán mozogva. Mégis ismétlődés, egyhangúság nélkül. Igaz ugyan, a polifóniát bizonyos mértékig az extrém sorsok,
helyzetek, figurák iránti vonzalom biztosítja, vállalva egyben azt a kockázatot is,
hogy némely alak (pl.: Niki) hitelét veszti.
Az ember társaslény, igazi, emberies jellemzői az egymáshoz fűződő viszonyban realizálódnak, s e novellákban éppen az emberek közötti kapcsolatok hiányát,
és e hiány megjelenési formájának lélektől lélekig haladó, mikroszkopikus képét
tárja az olvasó elé Rónay György. A kötet végső következtetése azonban azt tükrözi, hogy nem talál hősei számára megnyugtató megoldást, menekülést, alakjait
semmi nem fűzi a végzetes életérzést feloldó „megtartó emberi közösséghez", gyakran annak még legszűkebb, legprivátabb egységét., a családot sem sikerült létrehozniuk (Nem jött madár, Parendowski és Eliza). Tehetetlenül beletörődnek sorsukba, társtalanul bolyonganak egymás közt, legalapvetőbb, meghatározó élményük
a „tökéletes fölöslegesség" (Meddig ér a becsület). Életük sivár, a jót jelképező
madár nem repül légterükbe, amint azt a példásan tömör címadó novellából megtudjuk. A sors iróniája, hogy az öreg tanitó és felesége számára éppen a legostobább, csimpánzszerű — emiatt ugyancsak magányos — tanítvány jelenti időről
időre a kínzó egyedüllétet megszakító „eseményt" (Deklinálás). A gyermektelen anya
tudata alól feltörő ösztön simogattatja meg Minutár Annával a római szarkofág
gyermekalakját (Minutár Anna). E hosszadalmas felsorolás a téma árnyaltságát, variációs gazdagságát mutatja.
Hogy mindezért ki a felelős, arra nem ad határozott választ — nincs is mindig
egyértelmű —, de a Minutár Anna és az Ostroma-novella Rónay azon írásainak láncolatába épül be, melyek a legnagyobb „magányforrásban", a háborúban keresik
szómos jelenbeli gond — így a magányosság — reális okait.
A magánymotívummal szorosan összefügg a Rónayt legalább ennyire izgató halálkérdés. A halál értelmetlensége, és az értelmetlen halál. A volt, még lehetne is,
de már — többnyire a véletlen logikával be nem látható értelmetlensége nyomán
— nincs többé igazságtalanságával küszködik (Ostrom-novella,
így hal meg egy
ember, Kutyák a vízifen). Az Egynapi császár című novelláját azzal fokozza az
oktalan pusztulás elleni lázítássá, hogy ha sejteti is. nem motiválja kellőképpen a
gyilkosságot, illetve váratlan és a józan észnek érthetetlen fordulattal az ártatlan jóbarátnak kell meghalnia. Az év legmelegebb napja című korábbi novellájának —
tőle szokatlan — naturalizmusát megidéző így hal meg egy ember is tiltakozás a
szenvedés, a pusztulás ellen — a tiltakozás éppen a részletező naturalizmusban rejlik.
írói eszköztára hatékonyan szolgálja Rónay György célkitűzését. Kedvelt novellaindítása — mint amikor a kamera körbejár, és a hely-idő dimenziók meghatározása után, szinte véletlenül kerül a képbe az ember —, s az álobjektív hang és
látásmód ugyancsak a magányos ember törpeségét sugallja. Ezt az eredményt éri
el azzal is, hogy személyek helyett tárgyakkal, emlékekkel, az intellektus látszathűvösségével tiltakozó mesteri leírásokkal, külső jellemzéssel tölti meg írásait. De
az érdektelenség, a hűvösség, a pasztellszínek csak látszat; minden mozdulatnak,
tárgynak, ki nem mondott szónak funkciója van: belső tartalmakra, az írói állásfoglalásra utal.
Rónay György mostani kötetének idill nélküli világában nem otthonos a madár.
De érezhető, hogy — saját kifejezését elorozva egy nyilatkozatából — a szeretet
vezette lépéseit ez alkalommal is. (Magvető, 1973. dátummal; 1972. nov.)
JANKOVICS JÓZSEF
6 Tiszatáj

81

Tenni, de mit?
„Tenni, de mit?" — kérdezi önmagától Casanova, Vári Attila novellaciklusának
hőse. A homályos, meghatározhatatlan cselekvésvágynak ezt az őszinte megnyilatkozását nem véletlenül írtuk az összefoglaló cím felelősségteljes helyére. Három
romániai magyar fiatal könyvének elolvasása után úgy találtuk, hogy a szerzőket —
életkorukon kívül — elsősorban ez az imént jelzett emberi, alkotói szándék rokonítja.

CSÍKI LÁSZLÓ:

KELLÉKEK

Csiki Lászlót talán nem kell bemutatni a hazai olvasóközönségnek. Évek óta
korosztálya egyik legtehetségesebb tagjaként emlegetjük, s „hírnevét" első verseskönyvének (Esőt-kaszáló, 1968), valamint idei prózakötetének (Cirkusz, avagy: búcsú
az ifjúságtól) szép sikere mellett most már a Kellékek cím alatt kiadott ú j versek
is öregbítik. — Az első kötet óta azonban gyökeres változás ment végbe Csiki költői
világában. Az Esőt-kaszáló verseiben még elsősorban a programadás szándéka dominált. A mostani kötetben már a megvalósulást, az élmények magasabb szinten
történő kifejezését üdvözöljük. Az első kötet karakterét a rendkívül erős érzelem
határozta meg, a Kellékek inkább a nagyfokú intellektuális erőfeszítés eredménye.
A személyességet továbbra is megtartva lett objektívebb Csiki lírája, s ezzel párhuzamosan szorult háttérbe a korábbi programadói verbalizmus. Objektív személyesség, mondanánk, ha fából vaskarikát lehetne csinálni. Éz-e Csiki igazi, mindenki másétól különböző hangja? — A határozott válaszra egyelőre még várnunk kell.
Fájdalmakról, szorongásokról szól ez a könyv. „Szeretni egymást nincs időnk"
— panaszolja a költő (Munkák és napok). — „Taposómalom" lett életünk és „konzerv-szállodákban" uniformizálódunk. „ ... betokosodik minden, / befonják indák,
vérerek — / a lélek magára veszi a kecskebőrt — . . . " A kötet címét adó versből
idézek: „mint két sín, fekszünk külön és egyedül, s csak a magány, mely bennünk
áthalad, köt össze minket —" A vers végén pedig ezt a következtetést vonja le: „kellék csupán minden, / a lényeg mi vagyunk ketten, / de elkeveredve a kellékekben ...". Hát szabaduljunk meg végre a kellékektől,
próbáljunk őszintén és egyszerűen csak emberek lenni. Hosszú és önkínzó töprengések után ez a költői fölismerés bontakozik ki. Nyugtalanítóak Csiki versei, a költő nem engedi, hogy olvasója elkényelmesedjen. Fölrázó, eszméitető gondolatokat kíván közölni, a megértésig azonban csak fokozott elmélyedés útján jutunk el. Az értelmezés gondját (és
örömét) az olvasónak kell vállalnia.
Csiki kínlódva, gyötrődve ír, minden találó képért meg kell szenvednie. E gyötrődés természetesen nem a verstechnikai fogyatékosságokból adódik, hiszen költőnk
mesterségbeli fölkészültségéhez nem férhet kétség. A félreérthetetlen néven nevezésről, a pontosság igényéről, a kimondás kínjáról van szó — a „fecsegő felszín" helyett
a „hallgató mély" megszólaltatására törő költői szándékról. Csikinek nincs ideje,
hogy „szépre koptassa" szavait. Szavai mégis — „jólfésültséget" eredményező formakultusz nélkül is — szépek. Azzá teszi őket a kor- és sorstársainak sok, „nála felejtett gondolatát és álmát" összegyűjtő költő törekvése: „ . . . azt tudni kéne: igazam
az igazság-e" — mondja egy helyen (Szövegkönyv). Egyszer a zsoltáros könyörgés,
máskor a játékosság ad keretet töprengéseihez. (Például: „Ó, tedd, uram, hogy —
. . . csak higgyek." — Vagy: „Vonulok én is nyomorommal / hadak ú t j á n / hadak
múltán, / keseregni hadak hulltán.") Külön meg kell említenünk a Post
scriptum
című ciklust, a kötet egyik erősségét. A könyörtelen igazságlátóktól, a kérlelhetetlen
illúziórombolóktól (Lorca, Petőfi, Villon, József Attila és mások) nem a képanyagot,
82

a frazeológiát stb. veszi át, hanem a világlátásban, az életfölfogásban lát rokonságot.
Említettük, hogy Csiki versei az esztétikai szépnek abba a kategóriájába tartoznak, melyben nem közvetlen, direkt módon nyilvánul meg az esztétikum. Nem „mutatósak" ezek az írások, a versmondók pódiumáról aligha fogjuk őket hallani.
A költő is tudatában van ennek: „kezdhetném a verset ezernyi fajta széppel, / lehetne benne sok költői csíny, /' ég, föld, néhány csillag is, / s a rímek karácsonyfacsengőjét rázná az angyal, / hogyha megérkezett" (Munkák és napok). Csiki vállalja
a nehézségeket, bár tudja, hogy az út, melyet választott, nem könnyű. A költészet
azonban nem játék, vagy — miként Petőfi mondja — „ . . . nem társalgó-terem, /
Hová fecsegni jár a cifra n é p . . . "
Nem megrovásképpen mondjuk, de úgy tűnik, hogy Csiki még e kötetben sem
találta meg igazi formáját. Próbálkozik, kísérletezik, a Vágy — klasszikus
modorban
típusú versek mellé odateszi a dadaista stílusrekvizitumokat is magában foglaló
A. B. C.-t. A kötet egészére egyébként is jellemző az alkotóelemek sokfélesége. Csiki
egyaránt nagy otthonossággal mozog a leíró-meditáló, valamint a szűkszavú, szigorú
szerkezetű és pontosságú verstípusokban, s a prózaverset is tehetséggel műveli.
A gondolati anyag itt-ott meglevő töredezettségét magyarázza, hogy Csiki nem könynyen formálható anyaggal dolgozik. Olyan ő, mint az a szobrász, aki az ellenálló
anyagra időnként olyan nagyot üt, hogy nemcsak a fölösleget távolítja el, hanem a
megálmodott-megtervezett mű egy darabját is. Az elkövetett hibákat a vállalt feladat nagysága menti. (Kriterion, 1972.)

VÁRI ATTILA: CASANOVA, A ZONGORA ÁRVERÉSE ÉS MÁS

TÖRTÉNETEK

Vári Attila is meditáló alkat, csak éppen könnyebben, kevesebb gyötrelemmel
ír, a tetszetős, ha úgy tetszik artisztikus megoldásoknak gyakrabban adja meg
magát. Kitűnően tud képeket, hangulatokat megragadni. De gondolati élmény helyett — a Casanova című, már említett ciklus kivételével — jobbára csak ezek a
hangulatok maradnak meg bennünk. Jelképes, parabolisztikus történetei, költői
szépségű példázatai Csiki László prózájával (például a Kamaszok című írással) mutatnak kétségtelen rokonságot. (Nem véletlen ez, hiszen Vári is költő, sőt, talán
inkább költő, mint prózaíró!) A költői fantázia, a mesterien alkalmazott édes anyanyelv, a prózaversbe lendülő, jól megkomponált mondatok formálják Vári elbeszéléseinek atmoszféráját. Poézis ez a javából, ugyanakkor — néhány esetben karikatúra
is: a szépség ellen törő emberi kicsinyesség tréfás, gúnyos ábrázolása (pl. Furulyába
zárva, Éjszakai harangok). Nem igazi novellák ezek, illetve novellák, csak éppen a
líraiság szétfeszíti a kisepikai kereteket. Nincs feszültség, nincsenek kiélezett helyzetek, hol ez, hol amaz jut az író eszébe, egy kis kitérő erre, egy kis kitérő amarra
— nos, valahogy így épülnek Vári Attila novellái, melyekben a kulcsszó mindenképpen a mese. Néhol tényleg mintha népmeséket olvasnánk, meséket, melyekben
gyönyörködtetés és hasznosság ősi, megbonthatatlan egysége uralkodik. Nem idegen
szerzőnktől az anekdotázó hang sem. Miért hullámos a marosvásárhelyi várfal?
Miért ugatják a kutyák éjjel a várost? A Vásárhelyi elégiáknak nevezett ciklus
ilyen s ehhez hasonló „életbevágón fontos" kérdésekre ad választ.
A Casanova című novellafüzér látszólag ugyanolyan stílusbravúrra és rafinált
szerkesztésmódra épül, mint a kötet többi darabja. A gondolati elemek magasabb
szintje viszont egészen nyilvánvaló különbözőségekre enged következtetni. Kezdetben persze akarva-akaratlanul a „mesélők" személyében és az elbeszélés idejében
megfigyelhető ritmikus váltakozás, valamint a „krúdys" hangulatok és mondatok
kötik le figyelmünket. Csak később döbbenünk rá, hogy itt jóval többről van szó.
A megidézett, legendás hírű férfiú) s a szürke hétköznapjaiból képzeletben hozzá
menekülő fiatalember kontrasztja — indirekt módon — a mi életünk valóságos problémáit sejteti. Túlságosan prózaiak lettek napjaink, az érzelmek elfojtása pedig nem
vezet jóra. (Kifogytunk a romantikából, vagy éppen most termeljük újra?) A külön6*

83

bözó, Casanovával kapcsolatos történeteket kitaláló ifjú, s a képzelet segítségével
megidézett lovag elé végül is ugyanazon gondok tornyosulnak. Nincs menekvés!
Szembe kell nézni önmagunkkal, s a világgal, melyben élünk. Mindenkinek megvan
a maga keresztje, sorsunkon, életünkön mindannyiunknak külön-külön kell eligazodni. „Dolgozni kell, kibírni mindenáron ezt az életet? Nem, nem mindenáron,
csak addig tart a kötelesség, ameddig a becsület." E kötetet záró sorok is bizonyítják, hogy Vári se mond le a változtatás lehetőségéről, pedig ő aztán igazán n e m a
moralizáló írók fajtájából való. A főhős visszafogott, rezignált elégedetlenségét egyfajta bizakodás váltja föl. A megszámlálhatatlan kaland után nyugvópontra érkező
Casanova ekként elmélkedik: „ . . . e g y e t l e n magam vagyok, de eddig mindig sikerült az agy ólombörtönéből szökni, szabadulni a miértek szakadatlan ostroma elől.
Most már oly végtelen magányom, hogy akarva-akaratlan hallgatni kell a lélektermek kongó visszhangjára." Ügy gondoljuk, Vári Attila prózájának — minden
eddigi „specifikumát" megtartva — a Casanova-novellákból kitetsző utat kéne folytatni. (Kriterion, 1972.)

BOGDÁN LÁSZLÓ:

MATINÉ

A nagy múltú Forrás-sorozat legújabb kötetének szerzője, Bogdán László is
mindenekelőtt önmagát, illetve a világban való helyét próbálja föltérképezni.
A „nézzétek, megmutatom magam" kitárulkozása valamiféle kihívó hetykeséget és
— talán tényleges — heroikusságot takar. Egyszer „apostoli düheinkről" beszél a
költő, máskor a próféták érdeklik, kiknek titkát szeretné tudni. A „szétfeszíti mellem ez az ének" típusú kijelentések sora mutatja, hogy Bogdánnál — induló költőkre jellemző módon — végletes túlzással jelentkezik minden: pattanásig feszül
az erő, svádás mindentudóra emlékeztetőn brillírozik az okosság. Minden első kötet
olvasásakor elsősorban arra vagyunk kíváncsiak, hogy mire figyel a költő, mit lát
a világból, s milyen a föltárt valóságdarabhoz való viszonya. (A színvonal egyenetlenségét még nem róhatjuk fel, s művészi csiszoltságot se nagyon várhatunk.)
A Matinéban is a magatartás az érdekes: a bíráló indulat, mely — sajnos — csak a
kötet legjobb darabjaiban párosul konkrét lírai tartalommal. Úgy tűnik, Bogdán —
jó néhány kortársához hasonlóan — könnyebben tud nemet mondani valamire, mint
igent. — „arra eszméltem egyedül vagyok / szemembe fagytak a csillagok" — panaszolja egy helyén. S valóban, a kikívánkozó, mellfeszítő énekbe tragikus, komor
hangok vegyülnek: „voltunk hősködni is hasztalan" — Vagy: „ . . . m i é r t van ez
így / az meg amúgy / hogy gépiesedünk és hogy a korközérzet / meg hogy befellegzett az észnek". Csak sejtjük, de nem egész pontosan tudjuk, hogy mi késztette
például költőnket arra az avantgardista játékra, melyben sokértelmű példázatot
mond a színekről: a zöldről, aki öngyilkos lett, a liláról, aki az emeletről ugrott ki,
a részeg sárgáról, akit autó ütött el, s nem utolsósorban a „többszörösen megalázott,
sértődött" barnáról. Bogdán legautentikusabb élménye a kirekesztettség, a kívülmaradás: „szomorú vagyok és esetlen / világom se bízzák reám / kivert kutyaként
ődöngök / fogalmam sincs van-e hazám"
Mit állít szembe a költő az elbizonytalanodásai, a beilleszkedni nem tudással?
Éppen azt a határozatlan cselekvésvágyat, melyet a bevezető sorokban emlegettünk,
s amit az „ülök magammal szemben vádlón / hallgatagon" kegyetlen önvizsgálata
mellé helyez: „el kéne mondjam, hogy útra kéne kelni / míg csak a félelem el nem
szenderül / útra kéne kelni önmagunk körül" — De mi következne az önmegismerés
után? Erre vonatkozólag Che Guevara, Martin Luther King és mások nevének
említése ad némi útbaigazítót. Imígyen fohászkodik a költő: „hej forradalom szebb
jövőnk gondnoka / jelenj meg hát nekem" — A hazai magyar irodalomból is nagyon ismerős ez a magatartás, melynek értékelésére most nem térünk ki. (Ladányi,
Simor és mások lírájával kapcsolatban már sok szó esett róla.)
Föltétlenül meg kell említenünk a kötetnek azt a sajátosságát, hogy egyik versnek sincs címe, s a szerző még elvétve se használ vesszőt vagy pontot. A nyitott84

ságból, a lezáratlanságból következik, hogy az egyes versek helyett inkább a kötetegészre kell figyelnünk. Ebből a szemszögből nézve ez a könyv mindenképpen ígéretes vállalkozás. Csak a szerzőtől függ, hogy az ígéretből lesz-e megvalósulás.
(Kriterion, 1972.)
OLASZ SÁNDOR

Fekete Gyula: A fiú meg a katonák
Ki tudná pontosan okát adni, de úgyszólván minden jelentős írónknak van egy
személyazonosságát igazoló könyve. Olyan, amelynek címe valamely szellemi társasjátékban könnyedén helyettesítheti a szerző nevét. (Puszták népe, Ábel, Gyepsor,
Égető Eszter, Húsz óra, Tóték, A gyáva — csak néhányat említve olyan életművekből, amelyeknek magasabb csúcsai is lehetnek, valahogyan mégis ezek -a címek
maradtak s maradnak szinonimák.) Ilyen nevet helyettesítő könyvet Fekete Gyula
is írt, Az orvos halála címmel. Bizonyára megnyugtató érzés efféle ismert könyv
szerzőjének lenni. De ugyanilyen bizonyos, hogy terhet is jelent. A jó író nyilván
nem erre fordítja a legfőbb figyelmet, lehetetlen azonban, hogy ne törekedjék meghajazni a szinonimává lett könyvet. Magasabb és erősebb oszlopot akar állítani a
régi mellé, hogy jelei, amelyeket a világba küld, még-messzebbre látszódjanak.
Fekete Gyula is ezt teszi. Különös műfajú könyvével, az Éljünk
maguknak?
című szociográfiai kötettel már-már helyettesíthetjük nevét és a korábbi nagy
sikerű regénycímet. Űj kisregénye — A fiú meg a katonák — azonban nem fenyegeti a korábbi csúcsokat. Rosszindulatú kötekedő sem mondhatná pedig, hogy
gyenge, netán rossz könyv ez a második világháború idején játszódó regény. Csinos,
formás történetet olvasunk, a világ dolgaiban járatlan, ám valójában igen talpraesett gyerekhőssel a főszerepben, aki amolyan kamasz-Svejk módjára bámulatos
naivitással éli-csavarogja végig a hadszíntereket. Az író metamorfózisa tökéletes.
A suttyó legény bőrébe bújik, a tájékozatlan parasztlegényke fejével gondolkodik.
Hibátlanul éli szerepét. Mosolyogtató és hátborzongató egyszerre, mennyire természetes ennek a fiúnak, hogy az adott korban az emberiség életformája az öldöklés, a
világ állapota a háború. A béke nyilván csak rövidke szünet, készülődés az újabb
összecsapásokra. így van, hiszen Doberdóról beszél az idősebb ember, a Don-kanyarról a fiatal, s lám ő, a gyerek már Pest ostromát éli. Evidencia tehát mindez, éppúgy mint az anyagi javak megszerzésének ekkori módjai: rablás, fosztogatás, zűrzavarban összelopkodott értékek eldugdosása.
Kapcsolatba kerül ez a gyerek nyilasokkal, bujdosókkal, menekülőkkel, s persze
egy szovjet szerelőbrigáddal. Grisáékkal hosszabb időt tölt együtt, s őket keresi
visszafelé jövet is, mellettük érezné magát biztonságban. Pedig ezek a szovjet katonák nem a sematikusan ábrázolt angyalarcú hősök. Éppen egyik erénye az ábrázolásnak, hogy nem mesebeli lovagokat ismerünk meg bennük, hanem igazi, valóságos embereket. Hihető, hiteles figurák, s azok a helyzetek is, amelyekbe sodródnak. Mindez kétségtelen erénye, értéke Fekete Gyula munkájának. Könyve ennek
ellenére nem emelkedik legjobb műveinek színvonaláig. Egy nyilatkozatából tudjuk:
amit a kezünkben tartunk, nem első megfogalmazása a kisregénynek. A korábbi
változattal elégedetlen volt a szerző, átírta. Nem hibáztathatjuk tehát, hogy kellő
alaposság, szükséges műgond nélkül adta ki kezéből a kéziratot. És mégis. Vagy
talán éppen ezért? Ügy tűnik, az idősíkok láthatóan jól kimódolt — tehát ránézésre
mindenkor helyénvaló s logikus — váltogatása nem vált előnyére a szerkesztésnek, indokolatlanul lassítja a mű sodrását. Ismételve: a váltások a formális logika
és az ábrázolás sajátos logikája szerint is indokoltak, egyetlen esetben sem lehet
felületességen, hányavetiségen kapni az írót. Viszont föltűnik, mennyivel erősebb
85

3

ábrázoló ereje, mennyivel élénkebb elbeszélésének sodrása, amikor természetes módon a jelenben történő eseményekhez érkezik. A közelebbi vagy távolabbi múltból
bevágott eseményre csak akkor kíváncsi az olvasó, ha föltétlen szükséges ismeretet
kaphat, tehát ha az író valóban kíváncsivá teszi. Ha csupán néhány kiegészítő momentumra számíthat, akkor türelmetlenül lapoz tovább, beidegződése keresi a folytatást, az elhagyott utat, amelyen a cselekmény és a főhős újabb, eddig ismeretlen
állomások felé halad tovább. Mert Fekete Gyula társaságában érdemes tovább h a ladni. Amit fölmutat, az mind fontos, érdekes, izgalmas. Talán éppen ezért válik
türelmetlenné az olvasó a gyakori bakugrások láttán, s kívánja az egyszerűen természetes, egyáltalán nem rafinált ábrázolásmódhoz jobban illő szerkesztést, a kevésbé komplikált időrendet.
Azt mondtuk, ennél rangosabb, jelentősebb munkái vannak Fekete Gyulának.
Igaz. Nem mondtuk azonban azt is, hogy A fiú rri&g a katonák méltatlan a figyelemre. Az író nagy tapasztalati anyaga, fontos megfigyelései, emberismerete s á b r á zolóképessége ezt a kisregényt is az átlag fölé emeli. Igazi művészi bravúr, ahogyan
naturalista módon festett borzalmak nélkül, úgyszólván kedélyes történetek sorozatában, könnyedén vázolja föl háborús körképét; mindezzel mégis az emberhez méltó
egyetlen állapot, a béke mellett tesz hitet, (Szépirodalmi, 1972.)
A. J.

Lugossy Gyula: A lézengő
Körforgások című novellás kötete és A jövevény című regénye után megjelent
Lugossy Gyula harmadik könyve — egyben második regénye — A lézengő, amely
felépítésében, leírásaiban, kellő hangsúllyal megfogalmazni nem sikerült mondanivalójában, alakjainak megfoghatatlan, vegetáló életmódjában kísértetiesen hasonlít
A jövevényre. Mindkét regényben — A jövevényt 1968-ban, A lézengőt 1970-ben
fejezte be —, sőt első kötetének 1964 és 1969 között írt novelláiban is ugyanazt
ábrázolja Lugossy Gyula: az unalmat. És sajnos ugyanúgy ábrázolja: unalmasan.
E jó néhány évet felölelő időintervallumban fejlődést, előrehaladást nem mutatnak
az írások. A most megjelent kötetben a több mint négyszáz oldalnyi szöveg jobbára
a külső környezet aprólékos, igen gyakran betű szerint többször is megismételt,
fölöslegesen részletező leírása.
A lézengőnek egy valóban lézengő, magával kezdeni mit sem tudó fiatalember a
„hőse", akiről lézengésein, szeretkezésein és magányos reggeli tornáin kívül alig
tudat többet velünk a szerző. Mint ahogy élete céltalan, jövőtlen, ugyanúgy m ú l t j a
sincs. Így lézenghetett volna akár háromszáz évvel előbb vagy lézenghetne később,
Budapesten, Tokióban, de akár a holdon is. Ö valamiféle társadalmon kívüli lény,
aki céltalannak, unalmasnak tartja a világot, amely körülveszi, érzi s a j á t fölöslegességét is, de nem képes megtalálni a céltalan lézengésből, a vegetálásból kivezető
— az értelmes, emberhez méltó élet felé vezető utat.
Társadalmon kívüli lény, mondtam. Áll ez akkor is, ha figyelembe vesszük,
hogy szerepel a regényben néhány hasonszőrű haverja, mert ők ugyanúgy az unalom és kissé a fölöslegesség megtesítői, s ezért nem jelentenek reális társadalmi
környezetet. Tévedés ne essék, nem kifejezetten valamely pozitív hős ábrázolását
kérem számon Lugossy Gyulától, hanem azt várnám el, hogy az ábrázolt alakkal,
annak gondolataival, cselekedeteivel, a vele történt dolgokkal, tehát a regénnyel
sugalljon valamit. Egyáltalán; akarjon kimondani valamit. Mert ha akarom, kiolvashatom ugyan a regényből, hogy írója egy káros, helytelen, érdektelen, fölösleges,
nem embernek való életmódot akar számomra elítélendővé tenni. Ha akarom, azt
is kiolvashatom, hogy Lugossy Gyula elégedetlen az unalommal, ezért ábrázolja. Ha
86

akarom! De az író nem győz meg erről, hiányzik személyes állásfoglalása. (Itt sem
feltétlenül szavakban megfogalmazott állásfoglalásra gondolok!)
A gyakori ismétlésekkel talán arra buzdít: ítéld el ezt az életformát, hiszen
unalmas, céltalan, haszontalan, zsákutcába vezet! El kellene ítélnem, de, sajnos, ezt
a hatást a regény nem váltotta ki belőlem. Általában azon kívül, hogy unatkoztam
rajta, semmilyen más hatást nem tudott kiváltani, mert az ábrázolás nem elég meggyőző, nem elég mély, az író állásfoglalása — mint mondtam — hiányzik, egész
fejezetek funkciótlanul, fölöslegesen szerepelnek a könyvben.
Nem jó az, ha író, kritikus és olvasó áltatják egymást, ezért tisztességesebb
őszintén kimondani: A lézengő nem üti meg azt a mértéket, amely feltétlenül indokolta volna könyv alakban való megjelentetését. Ezt sajnálom, mert Lugossy Gyula
eddigi írásai azt mutatják, hogy írói eszköztára — gondolok itt környezet- és hangulatteremtő erejére — nem szegényes. Talán futná belőle jobb írásokra is. író
általában nem attól lesz valaki, hogy néhány megjelent kötet van a háta mögött.
Az írósághoz meg kell küzdeni azért, hogy a szellemi műhelyben mű szülessen.
Lugossy Gyulától még várjuk a művet. (Magvető, 1972.)
MÁTYÁS ISTVÁN

Ben kő Samu: Murokország
Kevés magyarországi olvasó tudja, hogy egyik fontos zöldségnövényünket, a sárgarépát Erdélyben muroknak hívják, és Murokország a Nyárád Marosba torkolása
közelében fekszik. Ha ez a kis t á j valóságos ország volna, a világ legkisebb államai
közé tartoznék, mert a területe nem nagyobb, mint például San Marinóé vagy Andorráé. Benkő Samu csupán három községet sorol ide: Lőrincfalvát, Ilencfalvát és
Lukafalvát (az utóbbi ma Dózsa György nevét viseli). De ha a tágabb környék
még néhány faluját hozzá számoljuk, akkor sem nagy birodalom az a föld, amelyet
a vidék népe félig tréfásan, félig komolyan Murokországnak nevez.
Negyedszázaddal ezelőtt ifjúkori tervezgetés indította el ennek a könyvecskének
a születését. A szerző, az egykori Móricz Zsigmond-kollégista, szülőföldje társadalomrajzát akarta megírni, azonban nem várt közéleti események eltérítették szándékától. Bár a jelent nem tanulmányozhatta, de történészként följegyzett a vidék
múltjára vonatkozó minden elébe került adatot. Ebből a sok év alatt fölhalmozódott
forrásanyagból kerekedett ki a „művelődéstörténeti barangolás", amelynek három
kitaposott ösvénye, erős szála rajzolódik ki olvasás közben. Az első a székelység
társadalmának története, helyi adatokkal bőven illusztráltan. Természetes módon
közben sok szó esik a lakosság nyugodtnak egyáltalán nem mondható életéről, nyomorúságáról, hadi eseményekről és más viszontagságokról is. E feladat alkalmat
nyújt a szerzőnek, hogy a székely múltról azon túl is szóljon, mint a falvak története megkívánta. Közhasznú vállalkozás ez, mert a köztudatban sok ahistorikus
magyarázat és romantikus elképzelés él a székelyekről, ami különösebben nem csodálható, hiszen az olvasó évtizedek óta nem vehetett a kezébe friss' kiadványt,
amely történetüket adta elő. Murokország falvai minden korban híven tükrözték a
székely társadalom helyzetét, rétegződését és szociális problémáit. A színt és jelentőséget mégsem ezek, hanem a zöldségtermesztés adta a vidéknek. A zöldségtermesztésnek meglepően mély helyi gyökerei vannak. A kutatás állásából úgy tetszik,
egyetlen magyar zöldségtermő tájnak nincs ilyen nagy múltja. A szomszédos Szentmiklóst egy oklevél tanúsága szerint már 1574-ben „Káposztás" ragadványnéwel
különböztették meg. Később az egyre szaporodó följegyzések mind többször említik,
hogy a környék népe zöldséget termeszt. A kis határok apró parcellái alkalmatlanok
87

voltak a nagyobb gabonatermesztésre, a kevés rét és legelő pedig- jelentősebb állatállományt nem tarthatott el. A sajátos körülmenyek valósággal rászorították a lakosokat a kertészkedésre. A közeli Marosvásárhely városi piacot kínált, a medréből
gyakran kilépő Nyárád pedig kitűnő öntéstalajt biztosított a zöldségtermesztésnek.
A falvak sosem fejlődtek addig, hogy egy vagy két terményre specializálódjanak.
Minden zöldségfajtát ültettek, amit a korabeli konyha fölhasznált. Hogy miért éppen
a murok lett az „ország" címere, arra Benkő Samu sem ad kielégítő választ. Igaz,
sokan és nagyban termesztették, de zellerrel, petrezselyemmel, hagymával, káposztával, retekkel, salátával és burgonyával szintén bőven megrakták a távoli vidékekre igyekvő szekereiket. A zöldségtermesztés nagy jelentősége ellenére mindvégig
jövedelemkiegészítő foglalkozás maradt, nem vált a megélhetés kizárólagos forrásává a három község egyetlen családjánál sem, de az a fejlettebb termelői tudat,
amely a kertészkedő parasztokat más vidékeken is jellemzi, bizonyosan hozzájárult
ahhoz, hogy az utolsó két évszázadban nagy számmal kerültek ki innen értelmiségiek. Nagyobb számmal az átlagosnál, nagyobb számmal sok más székely vidéknél.
Igaz, legfeljebb püspöki székig vagy egyetemi katedráig vitték, legtöbbjük pedig
egyszerű falusi lelkész vagy tanító maradt haláláig. Igazán nagy név nem akadt
közöttük, de számosan voltak közösségüknek használó emberek. Ez a harmadik szál,
amit Benkő Samu követ. Néhány jelesebb családdal, akik fiaik közül rendszeresen
küldtek a marosvásárhelyi református kollégiumba diákot, miközben nem hagytak
föl a falusi életformával sem, bővebben foglalkozik az író. Kedves epizódja a könyvnek, hogy anyai ágon őseinek, a Dósáknak különben érdekes és tanulságos történetét tünteti ki leginkább figyelmével.
A murokországi történelem három fő vonalának hangsúlyozása nem jelenti,
hogy nem olvashatunk többről, a népesség származásáról, nyelvjárásáról, néprajzáról, életmódjáról és más, a művelődéstörténet tágan értelmezett körébe vonható
jelenségről. Bár a kép korántsem teljes — hisz az adatgyűjtés sem volt tudományos
értelemben rendszeres — mégsem kell elfogadnunk a szerző maga mentségét, hogy
a. „tallózott anyagból e lapokon nem kerekedik ki tájmonográfia". A Murokországról
szóló könyv, még ha akad is benne vitatható adat vagy értelmezés, jól sikerült kismonográfia. Nemcsak barangolás a gyermekkor kedves falvainak múltjában, nemcsak hála és tisztelgés a szülőföld előtt, hanem példaadó munka, az ú j a b b erdélyi
honismereti irodalom követésre méltó eredménye. Bár minden magyarlakta t á j és
vidék múltját ismernők legalább ennyire! A szerző, a történelem által eltérített
szociográfus, könyve végén ifjúkori tervére emlékezve, néhány oldalt szentelt a
falvak jelenének is. Nem több ez futó szemlénél, amely próbálja magának és az
olvasónak megmagyarázni, hogy ha f á j is a vidék és népe szeretett régi képének
hol természetes, hol siettetett elváltozása, az a jobb jövő bizonyosságát rejti magában. Ezt a reménységet erősítendő kívánkozik befejezésül egy idézet, miszerint az
író tudja, „hogy falusfelei munkaszeretete, a munka eredményét a kenyérmorzsákban is megbecsülő áhítata így vagy úgy a jövőben is rátalál a boldogulás ösvényére". (Kriterion, 1972.)
KÓSA LÁSZLÓ

K. Jakab Antal: A névmás éjszakája
„Az irodalmi művek elbírálásánál nálunk nem mindig irodalmi szempontok, de
gyakran felekezeti, politikai és személyi elfogultságok érvényesülnek. Ezért a megjelent írók kötelezettséget vállalnak arra, hogy egyfelől minden erejükkel feltámasztják az egységes kritikai szellemet, másfelől rendszeresen küzdeni fognak a
közönséget félrevezető, érdekelt, elfogult és tudatlan álkritika ellen." Ezek a szavak
az erdélyi magyar írók első, marosvécsi találkozójának (1926) határozatában olvas88

hatók. És a romániai magyar irodalomkritika ügye nagyjából azóta is megoldatlan.
Mert voltak ennek az irodalomnak nagy hatású publicistái, ideológusai és organizátorai: Kós Károlyra, Kuncz Aladárra, Szentimrei Jenőre, Osvát Kálmánra és Gaál
Gáborra gondolok, de alig volt kritikusa. Mint ahogy általában a kisebbségi-nemzetiségi lét szerkezete és feltételei nehezen teszik lehetővé a valódi kritikát. A kisebbségi irodalom sokszor egymással versengő csoportokra oszlik, és a csoportok között elvi vagy személyi harc helyettesíti a kritikát, a csoporton belül pedig „baráti
kézfogássá", méltatássá szelídül a bírálat szenvedélye, szigora.
Vajon változott-e a helyzet azóta, hogy a romániai magyar irodalom megszületett? Aki az ötvenes évek irodalomkritikai teljesítményeit figyeli, bizony elégedetlen
lehet. A bírálat ekkoriban a dicsőítés, a káderezés, esetleg a perirat öltözetét vette
fel, s az írót méltatta vagy pocskondiázta, magával a szöveggel alig foglalkozott.
Ügy tetszik, a hatvanas években ezen a területen is alapvető változások észlelhetők:
az irodalomkritika feltétlenül megerősödött, gazdagodott, s valóban az lett, ami a
lényege: valóban irodalomkritika. Idősebbek, középkorúak és fiatalok egyaránt megvívtak a m ű f a j becsületéért, s egyaránt bővítették a m ű f a j eszköztárát, lehetőségeit,
hatékonyságának körét. Talán nem árt, ha néhány névvel is megtámogatjuk ezt az
állításunkat: Méliusz József, Csehi Gyula, Balogh Edgár, Földes László, Láng Gusztáv és Kántor Lajos kritikáira hivatkozhatom. Közéjük tartozik, talán legifjabbként
a mezőnyben, K. Jakab Antal is, a kolozsvári Utunk állandó irodalomkritikusa, aki
most egy kötetre való bírálattal vetett számot eddigi működésének eredményeivel.
A fiatal kolozsvári kritikus a mesterség legtermészetesebb és legtermékenyebb
feladatát vállalta: egy nemzedék kritikusának szegődött el, a romániai magyar irodalomnak azt a generációját figyeli elsősorban, amely a hatvanas években vált
ismertté, s amelyet a „Forrás-nemzedék" néven ismerünk. Páskándi Géza, Szilágyi
Domokos, Palocsay Zsigmond, Bálint Tibor, Szilágyi István, Vári Attila és Bodor
Ádám műveiről jelentetett meg könyvében bírálatokat.
K. Jakab Antal „irodalomkritikai kísérleteknek" nevezi írásait, ám nyomban
ki kell jelentenünk, hogy ezek a bírálatok csak annyiban „kísérletek", amennyiben
az esszével rokonok. Kiforrott, okos és tehetséges kritikák, amelyek valóban az
esszé gondolati gazdagságát, szélesebb körű távlatosságát, szellemességét és irodalmi
stílusát idézik elénk. Mert első és kedvező benyomásunk éppen az, hogy a könyv
írója milyen friss, kifejező és személyes hitelű nyelven beszél, s milyen sikerrel
kerüli el a romániai magyar bírálatokban sokszor megszokott fogalmi kliséket,
szürke, érdektelen fogalmazást. A kritikus általában elrejti személyiségét az elemzés, a vizsgálódás és ítélkezés mögött. E rejtőzködés bizonyára a szubjektív kritika
iránt megnyilvánuló idegenkedéséből fakad. S a tárgyias, elvszerű bírálatot úgy
próbálja megvalósítani, hogy valamely iskola zsargonjához igazodik. így van ez
sokszor a mi kritikai életünkben, s talán még fokozottabban így van a romániai
magyar irodalomkritikában. A fiatal kolozsvári kritikus bátran szakít e személytelenség egyezményes jeleivel: önálló és személyes magatartást alakít ki, önálló és
személyes hangon beszél. írásai ebben is az esszét közelítik, igényük tágasabb és
nagyobb, mint a napi recenziós igény.
Milyen is ez a személyes hang, módszer és magatartás, amely K. Jakab Antal
bírálataiban testet ölt? A könyv szerzője majdnem mindig a részletből indul az
egész felé; egy nyelvi jelből, grammatikai formából, metaforikus szerkezetből indulva közelíti meg a szöveget, majd az írót magát. Kiválaszt egy meglepő képi
vagy nyelvtani szerkezetet, egy apró mondatot, s a nyelvi anyag vizsgalata, elemzése révén ismeri fel a mondanivalót. A romániai magyar irodalombírálat korábban deduktív módszert használt: szemügyre vette a műalkotás (vagy csupán a
szerző) politikumát, közéiéti állásfoglalását, és ebből vezette le a vizsgált mű értékét, irodalomtörténeti megítélését. K. Jakab Antal módszere az indukció: a szöveg
nyelvi, esztétikai tulajdonságait méri fel, s általuk határozza meg emberi mondandóját, filozófiáját, ha tetszik, politikumát.
Már ez is arra utal, hogy K. Jakab Antal a „műközpontú" vagy „műközeli"
elemzés híve. Valóban a megvalósított mű, az irodalmi szöveg érdekli, s ennek bo89

nyolult rendszerét próbálja megfejteni. Ám mindez nem jelenti azt, hogy beérné a
műközpontú elemzés módszerével, feladataival. A nyelvi, irodalomtörténeti vizsgálat
nála arra való, hogy biztosabb alapot építsen a marxista kritikának, annak az értékelésnek, amely aztán figyelembe veszi a műalkotás eszmetörténeti, közéleti jelentését, etikai tartalmát is, és e komplex megítélés nyomán jut el a kritikus legfontosabb feladatához: az értékeléshez. K. Jakab Antal ezt az értékelést általában megnyugtató módon végzi el. Kritikái arról tanúskodnak, hogy a Forrás-nemzedék —
Kántor Lajos és Láng Gusztáv mellett — őbenne is értő és méltó kritikusára talált.
És ez nemcsak a Forrás-generáció nyeresége, hanem nyeresége az egész romániai
magyar irodalomnak is. (Kriterion, 1972.)
POMOGÁTS BÉLA

Dienes István: A honfoglaló magyarok
A Corvina néhány éve Hereditas címmel új, régészeti tárgyú sorozatot indított.
Itt jelent meg Dienes István ismertetésre kerülő könyve, sorrendben a harmadikként, Azonnal tegyük hozzá: jelentős késéssel. A könyvesboltokban az 1972. november végén árusításra kerülő tudományos-népszerűsítő könyv kéziratát a szerző 1969
augusztusában zárta le. (E probléma közismert ugyan, de hadd idézzek egy példát
a saját tapasztalatomból. 1972. március végén ismertetést írtam egy francia régészeti szakkönyvről, melynek kéziratát januárban adták nyomdába.) Ez a 3 évnyi
„átfutási idő" (hasonló esetekben nevetségesen hangzó kifejezés) a különféle (és
bizonyos) bölcsész területeken kívül minden más tudományban (orvosi, műszaki,
természettudományi stb.) a leírottak elévülését eredményezi. A honfoglaláskor kutatása a fentiekhez képest kétségtelenül szerényebb ütemben halad. Az ide vonatkozó
történeti adatok mondhatni egyáltalán nem szaporodnak, értékelésük is vitatva, de
mindenképpen lassan folyik. Régészeti tudásunk pedig — sokszor egy-egy nagy lelet
révén — néha csak évtizedek után meg-megugorva gazdagodik. Márpedig ebben a
bizonyos három évben olyan ú j történeti szempontok és régészeti leletek tűntek fel,
melyek miatt ma nyilván maga a szerző is másként, vélekedik néhány kérdésről.
Azt azonban nem tudhatjuk, hogy miben és mennyiben módosulhatott álláspontja,
és ezért rendkívül káros ez a nyomdai lassúság. Ráadásul a munkát kritizáló akarvaakaratlan sem tudja magát kivonni az időközben napvilágot látott eredmények
hatása alól.
A régészek időnként, ilyen-olyan alkalomból összefoglaló műveket tesznek le a
tudomány népszerűsítésén fáradozó szerkesztőségek asztalaira, E könyvecskékben az
íróknak minden alkalommal el kell ismételniük a korábbi — jártasabbaknak m á r
kézenfekvő — eredményeket is (hiszen közben mégiscsak ú j olvasótábor nőtt föl).
Ráadásul ez a műfaj — a tudománynépszerűsítés — a tudósoknak mindig is nehéz
marad. Bizony előfordul, hogy — a régészetről szólunk! — ezeket a kiadványokat
csak a felhasznált táblamellékletek és a szerzők egyéni stílusa különbözteti meg a
korábbiaktól. Dienes István könyve nem ilyen. A történész Györffy György m u n kásságára támaszkodva, egy hatalmas — a szakmabeliek által is sokszor személyesen még nem lótott, vagy éppen saját, még közéletien — régészeti adattár ismeretében alapvetően ú j koncepciót tár elénk. Szövegezése anyanyelvünk valamennyi lehetséges árnyalatát ízesen követi. Szépek a szövegközi rajzok (a szerző édesapjának
munkái). Felsőfokon beszélhetünk Kónya Kálmán fényképfelvételeiről, melyek a
régészek aprólékos, néha technológiai érdeklődését is művészi kompozíciókba öntve
elégítik ki.
A könyv arányosan tagolt szerkezetű. Először összefoglalón szól őstörténetünkről, azaz milyen volt -utunk á finnugor őshazától mai, végső hazánkig. A következő
90

alfejezetek a társadalmi szerkezettel foglalkoznak. A szerző koncepciójának megértését nagyban szolgálja a Györffy Györggyel közösen kidolgozott társadalmi struktúravázlat. (Néhányat lapozva, hasonlót látunk a megváltozott, XI. századi viszonyokra alkalmazva.) Dienes István biztos kézzel rajzolja fel, hogyan rakódtak egymásra a társadalom legalsó, majd középső rétegei, mily imódon élhettek fölöttük a
vezetők, s végül e horizontális társadalmi tagozódást, miként szőhették keresztülkasul a vérségi-nemzetségi kapcsolatok. A kézirat lezárásáig előkerült összes lelet
alapján egyetlen, lezárt és egységes rendszert tár elénk, melyben egyenes vonal
vezet a; rabszolgarendűtől föl, a társadalmi piramis csúcsára, a nagyfejedelemig.
E kép teljességét egyebek között úgy lehetett biztosítani, hogy — valamennyi, a
korai középkori nomád és félnomád népekkel foglalkozó régészhez hasonlóan —
távoli (sokszor pl. a Mongolok Titkos Története, Rasíd ad-'DIn és más források
révén jól ismert mongol) társadalmakból vett példákkal tervezi meg azt az építményt, melynek téglái: a hiteles forrásadatok és a vitathatatlan régészeti leletek a
magyar történelem első századaiban bizony ritkán érnek össze. Úgy érzem, a szakággal nem foglalkozó olvasó biztosabban tájékozódhatott volna, ha röviden utalás
történt volna arra, mi az, amit valamelyik igen-igen távoli rokon vagy újkori nomád
nép élete nyomán sejtünk, s mely pontokon biztos az őseinkről szóló tudásunk. (Az
igazán a mi külön történelmi szerencsétlenségünk, hogy a középkori történetírásunk
dinasztikus érdekharcok hatása alatt született; az egyház harcolt minden pogány
•elem ellen; hogy nem akadt egy elfogulatlan egykorú szemlélő, aki részletes leírást
adott volna a honfoglalás előtti viszonyainkról; és ugyancsak fájlalhatjuk, hogy
nem maradtak fenn korai írásbeliségünk emlékei. De gondoljunk csak a VI—VIII.
századi belső-ázsiai türk birodalomra: Bizánccal, Perzsiával és nem utolsósorban
Kínával váltottak követségeket, utazók jártak náluk, a Mennyei Birodalom évkönyveiben, adójelentéseiben rendszeresen tudósított róluk, s akiknek maguknak is több
száz sorban ránk maradt, saját ábécével írt, saját történetírásuk volt — aztán végül
kiderül, hogy még mindig bőven akad munka a turkológusoknak, sinológusoknak.)
A Kubán környéki, híressé vált lelőhelye nyomán szaltovóinak nevezett m ű veltség — a VIII—IX. században virágzott — sokféle, tagadhatatlan hatással volt a
honfoglaló magyarokra. Ezt a kultúrát a maguk szemszögéből és egymástól függetlenül a szovjet és magyar régészek egyaránt jól feldolgozták. Ami pedig — itt aztán
a szó szoros értelmében — a saját házunk táját illeti: a X—XI. századi falvak
valamennyi kérdését részletesen tárgyalta Szabó István, a régészeti adatokat pedig
— az új módszereket, egész iskolát teremtő — Méri I. elemezte. Az itt ismertetett
könyv Gazdálkodás, életmód című fejezetéből kitűnik, hogy e területen van a legtöbb tennivalónk, hogy a telepásatásoktól várhatunk igazi meglepetéseket és talán
sok kérdés megoldását is. Pillanatnyilag azonban a korai — s még mindig csak
részben feltárt — települések száma lehangolóan csekély, s a belátható távlatok
sem biztatóak. Itt ugyanis óriási, valóban falu nagyságnyi területek átvizsgálásáról
van szó, mivel csakis a teljesen befejezett ásatásoktól várható, hogy az adott település minden egyes társadalmi mikroegységét megfigyelhessük. Mindez azonban a
jelenleg biztosított anyagi keretek között nem, és a jövőben még kevésbé fog
menni. (Dienes egyik ásatását azért volt kénytelen abbahagyni, mert a faluban 25
[huszonöt] Ft-os órabérért sem talált ásót-lapátot ragadó embert. — A soraimat
olvasók döntsék el, hogy hány felkiáltójel való az előző mondat végére.)
Amikor a szerző a honfoglaló vezérek és az első királyaink alá tartozó szolgálónépek rendszeréről írt, Heckenast Gusztáv kutatásaira támaszkodott. Itt válik különösen zavaróvá a bevezetésben említett 3 esztendő „elcsúszás": közben jelent meg
egy gondos szerkesztésű cikk, mely a törzsi-, személynévi eredetű (pl. Budakeszi,
Csepel) vagy foglalkozásokat jelölő helynevek (pl. Kovácsi) keletkezési ideje körüli
bizonytalanságokra hívta fel a figyelmet. A cikkíró fiatal történész ezzel kétségbe
vonja a helynevekre épülő történeti-gazdasági-régészeti következtetések — legalábbis egy részének — helyességét. (Röviden: nehezen bizonyítható, hogy ezek, a
későbbi századokban keltezett oklevelekből ismert helynevek valamennyije a X.
századból — még pontosabban: az egyes elméletekhez adekvát évtizedekből — ered91

nének.) E cikkre való hivatkozás talán még korai lenne, ha írója a nézetével éppen
egyedül állna a X—XI. századdal foglalkozók egyébként igen heterogén táborában.
A könyv számomra legélvezetesebb része az, ahol a szerző az élménybeszámolót
megközelítő érzékletességgel írja le a honfoglaló elődök mindennapi életét. K ö n n y e n
teheti, mert egyrészt ma ő az Magyarországon, aki a legtöbb honfoglalás kori sírt
feltárta. Másrészt éppen ő fáradozott legtöbbet egyes tárgyak életrekeltésével; a z
ősi kengyeleknek, zabiáknak, lószerszámoknak stb. a rozsdaette maradványokból
való — néprajzi értelemben véve is — feltámasztásával. S mindezzel egy p á l y á j a
derekán álló kutató máris egy életműre valót alkotott!
A következő fejezet a honfoglalók hitvilágát tárgyalja. Ebben a rendkívül n e h é z
témakörben a szerző összefoglalta a IX—X. századi, lehetséges és forrásokkal bizonyított, a nagy világvallásokkal való kapcsolatainkat; a magyar táltoshít n é p r a j z i
adatokból kibontott és török, mongol népektől vett példákkal kiegészített képet
(Diószegi Vilmos életműve), az említett szaltovói kultúra monográfiájából az i d e
vonatkoztatható megfigyeléseket, s mindezek alapján a következő érdekes megfigyelésre jutott. A magyaroknál ez időben egy fajta pogány államvallás létezett, mely a
harcias ősök, legendás vezérek kultuszában testesült meg. Dienes szerint mindez
inkább a férfiaknál mutatható ki, míg a nők és gyermekek az ősi, totemisztikus.
hagyományokhoz ragaszkodtak volna jobban. Következtetésére a szerzőt a honfoglalás kori mintakincs mindeddig első, olyan jellegű elemzése és értékelése vezette,
mely a magyaroknál túlnyomórészt jelentkező, növényi jellegű díszítést szembeállítja a valóban ritkán fellelhető állatábrázolásokkal. A könyv írójának részleteiben először itt közölt koncepciója sokkal nagyobb horderejű, mintsem hogy e néhány soros ismertetésben és ebben a folyóiratban kezdeményezzünk tudományos
vitát. Ezért hasonló okból, szintén csak röviden utalhatok arra a megállapításra,
hogy a magyaroknál annyira kedvelt palmettás dísz — legvégső soron mezopotámiai
eredetű, Eurázsia sőt Afrika számos népénél ismert — Életfa ábrázolása lenne. M a gam arra is gondolok, hogy az ősmagyar ötvösséget leginkább befolyásoló iráni és
korai iszlám művészetben jól kimutatható, nagyon is rokon kiképzésű palmetták
pusztán növényi díszként, s nem ideológiai megjelenítésként szerepelnek.
Külön fejezetet szentelt a szerző a tarsonylemezek és korongok művészetének
— a honfoglalás korából ránk maradt leletek leglátványosabb, legdíszesebb részének. Teljes joggal állapította meg, hogy ez a művészeti stílus a mindennapi élet
valamennyi használati tárgyára kiterjedhetett, csak éppen — mint ő í r j a — „a szó
szoros értelmében elnyelte azokat a föld". (A közelmúltban Gádoros község csongrádi határában egy igen gazdagon megmunkált, palmettadíszes, csontveretes nyerget
bontottam ki.) A tarsolylemezek kérdése még nem tekinthető lezártnak. Egy példa:
harminc éve — az akkori ismereteknek megfelelően — még kizárólag a honfoglalókra jellemzőnek tartották. Nem változtatott ezen az sem, amikor (12 éve) megérkezett az első keleti tarsolylemezről szóló híradás. Ma már azonban további 6 darabot fedezett fel egy magyar kutató, egyetlen tanulmányút alatt néhány déloroszországi múzeum raktárában. így tehát e probléma tisztázásához — miként
egész őstörténetünk reálisabb kutatásához — a szovj.etföldi anyag részletes és teljes
átvizsgálása szükséges.
Az utolsó fejezet: Találkozás Európával. A témában való tudományos elmerülésre két, külföldön élő magyar történész munkássága nyújt segítséget. Dienes a
kalandozásokat közvetlenül a Géza és István által befejezett műhöz kapcsolja. Elmondja, hogy ezért — az államalapításért — a magyarságnak mi mindenről (ősi
hagyományok, hitvilág stb.) kellett lemondania. A könyv zárószavait idézem: „Cserében megtarthatta a legfőbb népi összetartó erőt, ősi nyelvét, és megőrizhette f ü g getlenségét, amelyért viharos történelme későbbi évszázadaiban oly sok véres küzdelmet kell majd vívnia."
Külön öröm, hogy a könyv a Corvina Kiadó gondozásában — azaz széles t e r jesztési körrel, idegen nyelvekre is lefordítva — jelenik meg. Most, itt, e vonatkozásban mégsem a külföldi érdeklődőkre, hanem a határainkon túl vagy a messze92

ségben élő magyarokra gondolok, akiket jócskán megzavarnak a dilettánsok különféle zagyvaságai. Tehát ez is az eszemben van, amikor az alábbi mondatokat leírom.
Dienes István nagy, összefoglaló munkájának lehetnek egyes apró, tudományos
tételei, melyeken vitatkozhatnak a régészek, történészek, néprajzosok. Egy biztos: a
tájékozódni vágyó olvasó megtalál benne mindent, mely honfoglalás kori kutatásunk jelen állásának magas színvonalon megfelel. Ezért feltétlenül ajánlom mindazoknak, akiket érdekel egy évezrede élt őseink élete, társadalma. (Corvina, 1972.)
BÁLINT CSANÁD

NÉMETH JÖZSEF RAJZA

93

SZÍNHÁZ

Apáczai torn/ot választ
PÁSKÁN Dl GÉZA DRÁMÁJA

BÉKÉSCSABÁN

A fönti cím nem pontos. Páskándi eredetileg Tornyot választok címmel írta
meg darabját, a színház pedig Apáczai Cseri János főcímmel mutatta be. Lényegtelen apróság, különösen ha azokra hallgatunk, akik szerint a cím a leghaszontalanabb alkatrésze a műalkotásnak, ilyenformán tetszés szerint cserélhető, jobban
mondva választható. Ezért módosítottam hát én is. Az olvasó nem szereti az efféle
magyarázkodást, pedig van másik is: előré kell bocsátanom, hogy valószínűen nem
tudok majd megmaradni a szigorú műítész komor talárjában, miközben soraimat
papírra vetem e fontos bemutatóról, lévén a produkció három legfontosabb szereplője (Szerző, Rendező, Címszereplő) közeli ismerősöm — ha ők is vállalják, s az
olvasó sem tekinti hencegésnek: barátom. Előfordul ilyen találkozás a művészetkritikában gyakran, s ez nyilván természetes. Bevallani — gondolom — becsületesebb, mint elhallgatni.
A kritikák, méltatások rendszerint — s természetszerűen — a szerző nevével
szokták indítani az első bekezdést. Az Apáczai-dráma esetében különösen indokolt
lehetne ez, bármennyire erősködünk is, hogy a színpadi mű csak a megelevenedő
játékban élvezhető, a legjobb dráma dialógusai is csak kimondva — s művész a j k á val formálva — telnek meg élettel. Páskándi darabja már Korunk-béli
megjelenésekor, a halott betűk sorai mögül is ki-kikacsintott az olvasóra: igen, jól látod,
remekmű vagyok. Kezdjük mégis a színháznál a méltatást. A színháznál, amely
életet lehelt Páskándi hőseibe, amely felöltöztette, megmozdította s szép szóra
bírta a figurákat, A Békés megyei Jókai Színház mutatta be először Páskándi Dávid
Ferenc-drámáját, a Vendégséget is. (Tudott tény, de nem árt ismételni.) Miszlay
István rendező-igazgató — s ezt az újabb bemutató után még bizonyosabban mondhatjuk — nem kuriózumot keresett, nem valamiféle dacos, minden áron való különbözőséget akart igazolni, amikor a határon túli magyar alkotó művét vette a csabai
színház műsortervébe. Akkor is, most is a rendkívüli értékre figyelt föl, s nem a
mellékkörülményekre. Fontos ezt fölemlegetni, mert akadnak, akik az efféle d a r a b választást, a határon túl íródott művek publikálását, s a szomszédos szocialista
országokban virágzó magyar kultúra eredményeinek számbavételét divatos hobbinak (még jó, ha csak annak!) tekintik, semmi erőfeszítést nem téve az értékek
megismeréséért. Miszlay István két remek produkcióval tudja bizonyítani igazát.
Ha a siker külső jegyeit nézzük: a Vendégség Pest után hír szerint hamarosan
közönség elé kerül Varsóban is. Dávid Ferenc tehát immár kilép a világszínpadra.
Fontos lenne, hogy Apáczai uram pedig a magyar színpadokat járja végig. Nem
kockáztatok olyan kijelentéseket, amilyenek a Vendégségre elhangzottak: világirodalmi rangú alkotás. Nem tudom, hogyan lehet megítélni, s milyen mércékkel
lehet a világirodalomhoz odapróbálni egy magyar művet, ezt a rangot tehát nem
oszthatom ki az Apáczai-darabnak. Bátran állítom azonban, hogy a legjobb négy-öt
dráma közé sorolható, amelyet valaha magyar nyelven leírtak. Történeti dráma —
94

mondja a műfaji megjelölés. És valóban az, abban az értelemben, hogy cselekménye a szövegkönyv szerint a tizenhetedik században játszódik. Mondandója, tanításai, jelesen a kiművelt emberfők s a művelt nemzetek követelése azonban máig
hatóak, határon belül és kívül egyaránt időszerűek. Vajon milyen képességei avatták — a külső szemlélő szerint nyilván hirtelen, majdnem egy csapásra — kitűnő
drámaíróvá Páskándit? Az elsőről és legfontosabbról maga vall: „ . . . e g y színmű
nemcsak úgy drámai, hogy a hősök vannak drámai helyzetben, hanem úgy is, hogy
az író maga is abba kerül: választania kell, kiválasztania: alakokat, részleteket,
helyzeteket, s a többit megöli, elfojtja magában." A legjobb példa erre éppen az
Apáczai. A „drámaian regényes" embersors óriási márványtömbjének közepén meglátta ez a pengeszemű író-Michelangelo a fölmutatásra egyedül érdemes szobrot, s
lefaragta körüle a fölösleges darabokat. Maradt a márványból való hős törékenykicsi teste pőrén, kitakarva egészen a néző számára, hogy lássa hátborzongva, torokszorulva, majd pattanó erekkel, teli tüdővel, s megint ijedten; hogy darázsló-rajzó
gondolatokkal lépkedjen ki a színházból.
Úgyszólván egyetlen hagyományos drámai szituáció s egy monológ az egész
dráma. Az első felvonás groteszk-fájdalmas (páskándisan szólva: abszurdoid) jelenetsora a két koldussal első pillantásra csupán egy nyolc-tízmondatos narratio helyét tölti be. Ebből akár ilyen következtetésre is juthatnánk: ingatag a darab szerkezete, van tehát töltelék is benne. Igen ám, csakhogy Páskándi nem a film és
televízió által elkényeztetett néző kiszolgálására figyel, hanem hősére és mondandójára. Talán hosszúnak is tekinthetnénk a két koldus dialógusából kibomló expozíciót, ha Páskándi nem lenne — s itt következik másik rendkívüli képessége —
kitűnő költő is, aki mérnöki pontossággal állítja be a párbeszéd ritmusát, s oly
időzítéssel robbantja a gondolatok petárdáit, hogy színpada — két szereplő jelenlétében is — állandó fényben ragyog.
Miszlay István rendezői érdemei közül ez az első és legfontosabb: a gondolatot
tartja mindenekfölöttinek, azt szolgálja sallangmentes, minden hókuszpókusztól mentes rendezése. Bízik a rendkívüli írói mondanivaló erejében, s ez a hite önmagában
megóvja mindenféle túlzástól. A legtöbbet teszi, amit író kívánhat a rendezőtől:
segíti, fölerősíti az írói szándékot, nem csupán alázatos színreállító akar maradni.
Nem hagyhatjuk szó nélkül már itt, hogy szándékai megvalósításában nagy-nagy
támaszt jelentenek Csányi Árpád díszletei. Pedig milyen egyszerűek: drótok, huzalok feszülnek a zsinórpadlás és a színpad között, amelyek — mint finom ceruzavázlat — hol súlyos oszlopokat, hol tróntermet, hol toronygerendákat jelentenek,
anélkül, hogy ezt a funkciójukat a színészi játékkal-mozgással valamiképp is hangsúlyozni kellene. Nem képzavar, s nem elírás, amit mondtunk: valóban ebben
rejlik az ötlet nagyszerűsége: a könnyed, vázlatszerű jelek súlyosak, nehezek is
tudnak lenni, ahogyan az általuk bezárt tér megelevenedik s megtelik élettel.
A színészek közül a legnehezebb feladatot természetszerűen Bicskey Károly,
Apáczai megformálója kapta. Gyanútlanul kell beülnie a fejedelem és a főrendi
urak elé, akár Németh László Apáczaijának, de itt nem csupán felvillantják előtte
a toronyból látható mélységet, valósággal rámondják az ítéletet: levetteti a toronyból a fejedelem, ha meg nem tagadja „tévelygő tanait". Bicskey Károly nem játssza
az igaza biztos tudatában levő, a tébolyig épeszű, minden földi sarakon szárazon
átlábaló tudós zsenit, s nem az összeroppant, a mélység fölött megborzongó, élettől
búcsúzó embert sem. Éli mindkettőt. Alighanem pályája eddigi csúcsa ez a szerep.
Kívánjuk, hogy sok hasonló nagy találkozása legyen még a Szereppel.
Mindenképpen a két koldust megszemélyesítő Körösztös Istvánról és Lengyel
Jánosról kell szólnunk a címszereplő után. Kicsit hálátlan velük az író: fizikailag
és színészileg embertelenül megdolgoztatja őket, s oly ravaszul forgatja-csúszkáltatja
őket a színpadon, hogy — amennyiben két ilyen jó színész kapja a szerepet — lehe95

tetlen valami különbséget tenni kettejük között. Bicskey mellett ők azok, akikről
csak a legmagasabb dicséret hangján szólhatunk. Láthatóan igyekezettel játszanak
pedig a többiek is. Szűcs András, Konter László például kicsiny szerepben is nagy
alázattal, szép szövegmondással, pontossággal tűnik föl. Nem hisszük el viszont
Kovács Lajosnak, hogy ő II. Rákóczi György, s erősebb ellenfélnek rajzolja Páskándi — igaz, helyenként hagyja, hogy nevetségessé váljék — Basirius doktort, aki
itt Bángyörgyi Károly megformálásában nem tűnik eléggé hitelesnek.
Vágvölgyi
Ilona jelmezei tökéletesek.
ANNUS JÓZSEF

NÉMETH JÓZSEF R A J Z A

96

