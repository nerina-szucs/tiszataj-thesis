2013 FEBR 0

A TISZÁT AJ DIAKMELLEKLETE
140. szám

NYILASY B A L A Z S

Három századeleji
novellaciklus
KRÚDY GYULA: SZINDBÁD
L Ö V I K K Á R O L Y : E G Y E L K É S E T T LOVAG
CHOLNOKY VIKTOR: TRIVULZIÓ

Az i r o d a l m i m ó d o k é s a d i s p l a c e m e n t f o g a l m a

(Northop Frye és a
Jelen írásomban
displacement-látószög
visszafogottabb,

kisebb

igényű, játékosabb
mazására

teszek

alkal-

kísérletet:

három XX. század
„ironikus"

eleji

novellaciklust

viszonyítok a

„magasabb"

irodalmi módokhoz
egymáshoz;

a
egy

és

Krúdy Gyula,

Lövik Károly és Cholnoky
Viktor elbeszéléseit
mezgetem

értel-

az „alászállás",

„átformálás"

jegyében...

displacement)

A nagy kanadai irodalmár, Northop Frye a fikciós irodalom
alakulástörténetét ismeretesen a mítosz origópontjából kiinduló, onnan alászálló folyamatként vizionálja. Az irodalmi
művek Frye értelmezői látomásában a mítosz, a románcé,
a magas, majd az alacsony mimézis és az ironikus mód alakváltozataiban jelennek meg az időben, s hőseik a környezeterővel szemben egyre kiszolgáltatottabbnak mutatkoznak.
A mítoszok hősei istenek, s a románcé ágensei is mindent
(majdnem mindent) megtehetnek; a magas mimézis szereplői nagy formátumúak, de a környezeterőnél gyengébbek; az
alacsony mimézisben már csaknem egészen összezsugorodik
az ember, az irónia pedig a tipológia szerint a végső kiszolgáltatottság stádiuma.
Az összekapcsolódás és különbözés dialektikáját Northop
Frye egy Sigmund Freudtól kölcsönzött szakszóval, a displacementte1 ragadja meg. Az eredeti német kifejezés (Verschiebung) Freudnál az „álommunka" átalakító rendeltetésére utal, s a fogalmat az észak-amerikai irodalomtörténész is
az áthelyezés, átformálás, átalakítás, helyettesítés értelmében használja. A displacementeket
feltáró elemző eredetet és
következményt mintegy együtt lát, a szeme elé került sajátságot a magasabb stádium fényében, annak „deformációja"ként ragadja meg. A terminus már az 1957-es magnum opus-

9 9

2

diákmelléklet

ban, az Anatomy of Criticismben is fontos szerepet tölt be,1 de a fogalom „operacionalizálása"
Frye 1976-os könyvében, a TheSecularScripture-ben
megy végbe, s különösen a románcé és a
növel stádiumait érinti. Northop Frye látószögéből a növel, az alacsony mimézist reprezentáló
realista regény egyértelműen a románcé displacementjének,
realisztikus átformálásának látszik.
A kutató olvasatában a Robinson Crusoe, a Pamela, a Tom Jones jelentős részben a románc strukturális vonásait mutatják, bár a mindennapisághoz alkalmazva. A paródia-jelleg a modern,
újkori „regény" születésekor evidens szerepet játszik (a paradigmateremtő Don Quijote, tudjuk,
a lovagi románcok paródiája, a joseph Andrews a Pameláé, a Northranger Abbey a gótikus regényé), s Frye eme paródia-jelleget is displacementként tartja számon. A realisztikus konkrétsághoz, a mindennapias-konkrét mimétikus reprezentativitáshoz közelítés ugyancsak displacementnek számít a tudós szemében. E mindennapias, mimétikus reprezentativitás - a kutató
úgy látja - egyértelműen uralja Scott Waverley-románcait, de Northop Frye a displacement jegyében, a sagákhoz képest értelmezi Ibsen 1858-as Vikings of Helgelandját (Helgelandi harcosokját) is. (A legyőzendő szörny itt már nem sárkány, hanem egy óriási - a hősnő, Hjördis ajtajánál őrködő, csak a lánynak engedelmeskedő - medve stb.)2
(a fogalom

alkalmazásának

lehetőségei)

Az irodalom nagy elméletei - az elméletírók magabiztos híreszteléseivel, holisztikus perspektívát ígérő beharangozóival szemben - mindenkor rész-érdekűek, korlátozott érvényességűek.
Az Anatómia szisztematikus-teoretikus rendjét („félelmes szimmetriá"-ját), és az áthelyezés,
eltolás, átformálás fogalmát (Frye egyes megállapításait és displacement-példatárát) sem kell
természetesen maradéktalanul magunkévá tennünk. Mindazonáltal, azt hiszem, mind az irodalmi módok tipológiája, mind a displacement-nézőpont
termékeny, alkalmazható elképzelésnek bizonyulhat. S különösen akkor, ha a modern fikció alakulástörténeti összefüggéseit, a
„románc-mód" és a „realista-mód" különbözőségeit vizsgáljuk. E körben a displacement segítségével alighanem valóban sokféle műsajátságot világíthatunk meg, és sok érdekes analógiát
alkothatunk meg. A középkori románcé csodája és Don Quijote csodahite, a sorsirányító
isteni segítség és Baradlay Richárd váratlan megszabadulása, a Chrétien de Troyes-elbeszélések „elvont" környezetisége és a Toldi roppantul tárgyias, realisztikus, mimétikus reprezentativitása, a Le Chevalier au Lion komoly lovagisága, rögzített szempontú narrációja s az És
mégis mozog a föld komikumon, humoron keresztül érvényesített hősi története alighanem
erőszaktétel nélkül összekapcsolhatók a displacement áItal, és a kapcsolások az alakulástörténet fontos momentumait képesek megragadni. Jelen írásomban a displacement-látószög
egy visszafogottabb, kisebb igényű, játékosabb alkalmazására teszek kísérletet: három XX.
század eleji „ironikus" novellaciklust viszonyítok a „magasabb" irodalmi módokhoz és egymáshoz; Krúdy Gyula, Lövik Károly és Cholnoky Viktor elbeszéléseit értelmezgetem az „alászállás", „átformálás" jegyében.

1

2

„Mindazonáltal a mitikus struktúra jelenléte a realista fikcióban fölvet bizonyos technikai problémákat
a hihetőséggel kapcsolatban, s azokat az eszközöket, amelyekkel ezeket a problémákat megoldják, általánosságban az átvitel (displacement) kifejezéssel jelöljük." - határozza meg a kifejezést az irodalomtörténész. Northop FRYE, A kritika anatómiája, Bp., 1 9 9 8 , 1 1 7 .

Northop FRYE, The Secular Scripture, A Study of the Structure of Romance, Cambridge, Massachusets,
and London, 1976, 3 7 , 3 8 - 3 9 , 4 0 .

3

142. szánt
Krúdy Gyula: Szindbád
(displacement, realizmus-nyomok

99

és irónia)

Az elbeszélés-ciklusok vizsgálatakor tehát a displacement-nézőpontot
alkalmazom, s origópontként a románcé fogalmát tartom számon. A Szindbád, az Egy elkésett lovag, és a Trivulzió,
úgy látom, már csak a főhősök karaktere, az ősi, utazásos szerkezet és az udvarláspróbák miatt
is a románc „ősformájá"-hoz kapcsolható. Az ironikus-démonikus elbeszélések persze általában
az alacsony mimézis világteremtő módozataival is alaposan összekeverednek. A Szindbádciklust3 vizsgálva az irodalmi realizmus sajátságait is idevonhatjuk: a művekben, bár mozaikosan, töredezetten, de fel-felbukkannak a környezet mérhetetlen túlerejét s az ember kiszolgáltatottságát megjelenítő életsors-mozzanatok, különösen a nőalakok környezetvilágában. Ketvényi Nagy Sámuel, a nyugdíjazott színész szomorú-megrendítő (a Kaffka Margit megelevenítette nő- és színésznő-sorsok tényeihez sokban hasonló) információkat közöl H. Galamb Irmáról A három muskatérosban, a Zatureczky-háznál amúgy is csak megtűrt, alázatos, szegény
rokonlány, a férfiak által prédának tekintett Málcsi éppen a főhősnek beszél sírással teli életéről
a Szindbád őszi útjában, s Lenke az elfeledett, kisvárosi doktorné ugyancsak Szindbádnak vallja
meg légszomját, pusztító magányát a Női arckép a kisvárosban című szövegben.
Mindazonáltal a Szzndbdd-elbeszélésekben - Petelei István, Kaffka Margit vagy Csáth Géza
realista novelláival ellentétben - a kiszolgáltatott nősors a maga megrendítő komolyságában
nem tud „szemléleti egész"-szé válni, nem kerül a művészi vízió centrumába. A komolyságot
a novellákban állandó irónia destabilizálja, s a perspektívát mindegyre az utazó, udvarló,
emlék- és énazonosság-kereső Szindbád határozza meg. A ciklusegésznél jóval erősebb koherenciatényezőket mutató, az egészen belüli „kisciklus-quartett" részeként funkcionáló szöveg, A négy muskatéros például minden ízében a nevelési étoszt ironizálja, parodizálja: a
humanista nevelés- és művelődéseszményt a nőkkel való bánásmód elsajátításának nevelési
céljával, a szexuális, erotikus képzés játékos módozataival helyettesíti. 4
(a románcé és a nők által lefoglalt

egzisztencia)

A ciklus főhősének egzisztenciáját a nők ugyanúgy lefoglalják, birtokba veszik, mint ahogyan a
hősének-, romance-figurák lelkét is megszállja, betölti a hírnév és a hőstett vágya. Szindbád
„Szenvedélyesen, rajongva, halántékban lüktető vérrel vette számon a nőket a városban [...] Az
életörömtől jajgatva, torkában dobogó szívvel járt-kelt a világban, mikor a nők tavasszal és
nyáron új ruháikat felvették [...] Csak a nők mulattatták, csak ők érdekelték. Amit tanult, olvasott vagy utazott, mind csak azért tette, hogy a nőknek hazudhasson, mesélgethessen. A legszebb tengeren, a legnagyobb felhők és a legpirosabb vitorla alatt sem látott mást, mint a ten-

3

A Szindbád-novellák
filológiailag is megbízható, korrekt kijelölése, az életműből való kikülönítése
nemcsak e tanulmány kereteit haladja meg, de általában is nagyon nehezen megoldható feladatnak
tűnik, már csak azért is, mert az elbeszélések 1911-től 1925-ig négy gyűjteményben jelentek meg, s
Krúdy ismeretesen még ezután is írt Szindbád-történeteket. Számomra mindenesetre az látszott célravezetőnek, hogy az 1925-ös Szindbád ifjúsága című kötethez tartsam magam, és csak kivételesen
utaljak olyan szövegekre, amelyek e könyvben nem szerepelnek.

4

„Ezek az elbeszélések a cikluson belül alkotnak ciklust, és akár még egy nevelődési regény fejezeteinek is beillenének, de sokkal inkább a nevelődési regény paródiájának érdemes tekinteni őket." - ír-

ja az Egy régi udvarházból, Az első virág, A három muskatéros és Az álombeli lovag című novellákról
Bezeczky Gábor is. BEZECZKY Gábor, Krúdy Gyula, Szindbád,

Bp., 2003, 25.

55 4

diákmelléklet

gerparton fürdő halászleányt. [...] A nőket kereste mindenütt: erdőkbe utazva vagy a téli tájon
szánon nyargalva. A színházban csak a balett, a templomban az imádkozó asszony érdekelte."5
(az utazás, kalandkeresés

kompozíciója)

A romance-szal rokonítható a ciklus egy részére jellemző utazásos szerkezet is. A Szindbád,
a hajós, a Szindbád őszi útja, a Női arckép a kisvárosban, és A hídon című elbeszélésekben a
Budapesten (Sztambulban) időző hős „az eltűnt idő" után indul, ifjúkori emlékek nyomába
ered, felvidéki, határszéli és alföldi kisvárosokba utazik, ahol a réges-régi nőket próbálja
fellelni. Gyermekkori emlékek járnak a fejében a Szindbád titka című elbeszélésben is, amikor a Budapesttől „százezer mérföldnyire" fekvő kisvárosba siet, ám ekkor elsődlegesen a
kincskereső szándék vezeti. „A hajós elrejtett kincsek felfedezésére utazott erre a tájra. Egy
régi imakönyv borítékában találta, - vagy talán csak álmodta - hogy e tájon, amelyet nyilak,
karikák, görbe vonalak és titokzatos pontozások jelölnek, a pohárral jelzett helyen vasláda
van a földbe ásva - harminchárom katonalépést téve északi irányban az ódon kolostortól.
A matrózkés, főzőkanál, törött lánc és női ing - amely dolgok a térképen helyet foglaltak,
mind valamely titokzatos irányítói a kincsesláda rejtekhelyének, hűségesen elvezették Szindbádot a Kárpátok között..."6
(titokzatos

térkép,

kincskeresés)

A „feketevitorlás kalózok nemzetközi nyelvét" betartó, titokzatos tervrajz és a kincskeresés
kétségkívül par excellence romance-motívumok, de csupán a novella legelején bukkannak föl.
Az elbeszélés első felét a határszéli fogadóban játszódó jelenet tölti ki (Szindbád az isten háta
mögötti kolostor két papjával és a fogadós lányával, Fánikával beszélget), s a második részben
Budapest szolgál színtérül a szomorú történésekhez (a megdöbbentő-tragikus végkifejlethez).
A kincskeresésről többé egyetlen szó sem esik, a motívum a folytatásban nyom és következmény nélkül enyészik el. A romance-kalandregény kelléktárából vett, játékos körülményeskedéssel megjelenített elemet, a románcformára tett bevezető utalást nem lehet komolyan venni:
nem csupán pillanatnyi érdekű, de egyenesen ironikus-parodisztikus színezetű gesztusnak tűnik.
(játékos, ironikus, limitált románcosság.

széttört

romance-forma)

A térkép és a kincskeresés játékos, limitált románcossága mintha csak tükre volna annak a
viszonynak, amely a Szindbád-szövegek és a romance között általában is fennáll. A romance
nyomai mindegyre ott vannak a Szindbád-e\beszé\ésekben,
de a Jókai Mór-i hősrománcok, az
Arany János-i románcballadák értelmes, koherens teljességét itt hiába keresnénk. A forma
darabokra törött, a nagy románcmotívumok: a környezeterőt fölülíró hős, az énazonosságteremtő hőstett-próbatétel, az értelmes, „kézhez álló" szimbolikus rend, a vágyteljesülésre
irányuló keresés, a quest ambivalenciákkal terhes, zavaros, kudarcos a novellákban. Szindbád
maga, nem vitás, nemcsak a létharctól mentesül (általában románcosan korlátlan anyagi lehetőségekkel rendelkezik), de a társadalmi renden is kívül áll. A világ és a benne részt vevő emberek: a dzsentroid-birtokos lehetőségekkel bírók és a létharcba kényszerítettek - mesteremberek, hivatalnokok - panoptikum-szerűen mutatkoznak meg számára. Az udvarló-vándorló-

5
6

KRÚDY Gyula, Szindbád ifjúsága, harmadik kiadás, Bp„ é. n. (1925), 12,105.
KRÚDY, Szindbád ifjúsága, Bp„ é. n. 117-118.

5

137. szám

5 5

nőhódító életforma, a gyermek- és ifjúkorba való szüntelen visszatérés mindazonáltal nem hoz
sem bizonyosságot, sem boldogságot, sem időleges békét, nyugodalmat az utazónak. A főhős
vágyakozásában és keresésében a romantikus elvágyódás véglegesen démonizálódott változatát ismerhetjük fel. A férfi-nő kapcsolat a Szindbád-szövegekben kétségtelenül elementáris, de
korántsem a vágyteljesülés szinonimájaként szerepel, mint ahogyan a románcokban látjuk.
(„vadászat"és

kerítő, voyeur

attitűd)

Az udvarlás- és hódításvágy ambivalens lélektani, társadalom-lélektani komplexumokatkomplexusokat tüntet fel háttér-összetevőkként: a hatalom- és birtoklásvágy, a „kannibalizmus", a poligámia, a fölényérzet vágya és igénye, a vadászat izgalma, énerő-serkentő hatása,
a játékok, szerepalakítások, szertartáspróbák kívánalma, a voyeur aspektus kedvelése föltétlen motiváló aspektusai Szindbád udvarlásainak, kalandozásainak. A főhős tudatos hódító
stratégiát követ, pózokat, hatásvadász gesztusokat alkalmaz. A Női arckép a kisvárosban című
elbeszélésben mélyíti, halkítja a hangját, a Szindbád útja a halálnál című szövegben pedig
„azon a fojtott, mély hangon" beszél a virágárus lánnyal, „amely hasonlatos volt a mélyhegedű hangjához, és amely hangon némely nőkkel beszélni szokott", s ugyanebből a novellából
azt is megtudjuk, hogy „mint a lesben álló vadászon fut keresztül az izgalom, úgy állott meg
Szindbád az ablak alatt, ahol egy csinosabb, kedvesebb női fejet fedezett fel".7 A Szindbád
adottságaival, lehetőségeivel nem rendelkező, kiszolgáló közösség a kerítő és a buzgó voyeur
szerepében vesz részt a szexuális ügyletekben. „És mi lesben állunk az ablak alatt... A szemünk már rossz, Portobányi úr, a szívünk rothadt fűzfatuskó, de a fülünk ugyebár nagyszerű,
meghallja a csókok csattanását és a suttogva elmondott szavakat? Adjuk meg a fülnek, ami őt
megilleti, hisz a szegény embernek egy jól sikerült nyújtózkodás is örömet okoz." - magyarázza K. Nagy Sámuel a literátornak A három muskatérosban.
„Szindbádot nagyon szerette,
mert ő volt az első gyerek, akinek emlőjét a szájába adta. De szerette még másért is. Szindbád, midőn ifjúvá lett, és Morvainé még mindig meg-megjelengetett a ház körül, ahol a kedves Szindbád növekedett, egyszer, egy régi, félhomályos, félig elfeledett, félig álmodott estén
az egykori dajka Szindbád szobájába lopózott [...] Szindbádnak sokáig semmi titka nem volt
Morvainé előtt. Első szerelmét, a másodikat, sőt a következőket is megbeszélte Morvainéval.
Az évek múltak. És az öreg dajka, ha Pestre ellátogatott kis gazdájához, az utcasarkon vagy a
kapumélyedésekben leskelődött azon nők után, akikért abban az időben Szindbád szíve
dobogott. Egy csalfa nőért gyakran korholta; sírva, térdepelve bizonyította a nő hűtlenségét
[...] De Szindbád nem akart meggyőződni a nő hűtlenségéről, mert hiszen nagyon szerette...
S ezért igen kis híja volt annak, hogy Morvainé meg nem mérgezte a csalfa hölgyet." - jellemzi
az elbeszélő a démoni hűségű kerítőnőt, aki a Szindbád titka című történetben a kis budai
lakásba telepített Fannikára vigyáz, és a „bolond teremtés" öngyilkossága után átadja a kulcsokat, kezet csókol gazdájának, s visszaindul nyírségi falujába.8
(a quest hasztalansága,

a vágyelv

kudarca)

A vágyelv a Sz/ndóórf-szövegekben nem tud „megvalósulni", s véglegesen az ábránd és a hazugság szférájába szorul vissza. „Mindent szeretett, ami hazugság, illúzió, elképzelés, regény

7

B

I.M.,

102,107,106.

I.M.,68,135.

9 9

6

diákmelléklet

[...]" - jellemzi az elbeszélő a főhőst.9 A szeparációs szorongás oldása, az önazonosság elnyerése, a vándorpozíció és a szüntelen kívülállás meghaladása lehetetlennek tűnik, a közösségi
rendek, életforma-alternatívák sohasem válhatnak elfogadottá a főhős számára. Normál,
közösségbe illeszkedő emberségre, szilárd életformákra Szindbád ugyan állandóan vágyik,
de azok csak a pillanatnyi ábránd keretében tűnnek vonzónak. A kisvárosban eltöltött gyermekkor, a tiszta, egyszerű falusi élet, a kisemberi megelégedettség csupán a kurta gondolatfutamokban látszanak boldogítónak, énazonosság-teremtőnek. „Csak azt érezte, hogy itt volt
boldog, ebben a csöndes, félig középkorias városkában, ahol van egy utca, amelynek elején és
végén bolthajtásba hajlanak a házak. A bolthajtás felett ablakok vannak, és egy ilyen ablak
mögött lakott valamikor ő..." - jellemzi az elbeszélő a főhős lelkiállapotát a Szindbád, a hajósban. „- Már régóta vágyom, hogy falusi földesuraság legyek. Gyorsan pergő kocsin bejárni a
környéket, megtanulni a nép nyelvét, és a hűvös reggelektől dércsípte arccal várni a személyvonatot egy őrház előtt, a székvárosban hetivásár van, egy pohár sörre, egy kis politikára, egy kis traccsra elmegy az ember az úri kaszinóba. Be szép lehet a gondtalan élet, a mély,
nyugalmas alvás, a lassú, uszály módjára úszó álom és a friss ébredés a nap első sugaraival!"
- lelkendezik maga Szindbád Bánatvárinénak a falusi életről. 10
(tér és idő összefüggéshiányai,

az információk

bizonytalansága,

a kohézió

gyengítése)

A Szindbád-elbeszélések a nyugtalanító ambivalenciát részben a tér- és időbeli viszonyok
összekuszálásával, a főhős körülményeire vonatkozó közlések bizonytalanságával, a ciklikus
kohézió gyengítésével, lazításával is szuggerálják. A harmadik novella (Szindbád, a hajós)
elbeszélői közlése szerint a főhős kisdiák kora óta huszonöt esztendő telt el, a hajós tehát az
elbeszélés történésidejében mintegy negyvenéves (deresedő hajú) férfi. A negyedikben,
ötödikben, hatodikban és hetedikben (a nevelődési kisciklusban) tizenhat éves kamasz, a
nyolcadik elbeszélésben, a Szindbád őszi útjában száz fölött van, ereje teljében és ifjúsága
virágjában („még csak 103 esztendős volt, ráért éjjel-nappal a nőkre gondolni" 11 ). A kilencedikben (Női arckép a kisvárosban) a jubileumi, harmincadik születésnapra kap üdvözletet, a
tizenegyedik szövegben (A hídon) viszont már halálát érzi közeledni, tehát öreg lehet, de
hogy mennyire, azt nem tudjuk meg. A tizenharmadikban (Utazás éjjel) újra fiatalemberként
látjuk viszont, hiszen jól viselkedik, és a jó magaviselet, amint a narrátor közli velünk, csak

9

I.m., 11.

10

1. m. 29, 146. Az életforma-ábránd egyik legpoétikusabb változata egy olyan (1911-es) novellában
lelhető fel, amely a vizsgált kötetben nem szerepel. „Mire kitavaszodik, egy szép, napfényes délután
elemózsiát pakolunk kosárba, és a budai hegyek közé megyünk. Lóvasúttal megyünk át a Dunán, és a
híd majd zörög, dübörög. A kocsi tülköl, és egy vidéki házaspár ül velünk szemben, akik mindig azt
kérdezik, hogy messzire van még a Császárfürdő? A lovacskák futnak, és a kerekek jókedvűen gurulnak a síneken. [...] A budai hegyek felől már szagos levegő áramlik a kocsi belsejébe, és úgy ülünk
egymás mellett, mint egy boldog, nagyon boldog házaspár. Én nyugalmazott számtiszt vagyok, és
maga húsz esztendő óta a feleségem. Van ezer forintunk, megtakarított pénzünk a budai rác bankban, és már régen házat akarunk venni Szentlőrincen, ahol kis kert van, és ahol maga csirkét és kacsát nevel..." - vázolja fel, színezi ki a címszereplő a Szindbád álmában Majmunkának a budai kirándulás tervét mintegy kárpótlásként a tíz éve ígérgetett cirkuszlátogatás elmaradásáért. Az asszony
mélyen meghatódik a mesétől, „sírva, nevetve, boldogan" öleli át a férfi nyakát, és elismeri, hogy ez
százszorta jobb, mint a cirkusz. KRÚDY Gyula .Szindbád, Bp., 1 9 7 3 , 1 3 2 - 1 3 3 .

11

KRÚDY, Szindbád ifjúsága, Bp., é. n. (1925), 77.

137. szám

7

5 5

fiatal korában jellemezte őt. (A hajós a Szindbád álma című elbeszélésben háromszáz egynéhány évesen hal meg, bár a halál semmit sem jelent, hiszen az 1911-es szöveg után még elbeszélések sokaságában tér vissza kísértetként és hús-vér valójában, a legváltozatosabb, legkülönbözőbb életkorokban.)
Játékos „elvalótlanítások" jellemzik az időbeli viszonyokhoz hasonlóan a Szindbád-novellák térviszonyait is. A vándor hol Budapesten, hol Sztambulban időzik, de a két színtér időnként összemosódik-összekeveredik. A Szindbád útja a halálnál című szövegben a hajós kifosztott koldusként bolyong Sztambul külvárosában, de a táncos szórakozóhelyen valcert
játszanak, a nők farsangi jókedvvel emelgetik uszályukat (egy szépségére büszke, hatalmas
termetű bécsi asszonyság táncolja legjobban a keringőt), a téli hajnalban a keleti pályaudvar
órája világít, és Szindbádék a Nefelejts utcába igyekeznek. A hídon című elbeszélésben a
sztambuli bazárban pipázgat, mikor eszébe jut a kis, felvidéki város, és hipp-hopp, azonnal
ott terem. A Szindbád titkában „egy téli estvén, egy régi estvén egy országúti csárdában üldögélt, a Kárpátok között, százezer mérföldnyire Budapesttől". 12
A hősre vonatkozó ellentmondásos és hiányos információk mellett gyakran a cselekvések, történéselemek is motiválatlanok, nehezen értelmezhetők az elbeszélésekben. „Nem
tudjuk meg, mi Szindbád polgári neve, csak hozzávetőleges elképzeléseink lehetnek arról,
miből, milyen körülmények között él, mi a foglalkozása" 13 - jelzi Bezeczky Gábor is, és, tegyük hozzá, azt sem dönthetjük el, hogy a ciklus főhőse hol gyerekeskedett, diákoskodott. Az
Ifjú évek és a Szindbád, a hajós című szövegek határozottan állítják, hogy a fiatal Szindbád egy
Poprád menti felvidéki kisvárosban, a szerzetesek által fenntartott gimnáziumban tanult, a
négytagú kisciklus tanúsága szerint viszont két falusi nevelő oktatja, s lakóhelyének földrajzi
hovatartozása is bizonytalan. A szülői ház és a hozzá közel eső kisváros ezúttal inkább alföldi
települést valószínűsít. Hegyvidéki tájelemek itt nem tűnnek fel, a tér megnyitottabbnak,
tágasabbnak látszik, s a flóra is inkább alföldies. Szindbád apja reggelente a határban nyargalászik, a tanyaházon gólya fészkel, Irma kisvárosi házát vadszőlő borítja be, körülötte hársfák
illatoznak, és liget terül el. Igaz, a „nevelődési" novellákban felvidéki és dunántúli allúziók is
felbukkannak. Az iskolai bizonyítványt a késmárki liceum állítja ki, a vendéglőben parádi
vizet isznak a borhoz, Szindbádék viszont otthon sáját, badacsonyi borukat fogyasztják. Több
más elbeszélés történései is talányosak, tisztáz(hat)atlanok. Nem tudhatjuk, miért áll meg
egyszerre a szigetről a város fele tartó főhős, és kacag fel „hosszan, édesdeden", amint a
Szindbád, a hajós záró mondata tudatja velünk, s csak találgathatjuk, miért ugrik Fáni örömében a Poprádba az Ifjú évek című elbeszélésben. („[...] egyszer jött egy fiatal tanár a városba,
aki Fáni bajuszát szépnek és hódítónak nevezte. És Fáni boldog lett és boldogságában a Poprádba ugrott a malomgátnál." 14 )
A Szindbád ifjúságából az elbeszélés-ciklusokra jellemző kohéziós elemek-lehetőségek
közül is elég sok hiányzik. „Bár lehetségesek olyan elbeszélésciklusok is, melyekből kikövetkeztethető valamiféle folyamatos, összefüggő eseménysor, a Szindbád-elbeszélések sorozatától idegen a cselekmény egysége és folytonossága. [...] Az elbeszélések összefüggenek ugyan
egymással, de nem következtethető ki belőlük olyan eseménysor, melyet Szindbád életének
nevezhetnénk [...] Maga a ciklus lezáratlan. Van első utazás, de nincs utolsó. Az elbeszélések
12

I.m.,116.

13

BEZECZKY Gábor, i. m„ 24.

14

KRÚDY, i. m„ 16.

55 8

diákmelléklet

között nem található olyan sem, melyet tetőpontnak lehetne nevezni, s mely döntő módon
határozná meg az előtte és utána álló elbeszélések jelentését vagy a főszereplővel megtörténő események jellegét." - Bezeczky Gábor utalásait az 1925-ös kötetre nézve is igaznak ismerhetjük el.15
Lövik Károly: Egy elkésett lovag

(A Szmdbád-ciklus

rokona)

Az Egy elkésett lovag című (1915-ben megjelent] Lövik Károly-novellafüzér Krúdy Szindbád\ához hasonlóan16 a nőkért, a nőknek élő vándort állítja a középpontba. Miklós urat, az elbeszélések hősét, a „hajós"-hoz, a független magánzóhoz hasonlóan, anyagi-gazdasági kötöttségek nem
korlátozzák, hivatásszerű, szociális feladatok nem nyűgözik. A főhős úgy tartja, a földi életben
nőn, kártyán, lovon, vadászaton kívül nemigen van szórakozás. A nyughatatlan, szüntelen vándorló, világjáró figurát, akár Szindbádot, bakfisok, üde, ifjú nők és hervadó asszonyok kísérik
véget nem érő utazó ösvényein. A lovagi-udvarló attitűd itt is magasabb létrangot képvisel,
mint az életharcba szorult, megkötöttségeket viselő közemberség. A belső elgondolás (az álomvilág, a fantázia, a vágymunka, a dédelgetett emlék] fontosabb, mint az interaktív, kifele forduló
cselekvés; az elmúlás kultusza, a melankólia, az illedelmes szomorúság méltóbb és érdekesebb,
mint a küzdő vitalitás. Közös a két ciklusban a játékos-ironikus színezet is.17
(az önreflektív

irodalmiság)

Az Egy elkésett lovag szövegeiben az ironikus-parodisztikus gesztusok jelentős része az önreflektív irodalmisághoz kapcsolódik. A novellákban a szereplők igen gyakran az irodalmi
alakok képviselte regényes gesztusokhoz igazodnak, a hősnők versek, regények, színművek
tükrében szemlélik önmagukat, önmeghatározásukban, létértelmezésükben a szépliteratura
segíti őket. Ágnes falusi, gazdasszonyi szerepében is Madame Favart-on nosztalgiázik. Theodora emelkedett hangulataiban a Childe Harold negyedik énekét hallgatja, és szerelmétől
hősi halált követel, ahogyan az Lermontovnak és Puskinnak is osztályrészül jutott. Dóra a
sötétség ábrándos árnyékképeibe merülve Boleyn Anna jelenetét olvassa a VIII. Henrikből. A
gyűlölködő Miklós Margit királynét, Gonerillt, Regant az utált asszony személyével helyettesíti, ellenlábasa, Eliz pedig a főhős-narrátorban látja III. Richárd gonoszságait. „Beatrix, Laura, Lady Gray, Etelke így olvadnak szét békés, együgyű polgárasszonyokká, akik a konyhában
és a gazdaságukban megszürkülve emlékeznek vissza a régi szép időkre." - jellemzi önmagát,
jövőjét az ábrándos Flóra, miután eljegyezte magát a gazdatisztjével. Adél utazókabátban,
vállán kis bőrtokkal indul útnak, ahogyan vidéki színházakban az utazókat ábrázolják. A
huszonnégy éves fiatalasszony Prévost abbéba meríti a lelkét, és Tatjánához, Júliához, Mary
hercegnőhöz méri a maga életútját. Az urától megszökve nem tud betelni a helyzet regényességével. Az ő karaktere már csak ilyen. „[...] ha egy regényben lovagvárak vagy titkos esküvők, vagy éppen álruhák, Lajos-aranyak, szerelmi öngyilkosságok akadtak, ez már elég volt,

15

BEZECZKY, i. m„ 24.

16

Ne feledjük, az első Szindbád-kötet, a Szindbád
don joggal tekinthető az Egy elkésett

17

álma már 1911-ben megjelent, Krúdy ciklusa ily mó-

lovag „előképé"-nek.

Rónay György a Lövik Károly-i rövidtörténetekkel kapcsolatban aligha véletlenül beszél „a letűnt rokokó és pestbudai romantika melankolikus artisztikumá"-ról, „nosztalgikusán rokokós, vagy bidermeieresen pestbudaias kedélyességű" hangnemről.

9

139. szám

5 ?

hogy a tetszését megnyerje". Halálos ágyán a helyzet költőiségére és regényességére való
tekintettel kibékül a bosszúálló, féltékeny férjjel, aki markolatig döfte a mellébe a papírvágó
kést. („te is férfiasan viselted magad és én megbocsátok neked".) 18
(kompozicionális

különbségek

a Szindbád-ciklushoz képest)

A regényes képzelgés segítségével véghezvitt önmeghatározás az Egy elkésett lovag elbeszéléseiben olyannyira meghatározó, hogy a címszereplő háttérbe is szorul. A szövegekből a férfi-nő
viszony Krúdy által megjelenített sokrétűsége (a hódítás pszichológiája, az udvarlás gazdag
rituáléja, szertartásrendje) hiányzik, a hangsúly az ironikusan megjelenített, képzelgő asszonyhősökre esik. Persze a Szindbád-történetek és az Egy elkésett lovag novellaciklusa között jelentős kompozicionális különbségek is vannak. Az utóbbi ciklikus mivoltában kevésbé rendhagyó,
jóval több „konvencionális" elemet tartalmaz. A novellafüzér keretes: az állítólagos levelekből
átalakított én-elbeszélések elé a szerző (a kiadó-átdolgozó) - több évszázados tradíciót folytatva - Bevezetést illeszt, és az Epilógusban szemtanúként számol be hőse haláláról. A gyűjtemény
a regény alcímet viseli. „Önálló mesék ezek, de összességükben mégis egy szerencsétlen ember
életének sajátságos regényét adják." - írja maga a szerző-kiadó. Ha a pikareszket követő regényhagyomány standard változataira gondolunk, e karakterjelző műfaji meghatározásban van
némi túlzás. A szó szoros értelmében vett regényhez képest a ciklus történetei egyediek, a
kapcsolóelemek igen-igen haloványak. (Az egyes történetek közti kohézió erősítéséhez a szereplők újbóli felbukkanása sem járul hozzá. Egyes egyedül Vadkerty Aliz lép át saját történetéből - A gyűlöletből - egy másik történetbe - az Epilógusba). Másrészt viszont a kötet mégiscsak
az életút rendjét követi. Miklós történetei az idő múlásához kapcsolódnak, a főhős az öregség
felé halad (az utolsó előtti történet írásának idején már ötvennyolc éves), az elhasználódás,
kiüresedés stádiumai felé közelít, s halálát végül rendeltetésszerű eseményként jósolja meg.
„Sohase féltem eddig, de most azt érzem, hogy a határhoz értem. Sokszor álmodtam, hogy párbajban fogok elesni, életemben minden nagy esemény, már gyerekkorom óta regényes, színpadias volt, a befejezés se lehet más. De azelőtt tudtam, hogy még fiatal vagyok, hogy a halál meszsze van, ma fáradt vagyok, megöregedtem!" 19
Cholnoky Viktor: Trivulzió
(a profanizáló, parodisztikus színezet további erősödése

)

Az utazó vándor a hőse Cholnoky Viktor Trivulzió-ciklusának is, a főhős „hajós, az óceán
hajdani császárja, az utolsó kalandor" 20 , ahogyan maga az elbeszélő megfogalmazza. De a
fenti (a Taddeusz lovag vacsorája című szövegben föllelhető) karakterjelzés emelkedett
patetizmusa egyszeri, kivételes jelenség. Az idősebb Cholnoky fivér megalkotta novellafüzér
cselekményét, szituációalkotását, perspektívateremtését és a főszereplő alak-konfigurációját
olyannyira profanizáló, parodizáló, komikus-humoros (a groteszk, a blődli és az abszurd) felé
mutató gesztusok alkotják-uralják, hogy a Krúdy és Lövik teremtette udvarló lovagok vándorlásai (még Miklós és Korponay Ábel sürgölődései is) egyszeriben komolynak, jelentőségtelinek, téttel bírónak tűnnek a Trivulzió-szövegekkel egybevetve.

18

LÖVIK Károly, Egy elkésett

19

I.m., 176-177.

lovag, Bp„ 1915, 76, 7 8 , 1 1 , 1 3 , 1 4 , 5 9 , 1 6 6 , 1 0 9 , 1 2 5 , 1 1 9 , 1 2 8 , 1 2 3 .

20

CHOLNOKY Viktor, Trivulzió szeme, Bp., Magvető, 1 9 8 0 , 4 3 2 .

9 9

diákmelléklet

10

(a pitiáner kalandor

történetmesélései)

Cholnoky Viktor délszláv-olasz (kvarnero-kreol) hőse semmivel sem rendelkezik azok közül
az attribútumok közül, amelyek Szindbádéknak méltóságot kölcsönöznek. Nem szerelmes,
nem identitásigénylő-identitáskereső és nem is a létharc fölött álló, független (patinás, jól
szituált családból származó) magánzó. Kalandjaiban legtöbbször a megélhetés, a pénzszerzés
játssza a fő szerepet. Történeteit pitiáner, olaj- és halbűztől szagló fiumei és ferencvárosi
(Márton vagy Viola utcai) kocsmákban beszéli el. (Ujja, körme általában piszkos, a kocsmaasztalnál fogpiszkálóval előbb a fogait, majd körmét tisztogatja, a fogak közt rekedt ételmaradékot időnként villával igyekszik eltávolítani.) A történetmesélés Trivulziónál a praktikus
ügyletek közé számít. Dalmatino vagy grog ellenében mondja el a hallgatónak (az elsődleges
történetmondónak, a novellakeret elbeszélőjének-szereplőjének) viszontagságos élete eseményeit; 21 az alku-rituálé („Ha fizet még egy grogot, azt is elmondom, hogyan történt.") 22 a
keret állandó történéseleme. Hogy Trivulzió mikor hazudik és mikor nem, azt lehetetlen
megmondani. A kocsmai rituálénak mindenesetre elidegeníthetetlen része az igazmondást
bizonygató ironikus-komikus esküdözés („Tudja, nem szoktam minduntalan a becsületszavamat adni, de ne köpjek soha többet fehéret, ha nem igaz [...]", „de üssék ki még egyszer az
üvegből való fél szememet, ha nem igaz [...]"). Időnként azonban maga a hős is jelzi, hogy
fogadkozásait nem kell komolyan venni. „De tudja - és itt a még megmaradt fél szeme szögletéből pokolian imádásra méltó cinizmussal kacsintott rám -, éppen ön tudja a legjobban,
hogy semmi olyan távol nem áll tőlem, mint a hazudozás."23
(a „münchauseni" történetek,

a kaland visszavétele,

ironizálása)

A kerettörténetek Trivulziója - látjuk - inkább az ironikusan ábrázolt kocsmai mesélők, a
híres obsitosok, Münchausen bárók nagy irodalmi családjához hasonlít, mintsem a kóborló,
kereső lovagokhoz. S bizony az elbeszélt történetek sem a lovagi keresés, a hőstett és a szerelem történetei. Még az egzotikus expedíciós vándorlások, hajóskalandok is leggyakrabban
anekdotikus vagy félanekdotikus sztorik (Trivulzió szeme, Bambuan katasztrófája,
Glossina
palpalis), a kísértethistória az etnikai különösségre szűkül (A MacCadwore-hitbizomány
története), s a budapesti, monarchikus világ „mindennapisága" is alkalmas történetekkel szolgál
Trivulzió számára (Taddeusz lovag vacsorája, Kökküregén kán fogai).
Az elbeszélések magja, a sztori a bevezetésként szolgáló kerethez képest gyakran meglepően rövid terjedelmű. A Trivulzió szeme című novellában a keret mintegy hat oldal, és a
tulajdonképpeni történet (a főhős által prezentált üvegszem és a maorik „párviadalá"-ról
szóló anekdota) alig több, mint három, a Taddeusz lovag vacsorájában a bevezető keret terjedelme nagyjából annyi, mint magáé a sztorié, a Glossina palpalis tizenegy oldalas elbeszélésében a „keret" hét, a történet pedig mindössze négy oldalnyi.

21

22

23

Az elsődleges narrátor a Tr/Vu/z/ő-novelIákban különösebb karaktert nem mutat, a történetekhez
kapcsolódó értékelő, értelmező gesztusokkal nemigen szolgál, leginkább a jó mesehallgató szerepét
tölti be. „A dalmatinón kívül még három dolgot szeretek nagyon: a hazug embert, aztán nagyokat
hallgatni, meg azt, ha ebben a nyomorúságos világban megoszthatom valakivel a falatomat meg a
kortyomat, mert velem soha nem osztotta meg senki." - mondja magáról egyszeri, kivételes önbemutatásában a Bambuan katasztrófája
című szöveg indító részében. I. m., 443.
I.M.,425.
1. M „ 4 6 4 ,

474,453.

—B

139. szám

11

5?

A Trivulzió mesélte történetek mind az „igazi" hősrománcokhoz, mind a veszély és a váratlanság feszültségelvére építő, kalandos elbeszélésekhez képest banálisak, profanizáltak,
ironikus színezetűek. A szabadítások, párviadalok, hőstettek, halálos veszélyek és csodálatos
megszabadulások (egzotikus „csodák", meghökkentő, új tapasztalások) cselekménynukleuszai teljességgel hiányoznak e történetekből, s a feszültség állandó fenntartásának igénye, az
érdekesség kultusza sem jellemző a sztorikra. A hét elbeszélés közül mindössze egyről, a
Bambuan katasztrófájaról
mondható el, hogy jellegzetesen kalandelvű cselekményelemet
alkalmaz: a novellatörténést itt egy időre a tengeri üldözés-menekülés uralja, határozza meg.
A blődli, a nonszensz játék, a burleszk, a játékos, csúfolódó paródia, a tarka-barka, sokrétű komikum a novellafüzér szinte minden darabjában ott kísért. A Rio de Janeiróba tartó hajó
matróza ocsmány módon káromkodik, de mindig csak a női szenteket (többek közt Santa
Barbarát, Santa Annunziatát, Santa Benignát) pocskondiázza. A lovagias dalmata a hölgyek
védelmére kel, és kiüti a tengerész három fogát. De az ellenfél sem marad adós a visszacsapással. „[...] nem a gerincemet törte el, nem is a fogat fogért igazságot csinálta meg rajtam,
hanem rácáfolva a bibliára: szemet vett a fogért... kiütötte a fél szememet." - számol be fél
szeme elvesztéséről maga a főhős a biblikus passzust parodizálva a Trivulzió fél szemé ben. 24
A paródia és a blődli fantasztikus groteszkbe való átcsapása legteljesebben, legnyilvánvalóbban a Kokküregén kán fogai és a Taddeusz lovag vacsorája című Trivulzió-elbeszélésekben
történik meg. A cipőmázzal bekent, négernek maszkírozott Skabieszky lovag rikoltozva forgatja a feje felett a tyúkot a porondon, majd nyersen megeszi. Halálát az okozza, hogy Esztella, a tizennyolc pudos cirkuszi óriásnő véletlenül ráül, és papírossá lapítja. Tetemét egy árkus
pakolópapírosba burkolják, s a kiszáradt föld egyik repedésébe temetik el. A fogait vesztett
Trivulzió a szászkabányai népvándorláskori temetőből való koponya épségben maradt rágószerveit használná fel pótlásra. A műtét fényesen sikerül, de a koponya gazdája, Kokküregén
kán minden éjszaka visszajár, zaklatja Trivulziót, és visszaköveteli a fogait. (A rémisztő éjszakai kísértet a lúdgágogás hangjára íziben eltűnik, mert a kísértő szellem „a lúdgágogástól
még jobban fél, mint a kakas kukorékolásától." - teremtődik új, játékos-komikus szellemtani
kulturális antropológia is a Kokküregén kán fogaiban.)25
(ironikus, játékos

nyelvteremtés,

a nyelvi humor

változatai)

Állandók a ciklusban a nyelvi humor különböző formái is. Az öreg berhidai kocsmáros időnként szerecsenül beszél. Az egyforintos papírpénzt úgy hívja, hogy „bankó", az ötösre azt
mondja, hogy „babankó", és a tízest úgy tiszteli meg, hogy „bababankó". 26 „A falu vénjét például úgy hívják, hogy mgó. A törzsfő neve már momgó, a király neve meg éppen momomgó.
De néha még nem is dupláz, hanem csettint egyet, valami nagyon kemény, nagyon gyors t
betűt hallat. „Vájó" az a hatalmas; a nagyon hatalmasnak pedig t'vájó a teve. Ezért hívják a
nagy zulu királyt, a „legyek hatalmas urát" is úgy, hogy Csé t' vájó." - tart ismertető előadást
Trivulzió az általános szerecsen filológiából.27
Az olasz-délszláv kalandor egyébként is imád nyelvészkedni: fantázia-szavakat teremt,
nyelveket kever össze, egzotikus nyelvtudásával büszkélkedik. Valutaként életbe lépteti a
24

I.m.,424.

25

l.m.,500.

26

I.m.,456.

27

I. m., 4 5 7 - 4 5 8 .

55 12

diákmelléklet

„maravédi" pénznemét („Egy penny, egy milreis, mi több egy maravédi nélkül álltam a világon.", „ott maradtam egyetlen maravédi nélkül a zsebemben"), szláv és angol szavakat magyarosan toldalékol („Hiszen ez az én nemes barátom, a nagy nyepozvolimek utóda", „Tudjae, tiszteletreméltó keeperje ennek az innék, hogy mi a sózott ökör?"), neolatin megszólításokat alkalmaz („Hát ismerte-e maga, padrone, az öreg berhidai korcsmárost, a Ritupert?",
„Miért? Avagy is: perche'? Ahogyan vitéz barátom, Caragal, a lisszaboni királygyilkos mondaná."), kocsmai beszélgetőtársát, az elsődleges narrátort fölényesen kioktatja sémi filológiából
(„- Pedig kétszer is mondhatnám, hogy csacsiság az, amit kiszalasztott a száján, efendim.
Először is azért, mert aki nem tud arabusul, az ne beszéljen zsidóul. A Rión héber nyelven
nem citromot, hanem a gránátalmát jelenti. Nevetséges! Miért nem mondott mindjárt
khájont? Az legalább a ricinus gyümölcsét jelenti. Engem nem fog meg a héberből!"). 28
Trivulzió kedvelt passziója a filológia műfaját parodizáló komikus-játékos etimologizálás
is. Az „ősi kelta, vagy gaél vagy walesi vagy gall vagy eszkualdun, avagy baszk" szavakat az
őseurópai gáo szóra vezeti vissza, amelyet „az árják, ezek a betolakodottak selypítettek el hol
jobbra, hol balra", a zordon Kaledóniában pedig boldogan leli fel a britek nemzeti italának
ősszavát. („Többször fizettem ebben a rosszul világított helyiségben az asztalom mellett
ülőknek usquebaugh-ot, vagyis azt a keserves árpapálinkát, amit ott lent Middlesexben a
szász nyelve már whiskyre selypített el.") 29
(a Trívulzió-ciklus és a

romance-nézőpont)

A három ciklus képviselte „romance-deformációk" sorában nyilvánvalóan a Trivulzió-történetek alkotják az utolsó láncszemet. A Krúdy-novellák tanúsága szerint a románcé széttört
cserepei tisztán mutatták származásukat, eredetüket, ám e széttörtséget nem lehetett meg
nem történtté tenni. Az elbeszélések, amint azt bemutattam, a vágyelvet nemcsak érvényesíteni nem tudták, de nem is fogalmazták meg a maga pozitív egyértelműségében. Az ambivalencia a mű minden pórusát átjárta. Szindbád udvarló gesztusai a „kannibalizmus", a hatalom- és birtoklásvágy nyomait mutatták, az önazonosságot biztosító életforma keresése
hiábavalónak bizonyult, a szövegek információs bázisa, világteremtő, kompozicionális eljárásai zavartnak, ellentmondásosnak tűntek, az egyértelműséget destruáló paródia időről időre
átitatta az elbeszélések szövetét, a vágy fantázia-munkaként, hazugságként, illúzióként lepleződött le, a vágyteljesedés, a jól végződő történet lehetősége nem merült fel. Cholnoky Viktor
Trivulzió-történeteiben azonban az utazás és a kaland még egyértelműbben, még végérvényesebben szakadt el a romance-tól. A műfaj nagy célértékei itt már egy pillanatra sem
bukkantak föl. A dalmata-olasz főszereplő, e lumpen figura kalandjai nem bírnak hősi értelemmel és jelentőséggel, a szövegekben sem az otthonos világ, sem az interiorizálható szimbolikus rend vágya, sem a szerelem nem játszik szerepet. A kalandtörténés komizálódik,
ironizálódik (az énazonosság-biztosító próbatételtől végleg eltávolodik), a novellafüzér nem
csupán az anekdota (az éle, a geg) de a groteszk, nonszensz perspektíva, az abszurdhoz közelítő látásmód nyomait is mutatja.

28

1. M . , 4 4 6 , 4 8 0 , 4 5 8 , 4 5 5 ,

29

I. M . , 4 8 1 , 4 8 5 .

432,491-492.

