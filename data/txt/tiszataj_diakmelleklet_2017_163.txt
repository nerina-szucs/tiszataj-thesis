A TISZATÁJ DIÁKMELLÉKLETE
163. szóm

£ r >'

jl

;f%№ rV:
íj •

¿1 . /

i*Í*

ü

•

.1

1

)

r
,

HÁY JÁNOS

*

'J

6

J

%>
If u**
¿A
! W c '7'FC'BD
It' g
,A

Az utolsó messiás

V.

i /

J ó zs e f A t t il a 1

József Attila kiiktatja a
magyar költészetbe oly
sokszor becsúszó morális
ítélkezést. Soha nem a jó és
rossz dichotómiája bujkál a
sorok mélyén, hanem a létnek
való kitettség, az eredendő
létszorongások, a másikban
való feloldódás vágya és
rettenete...

Gimis vagyok, a zsebemben vagy a táskámban a szent könyv.
Előveszem buszon, metrón, villamoson, leülök egy lépcsőre,
ott olvasom, hogy lássák, én is tanítvány vagyok. Mert a világ
két részre bomlott: tanítványokra és gyilkosokra. Gyilkos volt
Illyés Gyula, Kozmutza Flóra, Szántó Judit, Horger Antal, Hat­
vány Lajos, a kommunisták, a fasiszták, a liberálisok, a horthysták, az analitikusok, az analízis maga, a kor tokkal vonóval,
a zsidók, kivált Kajafás és a rómaiak a mesüge Pilátussal az
élen. De mi tanítványok vagyunk, látja rajtunk a másik tanít­
vány, hogy egymáshoz tartozunk. Mi tudjuk, hogy a „dolgozni
csak pontosan, szépen, / ahogy a csillag megy az égen, / úgy
érdemes", hogy a töredék első sora úgy van, hogy „Ne légy
szeles. / Bár munkádon más keres." Amikor kiírjuk a gimiben
a teljes idézetet a falra, behívat az igazgató, hogy félreértel­
meztünk egy verset, s hogy ez a hamis értelmezés, ami maga a
vers, megzavarja a normális tanulók gondolkodását. De mi
nem tettünk hozzá semmit, mondjuk, ő meg, hogy de megmá­
sítottuk az üzenetet, aminek szellemében ő ezt az intézményt
működtetni akarja, és igazgatói intőben részesít, a szüléink
pedig leszidásban vagy verésben.
Meg kell szenvedni egy tanítványnak a hitéért, de mi ez ah­
hoz képest, hogy ő a testét és vérét adta a mi életünkért. Olvas­
suk a szent könyvet és tudjuk, hogy vannak apokrif iratok is,
amelyek néha elvetődnek hozzánk és megszállottan olvassuk
a, később megtudjuk, hibáktól hemzsegő Szabad-ötletek jegy­
zékét (1936), amiben úgy véljük a költő végleg leszámol a
hagyományos költészettel, a Rapaport-leveleket (1934), ami­

1 Az írás részlet a szerző Kik vagytok ti? (Kötelező magyar irodalom) címmel, az Európa Kiadónál
2018 őszén megjelenő irodalomtörténeti kötetéből.

diákmelléklet
ben van olyan félmondat, hogy „gyere, világíts a picsámba", mindkét szövegben megjelenik az a
nyelvi regiszter, ami tiltott gyümölcs a hagyományos irodalmi beszédmódokban. „Mutasd a
faszod, s én megmondom, ki vagy." De az igazi apokrifek a töredékek, amikor már fejben szét­
tépte a versek hiányzó részét az alkotó. „Szeretem s ezért megölöm, / hogy jön ahhoz, hogy én
szeressem? / Miféle ördögi öröm /osztozkodik a bőrömön.” A töredékek, s persze azok, ame­
lyek még töredékig sem formálódtak meg, hanem benne maradtak a lemészárolt messiás fejé­
ben.
Mi vagyunk és ők, gondoltuk, holott a viszony nem kollektív volt, hanem egyéni, az én vi­
szonyom, az én bizalmas viszonyom, mert ez az életmű az intim azonosulást ajánlja fel. Nincse­
nek benne már nagy ívű közösségi ajánlatok, az ilyesmik Adynál kifújtak, bár ott vannak a moz­
galmi versek, ezekben történik egy kísérlet, de ahogyan szerzőnk nem tud meghonosodni a
baloldali plakátversek világában, úgy mi sem. A meghonosodás kudarca csak tovább erősíti
szemünkben az én teljes magára maradottságát, aminek valósága és egyben szimbóluma is ez
az életmű. József Attila ajánlata a közösségben való feloldódás helyett a közvetlenség, s mi
élünk is ezzel az ajánlattal, szerelmesek vagyunk bele, ő a miénk, vagyis az enyém és nem érde­
kel, ha mással is összefekszik, nem akarok róla tudni. Ő a magyar költészet megasztárja, aki
nem tudott megbirkózni a társadalmi elvárásokkal, nem akart betagozódni, ahogyan nem akart
jim Morrison és Kurt Cobain sem, ahogyan nem akarunk mi sem, hisz nem akarjuk elveszíteni a
szabadságunkat.
Az utolsó messiás 1905-ben született épp a költészet napján, április 11-én. 0 az első, aki
nem kérkedhet jómódú vagy valaha jómódú felmenőkkel, régen volt nemesekkel, akik megvédték az országot mindenféle ellenséggel szemben, sem polgárokkal, akik jól megszedték magukat
a fellendülés éveiben. Neki egy gyanúsan román, netán cigány származású szappanfőző az apja,
József Áron, az anyja meg egy parasztlány, Pőcze Borbála. A származás kicsit rokonítható Pető­
fivel, ha a szappanfőző nem pattan meg, amikor a gyerekek, merthogy hárman vannak, még
egészen kicsik, s még háromnak az emléke, akik a házasság előtt születtek, de meghaltak. Hogy
miért felejt el József Áron hazajönni 1908-ban egy nyári napon a boltból, hogy miért lopózott
vissza egy alkalommal az eltűnést követően, s miért csak Jolánnal találkozott a kapualjban
legfeljebb találgatni tudjuk. Az apa és az anya kapcsolata elég feszült volt, rengeteg volt a vesze­
kedés, ráadásul az anya inkább törődött a filléres regények olvasásával, mint a háztartással.
Sokszor annyira belefeledkezett az olvasásba, hogy elfelejtette összedobni az ebédet. József
Áron akkor üvöltözni kezdett, és hajigálta a falhoz a tányérokat és poharakat. Szappanfőzőként
állítólag rengeteg találmánya volt. Örök álmodozó, cirkuszos szeretett volna lenni, remek bűvésztrükköket tudott, de valójában semmi más nem érdekelte, csak a vándorlás. Amerikába
vágyott, ahol majd meggazdagszik. S az elhagyottak azt is hiszik, hogy odajutott, József Attila
még egy '37-es versben is erre utal. „Csak most értem meg az apámat, / aki az ingó tengeren /
nekivágott Amerikának." A családi élet nem neki való volt. Három halott gyerek és három élő,
akik közül ráadásul kettő lány. Csak Attilának tudott örülni, mindent csinált neki, amire csak
vágyott, mégis megpattant. A Jolánnak írt egyetlen levélben azt állítja „a kedves mamátok el­
kergette a tik kedves kenyérkereső apátok." A pontossághoz tartozik, hogy számtalan férfi, aki
magától hagyja ott a családját, netalán egy újabb kapcsolat rántja ki a házasságból, egy életen át
úgy hiszi, a felesége űzte el. Ez a levél az egyetlen dokumentum, ami amúgy azt sejteti, hogy
József Áron nem beszélte tisztán a magyart, hisz a szövegben nem pusztán ortográfiái hibák
vannak, hanem olyan szintaktikai ügyetlenségek, az alanyi és tárgyas ragozás keverése, a tárgy­

163. szóm

3

??

rag elhagyása, amit jellemzően olyanok követnek el, akiknek tanult nyelve a magyar. („Sajná­
lom, hogy nem tudom adni a kezetekbe egy falat kenyeret és egy ruhácskát a testetekre ). A
levél tanúsága szerint az apa szerette volna magához venni a gyerekeket, de ez feltehetőleg csak
afféle férfi-mosakodás volt, mert ettől fogva nem adott életjelet magáról, városról városra ván­
dorolt, feltehetőleg a szappanfőzésre vonatkozó újításait akarta eladni, de úgy tűnik az üzlet
nem jött össze, végül Temesváron telepedett le, ahol született egy sérült gyereke, aki a vissza­
emlékezések szerint rettenetesen hasonlított Attilára.
Nincs jómód egy pillanatra sem, de van rosszmód, éhezés és vándorlás, lakásról lakásra,
tömegszállásról tömegszállásra. Az anyának, aki mint Szabadszállás szépe valaha magasabb
minőségű életről álmodozott, épp emiatt hagyta ott a falut, most a legmélyebb nyomorral kell
megbékélnie. Eszeveszett küzdelmet folytat, hogy varrás, mosás, takarítás révén összekeresse
legalább a minimumot, de egyre rosszabb és rosszabb körülmények közé sodródnak, állandósul
a silány étel és az éhezés. Az apa eltűnésével az anya életkedve is elszállt, haragos, elutasító,
sokszor veri a gyerekeket. „Eltörte rajtam a seprőt... és most azért akarok gazdag lenni, hogy
kimenjek a temetőbe, kiássam a sírt körmömmel és szétverjem a koponyáját” (Szántó Judit:
Visszaemlékezés, 1948). Végül Attilát Etussal együtt evakuálják az Országos Gyermekmentő
Liga segítségével Öcsödre egy parasztgazdához. Szerzőnk keresztúttörténetének újabb helyszí­
nére értünk, amiből a valósággal szemben ő az örökös verésekre és megaláztatásokra emlék­
szik. A legmélyebb megaláztatás, hogy megfosztják a nevétől. Az öcsödiek nem értik milyen név
az az Attila és az érthetőség kedvéért Pistának nevezik a kislegényt. A legenda szerint, amit a
'37-es Curriculum Vitae is megerősít, ez az identitásválság vezette Attilát az irodalom felé, mert
elkezdte kutatni a hun vezér legendáját. „Nem csupán azért érdekeitek a hun királyról szóló
mesék, mert az én nevem is Attila, hanem azért is, mert Öcsödön a nevelőszüleim Pistának
hívtak. A szomszédokkal való tanácskozás után a fülem hallatára megállapították, hogy Attila
név nincs. Ez nagyon megdöbbentett, úgy éreztem, létezésem vonták kétségbe." így aztán isten
ostora kicsit áttételesen, de mégiscsak katalizátora lett a magyar irodalomnak.
Az anya mos és takarít gazdag házaknál, hogy sikerüljön a gyerekeket visszaszerezni, ám az
évek telnek, s csak egy látogatásra futja, amikor a gyerekek immáron idegenül néznek az anyá­
ra. Az öcsödi éveket a verés, a kínzás, a megaláztatás éveinek szokás tekinteni, ami valószínű,
hogy részben a költő utólagos kreációja, hisz túlnyomórészt azt kellett csinálnia és olyan elbá­
násban volt része, mint a többi falusi gyereknek. Disznókat őrzött, a földeken dolgozott, s ha
rosszul végezte a feladatát, jól elnáspángolták. „Én nem akarok kapálni / én nem őrzöm a disz­
nókat / én nem hajtom ki a libákat” (Szabad-ötletek). Mint vidéken felnőtt kisgyerek tudom,
hogy a mit akarok, az ott nem opció. „Öcsödön rossz volt / kellett volna két kis ló, kis nő, kis eke
/ kis ház, kis kutya, kis csikó, kis kasza, kis búza - / minden arányosan hozzám, mint ahogy
minden / arányos volt a nevelőapámhoz." Mint tudjuk, nem csak Öcsödön nem arányosak a
dolgok. A hangsúly persze itt a rosszon van. József Attila mindig a meggyötört, magányos, elha­
gyott és megalázott énből szólal meg és mindent elkövet, hogy ez a keresztúttörténet a lehető
legteljesebb legyen. Végigkísérhető, miként alakítja ezt az életutat az 1924-es Ma Este életrajzi
riportjától az 1937-es Curriculum Vitae-ig, s a Szabad-ötletek életrajzi utalásai is épp ezt a
keresztúttörténetet erősítik meg. Bár az élettörténet tele van gyötrő eseményekkel, ő mégis
gyakorta konfabulál. A CV-ben például két évesnek írja magát, amikor az apa elhagyta, holott
már három is elmúlt, s kizárt, hogy a visszaemlékezések szerint ijesztően jó memóriájú ember
egy ilyet ne tudna pontosan. A gyerekkori sérelmek örökös felhánytorgatásának célja, hogy a

? ?

4

diákmelléklet

sérelmi alap mindig eleven maradjon, s netán mitikus méretűvé növekedjen. Ezt szolgálják a
versek, ahol a képek és élmények gyakorta nyúlnak vissza ebbe az emléktárba. „A kisgyerek, ki
voltam, mégis él még" (Kirakják a fát, 1936). A visszaemlékezések és minden verbális közlés
örökösen tematizálja a sérelmet, egyedülállóvá teszik azt, ami vele történt, méghozzá úgy, hogy
ez a sérelmi alap magában hordozza minden szenvedő sérelmét. Olyan méretűvé van növelve,
ami alatt össze kéne roskadni, de ő mégis talpon van. Nem ismeri fel és pláne nem díjazza a
világ ezt az erőt és sorsvállalást, de ő mégis végigcsinálja, elemi erővel megy neki a világnak.
Bár okunk még csak lenne, de jogunk nincs kétségbe vonni azt a valóságot, amit a szerző megéltnek tekint, amivel megtámogatja a versben megszólaló ént.
Két év után, 1912 nyarán kerül vissza a mamához a két kisebb gyerek, Etus és Attila, s el­
kezdődik, helyesebben folytatódik a ferencvárosi nyomorultak élete, józsef Attila épp úgy él,
mint a többi koldusszegény utcagyerek. Egész nap az utcán, az akkor divatos golyózással, foci­
val telnek az órák, kisebb stiklik, apróbb lopások. A mama majd belegebed a munkába, s Jolán is
munkát vállal, mikor elvégzi a polgárit, a Bőrgyógyászati Klinikán lesz titkárnő. A szegénység
nem számolódik fel, de kevésbé feszítő, laknak és némiképp esznek. Erre az időre (1914) datál­
ható az első öngyilkosság, állítólag sértettségből, és afféle, a nővére iránt forralt bosszúból, mert
mikor Jolán rajtakapta, hogy cigarettázik a konyhában, jól felpofozta. Lúgot akar inni, ami a
cselédek körében a legelterjedtebb öngyilkossági mód volt ez idő tájt, ám a lúgot nem találja, s
helyette keményítőt iszik. „Aztán - aki meghal, az összeesik - a bögrét ügyesen a konyhaszékre
ejtve, összeestem. Végignyúltam a konyha kövezetén és vártam a halált... Nagyokat nyeltem,
habzani kezdett a szám... minden figyelmemet arra fordítottam, hogy a nyelvemmel minél több
habot toljak ki az államra... Nagy szomorúságot éreztem és talán meg is bántam volna a csele­
kedetemet, ha nőttön nem nőtt volna elkeseredésem amiatt, hogy senki nem veszi észre hal­
doklásomat... Hangosan fel-felnyögtem... Sóvárogtam, hogy jöjjön már valaki és vegyen észre."
Hogy tudatában volt-e annak, hogy ez nem öngyilkosság, s csak riogatni akart, vagy volt valami
tényleges szándék a halálra, a huszonöt éveskori visszaemlékezés ismeretében sem lehet el­
dönteni. Mindenesetre az öngyilkosság, mint életmegoldás megjelenik a palettán.
Kilenc éves, amikor kitör a háború, az eddigieknél is nehezebbé válik az élet, s a mama is
egyre betegebb. „Egyre rosszabbul ment a sorunk. Kivettem a részemet az üzletek előtt való
álldogálásokból - volt úgy, hogy este kilenc órakor odaálltam az élelmiszerüzem előtt várakozó
sorba és reggel fél nyolckor, mikor már sorra kerültem volna, jelentették ki az orrom előtt, hogy
nincs több zsír. Úgy segítettem anyámnak, ahogyan tudtam. Vizet árultam a Világ moziban. Fát
és szenet loptam a Ferencvárosi pályaudvarról, hogy legyen fűtenivalónk. Színes papírforgókat
csináltam és árusítottam a jobb sorsban élő gyerekeknek. Kosarakat, csomagokat hordtam a
vásárcsarnokban stb." (CV). 1917 novemberében a mama betegségének súlyosbodása miatt a
két kisebb gyerek újra nevelőszülőkhöz kerül, most Monorra, ahonnan néhány hónap múlva,
februárban hazaszöknek. A mama egyre betegebb, csak tejet bír enni, Attila szerzi be Kispestről
a fél liter tejet. Ő a legügyesebb beszerző, amihez ő sem tud hozzájutni, az nincsen. A háború,
mint politikai történés nem kúszik be az életükbe, csak egy olyan időszak, ami a létért való
küzdelmet tovább nehezíti.
Az utolsó háborús év nyarán a két kisebb gyerek a Károly király gyermeknyaraltatási akció
révén heteket tölt Abbáziában. Azt hihetnénk, ebben a néhány hétben valóra válik az első ka­
maszvers kívánsága. „De szeretnék gazdag lenni, / Egyszer libasültet enni, / Jó ruhába járni
kelni, / S öt forintér kuglert venni. // Mig a cukrot szopogatnám, / Uj ruhámat mutogatnám, /

163. szóm

55?

Dicsekednék fűnek fának, / Mi jó dolga van Attilának (Kedves Jocó, 1916-17). De nem. A látvá­
nyos királyi akció végül botrányba fullad, nyaraltatás helyett deportálás lesz. A sok ezer gyerek
ideiglenes szállásokon húzza meg magát, higiénia semmi, ivóvíz, hol van, hol nincs, enni alig
kapnak. Egy beszámoló szerint minden nap pakolnak és sírnak, hogy engedjék őket haza, s
mindehhez jön ráadásként, hogy a helyi lakosok, akiket szintén meggyötört a háború, rendkívül
ellenségesek az éhes idegenekkel szemben. Talán a nyomor, amiből a két józsef-gyerek érke­
zett, s amibe visszakerült oly nagy volt, hogy Attila a CV-ben érezhetően mégis hálával emlék­
szik vissza erre a nyárra: „1918 nyarán Abbáziában üdültem a Károly király féle gyermeknya­
raltatási akció jóvoltából."
A háború nem, de háborút követő forradalmak eszmeisége viszont áttételesen ugyan, de ha­
tással van az életükre, mert feltehetőleg az egyenlősdi eszméje hozza Makai Ödön ügyvéd szá­
mára azt a gondolatot, hogy akár olyan lányt is elvehet feleségül, aki nem a saját osztályából, a
felső középosztályból származik. A kiszemelt áldozat a titkárnője, József Jolán. Makai pénze és
lakása változást hoz. A mama kórházba kerül, s bár meggyógyítani nem tudják, de legalább
szakszerű ápolásban részesül. Attila Szabadszállásra megy a rokonokhoz élelemért, de mire
nagy nehezen, amúgy a vagon tetején visszaérkezik, a mama már nem él. Az 1919 decemberé­
ben mama nélkül maradt két kisebb gyerek Makai Lovag utcai lakásába kerül. Az összeköltözés
nem sül el jól. Makai doktor úrnak szólíttatja magát, Jolán új neve Jocóból Lucie lesz, ha vendé­
gek jönnek Etusnak kis köténykében, bóbitával kell játszani a cselédet, Attilának meg fel kell
szívódnia. Makai el akarja tüntetni a vendégei és ismerősei szeme elől az új rokonságot. A gaz­
dagtól kapott ajándékot, hogy enni és lakni tudnak, megalázásként élik meg a testvérek. És az
adományozó sem érzi otthonosan magát az új helyzetben. Örökösek emiatt a házaspár között a
veszekedések. Makai lesz hivatalosan a gyerekek gyámja. József Attilának valamilyen szakmát
szán. „Egy tavaszon és nyáron át az Atlantica Tengerhajózási Rt. Vihar, Török és Tatár nevű
vontatógőzösein szolgáltam" (CVJ. A sikertelen próbálkozások után a doktor úrnak végül be
kellett látnia, hogy taníttatni kell az amúgy kiváló képességű fiút, aki a polgárit könyvek nélkül
is jelesre végezte. Talán épp innen ered legendás memóriája, hogy a hallottakból és a véletlenül
rés-időre kölcsönkapott könyvekből kellett megtanulnia a tananyagot. Nem csak a saját verseit
tudta és szavalta kívülről, hanem bármit szinte lefotózott az agyával. A vele együtt kezdő pálya­
társakat, Zelk Zoltánt és Déry Tibort azzal kápráztatta el, hogy már az első találkozásukkor
kívülről felmondta nekik egy-egy költeményüket. Zelk ettől ellágyult, Déry túlzónak és dörgölőzőnek találta.
Makai egy rövid próbálkozást követően, mikor papot akartak volna nevelni belőle a szaléziánusoknál Nyergesújfaluban, Makóra adja középiskolába. Ez lesz az első kiegyensúlyozott
időszak az életében. A tanárok közül számosán sokra becsülik adottságait, szinte barátjukká
fogadják. Rengeteget tanul, megpróbál a legjobb lenni, hogy ne kelljen tandíjat fizetni utána.
Mert az egyetlen feszültséggóc, hogy Makai akarata örökösen megjelenik az életében, s ez az
akarat a pénzzel toppan be hozzá, s ő ezt a pénzt akarja kiiktatni, hogy ne kelljen egy külső erő
kényszere alatt cselekednie. Afféle proletár öntudat ez, mondhatni gőg, hogy nélküled is vagyok
valaki. Megpróbálja nyaranta összekeresni a szükséges pénzt. Közben a versek egyre fontosab­
bakká válnak életében. A levelek, amelyeket Jolánnak küld, legfőképp a pénzre - hogy nincsen,
vagy, hogy ami volt, mire költötte - koncentrálnak vagy a legfrissebb versekre. A kamasz fiú
megjelenik a Nyugatban. „Csodagyereknek tartottak, pedig csak árva voltam” (CVJ, írja a tőle
megszokott fordulattal, amikor a zsenialitás hitét és a kiszolgáltatottságot ellentétbe állítva

diákmelléklet
végül is mindkettőt megerősíti. Egy tanára segítségével eljut Juhász Gyulához, aki rajong az új
tehetségért, biztatja az írásra, majd a hamarosan Szépség koldusa (1922) címen megjelenő első
kötetének megírja az előszavát. „József Attila Isten kegyelméből költő, ezt meg lehet és meg is
kell mondani, és nagy fiatalsága olyan ígéretekkel teljes, amelyeknek beváltása - és ez nemcsak
és nem mindig a költőn múlik egészen - őt a leendő magyar poézis legjobbjai és legigazabbjai
közé fogja emelni" (Juhász Gyula: Előszó).
Hiába a 17 évesen kijött kötet, Makai Ödön ezt az egészet csak afféle játszadozásnak tekinti,
amivel mélyen sérti az ifjú költő önérzetét. Az anyagi függés felszámolása céljából elhagyja az
iskolát és munkát vállal. Bár az iskolának való hátat fordítás csak látszólag saját döntés. 1922ben olyan esemény történik, amit az internátus nem tolerálhat és kizárják. „Hogy bizonyságot
tegyek arról, írja Jolánnak, helyesebben Lucienek, hogy mégis szeretlek, jobban, mint Te gondo­
lod, megsúgom, hogy a vizsga felé haladó napokban, valami dekadens pillanat hatása alatt 'me­
gettem' hatvan drb. aszpirint, este fél kilenckor, egy óra múlva végig vágódtam a folyosón 41.6C
lázzal. Tíz órakor gyomormosás, elég kellemetlen valami, istentudja hány nap fekvés, aztán a
színjeles bizonyítvány." Egy másik levél tanúsága szerint egy év múlva újabb kísérlet követke­
zik. „Különben vonat alatt is feküdtem azóta, de engem fölszedtek, előttem valakit elgázolt”
(Levél Lucienek, 23. május 14.). Később a család bíztatására levizsgázik az utolsó két évből és
beiratkozik a szegedi egyetem magyar-francia-filozófia szakára. Mint mindig, ha valami új hely­
zetbe kerül, most is hihetetlen erőkkel veti bele magát a tanulásba, a lelkesedés addig tart, míg
az egyetem nyelvészprofesszora, Horger Antal (írói nevén Halász Péter vagy épp Horgász Pál)
el nem tanácsolja a tanári pályáról. „Lehettem volna oktató, / nem ily töltőtoil-koptató / sze­
gény / legény. //De nem lettem, mert Szegeden / eltanácsolt az egyetem / fura / ura. // Intel­
me gyorsan, nyersen ért //a 'Nincsen apám’ versemért" (Születésnapomra, 1937). Bár nem
rúgták ki, hiszen csak a tanári oklevél megszerzését vonták meg, a korábban a tanulmányaiba
oly lelkesen belefeledkező költő már csak ímmel-ámmal jár az órákra. Szeged leszerepelt előtte.
A leszereplést tovább fokozta, hogy perbe fogták egy verséért, a Lázadó Krisztusért (1923). Az
Élet-subás Úrról kissé Ady és a nyugatosok modorában írt verset istengyalázás okán perelték.
Ez a per ugyan meghurcolta a szerzőt, s első fokon egészen felfoghatatlan mértékű büntetést
kap (nyolc hónap börtön és kétszázezer korona pénzbírság), végül a Kúria megszünteti az
eljárást. A per ismertté tette az ismeretlen alkotót, akinek becsvágya, naggyá lenni akarása egy
jottányit sem csökkent. „Csókol Attila, a hírneves költő, / melyet nem szül kettő / sőt három
emberöltő" (1921). Hamarosan Bécsben látjuk viszont. Ott jár családi támogatással, de koldus­
szegényen egyetemre. A szegénységből hamarosan néhány új ismerős rángatja ki, többek kö­
zött Hatvány Lajos, aki ez időben épp emigrációban él. A modern magyar gondolkodás és mű­
vészet számos nagysága lakik ekkor az osztrák fővárosban. Attila megismeri Lukács Györgyöt,
Balázs Bélát, Lesznai Annát és megkörnyékezi Kassákot, aki meglátva a rímes verseket, a legen­
da szerint csak annyit mondott, hogy ez a költő afféle ügyeskedő, értve ez alatt, hogy formákkal
játszadozik, holott a háborút követően a rímes vagy szabad vers Kassák számára erkölcsi kér­
dés volt. A rímekkel való játszadozást a morális züllöttség és a szellemi elmaradottság jelének
tekintette. Hozzá kell tenni, egy későbbi időkből való kritikában József Attila sem bánt kesztyűs
kézzel a kálvini alkatú avantgárd harcossal. „Mindenelőtt állapítsuk meg, hogy Kassák versei,
noha agymunkatermékek, egyáltalán nem elmeművek. Nincs bennük semmi olyasmi, ami az
elmeműre bármiféle módocska módján jellemző volna. írásokat ír, amelyekben nincsenek meg
az írás jelei. Mondatokat mond, amelyek a mondattani kapcsolatokat nélkülözik. Képeket kép­

163. szóm

7

? ?

zel, amelyek közül hiányzik a szemléleti folytonosság. Gondolatokat gondol, amelyek jelentést
nem hordoznak. Összetételeket gyárt, anélkül, hogy dolgának jelentősége volna. Avagy miféle
jelei vannak az ilyen írásnak, miféle kapcsolatokra lelni az ilyen mondatok között, mifajta foly­
tonosságot szemlélhetünk az efféle képeken át, bukkanunk-e jelentésre az ilyen gondolatokban,
egységnek mondhatjuk-e az ilyen összetételeket, és egyáltalában van-e jelentősége az ilyen
dolgoknak és mindezek ilyetén összedolgozásának hogy: 'A virágnak árnyéka van, a felhőnek
aranyból koronája minden a te szemeidtől függ s attól az acélcilindertől, ami a domboldalon
ketyeg?’ Ez csak egyetlen sora, egyetlen versének kezdete. De a folytatása se más, de a többi 34
drb. se más" [Kassák Lajos 35 verse, 1931).
József Attila közeledik mindenkihez, minden kisebbségi komplexusa ellenére megpróbál
beilleszkedni, s nem utolsósorban előnyökhöz jutni. „Bécsből, írja a CV-ben, egy szörnyű nyo­
mortanyáról, ahol négy hónapig lepedőm sem volt - egyenesen a Hatvány kastélyba kerültem
vendégnek Hatvanba.” Az önéletrajz kicsit megint csúsztat, hisz a nyomorultságból már előbb
kikeveredik. „Nem kellemetlen, írja Lucienak 1926 júliusában, a császári vadaskert kellős köze­
pén, Erzsébet Királyné Kaiserin Elisabeth volt lakosztályában, mely Hermes-villának neveztetik
a laikus burzsoázia által két hetet, esetleg csak egyet eltölteni." Csak ezt követően kerül a hat­
vani kastélyba nyárra. Pazar életkörülmények, megbecsülés a háziak részéről. „Gyönyörű park
szobám olyan, olyan, amilyen még nem is volt, saját külön íróasztallal” (Lucienek, 1926. augusz­
tus 2.). Most tanul viselkedni, késsel-villával enni. A szárnyasokkal megküzdeni nem kis feladat,
de ott a német nevelőnő, Hertha, aki megsegíti, ha ilyen vacsora van, kéresse a szobájába, s
majd ott közösen megtanulják a kés-villa használatot. Megtanulták, s még valami mást is, szer­
elem szövődött a két ember között, s ez most már nem az a diákrajongás, mint volt Makón Gebe
Mártáért (Üdvözlés, 1922), Deák Olgáért (Szerelmes vers, 1923) vagy Espersit Máriáért (Lány­
szépség dicsérete, 1923). Attila rögvest el is határozza magát, hogy Herthát elveszi feleségül,
ahogyan elhatározta a tíz év körüli Fuchs Reneé esetében is még kisiskolásként.
A ház úrnője, Hirsch Albertné, Hatvány nővére felajánlja József Attilának, hogy elintézi, hogy
Párizsban tanuljon. És elintézte, igaz, a zsidó hitközség támogatásával, amint a pártfogó jelezte
is egy arra érdemes zsidó fiatalember helyett. Beiratkozik a Sorbonne-ra, elkezd vadul franciául
tanulni, már megint, mint minden kezdetnél irgalmatlan lendülettel. A maga számára kiötlött
módszertől ma valószínű a legigénytelenebb nyelvtanár is falnak menne. „A magyar-francia
szótár első negyven oldalát tudom kívülről, pedig csak négy napja tanulom. (...) így azonban
napi tíz oldallal egy hó múltán kívülről tudom a szótárt és ha közben a felét elfelejtem, akkor is
tudok úgy kb 18000 szót" (Lucienek, 1926. október 15). Franciául kezd el verset írni, néhány
meg is jelenik. A párizsi évek minden lendületessége ellenére megint csak a kolduskenyér idő­
szaka volt. A levelek tanúsága szerint örökös a pénzhiány és az éhezés. Hogy pontosan mit
jelent ez, ma már nehéz megítélni. Mindenesetre az év lezártával egy hónapot tölt a költő nem­
zetközi vándorokkal együtt a tengernél egy halászfaluban. Etus is utána utazik. Alig tudnak
hazajutni, mert egy nizzai kaland során szerzőnk ruletten eljátssza az útiköltséget.
Nem nehéz észrevenni, hogy József Attila életében a szegénység és a relatív jólét elég gya­
korta váltogatta egymást. Mintha a nyomorultságba bekínálkoztak volna a jó, némikor egészen
kiemelkedő körülmények. A vágyat, hogy kikeveredjen a mélyszegénység fogságából, s a lehe­
tőséget, hogy ne ragadjon meg gondolkodásában a megélhetésükben megalázottak szintjén,
épp ez a váltakozás okozza. A jobb időszakok keltik fel benne a szellemi érdeklődést, hozzák a
tanulmányokat, a tudást, s persze tovább erősítik benne a naggyá levési ambíciót, ahogyan

? ?

*

diákmelléklet

elmélyítik a sérelmeket is. Miért nem jár nekem örökösen az, ami a Hatvány családnak jár?
Miért nem jár nekem az, ami Illyés Gyulának jár? Pláne Illyés Gyulának, akit néhány év pajtás­
ság után tulajdonképpen élete végéig szinte patológiásán utált, ha véletlen egy verse a kezébe
került a sárga földig alázta. „Téged szeretnek: könnyen értenek, /nem kérdezed, ha félni kell,
hogy félj-e; /én tulmagasra vettem egemet /s nehéz vagyok, azért sülyedtem mélyre” (Egy
költőre, 1937). A sértett öntudat, hol porrá omlik, hol gigantikussá növekszik, s belefut az 'én
vagyok a legnagyobb' érzésébe. Neki megalázó, ha pusztán jó költőnek tartják vagy kiválónak,
egyedüli akar lenni, aki minden minősítés fölött áll. „Én költő vagyok, de nem kell dicsőség, / ne
ünnepelje bennem senki hősét / ily ünneplést én Istenre hagyok / Ő az, hogy nincs nagy, kinél
nincs nagyobb" (1937).
A külhoni vándorlás új gondolatokat is hoz szerzőnk életébe, megerősödik és ideológiailag
is megkapja a támaszait a baloldali, ez idő tájt anarcho-kommunista gondolat, Párizsban be is
lép az Union Anarchiste-Communiste-be. Immáron megnyílt számára egy eszmerendszer, ami­
nek alapján logikusan tudja kritizálni a társadalmi rendet. Ebből az időből kevés írott anyag
maradt, főleg a levelek, de hamarosan megszületnek azok a baloldali versek, amelyek amúgy
még nem szigorú agitatív hanggal, de már egyértelműen nekimennek a társadalmi rendnek. Az
ekkor született dalok játékosak, viccesek, nincs bennük rigorózus követelőzés és makacs akarnokság. „Ahol nincsen villanylámpa, gyújtsd a burzsujt gyertyalángra, / ahol nincsen hús a
babban, / füstölt burzsuj főjön abban" (Szabados dal, 1927). Ebben az időben fokozódik a tu­
dományos érdeklődése is, bár makói tanára és barátja, Galamb Ödön szerint már korábban is
érdeklődött Einstein és a relativitás-elmélet iránt. Egy Bécsből írt '26-os levelében hosszasan
fejtegeti, mit gondol az új fizikai felfedezések kapcsán. A tudományosan kicsit amatőr szöveg­
ben egészen unikális észrevételek vannak, például pozitív elektronokról ír, holott a fizika ezt
csak 1932-ben fedezi fel. A legfontosabb azonban, hogy a művészet kapcsán tett észleléseit köti
a természettudományokhoz. „A művészettel kapcsolatban született elgondolásaim juttattak
oda, hogy most már a fizika nyelvén kifejezve, jelen van egy másik Univerzum is. Ti. a mi uni­
verzumunk a pozitív és negatív elektronok rendszere, és a másik jelenlévő univerzum pedig
azoké, melyekhez képest a jelen ismert negatívok-pozitívok; illetve a jelen ismert elektronok
pozitív és negatív egyedei által alkotott rendszer - pozitív rendszer, és ennek megfelelően van
negatív rendszer is" (Galamb Ödönnek, 1926. január). Ez a figyelem és gondolkodás egyértel­
művé teszi, hogy a kortárs tudomány és művészet ember- és világképe mindig kéz a kézben
halad. A tizenkilencedik század ok-okozati rendszerre épülő nagy realista regényei tükrei a kor
newtoni alapokon nyugvó tudományos gondolkodásának, s nem véletlen, hogy a kvantumfizika
felfedezései után ezt a logikát ma már csak a ponyvaregények szerzői követik. József Attilánál
ez a tudományos érdeklődés hozzájárult az egzakt nyelvkezelés kialakításához, hogy lehántsa a
felesleges érzelmi tónusokat a versekről, s nem utolsósorban megalapoztak olyan slágerverse­
ket, mint az Eszmélet (1934) vagy az Óda (1933).
Ez az időszak a tudomány terén szerzett ismeretek és az ideológiai változás mellett a poéti­
kai felismerések szempontjából sem elhanyagolható. A Párizsból Gáspár Endre műfordítónak
írt 1926-os levelében beszámol, miféle változások várhatók a költészetében, s tulajdonképpen
már ekkor, 21 évesen megfogalmazza azokat az esztétikai elveket, amelyekhez egész életében
tartani fogja magát. „A romantika elillant belőlem, s ami még maradt volna, azt akarattal fújtam
széjjel. Azaz semmi sincs, amit megokolás nélkül leírnék, csupán azért mert tetszik." „Ezek után
természetesen arra törekedtem, hogy minél tényszerűbben fejezzem ki az elmondandót, még­

163. szóm

♦

? ?

pedig a szimbólumi lehetőségek kizárásával, vagyis, hogy az elmondott tény minden mellék­
gondolat kizárásával jelentse az érzést." „Verset - írja alább- most már oly komolyan írok,
mintha sortüzet vezényelnék az elítéltre vagy autót vezetnék a tüntetők között. Ha kezembe
veszem a tollat, tudom, hogy pontosan megoldandó matematikai feladat előtt állok s hogy ezt a
vállalt, illetve szervezetem és fene tudja, milyen erők által diktált stúdiumot a legpontosabban
kell megoldanom."
A művészet elmélete már egész fiatalon érdekli. A fennmaradt töredékekből, levelekből, fé­
lig megírt dolgozatokból látszik, hogy a cél egy általános művészetesztétika létrehozása. Rend­
kívül inspirativ gondolatok tárháza ez a néhány tucat szöveg. „Búját-baját és örömét a kovács
belekalapálhatja a patkóba az mégis legföljebb arra a kovácsra lesz jellemző, de semmiesetre
sem a patkóra" (A kompozícióról, 2), írja kihangsúlyozva ezzel, hogy az alkotás első lépése,
hogy a mű tárgyát leszakítjuk a privát érzelmekről és tárgyszerűen formáljuk. Ugyanakkor, ha
mélyebben vizsgáljuk az alkotás folyamatát, láthatjuk, hogy nem ez a teljes igazság. A mű sosem
tud olyan tárgyszerűvé válni, mint egy kézműves termék, hiszen a belőlünk kiszakított és tárgy­
szerű alakításra átadott téma folyamatosan kapcsolatot tart a létrehozó aktív érzelmeivel és
megihletődik általa. így alakul ki az a furcsa kettősség, ami egyszerre teszi a művet eltávolítottá
és kapcsolódóvá. Minden művészi megszólalás mimikri. Szerepből beszélünk, ám fontos, hogy
mennyire engedjük magunkhoz közel ezt a szereplőt, s hogy a szerep ne legyen ellentmondás­
ban a tényleges lelki alkatunkkal. József Attila nagyon közel engedi magához ezt a szereplőt.
Közvetlenek a megszólalásai, hétköznapi nyelvet használ és azt a látszatot kelti, hogy a versben
megénekelt én azonos vele. Ezt kihangsúlyozza az életrajzi elemekkel, pontos utalások vannak,
s számtalanszor megnevezi magát vagy épp a szerelmét. A művészi aktust mindig szeretethiány
generálja. Szeressetek jobban, s akkor felszámolódik bennem a szorongás, a félelem a világtól.
József Attila szeretetvágya ebből a nagyon közvetlen versalany használatból is jól látszik. A mű
által keltett hatást azonnal vissza akarja szeretetként csatolni, méghozzá a privát énjébe. Az
első kötet Kassák által irtóztatónak tartott címét, a Szépség koldusa helyett a szeretet koldusára
lehetne váltani. Amúgy versek és a visszaemlékezések mutatják, mennyire benne volt szerzőnk
jellemében a koldulás, a kéregetés. Bármennyire is megalázónak tartotta, mégis volt benne
valami olyasmi, hogy nekem jár az, hogy segítsetek, s ha valamit nem kapott meg vagy keveset
kapott, a világ ellene való acsarkodásának érezte. Holott kirajzolható a keresztúttörténet mel­
lett, amit József Attila alaptörténetnek tekintett, egy másik, a megsegítés története, ott voltak a
segítők is végig az életében, Makai Ödön, a makói tanárok, Juhász Gyula, Hatvány Lajos és
Hirsch Albertné, Hatvány Bertalan és sorolhatnánk. De az ő megszólalásának biztonsága épp a
szenvedéstörténetből fakad, ekként a segítők csak úgy szerepelhetnek, mint akik megtették azt
a minimumot, hogy szerzőnk még tudjon szenvedni.
Az esztétikai írások másik fontos gondolatrendszere az egyedire és általánosra vonatkozik.
A műalkotás se nem ez, se nem az, állítja, de valójában ez is és az is. Ha pontosítanánk, azt kéne
írnunk, hogy a műalkotásban az egyediség és az általános vagy tipikus aránya hozza létre a
befogadás lehetőségét. A tipikus segít abban, hogy rögvest felismerjük, hol vagyunk, az egyedi
pedig lehetővé teszi a személyes azonosulást.
Olyan kulcskérdésekbe is belemegy, mint a valóság és a mű viszonya, hogy miképpen válhat
a mű teljes világgá, amikor nincs benne az egész világ. Azt írja, a mű terébe, ha belépünk ez a
teremtett tér válik az egyetlen valósággá, mert minden egyéb valóságokat maga mögé utasít.
Ami részben igaz, másrészt mégsem teljesen, hisz a mű terébe a magam tapasztalati anyagával

? ?

10

diákmelléklet

lépek, ami kívülről hozott valóság, s amikor a mű tapasztalati anyaga és az enyém, mint befoga­
dóé találkozik, akkor válók érintetté, akkor történik meg a katarzis. Ha a saját valóságom nélkül
lépnék a műbe, mindig kívül maradnék, ismeretterjesztő utazás lenne a mű megismerése, s a
megérintettség elmaradna. Mondhatni, a mű nem maga mögé utasítja a belső valóságomat,
hanem maga mellé emeli, s mint afféle cimborák, együtt teremtik meg a műélményt.
Bár a Benedetto Croce intuícióalapú esztétikájának hatásától és ellenhatásától nem mentes
szövegek számtalan izgalmas gondolatot hordoznak, esztétikai szempontból a Babits-kötetről
írt kritika (Az Istenek halnak, az Ember él - Tárgyi kritikai tanulmány Babits Mihály verseskö­
tetéről, 1930) a legérdekesebb, mutatván, hogy egy alkotó akkor tud igazán pazar gondolatok­
hoz jutni, amikor konkrét mű kapcsán beszél a művészetről. Csak néhány alapvető idézet, amit
érdemes volna akár kátészerűen tanítani minden idők kezdő alkotóinak: „A lélek pedig e legna­
gyobb szükség okából (ti, ami miatt a költő verset ír) átlényegül ihletté, amely a szemlélhetetlen
világegész helyébe szemlélhető művészetet alkot. Műalkotáson kívül egészet soha nem szemlé­
lünk” (1). „A kész művek csoportja felosztható erkölcsösökre és erkölcstelenekre... A művek
önértékét azonban az efféle csoportosítás nem érinti" (2). Az elméleti bevezetőt követően gór­
cső alá veszi a verseket és kegyetlenül elbánik Babitscsal, s ugyanakkor számos fontos verstani
kérdést érint, kikel a zavaros megfogalmazások, a képzavarok, a hanyag formakezelés és a
pontatlanság ellen. Kitűnő példákat talál Babitsnál mindenre. És olyan fájdalmasan evidensek
az igazságai, hogy ezt olvasva teljesen lemeztelenítve látjuk a nagy irodalmi döntnököt. A lelep­
lező kritikának meg is lesz a következménye. Hiába várományosa az ekkor induló Baumgartendíjnak, ami megoldotta volna gyalázatos anyagi helyzetét, ezzel a szöveggel a díjazást, ami
Babits döntésétől függött, ellehetetlenítette.
Minden alkotónak fontos, hogy mi az a hely, ahonnan beszél a világról, József Attiláé a ma­
gányos, el nem ismert, szegény alkotóé, akit zsenialitása és persze származása elrekeszt a töb­
biektől. Mintha mindig, amikor jobbra fordult volna a helyzete, provokálni akarná a jó fordula­
tot. Nem akarta elveszíteni a megszólalás biztonságos helyét. Olyan ez, mint a betegség, ami tele
van gyötrődéssel, fájdalommal, megaláztatással, mint a rossz házasság, amiben fájdalom perce­
ket is tölteni, de nem akarom elhagyni, mert odaszocializálódtam, a rossz a számomra ismerős
világ, a biztonság. Egyik rajongott példaképe Villon, ő a minta számára, hogy ha netán valaki
kiemelné a szerepkörből, miképpen sodorja újra bajba magát. Mert ha elhagyná ezt a helyet,
kockáztatná a megszólalást, ami számára a legfontosabb. Már a Makóról írott levelek sem fóku­
szálnak másra, csak az írásra, ja és a pénzért való kuncsorgásra. Adjatok pénzt, hogy élni tudjak
és létre tudjam hozni a remekműveket, ugyanakkor sosincs annyi pénz, hogy kikeveredhessek a
nyomorultság életvilágából. S ha mégis, objektíven nem is úgy van az az éhezés, mint azt írja,
akkor nem hiszem el, hogy vendégségbe hívnak a jóakaróim és megetetnek. Emlékezetes egy
Hatvány Bertalannál való vendégeskedés, amikor a napok óta éhező József Attila csak különle­
ges koktélokat kaphatott, amitől teljesen kikészült. Számtalan történet igazságtartalma kérdé­
ses, de valódisága épp nem a valósággal való összevetésben mérhető, ahogyan a műalkotás
valósága sem a valóságon, hanem önmagán belül igazolható, József Attila valósága az volt, amit
ő valóságnak élt meg.
Visszabódulva az elméletből a fiatalkori költészethez, ahol szerzőnket elhagytuk valahol
Makón, Bécsben és Párizsban. Ha végigolvassuk a korai versanyagot, látható, hogy olyan alko­
tóról van szó, aki rendkívül ügyesen tud belebújni más alkotók mentéjébe. Nem költője ez idő­
ben ő a költészetnek, hanem színésze. Hol Ady, hol Juhász Gyula, vagy csak általánosan a nyuga-

163. szóm

"

? ?

tosok egyenruhájában díszeleg. „Már adybb vagyok Adinái,” írja Jolánnak Makóról 16 évesen, s
tényleg elég csak az 1922-es versek címeit sorolni, hogy ez napnál világosabban látszódjon
(Ősapám, Fiatal életek indulója, Nagy ajándékok tora, Ó, zordon Szépség, Bús magyar éneke,
Baál). Vagy belekukkantani egyik-másik '23-as versbe: „Versem komor, félelmes bajtárs, / a jaj­
mezőn, ha nagy a zajgás” (Versem komor...). Némikor az újnépiesség jegyében felező nyolcasos
népdalformában énekel. Sokáig ezt az irányt, Erdélyi Józsefet, később a tiszaeszlári perről írt
versével (Solymosi Eszter vére, 1937) elhíresült költőt tartja a legkiválóbb alkotónak, holott egy
nagyon egyszerű dalköltészetről van szó Erdélyi esetében, ami a jó ritmuson és az egyszerű
közlésen kívül más erényekkel nem bírt. De ekkor épp ezt a természetes és egyszerű, mindenki
számára érthető megszólalást tartja az egyik legfontosabb útnak, s ennek nyomai tulajdonkép­
pen az életmű egészén tetten érhetők. A népdalszerű versek, amilyen a Szegényember balladája
(1924), a Kertész leszek (1924), a Tiszta szívvel (1925), az Ülni, állni, ölni, halni (1926), a Bet­
lehemi királyok (1929), a Regös ének (1930), A kanász (1932) minden korszakban fel­
felbukkannak, olyannyira, hogy még az utolsó vers záró strófájában is népdalt idéz meg: a „Szép
a tavasz és szép a nyár is" sor (íme, hát megleltem hazámat, 1937) egyértelműen utal a „Szép a
tavasz, szép a nyár, / Szép aki párjával jár" kezdetű Bartók-gyűjtésre. Rengeteg népdalt ismert,
szöveget és dallamot is. Magyar Mű és Labanc Szemle (1930) című vitairatában lándzsát tör a
népköltészet nagyszerűsége mellett. „Tény az, hogy egymagában egyetlen műköltő sem kelhet
versenyre a népköltészettel, amely értékes mozzanatainak egyetemében a tiszta valóságra való
tiszta eszmélet páratlan teljességét éri el." És egyértelműen állítja, hogy nincs egy nemzetnek
két költészete, „a műérték szempontjából különben is közömbös, hogy a csodálatos tökélyű
Odysseiát egy Homérosz nevezetű egyénnek köszönhetjük-e, avagy a barangoló kobzosok
százainak." Mindennek a szemléletnek a természetes és egyértelmű közlés vágyának követ­
kezménye a beszélt nyelviség alkalmazása, amely hihetetlen erővel megnöveli az artisztikus
képek, s a versben megszólaló én erejét. „Úgy reméltelek, mint kétségbeesve, / hülyén, (még
ifjan) hívtam a halált - / nem jött hálaisten" (Elmaradt ölelés miatt, 1936), „Mint aki orvosért /
vágtat vad utakon, / úgy dobog a szivem. / Hallgatom, hallgatom. // Mért fekszel betegen? / Mi
kéne? Két pofon? / Nyugalom, szerelem. / Szerelem, nyugalom” (Kedvesem betegen..., 1937). A
harmadik út, ami bizonyos szempontból a legkevésbé volt adekvát szerzőnknek, ez a szabad­
verssel való kacérkodás volt, amilyen az Ekrazittömeg, a Pilóta (1925), az Ifjúmunkás, a Mun­
kás, a Kovács (1926), tele szürreális és expresszív képekkel. „Az utak lassanként fölemelkednek
s észre se / vesszük, hogy levegőben járunk. / Eltévedt sugaraink visszaszállnak a vadmadarak
/ tojásaiba” (Ekrazittömeg). „Tűz van! / Ég a malom! / Ne bántsatok, én nem akarom, / jaj, tán
csak bennem ég az a malom?” (Tűz van, 1924). Ez a Kassákot idéző mimikri egy olyan szerző
számára, aki könnyeden és felszabadultan bánik a formákkal, s nem idegenkedik a legegysze­
rűbb rímszerkezetek érvénnyel való megtöltésétől, akár a ragrímektől sem (Ülni, állni, ölni,
halni, 1926, A hetedik, 1932), annak a szabadvers volt a börtön. Bár a képalkotás terén végül is
az avantgárd meghozta az eredményét, a szürreális vagy épp expresszív képépítés innentől
folyamatosan fellelhető a versekben.
József Attila az irodalomban akkor jelenlévő három esztétikai és egyben hatalmi bázist pró­
bál bevenni, tulajdonképpen félsikerrel, s e három mellé csapódik hamarosan a negyedik, a
baloldali kommunista eszméket megéneklő agitatív hol legális, hol illegális pártköltészet (Favá­
gó, 1929, Párbeszéd, Szocialisták, 1931, Mondd mit érlel..., 1932, Bérmunkás dala, 1933). E
négy front tulajdonképpen le is fedi az országot eszmék és érdekcsoportok szempontjából. E

55 12

diákmelléklet

négyes irányultság, ami a társasági viselkedéséből és működéséből is kiolvasható volt, okozta,
hogy a kortársak afféle kaméleonfigurának tekintették, vagy netán köpönyegforgatónak, aki hol
ennek, hol annak válik szócsövévé, de végül, mint a József Attiláról mintázott Nagy Lajos-hős,
Gerlei a Budapest nagykávéház című regényben, az elvárások szerint alakítja a verseit, s ott köt
ki, ahol kifizetik a kávéját
Mindent elkövet, hogy beleilleszkedjen az irodalmi életbe. Barátkozik, társaságba jár, örök
helye a Japán kávéház. Itt vannak, akik inkább modernek, az öregek a New Yorkban vagy a
Hadikban székelnek. Bár átmegy máshová is, csapódik az öregekhez, ha lehet, például egy idő­
ben Karinthy fegyverhordója lesz, később Kosztolányiért rajong, Tersánszky, Nagy Lajos írók­
ként is a kedvencei. Örökös sakk- és vitapartner. És mindenben győzni akar. Ha egy vita nem
zárul le, mellécsapódik a vitatársnak és hazakíséri. Nem számít, ha mint Nagy Lajos esetében
volt, a másik egy szót se szól. Nem lehet levakarni, tapad. Kerülni kell a vele való ütközést, mert
fél nap, fél éjszaka akkor elveszett. Néha még a vitákért lelkesedő zeneszerző, Reinitz Béla is
kiájul mellőle. Mennek haza, éjjel öt van és József Attila még mindig nyomja Nagy Lajosnak,
akinek már nincs kedve szólni sem, csak egy mondatot mond, búcsúzóul, mikor becsönget a
házba. Az a baj Attila, hogy te azt hiszed, mindenben csak neked lehet igazad.
A társasági mozgás hozza 1928-ban az első nagy szerelmet, Vágó Mártát, aki később a mi
profán Krisztusunk egyik evangélistája lesz. Bár év elején még Lucának énekel és vall szerelmet,
s írja azokat az apró gyöngyöket, a Ringatót, és a Tedd a kezedet, amitől tényleg megszakad a
szív, ha van. „Tedd a kezed / homlokomra, / mintha kezed / kezem volna. // Úgy őrizz, mint / ki
gyilkolna, / mintha éltem élted volna. // Úgy szeress, mint / ha jó volna, / mintha szívem
/szíved volna.” József Attilát nem zavarta, kinek van címezve a vers, hogy gyaníthatóan Wallesz
Lucának vagy netán az anyukájának, Gyenes Gitta festőnőnek, hiszen szerzőnk mindkét irány­
ban próbálkozott, s a versben megnevezett gesztus, a homlokra tett kéz mélyen anyai jellegű.
Faludy György elmondása szerint egyszer megkérte a Gyenes Gittánál összegyűlő művésztársa­
ságot, hogy nézzék az erkélyről vasárnap délután a menetrendszerűen közlekedő ceglédi sze­
mélyvonatot, mert ott ki fogja mutatni a Luca iránti szerelmét. A népes társaság ott tolongott az
erkélyen, mikor feltűnt a vonat. Attila kihajolt az egyik ablakon, kalapját maga mögé hajította és
gyufával lángra lobbantotta a korábban benzinnel meglocsolt haját. Bárkihez is szól a vers, a
második találkozásukkor ezt olvassa fel Mártáéknál. Szerzőnk először keveredik művelt, vi­
szonylag jómódú, a budapesti értelmiségi közegben otthonosan mozgó liberális család életébe.
Ez a család a belső működésével és kapcsolatrendszerével, egyszerre ijesztő és egyszerre vonzó
is. Ő is ilyen családban szeretne élni, neki is ilyen életkörülmények, kapcsolatok, a világban való
mozgás magabiztossága kell. A budapesti elit akkor is egy zárt társaság volt, jól képzett és jó­
módú férjek és feleségek, akik között Attila minduntalan megélte az idegenséget, bár szinte
nem hajtotta más, mint királynak lenni ebben a közösségben, valami csoda, mondjuk a versek
révén újraírni a hierarchiát. A családtól való lenyűgözöttséget követi a Mártától való lenyűgözöttség. Szerelem ez, a másiktól teljes odaadást követelő szerelem, ami alig, hogy elindul, József
Attila bejelenti az igényét a házasságra, s persze a mielőbbi testi együttlétre. Tudjuk nem ez az
első ilyen ajánlat, s persze nem is az utolsó. Az apa szemben József Attila későbbi gyanújával,
hogy az osztálykülönbségek miatt meg akarta akadályozni a kapcsolatot, végül is hozzájárul a
házassághoz. Csupán két feltétele van, legyen József Attilának állása, amit el is intéz neki, s hogy
Márta menjen egy évre Londonba tanulni. Ha ezt kibírja a kapcsolat, nosza. De nem bírta ki.
Mindenki másképp emlékezik, József Attila Márta eltávolodását éli meg, s hogy a szülők a kéz-

163. szám

,3

»

deti elfogadás helyett, minden erővel le akarják beszélni a lányukat a házasságról. „Azt kívántad
tehát, írja az egyik utolsó levélben, hogy hasonló legyek olyan emberekhez, akiktől lényegileg
különbözők, szerinted hátrányomra, szerintem előnyömre, de mindenesetre minőségileg.”
(Vágó Mártának 1928. 12. 15.). „Egy jómódú lányt szerettem, / osztálya elragadta tőlem. /
Kétnaponta csak egyszer ettem / és gyomorbajos lett belőlem”, írja a Végül című versben, s
végül a szakítás következtében neuraszténiával kórházba is kerül. Márta indoka inkább az
lehet, bár ez inkább mese, mint valóság, de ki fogadná el, hogy egzisztenciális okokból leszámol
egy szerelemmel, hogy neszét veszi, az ekkor már illegális vagy féllegális baloldali színtéren is
mozgó költő összetalálkozott valakivel, azzal a bizonyos Szántó Judittal, akinek már volt egy
költő férje, a vonalas kommunista, a világforradalmat most épp Moszkvában szervező Hidas
Antal. Judit kemény volt. Nehéz múlttal, apátlansággal, szegénységgel és teljes elkötelezettség­
gel a kommunizmus mellett. A barátok utálták. Ez nem Attilához való, mondogatták, holott öt
évet végül is ő tartott rendben, hogy volt lakás, volt enni, volt megvarrt ruha, s legalább hatszor
mentette ki Attilát a végzetes idegösszeomlásból. Épp ez az az öt év, amikor József Attila költé­
szete elindult az abszolút csúcsra.
A Párizsból való hazaérkezés után összességében inkább tekinthetjük József Attila életét
kortörténetnek, néha párttörténetnek, mint élettörténetnek. Alig van dokumentált esemény.
Négy exponált szerelem és idegbántalmak. Költözések, szegénység, sértődések, megbántódások, irodalmi haragvások. Mintha szerzőnk életének lényeges, mondjuk úgy a felkészülés evan­
géliumi szakasza Párizsban lezárult volna. Mintha semmi más nem volna hátra, minthogy a
gyerekkorban összeszedett és belül gigantikusra növesztett szenvedés keresztjét végigcipelje a
Kálvária-dombra. Méghozzá egyedül, hisz ennek a költészetnek a története az egyedül cipelés
története. Ha az önállósult költészetet szakaszolnánk, akkor az első törekvés valamiféle panteisztikus vágy, hogy úgy feloldani az alapszorongásokat, hogy az ember feloldódjon a természet­
ben, ahogyan a Nem én kiáltok versben írja, „Légy egy fűszálon a pici él / s nagyobb leszel a
világ tengelyénél" (1924J vagy a plasztikus és eleven képekben az ént és a természetet bonthatatlanul összefonó Harmatoscskában, „Fáradt és együgyű, / vagy tán csak jó vagyok / s reszke­
tek, mint a fű / és mint a csillagok” (1929J. E feloldódással párhuzamosan, illetve e feloldódás
kudarcát megélve jön a másokban, a közösségben való feloldódás vágya. Erről szólnak a prole­
tár-versek, a közösség megtalálásáról és felvállalásáról. „A mozgalom vár, munka és család, /
míg megbukik a kizsákmányolás, / a sarló villan, sújt a kalapács / s börtönről, gyárról lehull a
lakat. / Éljen a Szovjet, a munkástanács! / Testvér, segítsd a lebukottakat" (Lebukott, 1930).
„Vers, eredj, légy osztályharcos! a tömeggel együtt / majd felszállsz! (Szocialisták, 1931). Ám
hamar dugába dől ez az akarat is és marad a létnek kitett, magára maradott én. „Az ember végül
homokos, / szomorú, vizes síkra ér, / szétnéz merengve és okos / fejével biccent, nem remél”
(Reménytelenül, 1933). „Tudod, hogy nincs bocsánat, / hiába hát a bánat" (Tudod, hogy nincs
bocsánat, 1937). A reményt veszített a világtól való elidegenedettségéből újra és újra kétségbe­
esett küzdelmet folytat, hogy kitörjön, hogy az utolsó csatorna, a szerelem révén újra feloldód­
jon a világban és felszámolja az ember és természet, ember és másik ember viszonyába belekó­
dolt ontológiai feszültséget. „Én nem a tusától szabódom: / szerelemért csalok, ölök - / bár
lehetőleg korrekt módon" (Csak most..., 1937). Erről a küzdésről szólnak a Gyömrői Edithez és
a Flórához írott versek. „Tudnál-e Flóra, annyira szeretni, / erényeidből épül-e szerencse. /
hogy mind a kínt, mit nem lehet feledni, / hű szeretőd munkáján elfeledje?" (Flóra, 1937). És
minden mögött ráadásul ott ólálkodik a determináltság, hogy nincs menekvés. „Nem emel már

? ?

H

diákmelléklet

föl senki sem, / belenehezültem a sárba. / Fogadj fiadnak, Istenem, / hogy ne legyek kegyetlen
árva” (Nem emel föl, 1937).
Az életmű olyan keresztúttörténet, amely során a versben beszélő én megpróbálja a kijutást
a magányból, majd újra magára marad az Olajfák hegyén és a Golgotára felkaptatva. Nincsenek
Simonok és Mária Magdolnák. Csak a létünk súlya van és a súllyal való magányos birkózás. És
itt ragadható meg József Attila mindenkitől eltérő különlegessége, az ember partra vetettségének tragikus detektálásában, s e sorsnak odavetett konc- vagy kolonc-én hihetetlenül pontos
feltárásában, amely során az utolsó években eljut odáig, hogy a semmibe vetettség a belső
semmisségérzéssel ölelkezik össze, űr az ürességgel. S a két semmi morzsolódásában lassan, de
biztosan felszámolódik a vers-én. „Le vagyok győzve, (győzelem ha van) / de nincs, akinek
megadjam magam. / Úgy leszakadtam minden más világról, / ahogyan lehull a gyümölcs az
ágról” (1937). És a figyelem egy pillanatra sem taknyol el a privát érzelgősségen, mindvégig
megőrzi a pontos, némikor ironikusan reflektív énfeltárást. „Magadat mindig kitakartad, /
sebedet mindig elvakartad, / híres vagy, hogyha ezt akartad. / S hány hét a világ? Te bolond”
(Karóval jöttél, 1937)
Sokszor gondolunk méltatlankodva a kortársakra, hogy miért nem látták, hogy mekkora al­
kotóval van dolguk, s miért nem tették fejére a glóriát, megmentve így a betegségbe való belesüppedéstől. Miért születhettek efféle levelek: „Aljas disznó vagy. Olyan aljas, hogy Márti jelen­
létében nem találok alkalmas kifejezést. Vagy a Szép Szó szerkesztője valaki, vagy lírai költő.
Ezer megbeszélnivaló van, s Te távolléteddel tüntetsz" (Fejtő Ferenc levele, 1937. május 26.),
vagy hogy „Tisztelt Uram! Elolvastam a verseit; műprimitívségük mögül kiérzem a fölényes
művészt, de úgy találom, hogy hangvitele nem olyan nagyvonalú, amilyet ez a modor (mert
modor) megkívánna. Ebben a hangnemben, habár más formában Bartalis már jórészt elélte ön
elől a levegőt” (Németh László levele, 1928). Miért nem látták? A válasz egyszerű: mert nem
láthatták. A korai költészet egy-egy kimagasló verse ellenére sem mutatta, hogy mit hoz az
utolsó három-négy év. Ez a költészet csak az utókornak látható teljességében, a kortársak
amúgy hasonlóan tehetségesnek tartották magukat, nem látszott az a bajuszos kötekedő alak
náluknál tehetségesebbnek. Különösen akkor került légüres térbe, mikor kikopott az illegális
Kommunista Pártból, aminek 1930 őszétől formailag is a tagja volt. Az addigi barátai, elvtársai
ettől fogva ellenségként néztek rá, ahogyan ellenségesek voltak a Nyugatos liberálisok és a
népiek is, akikkel szintén konfliktusba került nem is egyszer. Ugyanakkor ez felveti azt a szo­
morú kérdést, hogy valójában nem lehet csupán írással jelentőssé lenni, ha nem tartozik valaki
valamilyen csoporthoz, akkor az irodalmi figyelem is megcsappan iránta. Megfelelő társadalmi
működés híján nem be-, hanem csak leárazzák az alkotókat. Amikor az utolsó még életében
megjelent kötet, a Nagyon fáj kijött 1936-ban, teljes volt iránta az érdektelenség. Cserépfalvi
emlékirataiban számol be róla, hogy csak úgy tudott pár példányt eladni, hogy barátokat szer­
vezett be vásárlónak. Csönd volt körülötte, nem álmában, hanem a valóságban jelent meg „em­
beri formában a csend”, ahogyan a versekben is oly sok a csend. A Szép Szó körüli maroknyi
fiatal értelmiségi tartotta őt korszakos nagyságnak, legalábbis később úgy emlékeztek vissza,
hogy annak tartották. Ha társadalmi mozgásában nézzük ezt az alkotót, akkor azt látjuk, ő az,
aki a különböző közösségi paktumokat nem kötötte meg, vagy ha időlegesen meg is köti, felrúg­
ja hamarosan, mert a saját útja nem bír semmiféle karantént, s pláne nem bírja, hogy alku­
alapon elfogadjon számára művészileg nem meggyőző tekintélyeket.

163. szám

»

> 5

De még csak 1928-29-et írunk, a szenvedéstörténetnek még egy korábbi szakaszán hagy­
tuk el költőnket. Feladja a munkahelyét, amit a leendő após szerzett neki. „A Külkereskedelmi
Intézet magyar-francia levelezőnek alkalmazott, megalakulásakor... Ekkor azonban olyan vá­
ratlan csapások értek, hogy bármennyit edzett az élet, nem bírtam ki - az OT1 előbb szanatóri­
umba, majd táppénzállományba utalt neuraszténia gravisszal. Hivatalomtól megváltam, belát­
tam, hogy nem lehetek tehertétel egy fiatal intézmény nyakán" (CV). Minek is kellett volna az
állás, ha Vágó Márta úgysem lehet az övé. Hamarosan összeköltözik az egyik szemináriumon
kifigyelt Szántó Judittal (1930). Az új, s életében egyetlen együttlakásos kapcsolat megerősítet­
te a baloldali elkötelezettséget. József Attila szemináriumok sokaságát tartotta, oktatta a mar­
xizmus alapjait a munkásoknak, állítólag lenyűgöző előadó volt, teljes hittel tudta képviselni a
tőkeellenes, a lenini eszmékkel átitatott marxizmust, s közben írta az agitatív verseket. Most
Judit mellett úgy érezte, ő a kommunizmus egyedüli hiteles képviselője az irodalomban. Né­
hány tanulmány is születik a témában, ami persze magán viseli az ideológiai elfogultságot, s túl
sok egyéni elképzelés nem itatja át. Meggyőződéses kommunistának, a proletariátus egyedüli
dalnokának tartja magát, ám nem ezt gondolták róla a pártszervek, akik látták, hogy más is van
a tarsolyban, nem csak proletáröntudat, más típusú versek és kapcsolatok, ráadásul ott az a
fertelmes pszichoanalízis, s elkezdtek gyanakodni szerzőnkre. Terjengett róla - és ez tényleg
olyan, hogy terjeng, hogy szaga van, ha valakiről azt terjesztik -, hogy antiszemita. A gyanú
alapja, hogy a Bartha Miklós Társaság tagjaként úgy vélte, a vidék problémáját azok az értelmi­
ségiek tudnák megoldani, akik vidékről keveredtek fel az elitbe. Ez a különben teljesen kézen­
fekvő gondolat a harmincas években elég volt az antiszemitizmus gyanújára, hisz, aki ezt han­
goztatja, az kétségbe vonja a világjobbító polgári, zsidó származású forradalmárok kompeten­
ciáját. Aztán jön a moszkvai magyar kommunisták platformtervezete (1931), mely szerzőnket
azon írók közé sorolja, akik „a fasizmus táborában keresik a kivezető utat”. A moszkvai író­
kongresszusra nem őt utaztatja a párt, hanem Illyést, a valahai barátot, aki amúgy konkrétan
tagja volt egy ideig a Nemzeti Szocialista Pártnak, de neki megbocsátották és Nagy Lajost. Egy­
előre nem került elő az erre vonatkozó Miért nem én? című írás. Akik olvasták, úgy emlékeznek,
személyeskedő pamflet volt. József Attilát végül kizárják a pártból. Vagy lehagyják a tagok kö­
zül? Vagy netalántán maga a szerző fordít hátat a pártműködésnek? Inkább ez utóbbi látszik
most valószínűnek, látva a bolsevik elhajlásról írt erősen kritikus gondolatait (A szocializmus
bölcseleté, 1934). Mindez nem gátolja abban, hogy ő sértődjön meg és megharagudjon a kom­
munista mozgalomra. „Amint a legjobbak közül sokan, ő sem volt rá képes soha, hogy csaló­
dottságán úrrá legyen” (Arthur Koestler, 1939). Amúgy a személyes sérelmen túl az is bántotta,
hogy a baloldal nem akar összefogni a fasiszta mozgással szemben, hogy a kommunisták eluta­
sítják a szociáldemokraták összefogási ajánlatát. Végül e párthuzakodás következménye, hogy
Rátz Kálmán valahai különítményes és Gömbös politikai elvbarátja révén József Attila belecsú­
szik néhány hétre a jobboldali szocializmusba. Erről tanúskodik a Nemzeti szocializmus (1933)
című rövidke cikke, melyben a szerző nekimegy a szocialisták és kommunisták nemzetköziség
éthoszának, s a német mintára nemzeti szinten megszervezett munkásságban látja a radikális
életújító fordulat lehetőségét. Szántó Judit szerint ő kényszerítette rá a szerzőt, hogy álljon el a
közléstől és ő el is állt. Judit nem beszélt vele hetekig, árulónak és aljasnak tartotta az átállást,
ám a pár kapcsolatában mégsem ez volt az alapprobléma. Örökösek voltak a veszekedések és a
szakítási szándék állandóan benne volt a levegőben, s nem épp azért, mint szokás mondani,
mert Judit a volt férje fényképét hordta a tárcájában, s időnként azzal hozakodott elő, hogy

55 i6

diákmelléklet

Hidas Antal (alias Szántó Gyula), a moszkvai magyar kommunista emigráció oszlopos tagja
mennyire férfias volt. Egyszerűen ez a szerelem soha nem lobbant be úgy, mint belobbant ko­
rábban Márta, később Flóra esetében. „Jól tudom, írja Judit szomorú belátással, az egetverő
szerelem nem én voltam." Nem ő volt, mert ő volt, mert ez a kapcsolat létrejött, ezért nem kel­
lett kepeszteni, s a feladatát, hogy kisidőre konszolidálja költőnket, már ellátta. Az utolsó fordu­
latot az Óda hozta, amit az írók Gazdasági Egyesülete lillafüredi kongresszusán Marton Mártá­
hoz (Dr. Szöllős Henrikné) írt 1933-ban. Ettől fogva fokozódott a harc a két ember között, oly­
annyira, hogy judit öngyilkosságot követett el. A kórházból József Attila Németh Andorékhoz
ment, nem akarta elmondani, mi történt, aztán megállapodtak, hogy kibarkochbázhatják. Ezt a
történetet írja meg Kosztolányi a Barkochba című elbeszélésben. Az esetet követően nem lehet
szakítani, de már csak hónapok vannak hátra. Judit visszaemlékezéseiben ugyanakkor beszá­
mol egy másik esetről, hogy szerzőnk kinyitotta éjszaka a gázcsapot, s az asszony fuldoklásra
ébredt, s alig úszták meg a katasztrófát, s hogy szerzőnk számtalanszor volt olyan idegállapot­
ban, „amikor már úgy mentem be a munkahelyemre, írja Judit, hogy gázkulcsot, kést, villát,
borotvát magammal vittem.” A kapcsolatot az össze nem illésen túl tovább nehezítette a nyo­
mor. Ekkorból származik a Babitsnak írt megrendítő pénzért kuncsorgó levél. „Feleségemmel
együtt hosszabb idő óta a szó szoros értelmében éhezünk... Majdnem minden holmink - bele­
értve az ágyneműt is! - zálogban van... Nem fűtünk. Nincs cipőm. Azaz egy 43-as gombos, beté­
tes lakkcipőben járok. 39-es a lábam... Egy hétig majdnem negyven fokos lázban feküdtem.
Egyetlen közönséges keskeny díványunk van, azon alszunk ketten. Lázas beteg mellett, vele egy
takaró alatt aludni, kevés a szerelem" (1933J.
Az Óda az egyik első a nagyversek sorában, amelyek érezhetően fölül akarják írni a témá­
ban idevágó legnagyobb alkotásokat is. Az Eszmélet (1934J fölül akarja írni a bölcseleti líra
addigi termését, a Hazám (1937J és A Dunánál (1936J a hazafias, illetve tájleíró lírát, A város
peremén (1933J vagy a Külvárosi éj (1932J a szociolírát. Ezek mind egytől-egyig gigantikus
költemények, ugyanakkor talán ez a naggyá levés terheli meg őket. Fantasztikus meglátások és
sorok mellett nem tudnak mentesek lenni a nagyotmondástól. Ezek az evangélium hegyi beszé­
dei, az igazságaik sokszor szentenciózusak, amelyek kötik és nem szabadjára eresztik a gondol­
kodást, sokszor megvonják az érzelmi befogadás lehetőségét és a bölcselet vagy épp a racionali­
tás síkjára terelik a befogadást. Mert szó bennszakad, lehelet megszegik, s a gondolkodás is
elakad, amikor azt olvassuk, hogy „A lét dadog, / csak a törvény tiszta beszéd." (Óda), „Akár egy
halom hasított fa, / hever egymáson a világ, / szorítja, nyomja, összefogja / egyik dolog a má­
sikát / s így mindenik determinált" (Eszmélet), „A Dunánál, mely múlt, jelen s jövendő, / egy­
mást ölelik lágy hullámai. / A harcot, amelyet őseink vívtak, / békévé oldja az emlékezés / s
rendezni végre közös dolgainkat, / ez a mi munkánk; s nem is kevés” (A Dunánál).
A többi vers ezekhez képest, ahogyan a nyuszi elejti a tojást - s mi mégis azoknak tudunk
szerfölött örülni, ott találjuk meg az azonosságunkat, abban a nagyon finom és plasztikus kép­
alkotásban, abban az erősen érezni tudó, szeretetre ácsingózó törékeny vers-énben, amit,
mondjuk, az utolsó évek szerelmi és jajveszékelő költészete hoz. Abban, aki veszve van, hisz
„Gondoljátok meg: Ezen a világon / nincs senkim, semmim. S mit úgy hívtam: én, / az sincsen.
Utolsó morzsáit rágom." (Ki-be ugrál, 1936).
Sok mindent érteni vélünk abból, hogy miként válhat ez a költészet a mi húsunkká és vé­
rünkké. Látható, hogy teljesen megváltoztatja a képalkotás addig ismert módjait. Bár nem rit­
kák a rendszerüket tekintve megszokott hasonlatok, ahol látjuk a hasonlítódat és a hasonlítót

163. szóm

'7

5 ?

is, de azokban is újszerű világrészeket hoz be. „Sír, mint ahogy a vízben sír a mész. Sír, mint a
víz sír a fedő alatt. / Sír, mint holt fa, melyet tűz emészt. / Sír, mint csarnokban a futószalag”
(Egy kisgyerek sír, 1933]. Lenyűgözőek a bevonzott hanghatások, az asszociációs ugrások,
amelyek a vers további részénél kozmikussá növekszenek, majd újra visszaugranak a fogható
méretek világába. Bár ez is tartalmazza, de ennél is izgalmasabb, amikor a hasonlítást nem
emeli ki, s a hasonlat új elemén továbbindulva építi a képet. „Már régesrég rájöttem én, / kétél­
tű vagyok, mint a béka. / A zúgó egek fenekén / lapulok most, e költemény / szorongó lelkem
buboréka. // Gonosz gazdáim nincsenek, / nem lesz a parancsomra féreg. / Mint a halak s az
istenek / tengerben és egekben élek" (Már régesrég, 1937). Nem zárja be a képet, hogy egy
újabb képbe már kapucsukás után lépjünk, hanem nyitva hagyja, a hasonlat egy aktív valóságot
hoz be a versbe, ami nem pusztán arról szól, hogy értelmezze a hasonlítottat. Az idézett két
versszak, nem a költészet allegorikus megéneklése és nem egy állapot képszerű megelevenítése. Minden valóságosan szerepel a versben, egyben képesítéssel és önnön valóságával is. így a
versek valóságtapintása minden addigi magyar versnél intenzívebb és elevenebb. Néha akár
csak egy kezdő sor olyan gazdag valóságélményt hoz, hogy alig-alig tudunk továbblépni. „Bogár
lépjen nyitott szemedre” - kezdődik a Magány (1936) című vers és mi érezzük, amint a bogár­
lábak tapognak a szemgolyónkon, s ugyanakkor hirtelen megéljük a bogárrandevút is, a szem­
bogár, bogár találkozását, s hogy mit jelent ez különösen a következő sorok ismeretében, hogy
kik találkoznak a nyitott szemben. A versek és a képek világmegfigyelése mindig egészen apró
anyagszerűségekből indul, s építkezik a térben és időben kozmikus méretekig. Idő és tér, ami­
kor végtelenség felé van tágítva, nem tágít egymás mellől. A világ ág-boga (Téli éjszaka, 1933)
épp úgy jelenti a térbeliséget, miként az időt. Ugyanakkor az idő, mint pillanatnyiság épp úgy
jelen van a versekben, mint végtelensége. A különböző távlatok váltogatásának és az apró
anyagszerűségek eleven foghatóságának, a hasonlatok helyett érzékelhető valóságok megjele­
nítésének szinte tárháza a Külvárosi éj (1932). „A mellékudvarból a fény / hálóját lassan emeli,
/ mint gödör a víz fenekén, konyhánk már homállyal teli. // Csönd, - lomhán szinte lábrakap / s
mászik a súroló kefe; / fölötte egy kis faldarab / azon tűnődik, hulljon-e.”
E kozmikus és fogható realitások közé helyezett vers-ént olyannyira közelinek érezzük a,
helyesebben egy valós személyhez, hogy azt érezzük egy hús-vér létező leikébe lépünk bele. A
megénekelt én valóságossága evidenciaként jelenik meg számunkra, ezért is van, hogy oly sok
hívőt és utólagos feltámasztót, vádiratszerzőt vonz ez a költészet, s katalizálja a saját szenve­
déstörténetet, illetve az én meg tudom menteni legtöbbször önfeláldozó gesztusát. Azzal, hogy a
valóságba lépünk bele, méghozzá egy törékeny lét valóságába, rögvest átéljük az azonosságot, a
magunk eleve elrendeltetett törékenységét. Ám nem pusztán ezt, hanem az amúgy nagyon
közvetlen, sokszor nyelviségében is közvetlen megszólalás finoman heroizálja a törékeny lényt,
vagyis úgy élhetjük meg az esendőségünket, mint a létben való gigantikus érzékenységet. És
még ezen túlmenően is van valami ezekben a versekben, ami teljesen újszerű. József Attila
kiiktatja a magyar költészetbe oly sokszor becsúszó morális ítélkezést. Soha nem a jó és rossz
dichotómiája bujkál a sorok mélyén, hanem a létnek való kitettség (a semmi ágán ül szived), az
eredendő létszorongások, a másikban való feloldódás vágya (egyben él, aki szeret) és rettenete,
hogy a feloldódás egyben létvesztést is jelent, valamint a végességünk és töredékes világra való
figyelmünk helyett, a világhiány megélése helyett elemi erővel ajánlja a művet, mint világépít­
ményt, a végtelenségtől való szorongásunk feloldozását.

? ?

.8

diákmelléklet

A Judittal való vergődéssel párhuzamosan jelenik meg a pszichoanalízis József Attila életé­
ben. Először a szegedi ismerős, Rapaport Samu, könyvkorrigálás fejében kezeli. Rapaport ké­
sőbb azt mondta, a költőt nem lett volna szabad analizálni. Később különben minek ezt monda­
ni? József Attilának a pszichoanalízis új dimenziókat nyitott a gondolkodásban. Az avantgárdból
már ismert asszociatív képalkotást ez most felerősíti, és felerősíti a múlt aktualizálását is. De
minden aktualizálás a jelenből indul el, tehát a neki megfelelő keresztúttörténet erősödik meg.
Ez látszik a következő kezelőjének, az amúgy semmilyen szakmai papírral nem rendelkező
Gyömrői Editnek írt Szabad-ötletek jegyzékéből. Neki írta, de nem az ő kérésére, mert az anali­
tikus nem pártolta az íráselemzést, sőt, valójában soha nem látta a szöveget. A Szabad-ötletek
tulajdonképpen nem egy analitikus napló, hanem egy Gyomrait megszerezni akaró költő kor­
rupciós irata, s e cél tekintetében nem egyedüli az életműben, elég csak a Lucamártaflóra lenyűgözésére szánt, sokszor Csokonai dalait idéző versekre vagy az Ódára utalni. Két ülésben,
pontosan megjelölt időpontban („1936. máj. 22. Péntek, 12 előtt 8 perccel, Gyömrői és komplett
reggeli után”). A helyszín a Japán kávéház, a törzshely, nem egy elzárt szoba. A szöveget több­
ször is átolvassa, hogy elég szabadra sikerültek-e az ötletek, majd vasárnap ül neki újra, s akkor
látja el a foglalattal, amiben megnevezi a szeretetre ácsingózó szerzőt. „Az a szerencsétlen, aki
ezt írta mérhetetlen áhítozik szeretetre..." Jól ismerjük ezeket a megrendítő sorokat, amely
sorok nem József Attiláról szólnak, hanem a szövegben megszólaló énről, még akkor is, ha a
Jegyzékben hangsúlyozza „a verseim nem én vagyok: az vagyok én, amit itt írok". Úgy pontosí­
tanék, hogy az is egy én, aki itt megszólal. Messziről látszik, hogy milyen ügyesen vannak ada­
golva benne a pszichológiai evidenciákat bizonyító mondatok, történetek, képzetek, a múlt
eseményei, az anyához való viszony, a szexualitás feszegetése. Ügyesen és pontosan kidolgozott
irat ez, amivel úgymond egy rendkívüli intellektus és a pszichológiát jól ismerő ember, aki
Freudról verset ír, s a mestertől levelet kap, megpróbálja megszerezni a kezelő szerelmét.
Többször utalt rá, Németh Andor visszaemlékezései szerint, hogy az analízisről nem tud le­
mondani, de félre fogja vezetni az analitikusát. A Szabad-ötletek, nem öngyógyító szöveg, épp
úgy született, mint számtalan más József Attila-vers: szeretet- és szerelemvásárlási céllal. Ám
minden igyekezet hiábavaló volt, az akció sikertelen maradt. Amikor József Attila megtudja,
hogy Gyömrőinek lovagja van, teljesen kikészül. „Nagyon fáj nekem, hogy máshoz tartozik és
nem hozzám," - írja egy levélben az analitikusnak (1936), s elhatározza, hogy visszaperli a
kezelés költségét, hisz „amikor ez a nő kezelésbe vett, arra vállalkozott, hogy meggyógyít. Rá
kellett jönnie azonban kezelés közben, hogy én csak akkor gyógyulok meg, ha odaadja magát
nekem. Amikor megtagadta tőlem a testét, a gyógyeszközt vonta meg tőlem. Visszaélt a beléje
helyezett bizalommal. Mert noha módjában lett volna rajtam segíteni, nem tette, csak szívtele­
nül hallgatta a panaszaimat, és minden ellenszolgáltatás nélkül elszedte a pénzemet” (Németh
Andor). „Maga nem háborodhatik föl még akkor sem, ha megölöm, ezt, ha maga annyira vissza
tud utasítani természetesnek kellene vennie" (Levél Gyömrői Editnek, 1936. november 9.). És
megszületik a döntés, megöli őket. „Élesre fent konyhakést rejtegetve kabátja alatt napokon
keresztül leskelődött Editre, hogy leszúrja. Aztán ökölvasat szorongatva állított be egy nap
Edithez." A vőlegényt ott találja, nekiront, dulakodás, megöllek benneteket, kiabálja József Atti­
la, de a vőlegény erősebb. Hát, ez lett a kezelés vége.
Míg a psziché lassú bomlása zajlik, máshol épp összeállni látszik valami, néhány baloldali,
de pártoktól független értelmiségi 1936 tavaszán létrehozza a Szép Szó című lapot. Ülnek a
kávéházban Fejtő Ferenc, Ignotus Pál, Remenyik Zsigmond, stb. és nem tudják eldönteni, mi

163. szóm

„

legyen a lap címe. A Szép Szó, amit József Attila forszíroz, senkinek sem tetszik. Akkor húzzunk,
mondja Attila, és sorban felírja a névjavaslatokat. Húzás. Szép Szó. Látjátok, a véletlen is ezt
dobta ki, mondta Attila, s csak később árulta el, hogy ő valójában minden papírra azt írta: Szép
Szó. A szerkesztőségben, mint afféle szerkesztőségi titkár, s így költőnk életében is újra feltűnik
egy régi lány, aki épp válás után van, Vágó Márta. Újraindul a kapcsolat, de József Attila részéről
már nem átlelkesítő szerelem ez, inkább csak testi kapcsolat. Ahol tudja, megalázza és semmibe
veszi a nőt, mintegy bosszút állva a múltért, amely múlt alakulásában ő sem volt kevésbé vét­
kes, mint Márta. „Mikor Londonban voltál, mondja a nőnek, akkor én kapaszkodtam, most
kapaszkodj te” (Vágó Márta: József Attila).
Márta nem látja őt betegnek. Sőt, hamarosan azt észleli, hogy őt küllemében lealázza, s ezzel
párhuzamosan megjelenik egyfajta átlelkesültség. Attila elárulja, hogy szerelmes. Ez már Flóra.
Berekeszti a Márta-kapcsolatot, ami a fizikai hiányok miatt korántsem lehetett olyan egyszerű.
Itt tapinthatunk rá a Flóra-versek hűségkérdésére. Flórával nem sikerült teljességre vinni a
szerelmet, a nő nem teszi könnyűvé ezt a nehéz hűséget, ezért a férfi betegesen szenvedett a
vágyaktól. „Én nő nélkül egy napig is alig tudok meglenni, s így aztán hol a kezem izzad, hol a
torkom szorongatja a görcs, hol kényszercselekedetek vezetnek... Én azt nem tudnám csinálni,
hogy közben más nőkkel folytassak viszonyt, hiszen akkor én megcsalnám magát is, magamat
is, és elvégre azok a nők is olyan emberek, mint mi vagyunk, és így megcsalnám őket is, ha azzal
a szándékkal, ill. elhatározással ölelgetném őket, hogy ez csak szükség és szükség törvényt
bont" (Levél Flórának 1937 június 11.). A Flóra-szerelem lassan épült, bár szerzőnk mindent
elkövetett, hogy megszerezze, örökösen ólálkodott körülötte, telefon, várakozás, elkísérés, és
folyamatos házassági ajánlat. Flóra rengeteget dolgozott, de mint visszaemlékezéseiből tudjuk,
amely visszaemlékezések tekinthetők a legvalósághűbb evangéliumnak, hiszen az aktuális
időből maradtak feljegyzései, lassan elfogadta e különös alkotó szerelmét, sőt, végül beadja a
derekát, ez lesz az ő sorsa, hogy ápolja és támogatja a géniuszt, hozzá megy feleségül és gyere­
ket is szül, ha már felszólítja, hogy „Flóra, csináljunk gyereket". Ugyanakkor megrendítő a költő
átlelkesült levélözöne mellett Flóra higgadt, szinte kimért válaszait látni. Flóra kórházba kerül,
szívizomgyulladás a túlhajtástól, aztán lábadozás a Mátrában. A kapcsolat mindvégig él. Amikor
épp otthon újra, szinte minden nap találkoznak, Attila hozza a verseket. Flóra szégyellj magát,
hogy néven van nevezve, ez nem az ő stílusa. Attilában elindul a gyanú, hogy a valahai barát le
fogja csapni a kezéről. Flóra tagadja, hogy ekkor bármiféle kapcsolata lett volna Illyés Gyulával.
Ez vagy nem igaz, vagy, ha igaz, József Attila látta a jövőt. Illyés benne volt a kalapban, csak
ekkor még házas, s ez tartja vissza Flórát. A lábadozó nyárra lemegy Tihanyba, odavárja József
Attilát, ám az utazást követően a költő elmegy Flóráék házához és ott, akkor valami megkattan
benne. Innét egyenes út a Siesta Szanatóriumba, ahol Hatvány Bertalan pénzén kezelik, tömik
tele gyógyszerekkel, amivel leszedálják, de a gyógyultság felé nem tudják elindítani. Pedig még­
iscsak feltűnik egy helyzetszülte Mária Magdolna, aki letörli az izzadtságot róla, a fiatal rönt­
genasszisztens, Eisler Klára személyében. „Én úgy emlékszem Rád, Attila, írja immáron Szár­
szóra, de úgy, mit kereshetek én ezentúl más férfinél?! - Bizony elloptad a hegedűm titkát,
tartsd meg kérlek, nem akarom többé a hangját hallani" (1937. november vége). De Klára ken­
dője már nem töröl. Ahogyan nem gyógyítanak az év jobb hírei: „La Fontaine-Akadémiánk
Elnöki Tanácsa Önt, érdemei elismeréséül... rendes tagjai sorába megválasztotta" (1936. 12.
10), „Tilcsikém, megpróbálunk meghívni Szilveszterre, hátha eljössz?" (Wallesz Luca, 12. 28.),
„Jó tudni, hogy a ránk boruló embertelenségben még ilyen emberi és művészi értékek szülét-

? ?

20

diákmelléklet

nek" (Katona Jenő, kritikus, 12. 30.), „az Ön által írott versek előadása ügyében arra kérjük Önt,
hogy minket a jövő hét folyamán..." (ÉMOSZ dalárdája, 01. 29.), „engedje meg, hogy rokonom­
nak, testvéremnek érezzem, nem csak mint igaz lírikust, hanem mint olyan költőt, aki a vers...
jelentőségét egy magasrendű ethikai és társadalmi misszió követelményei szerint értelmezi a
sima érvényesülésre beállított irodalmi hermafroditákkal szemben" (Franyó Zoltán, 03. 08.),
„Édes Attila! Légy olyan szíves és írj az IGÉ-nek két sort, melyben azt kéred, hogy rögtön folyó­
sítsanak 100 pengőt" (Fodor József, április vége), „Hatvány Bertalan báró úr nevében kérem
szíveskedjék pénteken esete Vi 9 órára hideg vacsorára megjelenni nála" (Szép Szó, június 24.).
Senki és semmi nem segíti fel a porból. A szanatórium sem megoldás. Ma már könyvtárnyi
irodalma van, hogy mi lehetett József Attila betegsége. Az első kórkép a neuraszténia volt, anali­
záló kezelőorvosai skizofréniát diagnosztizáltak, ma inkább borderline személyiségzavarról
beszélnek a hozzáértők. A tünetek mindezek mellett erős depresszióra utalnak, gyerekkora óta
képes volt dagadtra sírni a szemét, de az utolsó években a többórás sírások sem voltak ritkák,
rendszerint alig bírt kikelni az ágyból, sokszor napokig nem hagyta el a szobáját. Mindentől
szorongott és egyre erősebbek voltak a paranoid képzetei, mindenki gyanús volt, gyanúsan
ártó. A sérült én éveken keresztül eszköze volt költőnknek, aztán egyre gyakrabban ez a sériiltség uralta le őt, az alkotó ént. Kiszabadult a kontroll alól, s maga alá vetette a magánembert, s az
alkotót. Minden alkotó sérültségekből dolgozik. A világ és a világot érzékelő én megközelítése a
sérültségen keresztül zajlik, ez az az út, ami a leghatékonyabb, ahol a legkevesebb szocializáci­
óból eredő védelmi háló van. A lélekbekotrás abból veszi az erőt, hogy a sérülést és rajta ke­
resztül az én és a világ sérült viszonyát helyreállítja, de valójában a megbomlott rend soha nem
állítható helyre, hisz a kotrás csak mélyíti a sebet. Az alkotás a sérült és a sérültséget kordában
tartó alkotó én birkózása. Addig van mű, míg az utóbbi jön ki győztesen. S itt az látszik, szer­
zőnk vesztésre állt, amely vesztést nyilván fokozták a külső körülmények, mondjuk a kemikálékkal való sikertelen próbálkozás. Néhány szanatóriumi hónapot követően a pártfogók és
barátok úgy döntenek, hogy elég pénzt költöttek már erre a történetre és az orvosok is biztatólag állnak ahhoz, hogy a beteg költő kerüljön le a testvéreihez Balatonszárszóra. Családi kör.
Este van, este van, Kiki és Attila is nyugalomban.
A mi megváltónkat elfogták és betették a Siesta Szanatóriumba, ott megkínozták, majd elkí­
sérték a kálvária hegyére, Balatonszárszóra, ahol megjelentek a tanítványok, elsőként Flóra
november 28-án, aztán december 2-án Hatvány Bertalan, Ignotus Pál, Fejtő Ferenc és Bak Ró­
bert, a kezelőorvos. Teli vannak jó hírekkel, állás, Baumgarten-díj, felolvasás, s míg ezt sorolják,
észre sem veszik, hogy szerzőnk nem rezonál. Veletek mennék, mondja a nap végén. Sajnos így
is sokan vagyunk, majd másnap, mondják a vendégek és otthagyják őt a családi körben, mert
nekik menniük kell, hogy továbbvigyék a tanítást. Az autóba nem fért be a megváltó, ráadásul
ott fogta a helyet még egy kutya is. A megváltó akkor írt néhány levelet, az utolsót Bak Róbertnek. „Kedves Doktor úr! Sok szeretettel üdvözlöm. Hiába kísérelte meg a lehetetlent. József
Attila" (december 3). Aztán kisétált a vonathoz, először csak a kezeit tette a kerekek alá végül a
testét. A költő, aki addig csak kevesek számára volt az, aki volt, harmadnapon a leghíresebb lett.
Véres eseményként, óriási szenzációként tálalta a halálesetet a napi sajtó. Hirtelen ismerni és
szeretni vélték őt oly sokan, akik persze nem ismerték és nem szerették korábban. Harmadna­
pon, et resurrexit tertia die, december hatodikára minden nagyot maga mögé utasított, s ő lett
és maradt azóta is az első és megváltóból az utolsó.

