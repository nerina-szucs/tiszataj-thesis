tiszatáj
>82. JÚN. • 36. ÉVF.

1932 M 2 H

arkas
Árpád,
Páskándi Géza,
Rózsa Endre versei;
a 80 éves Illés Endre köszöntése;
interjú Balogh Sándorral és
Méliusz
Józseffel

tiszatáj
R O D A L M I ÉS K U L T U R Á L I S

FOLYÓIRAT

Megjelenik h a v o n k é n t

Főszerkesztő: VÖRÖS L Á S Z L Ö
Főszerkesztő-helyettes: A N N U S J Ó Z S E F

Kiadja a Csongrád megyei Lapkiadó Vállalat. Felelős kiadó: Kovács László
82-2307 — Szegedi Nyomda. Felelős vezető: Dobó József igazgató
Szerkesztőség: Szeged, Tanácsköztársaság útja 10. — Táviratcím: Tiszatáj, Szeged,
Sajtóház. Telefon: 12-670. Postafiók: 153. Terjeszti a Magyar Posta. Előfizethető a
hírlapkézbesítő postahivataloknál, a kézbesítőknél, a posta hírlapüzleteiben és a Posta
Központi Hírlap Irodánál (KHI Budapest, József nádor tér 1. sz. — 1900) közvetlenül
vagy postautalványon, valamint átutalással a KHI 215-96 162 pénzforgalmi jelzőszámra. Egyes szám ára 12 forint. Előfizetési díj: negyedévre 36, fél évre, 72, egy
évre 144 forint. Kéziratot nem őrzünk meg és nem adunk vissza. Indexszám: 25 916.
ISSN 0133 1167
A szerkesztőség tagjai: Csatári Dániel, Mocsár Gábor, Olasz Sándor, Tóth Béla

Tartalom
XXXVI. ÉVFOLYAM, 6. SZÁM
1982. JÜNIUS

FARKAS ARPÁD: Télutó (vers)
3
GYŐRI LÁSZLŐ: Kezünkre játszó félelem (vers)
3
RŐZSA ENDRE versei: Három pillanat, Évszak-miniatúrák, Hölderlin-emlékérem
4
BISZTRAY ADÁM: Mielőtt a fecskék (vers)
6
KELEMEN LAJOS versei: Követtem itt egy nőt, Ébred
a város
6
PÁSKÁNDI GÉZA: Jótétű börzsönyétül Eggy AuktorComoediás keserues butsuja (vers)
7
BEKE GYÖRGY: A hadnagy háborúja (regényrészlet) 10
POMOGÁTS BÉLA: Kolozsvár krónikása (Bálint Tibor
ötvenéves)
14
SÁRÁNDI JÓZSEF versei: A romlás virágai, Süldőlányok
16
Illés Endre 80 éves
ILLÉS ENDRE: Olvasás közben
17
JÓKAI ANNA: Pályakezdetem emlékei — Illés
Endréről
22
OLASZ SÁNDOR: Történetek halandókról (Illés
Endre novellái)
25
BALOGH ERNŐ: A visszatekintő örvény (Illés
Endre Hamisjátékosok című művéről)
28

HAZAI TÜKÖR
TÓTH BÉLA: Tiszajárás (30.)

34

TANULMÁNY
KEMÉNY G. GÁBOR: A demokratikus szabadságjogok
védelmezői (Böszörményi László és Irányi Dániel pályaképéhez)
39

RAFFAY ERNŐ: A magyarországi Román Nemzeti Párt
az első világháború végén
47
Néhány gondolat a nemzetiségi sorsváltozásokról (Zika
Klára beszélgetése Balogh Sándorral)
55
„Vallani, egyre vallani" (Méliusz Józseffel beszélget Molnár Gusztáv; részlet)
60
ÖDOR LÁSZLÓ: Kétnyelvűség és asszimiláció (Például
a szorbok)
68

KRITIKA
GÖRÖMBEI ANDRÁS: Kovács István: Ördöglakat
74
LACZKÓ ANDRÁS: Ágh István: Napvilág
76
' ACZÉL GÉZA: A neoavantgarde
78
TÖRÖK GÁBOR: A szabadvers nem próza! (Széljegyzetek Szepes Erika és Szerdahelyi István verstanához 81

MŰVÉSZET
ABLONCZY LÁSZLÓ: „Távollátó" kalauz (Egy ú j színházi kézikönyvről)
86
NIKOLÉNYI ISTVÁN: Színfalak között és mögött (A
szegedi próza évadjáról
91
Szerkesztői asztal

96

ILLUSZTRÁCIÓ
Képek Illés Endréről a 17., 21., 24. oldalon, valamint a
műmelléklet I—II. oldalán.
Várnai László munkái a 33., 38. és a 73. oldalon
Imre Lajos munkája a 96. oldalon

FARKAS ÁRPÁD

Télutó
Ugye lehökken majd a hó a hegyekről, s a lét
fehérbe göngyölt, szuszogó romjai
kiderülnek;
lecsusszan majd a hó a tájról, s kitakartan
lüktet egy falevélre rozsdállt,
idefeledt
őszi álom, s a hó alatt alvó szemét kupacai,
lib-lob, ugye, majd tovatűnnek? S ha hámlani
kezd ez a téli világ, kitekerődzve a fagy
patyolat gézeiből, majd csak kibuggyan igazi
arca, ha lassú földkérgi fagyokat ütnek át
konok mag-kobakok, s hogyha leszoityan az
ágról a hóprém, dús nehezék,
rügy-fejét
emeli, föl, föl!, a fagyönggyel terhes ág is?
Míg a napra kicsordul a föld zöld vére: a fű
s a vetés, ugye nem lepi el aláhabzó hólé
a földjeinket? Mert szigorú télre vad tavaszok,
nyarak s zord őszök jöhetnek,
de férfierők is fűtik e földet,
hőtől — hótól vacogó
évszakait,
s kiengedi markából a fagy
iderekedt énekes madarai torkát, ugye?

GYŐRI LÁSZLÓ

Kezünkre játszó félelem
Fülénél, farkánál elkaptuk a süldőt. Visított
kitátott pofával, habzón. Így játszott
kezünkre.
— A hurkot! — Szájszélig, majdnem a garatig. Visított egyre hangosabban. Már hörgött, amint a kötelet az oszlopra csavarva a levegőbe félig föle.3

meltük. — A fogót, az orrkarikát! Rajta! Tanuld
meg te is! — Az ól sarkában álltunk: apám, én meg a disznó. Létünket fönntartani.
Kezemben szerszám, az ügyes kis fogó, karika, hogy orrába nyomjam. Elcsendesedett, csak néha-néha
hörgött;
gyanakodva, ám szinte nyugodtan, megadón.
Mókásan
rángó csészealj, bennem iszonyat, emelkedő. — Vágd
bele! — kiáltott apám. Elsápadtam. Kikapta
kezemből, megkönyörült.
Két égsértő vissantás,
aztán
hörgés, orr-rázás, szégyen, aztán már szinte
dorombolt odabentről. S csend ...
Kezünkre játszó félelem. Mégiscsak jó volna megtanulni. Nem az orrdrótozást, azt, hogy ne játssz
kezére
senkinek.

ENDRE

Három pillanat
Egy mozdulatod: mikor
őszibarackba
mélyesztve
fogad,
karodon
a lé lecsurog
két csíkra szákadva
...
(A dél: darazsak raja, dong!) —
S a másik, ahogy
odabillent
hajfonatod
ujjadra csavarva azonnal,
nevetve
félrekapod —
Míg végül az összegyűlő
csepp,
amint ott csüng könyöködről —
Túlérik a nyár!
A gyümölcsben
csonthéjba zárva dörömböl
időnk szíve már,
s csak a könny

dől!

Évszak-miniatúrák
Ellensúlyként
eres
mell-alma húzza le

í.

Vért tépve fel, a zöld
szétfut a köveken.
2.

egy párálló, csupasz
eleven
mérlegén.

fa

4.

Mészfal
tapintó

hipnózisát
repedés.

Üvegbúrán belül
a
rovar-ketyegés:
kihalt
koponyabolt,
hol visszhang araszol.

3.
Égre billent,
réz-serpenyő

üres
a Hold.

Kukacos
világóra:
elgurult zöld gyümölcs!

Hölderlin-emlékérem
egy gazdátlan
emlékezés
iszapján fényesedve
...

Gyökereikbe
fojtják
a fák a zokogást.
Állnak — a szélbe

Későn?

falazva.

Korán?

A föld résein át
kisüvít a torladt némaság;
por

Ha

indulunk
egyáltalán
ma sem?

hebeg.

Havazna.

Ma nem.

Míg végül:
az alkonyat is ...
Narancs erezettel

—

Ó nem.
a durva

kavics,

Ne!

5

BISZTRAY ÁDÁM

Mielőtt a fecskék
Mielőtt a fecskék éhesen
ébrednek,
elölről kezdem kezdett
imáidat,
nyárfákon túl mélybe hulló hidat.
Immár nem tudok meglenni
nélküled,
mégis évről évre
halasztóm,
nehogy meglásd változó arcom.
Ne hagyj el engem, félelmem
országa,
kőszálra épített oltár,
köd felett, felettem
ragyogjál.
Hozzád fohászkodom álomtalan
éjen,
haragszik rám egy féltékenyebb
isten,
ha nem őt kérem, miért
segítsen.
Kettőnket hagy veszni, ha nem segít,
mért nem tudja senki a boldogtalan
napot,
láncnak végén a másik rab halott.
Vonszolt súlyom sáros föld nem érzi,
rajtam rántasz, ha elestél,
felállunk-é együtt, ha egyszer
elestél?

KELEMEN LAJOS

Követtem itt egy nőt
Követtem itt egy nőt,
zörgő levél-zászlócskák
alakjában
ténferegtek velem
hanyatláskori
erdők; horkolt a haraszt, hamus bot volt
a zöld ág és tócsákból kancsított a fény,
nézte a tér szürke lüktetés-tengerét
—
a pályaudvaron fiúk, lányok,
a nagyváros szakadt, lebarmolt
vagányai
nyűtték a napot s részeg
munkások
úsztak a vigasz partjára
alkohol-habon;
s ment a nő: sugárzó
kölyöklány-testét
6

nézve jó volt hinni: a szépség
figyelmes
övéihez; egy-egy csillaga átsiklik •
olykor itt, míg létünk, halványság
állóképe,
függ fáradt színéhen
tovább.

Ébred a város
Hallom, csivog a hajnal
körtefája, hangol a madár a koronán,
mint az eső a hullaház
tetején;
nem tisztulás, másvalami ez, borongván
isten minket ezüst-huggyal levizel —
illőn halk a szenny, a redveivel
hömpölygő idő, s benne öntudatlan szürcsölő
körtefánk, s amit látni még:
a rengő ködök alól fölvergődő
béke,
mint egy hányásra nyitott száj, keserű;
és mégis, mintha
kifeküdte
volna félelmeit, ébred a város; de akár
a gyerek, ha dacolni engedik
valami semmiségen, hogy érezze: szabad —
nem tudja, aztán mit tegyen.

PÁSKÁNDI GÉZA

Jótétű börzsönyétül
Eggy Auktor-Comoediás keserues butsuja
(Emez verset ott találtam
Az tágas Eklektikában
Réges régen
Épp ez' évben)

I.
1, Az Dühes Lírának húrait én

tépem
7

2.
3.
4.
5.
6.
7.
8.

Mindeggy mi vóni vót vanni van s lesz-légyen
Ha éngem marczonák
megmartzangolának
'S szivit-szürit
tették honos
Comoedjánac
Ha éngem nem védték szárniukra
hírekkel
'S nemis repültettek
hamari lovakkal
Köd-Álbionba
se Frántzia-hazába
—
Ó én dühösségem nem éltél hiában!

II1.
2.
3.
4.
5.
6.
7.
8.

Philosophámat,
ha nem vántzogják itt 's ott
Verhenylő kurafi 's ótsár vén asszoniők
Se dobok tzirkussza se az Palatínus
Sem pedig az Mantsos amék most Katsót mos
Ha ki is űzettem mint
Paraditsombul
Születet jogombul s mind egy Lexiconbul
Berzsenyem szabad vót — Líra — nints határa —
Ö én dühösségem...
(az
etceterára!)
III.

1.
2.
3.
4.
5.
6.
7.
8.

Mást mintha Hírnökben meg a Lexiconba'
Nemzettek vőn' s köptec ez
világ-vadonyba
Mintha elmém Globus vak rühesse vóna
Ezek marka alá nem nyújthattam
hónát
Mintha az Spiritusz dögveszője
lennék
Hergeltem posztómmal az sok
vérnőszőjét
Kik Szellemben mindig tsak húglyükkal hálták —
Ö én dühösségem ... (az etceterára!)
IV.

1.
2.
3.
4.
5.
6.
7.
8.

Hergeltem posztómmái
tótágas-bikákat
Mindenféle szar(s)vas
Minotaurákat
Igen Taurákat — se kan se szukákat
Nem is tsuda hát ha markolatom
fáratt
Mert ki látott még ily orczátlan
keleptzét
Hogy épp kaptárlépen eggy likat keressél
Hová here bújhat miután vót tántzba —
Ó én dühösségem nem éltél hiában!
V.

1. Ö én haragvásom hiába' nem éltél
2. Ennen berzsenyedtől
mégha furton

féltél

3.
4.
5.
6.
7.
8.

'S ha remögtél is ez
világkotsonyával
Szorongattatva
is kértél még eggy tállal
Inad citorája mégha rémtül rezgett
Dühed-hagyására nem az pimasz vesz meg
De cuppos nyám-nyílás kényös fanyalgása —
Ű én dühösségem mért éltél hiúban?
VI.

1.
2.
3.
4.
5.
6.
7.
8.

Nem sárga rézellés haragod hagyása
Mint ahogy jobbágyfi sírhanton sírása
Nints attul hogy anyját hagyma közi tették
Nem bírván más főidet hát ide temették
Hagynom kell haragom alusznak
dühömtül
Katzér játékotskák — fogokhoz tsak ez fül
Börzsönyöm hagyása — pápák vállvonása —
Ó én dühösségem...
(az etceterára!)
VII.

1.
2.
3.
4.
5.
6.
7.
8.

Finniás félszük csittit s alamuszi 'Haddjad'
Mindenen-hahota
s 'Vágynák
fontosabbak'
'S mondiák — ,Tsak tán nem méssz bolhákra dárdáddal'
'Pihengess van Tzirkusz s tél-tűi még madár dal'
Butsuzz Dühes Darócz mostan
berzsenyednek
Tán így lész jobb gömböcz s
malaczperselyeknek
Mert én csikorgásom ő fogukat vássa —
Ó én dühösségem..
. (az etceterára!)
VIII.

1.
2.
3.
4.
5.
6.
7.
8.

Áruld piatzon az petreselymes
zászlód
Ne szitkozz — bögyörgess holmit seimes hátsót
'S Lotio domborárul rántsd rá szemfödőül
Világtalan eszmet vakon vögyed nőül
Dühim butsuzása jobban rágia szűmet
Mintha siratkoznám az remént s szűreimet
Ö mint örvendeznék nagy világ-határban —
Ha én dühösségem nem telt vőn' hiúban!

9

BEKE GYÖRGY

A hadnagy háborúja
— Én keresem magát, fiatalember — szólalt meg az idegen, hangja szokatlanul fiatalos, nem illett megviselt vonásaihoz.
Vilmos összerezzent, megfordult, elszaladt volna, de Bertalan gyöngéden
elállta az útját.
— Soha nem láttuk egymást! — felelte ellenségesen Vilmos.
— Mégis tud rólam, biztosan tud rólam.
— Hallottam magáról, hadnagy úr. Az én falumban mindenki tud magáról. Mindenki emlegeti.
— Fájdalmas ismeretség! — sóhajtotta a hadnagy. — Mint az egész háború, amely így összekapcsolta az életünket. Az enyémet és a maga falujáét.
— Fájdalmas, mert halál maradt a nyomában. Ártatlan emberek halála!
— Mint minden háborúban... Ez az én háborúm azonban minden másnál tragikusabb, higgye el nekem.
— Éppen ezért, ne idézzük fel, hadnagy úr! Még mi se idézzük fel, akik
személyesen eddig nem ismertük egymást. Mert a mi sorsunk is összekapcsolódott, és az ember a saját sorsát nem tudja szenvtelenül szemlélni, hidegen megítélni.
— Nem ismertük egymást személyesen, de akkor, fél évvel ezelőtt mégis
szembekerültünk egymással. A háborúban ismeretlenek állnak szemben egymással, ismeretlenek lőnek egymásra... A szembenállás akkor válik elviselhetetlenné, ha a személytelen arc a másik oldalon egyszerre ismerőssé válik... ha...
Bertalan közbeszólt, csendesítő józansággal. Kelemen és én félrehúzódva
figyeltük a drámai párbeszédet. Jóska a hadnagy mellé húzódott, mintha védelmére akarna kelni.
— Ne kínozza magát, hadnagy úr — mondta Bertalan. — A háború nem
egyének ügye, hát nem is lehet egyének felelőssége. Higgyen nekem, történelemtanár vagyok, szakmám az, hogy az emberiség minden valamirevaló háborúját ismerjem, sőt, tanítsam.
De a hadnagyot ez egyáltalán nem nyugtatta meg.
— Az én háborúm azért kivételes, tanár úr, mert ha jól értettem, kollégák lennénk, civil foglalkozásunk szerint; azért kivételes ez az én háborúm,
mert akaratom ellenére egyszemélyes üggyé vált. A felelősséget is nekem kellvállalnom, egyedül nekem, és ez az, ami nem enged nyugalmat! Saját magamnak kell elszámolnom vele!
Jóska olyan mozdulatot tett, mintha a hadnagyot a székre kívánná leültetni, hogy ne fáradjon ki, hiszen beteg még, a kórházból jött ide. De a
tiszt konokul állva maradt. Izgatottsága szemének zavaros villanásaiból látszott.
— Egy sereg tagja volt maga is, hadnagy úr — folytatta Bertalan. —
Minden katona egy-egy sereg része. Egyszemélyes háborúk egyszerűen nincsenek !
Készlet a Haynal ház című, a bukaresti
regényből.

10

Albatrosz

Könyvkiadónál

nemrég

megjelent

„A román nagyvezérkar közleménye:
A Kis-Tátra délkeleti lejtőin a román csapatok állandó nappali és éjjeli
támadással mélyebben behatoltak a Sajó folyó völgyébe, és nehéz harcok
után elfoglalták a Paskaháza, Bezse, Zsor, Otrokos, Lökösháza, Alsó- és Felső-Kalácsa és Mihályfalva völgyét uraló hegygerincet."
Népi Egység, 1945. január 18.

— Persze, hogy a sereg része voltam — felelte hosszú hallgatás után a
tiszt. — Az voltam, a határőrs parancsnoka az Olt partján, szemben ennek a
fiatalembernek a falujával. Magyarul is megtanultam ott én, a ploiesti születésű. Ha hivatásos tiszt lennék, talán másként néztem volna a másik őrs katonáit, az átellenben, a másik parton sétáló járőröket. Csakhogy én tartalékos vagyok, tanár a mesterségem, az iskolában is szokásom volt az, hogy a tanulóim sorsát, családját, életkörülményeit próbálom elképzelni... Az innenső
és a túlsó őrs katonái egy kicsit mind a tanítványaim lettek ekképpen. Persze, erről csak én tudtam, képzeletem titka maradt... Nyár végén, augusztus
28-án kaptunk támadási parancsot. A napot megjegyeztem, akkor sütöttem el
először élő célpontra az aldalfegyveremet. A szemközti őrs katonáira, akik addig az én elképzelt tanítványaim voltak... Átkeltünk az Oltón, bevonultunk
a faluba. A falu túlsó szélén beástuk magunkat. Veszélyes lett volna a további
előnyomulás, nagyon kevesen voltunk, egyetlen szakasz, tartalékos mind, rajtam kívül családapa valamennyi... Este az ellenség erősítést kapott. Egész
éjjel harcoltunk. Két katonámmal egy csűr fedezékéből tüzeltünk. Hajnalig
tartottuk magunkat. Emlékszem, hogy a kelő nap első sugara éppen a revolveremre esett, és úgy csillogott rajta, mintha az egész acélfegyver meggyulladt
volna. A tűz egyszerre engem is elborított... Egy parasztházban tértem magamhoz. Egy asszony borogatást tett a homlokomra és a lábszáramra. Ólomecetes borogatást, hogy csillapítsa a lázamat, mint gyermekkoromban odahaza
az édesanyám. A parasztasszonyok és az édesanyák mind egyformák, akár románok, akár magyarok! Egy pillanatig azt hittem, hogy ő az anyám. Így szólítottam, s akkor döbbentünk meg mind a ketten. „Én Szőke Antalné vagyok,
mondta, ez a nevem."
Vilmos megremegett:
— Ne folytassa, hadnagy úr! A nagynéném volt, Eszter néném!
— Ezt nem tudtam. De mégis folytatom. Mert akkor kezdődött el az én
külön, egyszemélyes háborúm a nagy hadjáratban.
— Hiszen egy sebesült már nem vehet részt a harcokban, hadnagy úr —
avatkozott bele megint Bertalan, hogy oldja a tiszt feszítő izgatottságát.
— A Szókéné harca volt az én életemért, így mindennél inkább az én
személyes háborúm. Értem vívott az az asszony. Harc volt ez a lázzal, rejtőzés az utcán sétáló kakastollas csendőrök elől. Hajnalonként tiszta volt a fejem, délutánonként elöntött a láz kábasága. Tiszta öntudattal számot adtam
magamnak arról, hogy mi lenne a sorsa Szőkénének, ha házában a magyar
tábori csendőrök, a front közvetlen hátában megtalálnák a rejtegetett, sebesült román tisztet. Hazaárulásért azonnal felakasztják. Engem talán táborba
visznek, de neki aligha kegyelmeznek. Tudta-e ezt Szókéné? Értelmes asszonynak ismertem meg, tudnia kellett. Egyetlen szóval sem árulta el, hogy tisztában van a veszéllyel. A legősibb és legtermészetesebb emberi szolidaritás élt
benne, nem töprengett és nem félt. Biztos voltam benne, hogy nem félt.
Vilmos összeborzongott megint, most talán csakugyan lázas lett az emlékezéstől :
— Azon a hajnalon nagyon félt! A gárda fegyverei előtt nagyon félt! Leli

térdelt a kapitány elé, átölelte a lábát, keze csak holtában hullt le a sáros
csizmáról. Imádságra fogta kezét a csizma körül, úgy dermedtek meg az ujjai, alig lehetett lefeszíteni őket. A kapitányhoz imádkozott az életéért. A kapitány felülről lőtte agyon, egész tölténytárát kiürítette.
A hadnagy mintha nem is hallaná Vilmost, az előbbi hangon folytatta:
— Mikor a fejfájásom szűnt, a lázam esett, Szókéné olyan boldog volt,
mintha saját gyermekét mentette volna m e g . . . Egy este, soha nem felejthetem, tábori csendőrök állítottak be a ház udvarára. Megértettem, hogy valaki
feljelenthette Szőkééket. A gazda méltatlankodva tiltakozott az udvaron, a
háziasszony beszaladt a házba, reám borította a dunyhát, és közben ezt ismételgette: „Egy pisszt se, ne is lélegezzék, ha kedves az élete!" — A csendőrök
kutattak egy darabig, majd elmentek. Talán el sem tudták volna képzelni,
hogy egy magyar parasztasszony sebesült román tisztet rejtegethet. Nem úgy
voltak nevelve, hogy ezt elhiggyék. Fordított helyzetben addig én sem hittem
volna ilyesmit.
Jóska indulattal:
— Feljelentették Szőkééket, azt mondja? Spiclik, mindig a spiclik!
— Szókéné nem akarta megmondani nekem, hogy feljelentették őket.
Egyszer mégis elszólta magát. Három nap múlva, alkonyatkor újraindult a
falu mellett a csata. Éjfél tájban román katonák vonultak az utcán. Szókéné
akkor azt mondta az urának, meghallottam, mert nem aludtam, dehogy aludtam azon az éjszakán: „Szólj a szanitéceknek, Antal. Vigyék kórházba a tisztet. Nehogy még egyszer feljelentsenek érte." Hajnalban betegápolók jöttek,
hordágyra tettek, mert még nem tudtam járni. Várjanak egy keveset, kértem
őket, nekem még dolgom van itt. El kell búcsúznom a háziaktól. Meg kell
köszönnöm nekik az életemet. Valami emléket akartam adni nekik. Mit hagyhatnék? Minden holmi kincstári volt rajtam. Ujjamon a jegygyűrű. Csupán ez
volt az enyém. Lehúztam az ujjamról a gyűrűt, odaadtam Szőkééknek. őrizzék meg jól, visszajövök érte, mondtam, ezt talán már nem is hallották meg,
a szanitécek elrohantak velem a mentőkocsi f e l é . . .
— Azt a gyűrűt én is láttam, hadnagy úr! Mindenki láthatta! A gárda
kapitánya felmutatta a bal kezében, míg a jobbjával tüzelt.
A hadnagy megiszonyodva:
— A gyűrű miatt tüzelt? Igaz-e, hogy a gyűrű miatt? Mondta-e, hogy
Szőkéék megöltek engem, levágták a kezem, hogy megszerezzék a gyűrűt?
Bertalan szólt közbe megint:
— A gárda újságja írta ezt. Volt egy újságja a gárdának, abban írták.
Én is olvastam. Egy félbemaradt jogász firkálgatott efféléket.
Vilmos remegett:
— Mi nem olvastuk a cikket. Csak suttogták a faluban, hogy egy odavalósi ember hozta ki az újságírót. Halálos ellensége volt az az ember Szőke
Antalnak. Halált hozott reá, nem újságírót.
— Még egy spicli! Ismered-e azt az embert, Vilmos? — lobbant Jóska.
— Mikor Eszter nénémet meglőtték, és utána Anti bátyámat is, az az
ember el akart szaladni. De a gárda nem engedte. Senkit nem engedtek el.
Mindenkinek végig kellett néznie a kivégzéseket. Mind a tizenhárom halált!
— Elszaladt volna — mormogta maga elé Bertalan —, Júdás is eldobta
az árulás díját. Júdás is elszaladt. Az árulók mindig elszaladnak, h a . . .
— Elköltözött a faluból — folytatta Vilmos. — A gyilkosságok után egy
héttel elköltözött. Addig sem aludt többé a saját házában, mindig idegeneknél, csűrökben, pajtákban. Ebből bizonyosodott meg a falu, hogy ő volt az
áruló!
Bertalan tovább motyogott:
— Egy másik történelem ez, amit a besúgók, árulók, júdások írnak! —
de a történelemkönyvek hátlapjára!
12

A hadnagy arca tűzbe borult:
— Nem látta senki, amikor a szanitécek elvittek engem. Ki láthatta volna? Éjszaka volt. Körös-körül szóltak a fegyverek. Az emberek a pincékben
lapultak. — Vilmoshoz, kétségbeesésében szinte felelősségrevonó hangon: —
De hát Szókéné miért nem mondta meg, hogy miképpen került hozzá a
gyűrűm?
Vilmos pedig meglepetten védekezve felelte:
— Nem engedték szóhoz jutni! Senkit sem engedtek szólni! Csak a kapitány beszélhetett... Egyedül ő. Ügy szólították az emberei, hogy kapitány,
pedig nem volt rajta egyenruha. Az emberein sem volt egyenruha, csak karszalag. De a kezükben puska. Nem hittük, hogy félni kell tőlük. A katonák,
akik előttük vonultak át a falun, barátságosak voltak. Hozzánk is bejöttek
ketten, ivóvizet kértek, apám leültette őket, pálinkával és szalonnával kínálta
meg. „Hiszen ezek román katonák!" — súgta neki anyám. „Katonák!" — felelte apám. „Idegenek" — így anyám. „Minden katona idegen. És minden katona ismerős. Hosszú utat jár a katona, jólesik neki egy falat hazai szalonna."
Anyám erre, hogy most háború van. Háborúban annál inkább megéhezik a
katona, mordult apám. Az első háborúban talián gazda vendégelte meg őt is,
pedig akkor ott az olaszok ellen verekedtek...
A hadnagy sápadtan, mind gyorsabban ejtve a szavakat, mindegyre azt
kérdezte, hogy Szókéné miért nem hivatkozott reá? Miért nem kérte azt, hogy
hívják el őt is tanúságra?
— Nem értem, sehogy sem értem! Ezt akarom én tudni magától, fiatalember. Eszénél volt-e Szókéné?
— Talán eszénél.
— Mégsem említett engem?
Vilmos nehezen ejtette a szavakat:
— A kapitány nem hallgatott meg senkit. Hiába próbált megszólalni valaki. Különösen nem szólhatott a tizenhárom halálraítélt. Csak a kapitány
beszélhetett. Kiabálva hirdette ki a halálos ítéleteket.
— Ítéleteket? Kinek a nevében?
— Nem tudom. Minden név után megismételte, hogy minden magyar
gazember, minden magyar ellenség, nincs számukra kegyelem! És hogy ezt
hozta nekünk a szebb jövő!
— Szókéné felett is ítéletet mondott?
— Fölötte is!
— Kinek a nevében? Úristen, kinek a nevében?
— Éppen úgy, mint a többinél.
A hadnagy most hallgatott egy ideig, mintha nem is merné kiejteni:
— Az én nevemet... igen, a nevemet említette-e?
— Erre nem emlékszem.
A hadnagy most már mohón:
— Emlékezzék, fiatalember! Az a kapitány biztosan nem említette a nevemet? Mondja meg, meg kell mondania: Szókéné az én nevemet hallotta-e
utoljára az életben? Jogom van tudni!
Vilmos tétovázott egy-két percig.
— A kapitány nem emlegetett semmilyen nevet. Csak kiabált, hogy ítéletet teljesít be, eljött végre a nagy számadás órája!
Megfordult, hirtelen az ajtó felé indult. Jóska elállta az útját, gyöngéd
erőszakkal.
— Várj még! Ne menj! Maradnod kell még, Vilmos!
— Nem bírom! Értsd meg, nem bírom tovább!
Közbeszóltam, hogy éjszakánként felriad, jajgat, kegyelemért kiáltozik,
felveri a hálót.
13

— Nem tudtam ezt. Nem akartalak felzaklatni — ölelte át Vilmos vállát Jóska.
A hadnagy is tett egy-két bizonytalan lépést Vilmos felé. Valamiképpen
engesztelni szerette volna, amiért kérdéseivel meggyötörte.
— Faggatnom kellett magát, fiatalember! Tudtam arról, amit elmondott.
Azért jöttem vissza i d e . . . Mondták mások is. Írták az újságok. Én egy szemtanúval akartam beszélni. Hátha mégsem igaz . . . Mégsem úgy igaz . . . Átok
ül rajtam!
— Túlságosan ég még bennem az igazság, hogy hazudhattam volna m a gának, hadnagy úr.
— Nem is ezt kívántam. A hazugság semmire sem orvosság. Sokáig el
sem takarhat semmit. Az igazság adhatja vissza a nyugalmamat. Egyszer talán . . . Csak az igazság.
Magába ereszkedett. Kifogytunk a szóból mi is körülötte. A sajnálkozás,
a vigasztalás tettetés lett volna részünkről, ez a férfi nem is kívánt tőlünk
effélét. Elnyűtt vonásai, kicsit görnyedt háta ellenére egyszerre nagyon fiatalnak láttam. Nem életkora szerint, hanem bátorsága alapján. Ilyen a férfias
szembenézés sorssal, átokkal, igazsággal?

Kolozsvár krónikása
BÁLINT TIBOR ÖTVENÉVES

Bálint Tibor Kolozsvár írója és krónikása: egész munkássága ennek a városnak
a hagyományaiban és életében vert gyökeret. Igaz, sohasem törekedett arra, hogy
szülővárosának képét a közkeletű metszetek és képeslapok módjára örökítse meg.
Művei nem ábrázolják a történelmi Kolozsvár építészeti kultúráját, gazdag történelmi múltját, regényeinek topográfiai rendszerében nem kap szerepet a Szent Mihály-templom, Mátyás király szülőháza és a Bethlen-bástya, mégcsak a régi Hunyadi
téri színház vagy a Szamos menti Sétatér sem. Az ő hősei a Fellegvár oldalában
kanyargó kis utcácskákban élnek, s a Zokogó Majomhoz címzett kocsmában gyülekeznek, hogy megbeszéljék a világ dolgait. Ez a Kolozsvár talán nem kelt olyan
elégikus történelmi emlékeket, mint a régi városközpont gótikus, reneszánsz és
barokk épületeinek együttese, ám tagadhatatlanul ez is Erdély fővárosához tartozik:
a kolozsvári külváros magyar népi élete az, amelyet Bálint Tibor számunkra bemutatott. Ez sem volt ismeretlen világ az erdélyi magyar irodalom hazai olvasói előtt,
Nagy István elbeszélései és önéletrajzi regényei is azt a népi életet ábrázoltáki,
amely a „Boldog utcán túl" s a Sáncalján található.
Maga Bálint Tibor is ebből a külvárosi környezetből származik, annak idején
a kolozsvári ' református kollégium diákjainak áldozatos összefogása tette lehetővé,
hogy a tehetséges munkásgyerek beülhessen a gimnázium padjába. 1953-ban tett
érettségit, az irodalom érdekelte, újságíró-gyakornoknak állt: először a kolozsvári
Igazságnál, majd a Falvak Dolgozó Népénél, az Ifjúmunkásnál dolgozott, 1967 óta
— Kányádi Sándor és Fodor Sándor társaságában — a Napsugár című gyermeklap
szerkesztője. Elbeszélésekkel és karcolatokkal tűnt fel, ezekből 1963-ban — Bajor
Andor bevezetőjével — Csendes utca címmel adott ki kötetet. Első könyve a nagy
hírű Forrás-sorozatban jelent meg: Veress Zoltánnal, Szilágyi Istvánnal és Pusztai
Jánossal együtt azóta is úgy tartjuk számon, mint az erdélyi magyar elbeszélő iro14

dalom egyik megújítóját, aki az ötvenes évek sematizmussal terhelt irodalma után
a hiteles valóságábrázolásnak és a személyes hangú, érzékeny előadásmódnak szerzett érvényt.
A Csendes utca, majd az Angyaljárás a lépcsőházban (1966), a Császár és kalaposinas (1971), a Nekem már fáj az utazás (1973) és Mennyei romok (1979) című
kötetek elbeszélései személyes érzékenységgel számoltak be az író ifjúságának emlékeiről s adtak képet a kolozsvári magyar külváros mozgalmas életéről. Bálint
Tibor a magyar „városi" novella nagy hagyományaihoz csatlakozott, mestereit Krúdy
Gyulában, Kosztolányi Dezsőben, Gelléri Andor Endrében találta meg. A dolgozó
kisember vágyait és gondjait mutatta be, mély részvéttel hajolt hőseinek kisiklott
emberi sorsa fölé, nemegyszer groteszk eszközökkel, szelíd iróniával ábrázolta naiv
terveiket, szomorú kapkodásukat. A birtokba vett társadalmi tapasztalat s a minden
ízében jól ismert emberi világ alapozta meg legnagyobb írói vállalkozását, az 1969ben (majd még több kiadásban, román, német és lengyel fordításban is) megjelent
Zokogó majom című társadalmi regényt. (A budapesti televízióban játszott folytatásos adaptáció, sajnos, nem tudott igazi képet adni e regény értékeiről.)
A Zokogó majom szociografikus, egyszersmind költői eszközökkel mutatja be
a kolozsvári külváros lakóinak életét, amint az író maga mondja, „egy élhetetlen
család kálváriáját". A féligmeddig lumpenproletár környezetben és sorban élő
Vincze család a társadalmi és történelmi lét peremén éli át az idők változásait.
A regény egy negyedszázad eseményeit fogja át: a második világháború kitörésétől
Sztálin haláláig. „Nevelődési" regény, arról szól, hogy a Vincze család fia, Kálmán
miként emelkedik ki a külvárosi környezetből, s miként készül meghódítani a műveltség értékeit. Kálmán rokonszenves regényhős, az ábrázolását átszövő személyesség arra utal, hogy alakjában részben az író alakmására ismerhetünk. A mozgalmas
regény főszereplője mégsem ő, inkább maga a külváros: a munkanélküliek, az apró
szélhámosok valóságos serege, amely lépten-nyomon keresztezi Kálmán útját. A Zokogó majom valójában a szociográfiai metszet igényével készült, ez okozza azt, hogy
légiónyi szereplőt vonultat fel, s ez az igény alakította ki azt a széles sodrású elbeszélő módszert is, amely oly természetesen képes vegyíteni a realista hagyományokat és a modern dokumentarista eljárásokat.
A Zokogó majom valóságábrázoló igénye és realista elbeszélőtechnikája mellett
szokatlannak tetszenek Bálint Tibor fantasztikus elbeszélései. 1967-ben jelent meg
önkéntes rózsák Sodomában című kisregénye, és szinte mindegyik novelláskötetében
találunk néhány elbeszélést, amely a jövőt fürkésző érdeklődés jegyében alakulva,
a fantasztikum tükrében mutatja be az emberi társadalom, az emberi személyiség
torzulásait. Bálint Tibornak ezek az írásai valójában „ellenutópiák", arra figyelmeztetnek, hogy a modern civilizációs fejlődés veszélybe hozta a humánum, a kultúra
nagy értékeit, s ha az emberiség nem oltalmazza kellőképpen ezeket az értékeket,
a jövendő a sivár és elidegenedett gépiesség világát alakíthatja ki.
A kolozsvári író Kenyér és gyertyaláng című, 1975-ben megjelent kötete megint
más írói arcot mutat: apró kritikai esszékben (ahogy az író mondja: „arcképek a
köröm hátán"), irodalmi karcolatokban, személyes vallomásokban ölt alakot Bálint
Tibor irodalomszemlélete. Az író saját munkájának alapvető kérdéseivel vet számot,
az irodalom társadalmi szerepét, erkölcsi küldetését körvonalazza. Meggyőződése
szerint az irodalomnak a humánum őrzését és védelmét kell vállalnia, tájékozódási
pontokat kell megjelölnie, hogy a huszadik század labirintusában vándorló ember
ne tévessze szem elől saját ideáljait. „Vannak napok — olvassuk A révkalauz
lámpása című jegyzetben —, amikor bizakodva gondolom, hogy mégiscsak érdemes a
hófehér papír fölött görnyedni, s hogy az író számot tarthat a világ érdeklődésére.
Végső fokon talán még az sem közömbös, hogy mikor dolgozunk. A part felé közelgő
hajósok például évtizedeken át Flaubert sápadtan izzó ablaka szerint tájékozódtak
éjszaka a tengeren, s nem volt az a révkalauz, aki az örökké virrasztó írónál biztosabban útbaigazította volna őket." Ilyen égő lámpásokat gyújt Kolozsvár krónikása: az ötvenéves Bálint Tibor is.
POMOGÁTS BÉLA
13

SÁRÁNDI JÓZSEF

A romlás virágai
BAUDELAIRE-IMITÁCIÓ
A romlás virága vagy
s tán az vagyok én is
Imádom a veled
élvezhető
féktelen
ringyóskodást
Húsvétra nyílnak
megint
kertemben érzéki
tulipánok
ám gyermeket
otthont
már nem tőled remélek
Ami van nem szerelem köztünk —:
vágy
betegség
s az egyedüllét szégyene
bilincselnek
Es a félelem a legrosszabbtól
mely felé öntudatlan bár
de démonikus
erővel
taszítjuk
egymást

Süldőlányok
Gyerekcipőben
járnak
de már nők
A tükör előtt
dudorodó
didikéik
s pelyhedző
cunikájuk
nézdegélik
Iskolavécén

18

s kazal tövében
hancúrozva
fiúknak
mutogatják
mijük van
Este a szülői ágy
diszkrét
hangjaitól
lángba borul a testük

Illés
Endre
80

éves

ILLÉS ENDRE

Olvasás közben
Főhajtás az Olvasás közben írója, Ignotus előtt. Kölcsön kell kérnem könyvének címét. Nem tudom egyszerűbben összefogni a jegyzeteimet.

A KÖZNAPI ÉS A KÖLTŐI STÍLUSRÓL
Érdekes, sok helyt fel-felvillanó szikrájú könyvet olvasok, Lukács György
ifjúkori levelezését a Thália-korszaktól a heidelbergi évekig, pontosabban
1917-es visszatéréséig Budapestre.
Fontos könyv is, mert itt pillanthatjuk meg legközvetlenebbül, tehát leghitelesebben a fiatal Lukács fiatal hiteit, a status nascendi állapotot, az intimitást, amivel csak egy-egy levél ajándékozhat meg. A legtöbb levél Lukács halála után a heidelbergi Deutsche Bank széfjéből került elő, egy bőröndből —
ottfelejtette őket. Nyilván szándékos emlékezetkihagyásról van szó. Aki ezeket
a leveleket írta és kapta, olyan határozottan változtatta meg életét, hogy az
indulás dokumentumai — s jórészt emberei is — érdektelenné váltak számára,
többé nem fordult hátra. De az egész életmű mégis így válik teljessé: az emberélet teljes ívével, az előzményekkel is.
Gazdag kötet; felsorakoztatja az érdekes (s még mindig figyelemre méltó)
ifjúkori művek érlelődésének körülményeit, a városnevekkel jelölhető, nagy,
európai háromszögeket, a rokon és ütköző esztétikai iskolákat. A korai Lukácsírások fogadtatását. A kényszerű, gyakorlati kompromisszumokat. Akkori terveit. Emberi kapcsolatait, melyek egyéniségének és életútjának alakulásában
szerepet játszottak: ő maga osztályozta őket, voltak, akik a „Centrumot érintették", másokat viszont csak „fegyverbarátainak" tekintett („itt együtthaladá2 Tiszatáj

17

sokról van szó, és ha az utak elválnak — akkor elválnak az emberek is"), s
maradtak nagy számmal a „protokollárisok" és a közömbösek.
Az ifjúkori levelek kötete igazában egy nagy tanulmányt érdemel, semmiképpen nem helyezhető el a széljegyzetek síkján. Ide inkább idézetek kívánkoznak.
Az idézetekből egyelőre legalább kettőt:
. . . de mielőtt kiemelném őket, a szereplőkről néhány adat. A „Centrumot
érintő" barátok közé tartozik a fiatalon, tüdőbajban meghalt, berlini Popper
Leó, művészetkritikus, Lukácsnak nemcsak barátja, hanem értő és szigorú bírálója is. Haláláról ketten tudósítják a Firenzében élő Lukácsot, két „fegyvertárs": Polányi Károly gazdaságtörténész az egyik, Balázs Béla az író, a másik.
Leveleik az ingerlő stílusremeklés példái.
Polányi, a hétköznapi stílus képviselője, Lukács György húgának címezi
levelét („Igen kérem, küldje el ezeket a sorokat Gyurinak, akinek az olvashatatlan címe ugyan a zsebemben van, de az nem elég"). A levél:
„Nagyságos asszonyom — tegnap eltemettük Leót, és ez a temetés iróniával koronázta meg az ő szomorú életét. Zavaros, rideg, elő nem készített, majdnem ellenséges aktus volt. Egy telefontemetés. Egy szolga a láthatáron. Lézengő
8—10 ember, akinek sejtelme sem volt, mi lesz. Hirtelen, amikor lézengve ültünk egy nagy csúnya hallban, egy harmónium megszólalt és egy bronz edényféle lassan elsüllyedt az oltár előtt. Senki sem sejtette, hogy ott a halottunk
fekszik. Ottó meg én a zakónkat ott akasztottuk fel mellette és nem sejtettük.
Ez 3 percig tartott. Ezzel vége volt. De ezt nem tudta senki. Közben »a« szolga
egy kis kenyereskosárral (vagy egy karlsbadi ostyaskatulya teteje volt?) levágott asztra- [őszirózsa] fejeket adott oda (én azt hittem, papírból vannak), és
a publikum bedobálta a mesterséges sírgödörbe. Eztán álltunk. És ültünk. Végül azt mondta a szolga: »Hölgyeim és uraim, méltóztassanak kisétálni.« A publikum, amely talán akkor vette észre, hogy nem publikum, hanem gyászoló közönség — ezzel tudomásul vette, hogy a dolognak vége van. — A hamvasztás,
az — a »beérkezendő hatósági engedély bevárása után« — majd valamikor lesz.
Az emberek villanyosokra ültek, a gazdagabbak kiszálltak a villanyosokból és
automobilokba ültek. Így v o l t . . . "
És Polányi érzékletes tudósítását rögtön folytatom a magas költészettel,
a Párizsban tartózkodó Balázs Béla levelével:
„Kedves Gyuri... Leó meghalt. — Jobbra-balra elhullanak az embereink.
Először meghalnak a szép emberek. Most még vagyunk egyen-ketten katonák.
De nemigen van már kinek számára verekedni. Nemigen van már, aki a borunkat igya. Hát csak az Istennek dolgozunk. Ezt oly mély vallásos iszonyatossággal éltem át, hogy soha még így testvérednek nem éreztem magam. Mert én
itt a párizsi hatodik emeletről látom és hallom, hogy vigad a világ. Nagy mozgolódások nálunk és máshol, harcok és diadalok, de se mostani, se jövendő helyemet nem látom bennük. »Az Isten nem akarja a magyar reneszánszot.« —
Akkor vajon mit akar tőlem például? Hiszen a te munkád úgyse nagyon odaszámított volna. Én azt, hogy mostanában így fellázadt az »élet« ellenem (ha
nem is olyan mélyen, mint ellened) — egészen szimbolikusnak látom. Nekem
semmi értelmem sincsen Magyarországon — és az sem biztos, hogy máshol
igen. Nem úgy néznek ki a dolgok. Azt hiszem, ha nem sikereim volnának, sem
tudnám soha többé értelmemet érezni. Hát csak Istennek dolgozom. Ezeket
azért írom, mert oly különös, hogy Leó halálhíre revelálta bennem. Csodálatosan függnek össze a dolgok. Meg fogom írni a viszonyotoknak a misztériumát,
az enyémet írván meg Zoltánhoz [Kodály] a regényemben. Nem furcsa, hogy
minden főbb művem sírkő tulajdonképpen? Mind! Mit jelent ez? Majd ha mind
el lesznek temetve, én is kész leszek. — Szeretném tudni, hogyan élsz most ott
Firenzében. Szeretném, ha idejönnél Párizsba. Csak egészségi, lelki higiéné
-okokból. A munkához egészség kell, és kezdem hinni, hogy a magány csak
20

egészséges embereket gyógyít. Minden nő benne. És az győz, amiből több volt.
Azt hiszem, jó volna, ha idejönnél. — Hát meghalt Leó. Valami rántást éreztem a hozzád való viszonyon. Nem lesz más, de kizárólagosabb. És nekem is
meghalt vele valakim. Úgy érzem ma a lelkemet, mint egy sírkőkereskedést,
ahol előre állnak készen a keresztek a még élők számára."
A beparfümözött levelet olvasva arra gondolok: néha mégis sajnálom,
hogy Balázs Béla annyira kedvelte ezeket a kristály-üvegcsékben őrzött, mákonyos, már-már füstölgő, távol-keleti illatszereket.
SZENT DÉNES FEJE
A magyar próza új hullámának egyik regényét olvasom, azt a híreset.
Nehezen töröm át magam az első húsz oldalon. Később már könnyebben
jutok tovább, de egyszer-egyszer pihennem kell. Az egyik „cigarettaszünetben"
eszembe jutott Lytton Strachey esszéje Madame du Deffandról.
A tizenhetedik és tizennyolcadik század nagy szalónvilágát idézi fel
Strachey, intim freskókat festve.
Madame du Deffand estélyén egy bíboros Franciaország védőszentjéről,
Saint Denis-ről beszélt. Az ismert részletet — (hogy a szent, miután lefejezték,
felemelte és elvitte a fejét) — megtoldja a kevésbé ismert folytatással: Dénes
a Montmartre-ról, ahol lefejezték, a hat mérföldnyire álló templomba vitte a
fejét, a későbbi Basilique Saint Denis-be.
— Gondolják meg, hölgyeim, hat mérföldet tett meg.
Áhítatos csönd.
De Madame du Deffand váratlanul megtöri a csöndet.
— Ah, Monseigneur, az ilyen esetekben csak a kezdet nehéz.
Tovább olvasom a regényt.
EGY KISGYEREK ÉS AZ EMBERISÉG
Dosztojevszkij felkavaró egyenlete: ha egy kisgyerek halálával meg lehetne menteni az emberiséget, a kisgyereket mégsem volna szabad megölni.
BARÁTKOZOM NICCOLÖVAL
Machiavelliről tervezek drámát. Még csak olvasom őt, hatalmas életművét, s az alig feltérképezhető Machiavelli-irodalmat.
Nemcsak A fejedelem írója. Megírta Firenze történetét is. És mintha ezt
a két munkát összegezte volna a Titus Livius első tíz könyvéről írt nagy tanulmányában. És A háború művészete — csak nem feledkezhetem meg róla?
S a pontosságukkal remeklő követ jelentései! És történelmi miniatűrjei, ezek
a pompázatos esszék! Most éppen Castruccio Castracani portréjánál tartok,
Lucca, Pisa és Pistoia kényura volt.
Milyen villogó dialógusokkal tud Machiavelli jellemezni!
A haldokló zsarnok végrendelkezése — utódjának mondja:
— Nagy hatalmat ruházok át rád, de igen fájlalom, hogy e hatalom gyenge lábakon áll és bizonytalan. Tiéd marad Lucca városa, amely sohasem fog
uradalmaddal kiegyezni. Tiéd lesz Pisa, ahol az emberek álnok és szeszélyes
természetűek, bár a város polgárai megszokták, hogy többnyire szolgaságban
éljenek. Pistoiát is birtokolod még, ezt a megosztottsága miatt hűségre alig
képes várost. Szomszédaid, a haragvó, ezernyi módon megbántott és végleg
2*

19

le nem győzött firenzeiek, akik jobban örülnek majd halálom hírének, mint
amennyire örülnének egész Toscana meghódításának. Nem helyezheted bizalmadat a milánói hercegbe és a császárba, mert messze vannak, nehézkesek és
a segítségük mindig későn érkezik. Semmi másban nem reménykedhetsz, csak
a saját igyekezetedben.
Erre az „igyekezetre" tanított Machiavelli a főműveivel.
S mivel fejezi be a portrét?
A luccai zsarnokot végül megkérdezik, hogyan temessék el?
— Arccal lefelé! — rendelkezik Castruccio. — Arccal lefelé, mert tudom,
hogy milyen felfordulás támad itt halálom után.
A felfordulás és a felülkerekedés filozófiája izgatta Machiavellit haláláig.
BELIA GYÖRGY
József Attila metaforáját kell idéznem: köszörűn sikoltó időt élünk — sok,
nagyon sok a jóbarát-halott körülöttünk. Julow Viktor, Szobotka Tibor, Bernáth Aurél, Jékely Zoltán, s ebben a sorban áll Belia György is. Köszörűkövön sikoltó koratavasz ez.
A halál mindig keserű — de a váratlan halál szinte megakasztja a szívünket. Alig néhány napja még együtt ültünk a Szépirodalmi Könyvkiadó tárgyalóasztalánál, együtt mindannyian, a jövőt formáltuk ott, már a holnapot,
az elkövetkező évet, terveket röppentettünk fel, terveket ütköztettünk, majd
azzal váltunk szét, hogy terveinket tovább simítjuk, a lehetőségekkel egyeztetve, ami feltétlenül megvalósítandó. Egyetlen nap múlt csak el közben. És
amikor ismét együtt voltunk, ő már csak a terveiben volt jelen, a széke üresen maradt. Kezünk még őrizte keze szorítását, szinte láttuk és hallottuk őt,
de már csak a homlokunk és a dobhártyánk mögött.
A törvények csak azokat kötelezik, akik tiszteletben tartják őket — a többiekre feltételesek. A Szisziiphosz mítoszának írója, Camus, nyugtatta magát
ezzel a menekvést ígérő, szorongó mondattal. Az a Camus, aki haláláig a francia Gallimarad-könyvkiadó egyik főszerkesztője is volt, távoli társunk a kiadói munkában, s ő is a hirtelen halál kiválasztottja. Valóban jogos volt-e
Camus bizakodása? A törvény valóban feltételes érvényű, ha nem tiszteljük?
Fáradhatatlan, kedves, bizakodó barátunk. Belia György is mintha Camus védőpajzsával próbálta volna kijátszani a halál végül is kijátszhatatlan törvényeit. A rátörő fáradtság, minden kétely és csüggedés elől a munkához menekült, egyre több munkával terhelte magát, s közben nem akarta meghallani
a megtámadott test intő és kérlelő félszavait.
Az életrajzok, a lexikonok, az emlékezők elsorolhatják: író volt, irodalomtörténész, fordító, szerkesztő — a hosszú sor azonban a valóságnak csak a kisebbik fele. Mert ő úgy volt irodalomtörténész és szerkesztő, hogy valójában
alkotó művész volt. Alkotott.
Utolsó nagy erőpróbáinak egyike Babits Mihály Beszélgető füzeteinek
két
kötete. Neki köszönhetjük, hogy a Babits-életmű váratlanul két megrázó kötettel gazdagodott. A széthullt, porló anyagot úgy fogta össze, hogy a kihűlt,
félig leírt mondatokba lelket lehelt, az egykori beszélgetésekben ismét artériás, piros vér lüktetett, mert a beszélgető társakat is fel tudta idézni.
A matériába vetett feltétlen bizalmat Hegel a rabság tudományának
nevezi. És barátunk éppen ebből a rabságból tudott kitörni, és éppen a sértetlenül felmutatott valóság teljesebb átvilágításával. A kitágított valóság szép
példája filológiai életművének emlékezetes, első nagy sikere, a
Juhász—Babits—Kosztolányi
levelezés kötete, és a levelek köré épített jegyzetállványzat.
Az ő elrendezésében egy fényes irodalmi korszak, a Nyugat-évek előjátéka
22

lett a levelezéskötet, a három fiatal költő levelei egymásba fonódnak, egymásnak felelnek, egymás szavába vágnak — dialógusként szólaltatta meg az indulást, a fiatalságot, a féltékenységet, a bizakodást, az éppen megszülető irodalmi korszak első szívhangjait, s mindezt úgy, hogy a tények megmaradtak
tényeknek, a filológiai felfedezések adatai pontos és sérthetetlen adatok maradtak, semmit nem metszett ketté, nem tolt el a helyéről, nem játszott a
fény-árnyék megvilágítással — csak éppen életet varázsolt a megsárgult levelekbe a szembefordítás már-már drámai erejével.
Belia György filológusalkatának lényege a kutatószenvedély
volt, azaz a filológiai munka előfeltétele. Ez a szenvedély hajtotta őt előre a meredek úton:
Ady Endre itt meg amott febukkanó leveleinek számontartásában, hitelességük ellenőrzésében. Negyedszázada jelent meg kitartó munkájáról az első jeladás: Ady Endre válogatott leveleinek, kiadása. Azóta mindenki csak idézett
ebből a kötetből, senki nem bővítette tovább. Erre a sziszifuszi munkára megint
csak ő vállalkozott: már nyomdába is került Ady Endre összegyűjtött
leveleinek három kötete, a gazdag Ady-irodalom területén is felvillanó fényű teljesítmény — és a váratlan halál kegyetlen rendezése: munkája posztumusz mű
lesz, így jelentkezik egy-egy ember életében a halál irracionális kegyetlensége.
S hadd szóljak végül az utolsó műről: egy nagy Babits-monográfia első
részéről, a fiatal Babits Mihály életét megjelenítő vállalkozásról. A részletek
bőségével mutatja be a monográfia a családi fészket, az egyetemi éveket, a
Négyesy-szemináriumot, a tanári élet és a magánélet mozgalmas kalandjait,
mindaddig, amíg előttünk áll Babits Mihály, a fiatal költő, a Nyugat felfedezettje.
A férfikor nagy győzelme egy ilyen nagyívű munka. Még befejezhette első
részét, éppen befejezhette — de folytatása nincs többé. Minden folytatás megszakadt.
Az irodalom tiszta szívű szolgálatára emlékezem, pedig talán más irányba
kellett volna fordulnom: gyengéden meg kellett volna szabadítanom őt attól
a maszktól, amit életében oly keményen az arcára szorított, a mosolygó szerénység maszkjától.

AZ ORSZÁGHÁZBAN NAGY LÁSZLÓVAL, SZABÓ MAGDÁVAL

21

JÓKAI ANNA

Pályakezdetem emlékei — Illés Endréről
Lehet-e az emlék objektív? Különösen, ha a köszöntés szerepét tölti be?
S kell-e, szabad-e, hogy a vallomástevő személyes indulatait erőszakkal távoltartsa, s pusztán önmagukban beszéltesse a tényeket?
Illés Endrénél számomra az objektivitás kötelező. Először is azért, mert
mindig gyanítottam, éppen az ő emberi karaktere, ízlése tiltakozik a „túlhabosítás" ellen: ha néha kénytelen is eltűrni, magára maradva bizonyára megmosolyogja, talán „le is mosolyogja" az ilyesfajta érdemszerzőket. Illés Endre tudja, kicsoda: nincs szüksége kórusra, karmesterre — de megilleti az igaz szeretet, a tiszta hang, olyan „köszönöm", amelynek hitele van. Kötelező a szikár
tárgyszerűség azért is, mert egykori írói elfogadtatásom önmagam és a világ
előtt az ő írói, irodalomszervezői létezése nélkül valószínűleg sokkal lassabban,
sokkal gyötrelmesebben megy végbe: s bár ő számtalan pályakezdőt indított el,
olyan nagyvonalúan és feltétlen bizalommal, mint engem, kévésünkét. Most már
kötelességem, kötelességünk az időben kitartani; élő bizonyítékká válni: hogy
Illés Endre válogatós. Aki nem bírja erővel és lemarad, elhullik, iparossá vagy
a középszert gyarapító arcnélküli íróvá válik, az az adakozó-indító gesztusát
jelentékteleníti el, tudattalanul is hálátlansággal fizet.
Köszöntésemben tehát a tények súlya döntsön. Ami elkerülhetetlenül mégis
szubjektív lesz, az is Illés Endre életstílusából adódik, ő ugyanis sohasem viselkedik — fiatal írók esetében sem — séma szerint. Alakra szabja a tanácsait.
Megnyilvánulásainak épp ezért különböző formái, fokozatai vannak, s így a
meghatározó élményekről mindenki más-más Illés Endre-képet őriz. Igyekszem
saját személyemet háttérben tartani: de teljesen nem szűnhetek meg felidézésekor; ez fából vaskarika volna, olyan álszerénység, ami az ábrázolni kívánt
portrét gyöngítené.
1967. nyár elején — mindössze négy-öt publikált novella, egy fiókba zárt
regény s néhány nyomtatott méltányló szó birtokában — legyőztem szorongásomat. Felhívtam a kiadót, kértem Illés Endrét. Csak írásaiból és hírből ismertem. Féltem. Harciasságomban sok volt a védekezés. Féltem kimondani a nevem, s restelltem, hogy utána magyarázkodnom kell: ki vagyok. S ő még az
egyik novellám címét is tudta... De ez nem telefontéma — mondta —, jön a
nyár, pihenjek, dolgozzak, és októberben személyesen keressem meg. Én részben büszke voltam, részben türelmetlen lettem. A várakozás sosem volt erősségem. Eleget vártam addig már — egész ifjúságom várakozásban, hányódásban telt el. De az őszre halasztott beszélgetés mégis arra sarkallt, hogy akkor
már egy kötetre való írást vigyek magammal. No meg a regényt — a 4447 címezetűt!
Illés Endre hivatalos manír nélkül, szívélyesen fogadott. Éreztem, hogy
gondosan felmér: nemcsak a készülő kötetem súlyát, hanem azt az asszonyt is,
aki lágyan próbál mosolyogni, miközben keserves-kegyetlen élményvilág bontakozik a tolla alatt. Cigarettával kínált, majd konyakkal. Nem dohányzom.
A konyakba csak tisztességből kóstoltam bele. ülés Endre rámnézett: „Maga
mindent a hőseinek tartogat?" — kérdezte némi átvilágító iróniával. S ezzel
máris fölfedte egyik titkomat. Én pedig az övét: félelmetesen gyors szeme van.
Előbb óvatos, aztán villámgyorsan ítél. Szerződést ajánlott, a novellákra. Szerencsésebb novelláskötettel indulni, vélte. A regénnyel várjunk. Nem gyámkodott, nem kifogásolt. Az első pillanattól kezdve komolyan vett; a pályakezdők
24

réme, a vállonveregetés, a fölény éreztetése elmaradt. Ennek a magatartásnak
a kivételességét később fogtam föl igazán, amikor ezt követően regényemet egy
másik kiadóhoz juttattam, s az akkori-ottani főszerkesztő a kedvező lektori vélemények ellenére nagypénteken üzente meg: húsvét után kedden valószínűleg
az egész paksamétát visszakapom. Azután mégsem így történt — hogy, hogy
nem, néhány nap alatt változott a tervezett döntés, ott is működött egy magasabb jószellem, s a 4447, szinte versenyben a novelláskötetemmel (Kötél nélkül)
azt megelőzve jelent meg a könyvpiacon. De az utólagos siker sem feledtette el
velem: milyen minőségi különbség van az „útrabocsátásokban". Ezt a felnőttként kezelő szellemi eleganciát kaptam már a kezdetekkor Illés Endrétől — miközben kisszerű gyanakvók tábora szaglászott körülöttem: honnan jöttem, mit
akarok, s egyáltalán, érdemes-e akarnom?
Szép számmal akadtak szimpla irigyeim és bonyolult ellenségeim, s persze,
lelkesedő szélkakasok, de mind a mai napig kitartó híveim is — s én még mindig nem tudtam egészen elhinni, hogy sikerült. Igyekeztem, hogy kételyemet,
kedélyállapotom hullámvölgyeit a világ ne lássa — de gyakoribbá váló beszélgetéseink során Illésnek kivallottam. Ami szakmai, írói bizonytalanságom támadt, azt néhány határozott, mindig a mű ismeretén alapuló mondattal helyretette. Figyelmeztetett: az olvasó szereti, ha jobban azonosulhat a hősökkel, ha
sorsukért drukkolhat. Adjak több lehetőséget a figuráknak! A novelláim befejezési technikája meglepte: „Mintha tempósan, színesen folydogálna a történet, aztán Maga a végére elunja, s hirtelen elvágja az egészet, gyorsan, mintha
az anyagot ökölbe szorítaná..." Nem rosszallta ezt. Csak megállapította. Általában: hagyott menni öntörvényem szerint. „Maga nem az a típus — mondogatta —, akit nyesegetni, orientálni kell. A Maga prózája vad folyó, mély medre van, nem szabad eltéríteni. Hadd kanyarogjon. Olyan a víz sodrása, hogy
végül úgyis odajut, ahova tervezte."
Mégis el-elfogott a kishitűség. Túl későn indultam, nem volt (mind a mai
napig nincs) nemzedékem. A saját korosztályom már régen sebesedett-vitézkedett az arénában, a velem indulók pedig ifjak és egészen más tapasztalatúak
voltak, ö egy-egy emberi jelzéssel megvigasztalt: 1969 karácsonyának előestéjén átküldte életmű sorozatának második kötetét, meleg dedikációval, mintha
azt sugallta volna: a külsődleges, protokoll szempontok nem számítnak.
Amikor életem első országos szereplése előtt álltam (a tévé a Nyitott könyv
sorozatban mutatta be harmadik könyvemet, a Tartozik és követelt), úgy érezte,
meg vagyok szeppenve. „Maga ne féljen semmitől. Maga mögött eredmény áll.
Mondja nyugodtan, teljes magabiztossággal a véleményét!" No, ez a műsor túl
jól sikerült. Addig biztattam magam, amíg valóban azt mondtam, de minden
csomagolás, fésülés nélkül, a diplomácia tökéletes fölrúgásával, amit legföljebb
monológként, önmagában fortyoghat el az ember... Szép kis botrány lett az
adás! (Az is igaz, végső soron inkább használt, mint ártott: odafigyeltek.) Illés
Endre másnap fölhívott telefonon. Dallamos, nyújtott hangon gratulált, azután
megjegyezte: azért ha ezt előre sejtette volna, talán óvatosabban adagolja az
energiát... De nem haragudott. Tetszett neki, hogy utána álltam a sarat: nem
taposhattak bele. Elcsitult ez is. Később, meg-megismétlődő támadásokban többnyire a nők igyekeztek lesöpörni. Eleinte ezt sem értettem. A nők? Miért? Illés
Endre mosolygott. „Tanulja meg: nőnek nő a legnagyobb ellensége." Megtanultam. Tőle tanultam. Kevés nővel találkoztam irodalmi és emberi hegyeim-völgyeim járásakor, aki következetesen, jó szándékkal mellettem maradt. De az is
igaz: az a néhány kivétel csillagosan jó hozzám!
Haladt az idő. Illés Endre elérkezettnek látta, hogy tenyeréről a földre helyezzen. Így helyes. Addigra már edzetté, magabiztossá és belső burkomban
sérthetetlenné váltam. S új dörömbölőknek kellett a fészek. De a fél szemét
mindig rajtam tartotta. Szeretettel. Kíváncsian: mennyi a szusz bennem, ho25

gyan bírom, mire f u t j a ? És tette, látványosság nélküli gondoskodással, amit
helyesnek vélt és tehetett.
Egyszer — 72 táján — nagyon komolyan, valami köszönömfélét a k a r t a m
kifejezni neki. Elhessentette.
„Maga senkinek ne köszönjön semmit. Maga amit elért, egyes-egyedül az
írói és emberi természetének köszönheti. Hogy segítettünk? Más kérdés. A tehetségnek jár a segítség."
Gyönyörű volt ezt hallani. És hinni benne. De a válaszom sem hazug, most,
tíz évvel később, mennyi-mennyi buktató és győztes csata u t á n :
Kedves Illés Endre! A tehetséget is el lehet taposni. Vagy csak kifárasztani, elsorvasztani, egyszerűen. Nálam ezt sokkal jobban tudja. Volt, van és lesz
is rá példa elég. S amíg ez a könyörtelenség is érvényes a világban, érvényes
és fényes marad a k ö s z ö n e t . . .
Gyakran állok dolgozószobám ablakánál. Egy kicsit félrehúzom a függönyt.
Gondolkodom, erről-arról, vagy csak bámészkodom. S gyakran látom Illés Endrét, ahogy átmegy az úttesten, kezében aktatáska;- biztosan megy, célratörően,
erővel megy a kiadóba. Sóhajtok magamban: bizony, öregszem . . . Ö pedig, ha
valamiért, ezért a sóhajtásért haragudna. Én meg tisztelettel irigylem őt: egy
ritka életvitel megtestesülése, amit bizonyára sokan kívánnak, de kevesen követnek, s még kevesebben képesek ilyen makacs-diadalmasan valóra is váltani!

A

24

RÉVAI

KÖNYVKIADÓBAN: ILLÉS ENDRE, VÉRTES GYÖRGY,
VAS ISTVÁN, NÓGRÁDI SÁNDOR

TERSANSZKY,

SÜTŐ

ANDRÁS,

PASKANDI

GÉZA

ES

CSOORI

SÁNDOR

TÁRSASAr.iBíN

OLASZ SÁNDOR

Történetek halandókról
ILLÉS ENDRE NOVELLÁI

„Egyetlen szabályt ismerek
— étre
clair. Félreérthetetlennek
kell lenni.
Ha nem vagyok érthető, egész világom
összedől." (Stendhal)
Ha egymás után olvassuk Illés Endre novelláit, ezek mindmáig legteljesebb
gyűjteményét, az 1980-ban két kötetben megjelent Halandókat, hamarosan úgy érezzük, az írások — eseménytörténetük eltérése ellenére — egyetlen összefüggő mű benyomását keltik. Pedig negyven év terméséről van szó, s a négy évized alatt a világban meg az írói pályán is sok minden változott. Csakhogy Illés Endre első jelentős, a harmincas évek közepe táján publikált írásaiban már ott a kész, kiforrott
szemlélet és ábrázolás, a hang lényegesen később sem változik, csak érik, az írói
világ gazdagodik. Az arányok, a hangsúlyok módosulnak inkább. Novelláinak egyik
— számban alighanem nagyobb — része (a fiatal- és az idősebb kori művek közül
egyaránt sok példa említhető) egyetlen jelen idejű pillanat. Epizódnyi vízió, kiemelt metszet a világból, történet rólunk halandókról, haláltól szikrázó létezésünkről.
Amikor Illés Endre szépírói pályáját kezdte, olyan káprázatos és egyben bénító élményei voltak, mint Babits, Móricz, Kosztolányi, Tersánszky, Szomory, Karinthy és Krúdy prózája. Döntenie kellett: melyiket válassza? Végül Stendhalhoz
menekült. „Nem azért, hogy őt másoljam. Az ellenállás titkát kerestem nála. A
tisztaság, a mezítelenség kézikönyvét. A pontosságot, és ugyanakkor a kegyetlen
pontosságban a könnyed lazítások gyakorlatát." S a titkot meg is találta. „.. . csupa költészet, de mértani vonalakban." — Nem véletlenül jellemezte így Tamási
Áron már a fiatal Illés Endre írásait. Ám geometria és líra eme jellegzetes vegyületének kikeverésénél — Stendhal mellett — Maupassant is segédkezett. A gyors,
drámai, szédületes iramú Maupassant-novellából tanulta meg Illés úgy mondani
a váratlant és az ismeretlent, „mintha nem pukkant volna el egy pisztolylövés:
az arca hideg marad, szeme se rebben". A híres Gömböcben például a „tökéletes,
sűrített társadalomrajzot", a „drámaian éles bírálatot" csodálja az író, meg azt a
teljességet, melyben a látható és a kifejezhetetlen, „a valóság és a mögéje búvó
álomkép" párosul. Nem egy Illés-novellát (mint például Az órát) akár a francia
mester is írhatta volna. De a világirodalmi élmények mellett Illés Endre módszerének kialakulásánál, meghatározásánál az orvosi munkát is föl kell idéznünk.
A Korányi Sándorra emlékező A só ízében az írói és az orvosi látás termékenyítő
kapcsolatát érzékelteti. Innen a már-már közhelyszerűen emlegetett fölismerés: a jó
író is anamnézist ír, a kórelőzményben „a teljesen ismeretlen betegség is mindig
benne van". „Olyan szenvedélyesen igaznak kell lenni, olyan pontosnak és hűnek,
annyira tudni kell. mi a lényeg, hogy valóságunk valóság maradjon akkor is, ha
ú j elemek lépnek be az ismert elemek közé."
Novellaelméletet nem írt Illés Endre, mégis jó néhány esszéje (mint A szerelem anatómusa) alkalmi poétikai eszmefuttatásnak is beillik. Illés — a novellaműfajról szólva — nem olyan szigorú, mint Gyulai Pál. Számára novella éppúgy^ lehet portré, rajz, vázlat, karcolat, mint drámai magot rejtő elbeszélés, nyugalmas
életkép vagy kisregény. (A Magyar Remekírók XX. századi novellaválogatása, Illés
25

utószava is bizonyítja ezt.) Tartja magát a klasszikus (boccacciói) és XIX. századi
(maupassant-i) novella szabályaihoz, felfogása Kosztolányiéval rokon. 1933-ban írta
Kosztolányi: [a novella] „Nem az életet mutatja, csak egy ragyogó részletét, egy
tündöklően megvilágított körszeletét. A novella, mely valaha a hősköltemény roncsaiból jött létre, a hétköznap költeménye." (Az úgynevezett metszetnovella jellemzőiről később szólunk.)
A látogatás című, alig tízoldalas novellában jól megfigyelhetjük ezt a Kosztolányi által említett hétköznapiságot, melyről később kiderül, hogy valójában „csalás", hiszen nem is olyan hétköznapi történettel van dolgunk. ,,— Ihatnánk még
egy cseresznyét — ajánlotta a fiú. A lány bólintott, jöhet." — így indul a novella,
s ez a jelentéktelennek ígérkező történet, a cselekmény önmagában — legalábbis
az első három oldalon — aligha magyarázhatja meg a kitüntetett figyelmet. Tényeket (kezdetben nem túl érdekeseket) közöl az író, stílusa feszesre húzott, tömör,
már-már ridegen tárgyilagos. A semmitmondó párbeszéd után a lány faképnél
hagyja a fiút, aki kószálni kezd a városban, s mintegy véletlenül vetődik el apja,
a főorvos munkahelyére. Itt már apa és fiú kényszeredett, egyre feszültebb dialógusa előrevetíti a tragédiát. Tudjuk, nincs már köztük tartalmas emberi kapcsolat.
A főorvos hirtelen szeretetrohamában próbálja megjátszani a gondos atyát, vérszegénynek látja a fiút, s azonnal megvizsgálja. Ám a csontvelő-vizsgálatkor a fiatal
asszisztensnő jóvátehetetlen hibát követ el, a tű áttöri a csontot. Hiába minden,
„a fiút nem tudták többé felhozni a sötétből". A szándékosan szürke novellakezdéstől a tragikus befejezésig, a semmitmondó kezdettől a hátborzongató végkifejletig micsoda ív, feszültség mindössze tíz oldalon! S a ki nem mondott, de á b r á zolt t a n u l s á g . . . A vizsgálattól kezdve felpörögnek az események, az egész eddigi
történet átfordul, ú j megvilágításba kerül. A fiával muszájból törődő apa megjelenésével visszamenőleg is kórtörténeti magyarázatát kapjuk az értelmetlen csellengésnek, a kiüresedett életnek. A szeretet nem lehet kampányfeladat, szeretetet nem
lehet hazudni. A befejező mondat („Nem tudta elhinni, hogy a fia nem él.") a m a ga tudósítói objektivitásával csak színleli a krónikási pontosságot. „Egy-egy történet lezárásában azt a tétovázást és habozást nem ismerő »vágási technikát« érzem,
mely sok évi gyakorlat után a kitűnő fényképészek mesterségbeli titka." — Szomory Dezsőről írta ezt Illés Endre, de ez a fajta novellazárás az ő műveire is érvényes. Hosszan sorolhatnánk az olyan hatásos befejezéseket, mint az
örvények
között és A szalag című novellákét. Mindegyikben az utolsó oldalakon derül ki,
világosodik meg valami a váratlan fordulat eredményeként.
Nem a külső, hanem a belső teljesség irányába halad Illés Endre novelláiban
az ábrázolás. Az eseményes elemeket olykor kifejezetten háttérbe szorítja a lélektani és erkölcsi kérdések analízise. A novellában az esemény valamilyen eleme
mindig hangsúlyozottan jelentkezik. Illés írásaiban számos esetben nem személy
vagy tárgy kap kiemelést, hanem egy etikai kérdés, egy jellemvonás. Ezernyi apró
árnyalatot, lelki megrendülést képes az író tudatosítani. Abban, ahogy bizonyos
lelki tények, nagy és nemesnek hitt szenvedélyek hamisságát leleplezi, mesterére,
Stendhalra emlékeztet. Már első sikeres írása, a Szigorlat izzó, kegyetlen miniatűr
drámát villant föl. A szigorlat jeles, de a vizsgázó etikából mégis „rettenetesen,
embertelenül, jóvátehetetlen bűnnel" megbukik. „Felnőttek vagyunk, nekünk m á r
nem adatott meg a kegyelem, mint az ártatlanoknak. Minden tettünkért vállalni
kell a felelősséget, semmi alól nincs feloldozás." Nem is olyan „sejtelmesen általános" és elvont ez a jelentés, mint amilyennek az író monográfusa, Dersi Tamás
hiszi. A főhadnagyné Juditja „attól volt olyan szép, hogy állandóan valamilyen h a lálos veszély fenyegette". Ám az író egy másik híres novellában, az Andrisban a
veszély, a kockázat kiprovokálásának esztelenségét is megmutatja. A halál n e m
játék, de Az erkély érvényesülni vágyó artistái — a jó „trükkös felvételért", a reklámért — mégis a halállal incselkednek. S mennyi izgalmas lélektani szituáció!
A Hamu a szegénységet, a lemaradást, a kishitűséget diagnosztizálja. A Próbafelvételben. az írófőhős arra kíváncsi, „ . . . hogyan élhet tovább — régi társaságban —
30

az az ember, akit nagyon megaláztak". De leginkább az izgatja, az ember hogy
tud embernek maradni (A próba). A Dilaudid című novellában olvassuk:
az
élet természetes állapot, a halál is az, de a kettőt nem szabad egy szűk, hosszú,
büdös egérlyukkal összekötni, amelyen á t kell préselni magunkat, fuldokolva, kínokkal bepiszkolódva." Ez a nemesség nyilvánul meg Illés Endre novelláiban akkor
is, amikor élet- és művészetélményét (mint a Három miniatűrben)
egymásba
játszatja.
Dersi Tamás kismonográfiájában három csoportba sorolja Illés novelláit. Elsőnek a kisrealizmus és impresszionizmus keverékéből álló tárcanovellát említi, másodiknak az önarckép-vázlatokat. Szerinte az ötvenes-hatvanas években jelennek
meg azok a novellák, melyek „felelős indulattal elemzik a világot: a társadalmat,
a kortársak történelmi meghatározottságtól sohasem függetleníthető jellemét és
sorsát". Merevnek érezzük ezt a besorolást, s nemcsak azért, mert túlságosan leegyszerűsítve interpretálja e harmadik változatnak a kialakulását. (E típus „csak
a közélettől távol tartó merev idegenkedés fokozatos leküzdése útján jöhetett létre".) De abban is kételkednünk kell, hogy a harmincas és a negyvenes évek termése csupán „a m ű f a j szerényebb lehetőségeiként" értékelhető. Persze jó néhány
novella van, ami igazolni látszik Dersi megállapítását. A Zsuzsa-ciklusban valóban
nem túl fontos a jelentés, „átteniszezett nyarak szívdobogása" csap meg itt bennünket. S az impresszionista próza kiváló szemléltetése például a gellérthegyi tél
vagy a lecsapolt tó leírása. Az úri, mondén társasági élet villan föl a Két gyűrűben, s csodálkozunk, hogy lehet 1941-ben olyan novellát írni, mint A fogadás, s
1944-es „decemberi jegyzetek"-ben tör be az Illés-novella világába.) Persze több
vellában egy muzsikus feleség, egy „hebegő, dadogó, piszkos körmű, időnként
aranyszandált viselő, ugrándozó démonutánzat" jelenik meg. (A háború először az
1944-es ..decemberi jegyzetek"-ben tör be az Illés-novella világába.) Persze több
tucatnyi jó novellát ír közben Illés Endre, nem túl mély, de jó novellákat, mint
A hullaszekrény,
vagy Az óra. Ugyanakkor 1939-ben már megírja az ijesztő rangbéli különbségekről megdöbbentő látleletet adó Egy nap a Thuz-villában című novellát, az 1943-as Paradicsomlé pedig az urak üres játékával egy hazug életformát,
egy antiszociális magatartást leplez le. A bírálat, a kritikai hang, a társadalom
fertőző gócainak éles megvilágítása nem előzmények nélküli, megvan az m á r Illés
háború előtti és alatti novellísztikájában. Igaz, nem hagyhatjuk figyelmen kívül az
1945-ös cezúrát. A Szénrajzokban írja Illés Endre: „ . . . ez a világ a történelem egy
ütésére úgy szétomlott, hogy por és hamu sem maradt belőle. Még azt is szétfújta
a szél." A felszabadulás után már a lezárult történelmi folyamatra tekint vissza az
író. (Majd tíz évig ugyan alig írt novellát Illés Endre.) A régi világnak, melynek
kezdettől olyan jó ismerője volt, most a bomlását, képviselőinek ú j társadalombeli
ú t j á t ábrázolja. Az utolsó bukás például Czikó Kálmán nyugalmazott huszár alezredes szánalmas menekülését Bécsbe, 1956 őszén.
Metszetnovellának neveztük Illés Endre írásait. A novella nála egyetlen aprólékosan kidolgozott történés foglalata, parányi metszet a világból. Illés Endre jól tudja, ebben a tömör műfajban egy patront csak egyszer lehet elsütni, novellaformáját
világa emberi, természeti és tárgyi szereplőinek, ezernyi megnyilvánulásának, mozgásformáinak, színeinek és illatainak mindig ú j elosztása hitelesíti. A modern novellában a kimondott szónál fontosabb, amit az író elhallgat. A jelentés a sorok
mögé rejtve, s a novella akkor jó igazán, ha a „húzás", a rövidítés, a tömörítés sikerült. A jelentés tehát nem a betű szerinti cselekmény szintjén bontakozik ki, hanem egy metaforikus síkon. Az ilyen novellának az ereje nem abban van, amit kimond, hanem abban, hogy nem mond ki semmit. De ösztönöz bennünket, hogy mi
gondoljuk hozzá. A naturalisztikus és az anekdotikus novella megáll a sztorinál, a
fabulánál, mely a mű ha nem is egyetlen, de legfontosabb rétegét adja. Az Illés
Endre-novellában két dimenzió alakul ki, a jelentéshordozó dimenzió szerves kapcsolatban áll az eseményes elemekkel, tagadja, felerősíti vagy keresztezi a történet e t Az anekdotának változatlanul nagy szerepe van. Talán mondanunk sem kell,
27

Illés Endrénél az anekdota nem a megszépítés, a lakkozás eszköze, hanem a könyörtelen elemzésé. „Tükörcserép" az anekdota, „a gyors jellemzés, a megbonthatatlan
tömörség" művészete. Ezért védi meg Illés Endre a sokak által átkozott, a magyar
próza kerékkötőjének kikiáltott anekdotát. Sok novellájában (mint például a Kísérleti egerekben) a középpontban egy szabályos anekdota áll.
Egy jelentés a címe annak az írásnak, melynek hőse egy Tóth Loránd nevű
író, akit ellenségei libamájnak neveznek. Ez a Tóth Loránd „tömör, súlyos, ízletes
novellákat írt, még őriztek valamit a sós tej ízéből, melyben áztatták őket, szarvasgombamorzsák is előtűntek egy-egy pillanatra, meg szegfűszeg, leheletnyi fokhagyma, vöröshagymalével, csipetnyi paprika, mellyel végül gondosan pirosra sütötték
a májat, azaz a novellát — annyi minden volt ezekben a Tóth-novellákban, hogy
az olvasó enyhe gyomorrontással emlékezett rájuk". Az Illés Endre-novella pontosan az ellenkezője ennek, s ez nem is csoda. Azt a Stenihalt tartja mesterének az
író, aki írás előtt állítólag mindig a törvénykönyvet tanulmányozta, hogy stílusa kellően száraz és objektív legyen, s még véletlenül se kerüljenek az elbeszélésbe színező kis dekorációk. Az a Maupassant is példa számára, akinek a legmulatságosabb
történet elbeszélésekor sem rándul meg egyetlen arcizma. Illés is a legegyszerűbb
és legtakarékosabb kifejezési eszközökkel él, s a lehető legnagyobb szemléletességre
törekszik. Látszólag nem érdem, mégis ritka írói erény: nála a szavak pontosan a
„tartalmukat" jelentik. Nincsenek hosszadalmas leírások, a mindent kimondás, az
aprólékos leírás, a tetőtől talpig jellemábrázolás helyett a leglényegesebb jelek keresése a jellemző. Le style c'est l'homme mérne (A stílus maga az ember) — hangzik Buffon találó megállapítása. Ahol tiszta és fegyelmezett a stílus, ott nincs gondolati zavar és konstrukciós hiba. Nem véletlenül Mikes Lajos portréját illeszti az
író válogatott novelláihoz utóhangként (A rejtélyes doktor). Aki őt felfedezte és
atyai barátja lett később, „a logikus meseszövés technikájára" vezette rá tanítványát, s közben világirodalomból és írói stílusokból igazította el.
Illés Endre bejárta a világot, utazási élményeit sorra megírta. Ezek a „képeskönyvek" kétségtelenül nemcsak leírások, beszámolók, hanem érdekes eszmefuttatások, tökéletes karcolatok, s olykor miniatűr novellának beillő alkotások. Novellisztikusak ugyan, de nem igazán novellák, ezért külön nem foglalkoztam velük. (A Halandók két kötetében számos ilyen írás kapott helyet, s jellemző, hogy ugyanezek
az Igézetben, Illés Endre képeskönyvében is szerepelnek.) Ügy gondoltam, fölösleges
— bár nyelvi, szerkezeti, stiláris és más szempontokból nem haszontalan —, hogy
Illés Endre novelláit fárasztó strukturalista módon elemezzük, s roppant tudományos, ám csak matematikusok számára érthetően képletekké redukáljuk.

BALOGH ERNŐ

A visszatekintő örvény
ILLÉS ENDRE HAMISJÁTÉKOSOK CÍMŰ MŰVÉRŐL

Viola holtan hever a világítóudvar szemetes kövén — a nő kicsavarodott
fölé hajló György legelső, még a történtek hihetetlenségének szorításában
gondolatai már megdöbbentő tényeket villantanak föl: „Az a test feküdt itt,
az a test, mellyel — megismerkedésük első pillanatától — csak kísérletezett?
28

teteme
fogant
igazán
A test,

melynek kaján kíváncsisággal adta meg az ember és a nő rangját. A silányság és
a hazugság, melyben annyit gyönyörködött?" — György föltoluló emlékképeinek
e spontán vallomásszerűségű nyitánya mintegy előzetesen összegzi az egykori feleséghez fűződő kapcsolat lényegét. Emeljük ki a kulcsszavakat: kísérletezés,
kíváncsiság, gyönyörködés — ezek a férfi magatartásának középponti minőségei, viszonyának mind diabolikusabb összefüggésekbe rendeződő tartalmai. A fölidézett múlt
— a narráció felszíni övezeteiben — mindenekelőtt a nő kétségtelen hitványságának,
elviselhetetlen ridegségének, közönyösségének és képmutatásának drasztikusan részletezett tanújeleit sorjázza. De eközben György — javarészt anélkül, hogy tudná —
önmagát is leleplezi: a megelevenített epizódokban fokozatosan, ám egyértelmű tendenciaként tárul föl alapeszményeinek valóságos és potenciális embertelensége,
riasztó életidegensége. Az alábbiakban a Hamisjátékosok e jelentésrétegének tüzetesebb és átfogóbb értelmezésére törekedünk, mert meggyőződésünk szerint a kisregény összetett eszmeisége — a maga teljességében — épp innen közelítve bontható ki.
Bocsássuk előre: a férfi — az értelmezés feltétlen szükségességének egyik indítékaként — folyvást zárt rendszerű ideológiává avatja, megtévesztően tetszetős elvekkel kendőzi önnön kegyetlenségét, végletes meghasonlottságát, így látszólag az
értékképviselet méltó erkölcsi fölényével ítélkezhet. De valójában már a Violához
fűződő viszony kezdetekor egy olyan magatartás és szemlélet körvonalait sejteti,
amelyek csak baljós folytatást készíthetnek elő: „Szűz és ostoba — gondolta szomorúan kétnapos feleségéről. — Még mindig szűz, és változatlanul ostoba. Később
alkudozni kezdett önmagával. Nem is ostoba, csak műveletlen testű. Még később
— egy gondolatsor végén — megvigasztalódott: szép feladat, férfinak való erőfeszítés! Mi is a feladat? Ezt a makacs testet tűzbe vetni, meggyújtani, kiégetni belőle
a salakot." — A sivár lelkű nő tudatos átformálásának szándéka — elvontan tekintve — még az elképzelhető leghumánusabb cél is lehetne, de a György szavaiból
áradó mélységes megvetés, a vele átszőtt fölényérzet már azt jelzi, hogy a férfi eleve
felsőbbrendűnek tartja önmagát, hogy nézeteiben a nevelés — szórakoztató idomítást jelent csupán. György szembeszökően puszta testként említi Violát, gondolataiban a nő szinte mindig önálló akarat nélküli dologként jelenik meg, számtalan
esetben valamilyen állathoz — lúdhoz, macskához — hasonlítja feleségét, azt tanúsítva: fölényét behozhatatlannak ítéli. Kezdeti szándéka és a nőről alkotott véleménye között tehát eredendő feszültség rejlik, a valódi nevelés ugyanis megszüntethetetlenül feltételezi a különbség fokozatos csökkentésének, feloldásának perspektíváját, a másik önállóságának elismerését, tiszteletét. Ennek hiánya következtében
a nevelés helyébe a precízen eltervezett játék lép, melynek kegyetlenségén, nyilvánvaló tisztességtelenségén mit sem változtathat Viola kétségbe aligha vonható emberi
silánysága. Mert az etikum elemi normái szerint a nevelést a legszélsőségesebb
szituációkban sem válthatja föl az ártatlan játékosság mezébe öltöztetett cinikus
kísérletezés.
György tudatában Viola kiszolgáltatottsága növekedik meghatározó, szinte kizárólagos értékké, a viszonyukat fenntartó erővé: „Miért szeretlek? Mert fiatal vagy!
Nagyon szeretlek? Még nem tudom. Olyan vagy, mint a fiatal gesztenye a fán.
A zöld héjadat szeretem!" A már-már euforisztikusan magasztalt fiatalság azonban
itt az öntudatlanság, a gyerekesség, a védtelenség megfelelője, azaz a férfi számára
épp önnön zavartalannak ígérkező fölénye, időről időre könnyűszerrel bizonyítható
teljes hatalma a legvonzóbb ebben a mindinkább eltorzuló kapcsolatban. S e kiáltó
egoizmus végeredményben azt sugalmazza, hogy Györgynek — bármennyire tiltakozzék is Viola üressége, bábszerűsége ellen — erre a nőre van szüksége, hiszen
szemléletének sajátosságai, önértékelésének súlyosan antinomikus elvei és magatartásbeli vonzatai csak egy ilyen partner mellett teljesedhetnek ki. Amíg játszani
lehet, amíg a megalázóbbnál megalázóbb experimentumok egész sorát ki nem próbálta, addig a férfi — minden vergődése, iszonyodása ellenére — egyáltalán nem
törekszik e kudarcra ítéltetett házasság felbontására. Innen válik érthetővé, hogy
29

miért okozhatott „gyönyörűséget" neki Viola „silánysága és hazugsága". Azért tehát,
mert a saját tökéletességét igazolhatta vele.
„ . . . módszeresen foglak oktatni! Mert csak a fiatalság szigorú és módszeres,
az öregek érzelmesek és megbocsátanak. Én nem bocsátok meg. Jegyezd meg, a legkisebb hibádat sem bocsátom meg. Mi lenne a világból, ha a madárfiókáknak megbocsátanák, hogy rosszul repülnek. Csak egyféleképpen lehet repülni, könnyen, szépen, hibátlanul! Te meg csámpás vagy, ne is tagadd!" Persze, mindezt György nem
közli Violával, csupán gondolja, amit tehát „oktatásnak" nevez: a legjellegzetesebb
manipuláció. Különösségét a szépség kiemelése alkotja. A férfi eszményeiben az
esztétikum mindvégig meghatározó szerepet kap, a másik ember — s a hozzá fűződő
viszony — játékos „megköltése" ebből fakadóan lényegülhet középponti feladattá.
(Megemlitendő, hogy a házasság tervét szintén a tiszta szépség iránti rajongás motiválta: „György sokáig virrasztott az alvó lány mellett, a kályhafényben. Szépnek
látta. Ingerlőnek, kívánatos játéknak. Hirtelen arra gondolt: — Akár feleségül is
vehetném...") Az életen számon kért költészet azonban törvényszerűen magában
rejti a dehumanizálódás veszélyét, hiszen a valóság esztétizálásának igénye — voltaképp: a művészetbeli szépség közvetlen példává, köznapi mértékké növelése —
két hús-vér ember konkrét, kölcsönösséget feltételező kapcsolatát a mindentudó
szerző és egyik figurája, fiktív teremtménye közötti összefüggésre cseréli föl. Vagy
még inkább: a szobrász és a megmunkálásra, céltudatos formálásra váró m á r v á n y tömb viszonyára, amennyiben György alakítandó — s ezáltal élményt nyújtó —
dolognak, egy hozzá képest messzemenően a priori eszmény puszta eszközének képzeli Violát. A férfi azonban hamarosan rádöbben arra, hogy a nő: alakíthatatlan,
vagyis — a hűvös józansággal átgondolt törekvéseket meghiúsítva — hitvány nyersanyagnak bizonyul. A „módszeres oktatáshoz" fűzött — eleve problematikus — r e ményeket így végül radikálisan feladja ugyan, de egészen a viszonyuk befejezéséig
elszántan folytatja az immár nyíltan önmagáértvalóvá egyértelműsödő játékot — az
élvezetforrását teljességgel továbbra sem veszítő bizarr és erkölcstelen emberkísérletet.
A valóságot és a poézist burkoltan azonosító szándékokban az intenzív élmények
folytonosan újratermelődő szükséglete rejtezik. A valamennyi jelentékeny műalkotás
kiváltotta katarzis az életben is föllelhető, de fölötte ritkán. György számára viszont
e rendkívüliség volna a természetes. A permanens fölfokozottság igénye pedig csak
kudarcokhoz, meghasonlottsághoz vezethet: a realitás — e vágy tükrében — mindig,
bármilyen társ mellett kiábrándítóan sivárnak fog t ű n n i . . .
„Miért nem vagy istennő?" — Kezdeti nosztalgiáiban György merész, féktelen,
a „veszélyesen élni!" nietzschei követelményét teljesítő istennőnek szeretné látni
Violát. Olyan tökéletes lénynek, aki a vegytiszta vitalitást képviseli, aki a szüntelen
lelkesültség tüzében ég, akit nem béklyóznak az evilágiság lehangoló konvenciói, aki
tehát — mérhetetlen életintenzitásával, nem fakuló, a romló anyagiságon fölülemelkedő szépségével — ú j r a meg ú j r a kielégíthetné a csúcsélmények iránti mohó
vágyakat. S ez az eszmei alapozottságú ábrándozás híven jelzi, hogy György normái, szenvedélyességre sarkalló elvont ideái legalább annyira valóságidegenek, mint
Viola modoros gesztusai.
A férfi ideológiája, mely önkoréin belül a legszigorúbban következetes, jobbára
zárójelbe teszi az erkölcs övezetét, kritériumainak korántsem tulajdonít feltétlen
érvényességet. Választott elvei szerint — végül is — mindent szabad, hiszen az egyedüli hangsúlyos értéket a morális tartalmaitól megfosztott, elvont szépség, a stílus
könnyedsége, eleganciája, az egyén tetteinek formátuma alkotja. Az ember — a nietzschei „Válj önmagaddá!" jegyében — bátran azonosuljon saját énjével: „Nyíltan
kell élni. És ha mégis hazug vagy? Vállald hát a hazugságodat, még a hazugok
istennője lehetsz. Csak a rossz költőknek, a finomkodóknak, a kis hazugoknak nincs
istenük. Azoknak csak egérszaguk van." György szavai — félelmetes ez — egy cseppet sem ironikusak: az ember hazugságai, erkölcstelenségei révén is méltóképp kimagasodhat jellegtelen, megvetendő környezetéből, istenülhet, mivel a végső lényeg
30

a mindennapok tűrhetetlen prózaiságának — bármi áron való — meghaladása, függetlenül az eszközök, az út etikai minőségeitől. A „túl jón és rosszon" esztétizmusában a szépség e törekvések összefoglaló címévé válik, a kalokagathia mindenféle
változatát elutasítva. S ne feledjük: György irtózik ugyan Viola hazugságaitól, de a
mélyülő undor kiváltója mindenekelőtt a nő kicsinyessége, lapossága, identitástudatának hiánya. Továbbá: a férfi — szintén „a rossz mítoszának részese" lévén
(Dersi Tamás) — maga sem őszinte, ő is hamisjátékos.
„ . . . nincs rend és nincs értelem" — ez a borzongató alapélmény determinálja
György nézeteit, tetteit és magatartását. Az ember egy kiismerhetetlen, vele szemben közönyös vagy ellenséges, abszurd világba van vetve, melyben — e képtelenségérzet folytonos igazolójaként — minden múlandó, totálisan veszendő, némi vigaszt
kizárólag a tovatűnő pillanat megragadása, élvezése adhat. Íme, ez a szorongás
György enthuziaszta életigenlésének valóságos háttere, elsődleges indítéka. E komor
létszemlélet szükségletei, követelményei nevében buzdítaná Violát gátlástalan felszabadultságra, önfeledtségre, a perc költőiségének megalkotására. A hedonizmus
filozófiájának vállalására. A nő azonban — s férje számára talán ez a legtaszítóbb — úgy viselkedik, mintha a világban a rend és az értelem uralkodna, miként
erre a szekrényben rigorózus szabályossággal feltornyozott ruhaneműk vissza-visszatérő motívuma utal. Ez a nyárspolgári rendeszmény valóban nyomasztó, egyértelműen képmutató. De e kínos pedantéria nem vitatható tartalmatlanságából György
azt a szélsőséges — és hamis — következtetést vonja le, hogy mindenféle rendtevési
kísérlet egyként bornírt és hiábavaló.
Ha a világ, a társadalom eredendően abszurd, akkor a magára hagyatott egyén
azt tesz, amit csak akar, ha nincsenek objektív törvények, akkor az ember a saját
legszubjektívebb szeszélyeinek, futó ötleteinek engedelmeskedve is teremthet szabályokat. A kivételes szerephez jutó játék ezért válhat itt az egyedüli hiteles cselekvési formává, az önki teljesítés kizárólagos útjává. S mivel ebben Viola nem tudott
társ lenni, szükségképp a játék tárgyává kellett alacsonyodnia.
György gondolataiban Viola — a föntebbiek alapján — önállótlan, szabadság
nélküli lényként, émelyítően kisstílű ripacsként elevenedik meg. A nő öngyilkossága
épp azért döbbenti meg, mert e végső tett — messzemenően autonóm, a legtudatosabban eltervezett. S így: először totálisan érthetetlen. A férfinak — minden lehetőséget gondosan áttekintve — amellett kell döntenie: ez a tragikus cselekedet —
őszinte. De akkor mi késztette erre Violát? Vagy megfordítva: korábban miért hazudott mindig? E titkot feszegetve — Dersi Tamás szavaival — György mintha „megsejtene valamit". A fogalmazás óvatossága szerintünk is indokolt, meggyőződésünk
azonban, hogy a szöveg — noha kétségkívül áttételesen — utal e sejtés közelebbi
tartalmára.
A rejtély nyitján töprengő György emlékeiben egy impresszionista hangulatú
t á j képe bukkan föl, ez váltja ki a különös — a föntebbi kérdésekre feleletet
nyújtó — asszociációt: „ahhoz, hogy egy szín éljen, egy másik szín kell, amely fellobbantja. A nyírfák fehér törzsét a fenyők átmelegedő zöldje. A kora tavaszi nap
lángolva tűzött, és a tóparti fák fehér kérge is lángoló rózsaszínűvé vált. Ez lett
volna Viola titka?" — A metafora sugallatai szerint tehát az ember konkrét tulajdonságai a szűkebb-tágabb környezet által teremtett feltételektől is függenek, karakterének minőségét a külső és belső adottságok együttese határozza meg. Még az elrendeltetésszerűen uralkodóknak vélt vonásai sem fatálisan állandóak, mert ezek
sem elszigetelten léteznek. S ebből fakadóan: lehet, hogy az erkölcsileg megsemmisülő Viola sem volt a hitványságra, a kiábrándító züllésre predesztinálva, és talán
mássá válhatott volna, ha házasságát nem a kegyetlen, cinikus játék, a kiteljesedett
antihumánum elvei irányítják — kezdettől fogva. Györgynek be kell látnia: egykori felesége mégsem akarattalan tárgy, azaz nem puszta eszköznek, hanem inkább
célnak kellett volna tekinteni. Idomítás helyett — valóban nevelni. Mert az őszinteség, a tisztább élet vágya, miként Viola öngyilkossága mutatja, még a legreménytelenebbül hipokritának tűnő emberből sem veszhet ki. A bizonytalanságot, az asz31

szociációban megbúvó határozatlanságot elsősorban az okozza, hogy ezek a fölismerések a férfi eddigi — önnön rideg, kétségbevonhatatlannak tetsző fensőbbrendűségére alapozott — nézeteivel gyökeres ellentétben vannak. De emellett az utólagosság
el nem hárítható hipotsíikussága is kizárja az egyértelműséget: immár csak sejteni
lehet, milyen lett volna Viola magatartása, ha György eleve más szemlélet jegyében
alakítja kapcsolatukat. A fölébredő kétely, a lelkiismeret-furdalás tehát feltétlenül
indokolt, hiszen György — alternatívát nem látván — mindössze azt a szélsőséges
verziót vitte maradéktalan következetességgel végig, hogy felesége eredendően, végzetszerűen méltatlan az emberségre, a melegségre, az odaadó kötődésre. Bizonyosan
sohasem fogja megtudni: mennyiben tévedett a nő megítélésében. De az tény: a
másikat megértve nevelő, szeretetet adó és igénylő humánum útját valójában kellő
próbák nélkül minősítette járhatatlannak. Sőt, hisztérikusan önző nézetei ezen út
puszta létét is tagadták. Mindezt György nem tisztázhatja ilyen radikalizmussal, önkritikája — nem haladván meg világképének erőterét — csak töredékes lehet, korábbi magabiztossága azonban megrendül. A kísérletezés jogosságának szilárd hitét
ezért válthatja föl a Viola iránti tétova részvét, s noha igen halványan: a s a j á t
felelősség tudata. Mert mindenekelőtt ő lett volna hivatott arra, hogy Viola számára
a „másik szín" esélyét megadja. Mulasztása, vétkessége — ennyiben — vitathatatlan.
A múlt kavargó örvénye ezért tekint vissza r á . . .
Viola alakját mindvégig György szemével látjuk, az ő torz eszményeinek fénytöréseiben, ítéletei tehát — miként ezt végső elbizonytalanodása jelzi — aligha hitelesek. Egészükben legalábbis: semmiképp sem. (Illés Endre eddigi pályájáról írott
kismonográfiájában Dersi Tamás is arra int, hogy a férfi véleményével nem azonosulhatunk teljességgel.) Ezt figyelembe véve, a nő valóságos gyarlósága — kezdetben — feltehetően kisebb, mint amekkorának György mutatja. Az apróbb-nagyobb
hazugságok állandósulása, majd a meghökkentő lopássorozat részben a férfi hatását
tükrözi. Mert a mindent lehet veszélyes ideológiája, a játékra és a kíváncsiságra
összpontosított életfilozófia okvetlenül szerepet kap a szellemileg fölötte vértezetlen
Viola tudatának deformálásában, hiszen György elvei objektíve alkalmasak mindenféle erkölcstelen hajlam fölszabadítására, a végletes gátlástalanság tökéletes igazolására. Illés Endre — hangsúlyozzuk — távolról sem menti föl a nőt, akit ezek után
is súlyosan gyenge jellemű embernek — így a negatív hatások kedvező alanyának — kell tekintenünk.
Dersi Tamás elgondolkodtató véleménye szerint a kisregény „történelmi-társadalmi motivációja elnagyolt. A Viola egyénisége és családjának atmoszférája közötti
szoros, közvetlen összefüggés aligha elfogadható. Ha pedig a meghatározottság mechanikus változatát elvetjük, ezen túl valami sejtelmes rosszal gyaníthatunk. A t á r sadalmi hatások és kölcsönhatások bonyolult hálózata helyett a jellem és a lélek
torzulásainak megtervezett képlete elé kerülünk." E következtetéssor azonban
— számunkra — korántsem meggyőző. Mert úgy véljük, a mű — a választott életkör ábrázolásának szükségleteihez és lehetőségeihez szabottan — nagyon is világosan kirajzolja a megelevenített kapcsolat problematikusságának, karakteradó sajátosságainak nélkülözhetetlen szociológiai hátterét: a polgári értelmiség világát. S e
több arcú réteg emberi lényegének, pusztító és önveszejtő szorongásainak, morális
talajvesztésének árnyalt kifejezése itt — tehát az Illés Endre által követett elbeszélői
módszer immanens törvényeit, esélyeit tekintve — valójában nem igényli a részletezőbb környezetrajzot, a tágabb horizontú, közvetlenül bemutatott társadalomképet,
az ilyen értelemben vett motivációt. Nem, mert a középponti alakok — és a mellékszereplők — eszméi, törekvései, erkölcsi sajátosságai, fő magatartásjegyei feltétlen
egyértelműséggel fölidézik a fogantató társadalmi bázis uralkodó viszonyait, specifikus életminőségeit, jellegzetes erkölcsi normáit.
A Hamisjátékosok mozaikokból szőtt, a sűrítő-kiemelő emlékezés szabályait érvényesítő cselekménye tehát a polgári értelmiség két változatát tárja elénk: a m ű vészként is alapvetően nyárspolgári beidegződöttségűt Viola figurájában, és a nietzschei eszmények bűvkörében élő, a világ vélt irrationalitását ördögies tervszerűség32

gel ellensúlyozó, a riasztó ürességet a féktelen élvezet és az elvont szépség filozófiájával kompenzáló szellemi arisztokrata típusát György alakjában. E kettő, jóllehet
számos ponton mereven kizárja egymást, mégis szorosan összetartozik. A violák
lelketlen rendmániájának mélyén végeredményben ugyanaz a félelmetes káosz kavarog, mint a györgyök kétségbeejtő létélményeiben. A felszínen radikálisan elutasítják ugyan az utóbbiak „rendetlen" pillanatkultuszát, a spontaneitás mítoszát, de
eközben ösztönösen vonzódnak is hozzá: korántsem véletlen, hogy a nő sokáig
szinte görcsösen próbál idomulni férjének „játékos" igényeihez, persze a maga szintjén értelmezve őket. Az emberkísérletek démonikus lovagjai viszont csak a violákkal szemben igazolhatják ismét és ismét önnön dédelgetett fensőbbrendűségüket.
S a biedermeier ízlésű rendszeretet úgyszólván bármikor átcsaphat a legvégletesebb
anarchia vállalásába; az élet teljes értelmetlenségét hirdető, kegyetlen játékokat kitervelő György pedig — környezete szemében — tökéletes gentlemannek, mintaszerű hivatalnoknak tűnhet. A férfi gondolatai, ötletei, vagy Viola gesztusai kétségkívül „sejtelmesek" (Dersi Tamás), hiszen alapjukat az ember, a világ irracionalitásának, megismerhetetlenségének középponti szerepű — tudatosan vállalt vagy ösztönösen követett — élménye képezi. De a kisregény nekünk címzett üzenetei már
távolról sem rejtélyesek. Az ábrázolásmódot uraló lélekelemzés — a mű valódi jelentőségének lényegi forrásaként — Viola és György széthulló intim kapcsolatában
egy meghasonlott társadalmi réteg súlyos, saját alapjairól meghaladhatatlan antinómiáit mutatja föl. A Hamisjátékosok
szerzője az elemi humánum egyetemes normái
szellemében tiltakozik mindenféle emberkísérlet, az öntudatlan eszközlét, a hazugság valamennyi formája ellen. Ama eszmények fedezetében, melyek leghívebben
talán a Történet a szerelemről és a halálról című elbeszélésben teljesednek ki.
A tisztességre intő környezetben az intenzív szerelem, a feltétlen és tartalmas kötődés édenné varázsolhatja a létet, s még a halál rettenetét is enyhítheti. Aligha merő
véletlen, hogy Illés Endre életműkiadásának A tövisszúró című kötetében a Hamisjátékosok után — eszméitető hatású ellenpontként — a Történet következik...

VÁRNAI LASZLO FOTOGRAFIKÁJA
3 Tiszatáj

33

TÓTH BÉLA

Tiszajárás
30.
ÉJSZAKAI LOVAK
Ismeretlen partokon éjszaka évadján nem gyalogoltam erre. Soha. A halottas
falu nem invitált, ég talpam alatt a talaj. Mehetnékem támad Zoli, Julcsi után.
Szállásom, jó pihenő ágyam vár Naményben, s csomagjaim.
Ha kilépek, másfél óra alatt odaérek.
Az itteni partok éjszakai lehelete, neszezésének ismeretlensége kinyitja figyelő
zsilipjeimet. Alszik minden. Csak kicsike szelek szaladoznak a fák koronái között.
Zizegésük, mint a bontófésűre tett selyempapír sziszegése, ha gyerekbálat muzsikáltunk a föntebb való esztendőkben. Egy-két sünmalac kocog. Disznótársaknak szánt
hangokat motyog. Vagy magában beszél?
Egy madár meg nem szólal.
A távoli, villanyfüzéres utcájú falvak utolsó autóbuszainak nekibuzduló zúgása
hamarébb idetalál, mint az erdő lakóinak hangja.
Az agyagos gáttetőn vezető út pántlikája száz métert világít előttem. Hirtelen
vége szakad. Mintha valami nagy, fekete kés vágta volna el. Fülelek. Halk állatdobogás, rágás, tépés hangjai érkeznek hozzám.
Lovak! A lovak szeretnek éjszaka legelni. Látnak-e? Nem szóltak róla semmit.
Nem dicsekedtek, nem is panaszkodtak. Csak reggelre kelvén degeszre ették magukat.
Ahogy közelébb megyek, csordányi állatot látok átlegelni a gátoldalon. Egyik
részük még lenn a víz felől, a másik fejjel a mentett oldalnak.
Sűrűn, egymást érzékelve eszegetnek, közöttük átmenni lehetetlen. Ismeretlenek.
Rúgnak, harapnak? Kíváncsiak. Két jó fekete már szaglásomra jön, kicsit megállnak előttem, aztán odébb lépnek. Nem az vagyok, akinek véltek.
De ember kell legyen körülöttük. Ha nem csikós, akkor pásztor. A Petőfi r a j zolta ingét, gatyáját lobogtató, nyeregben robogó csikós a mai életben nincs is talán.
Idegen vendégek mulattatására eljátsszuk egykori kivoitunkat. A hétköznapok lópásítora nem nevezi magát csikósnak. S mintha megidézném, fölkaptat a partoldalon egy ember. Olyan, mint ezer más. Lehetne disznópásztor, agronómus, darukezelő. Szó nélkül, meglepettség nélkül elmenne mellettem.
Megkalapolom.
— Jó-e a legelő?
— Lehetne jobb is!
— Honnét valók?
— Gulácsiak.
— Államiak?
— Igen.
Mire igazán előfakadnának nem éppen udvariasságból következő kérdéseim, em34

berem a parthajlatnak indul. Se szó, se beszéd. Ahogy a lovak. Nem sietnek, nem
h a j t j a őket csak a hasuk.
Nem is tudom, mivel kormányozza a pásztor a ménest. Egy ostor, egy bot nincs
a kezében.
Vezércsöngőse lehet. Az tudja a járást, a rendet, a tilalmast. Az ő lába nyomában járnak a többiek.
De hisz most nem hallom a vezér csöngőjét! Eltömték fűvel, tiltott legelőkön
járnak?
Ezernyi titka van az életnek, száz a lónak meg a pásztorának. Nagyon szeretnék
a ménesgazdával szólni. Milyen lópedagógiai elveket, módszereket használ?
Könyvtárnyi szakmunka, interjú eddig még föl nem derítette. A többi között,
hogy miért is szeretjük?
Szelídségéért? Amiért az első szóra mozdul, amiért a hátán ülve kormányozhatjuk?
A felnőttek nem mondták, de szerették a lovat, látszott minden mozdulatukon.
A ló előbb evett, mint a gazda, előbb takarítkozott, ivott.
Nekünk sohasem volt lovunk.
Hanem az uradalomnak. Igások százával s kényes parádésok, több fogatra valók.
Válogathattunk közöttük. Valahogy az igásokat jobban kedvelte a gyereksereg. Tűrték, ha szőrén ülve lovagoltuk őket, ha ekekapáláskor kantárszáron vezettük. Nagy
legényeknek tudtuk magunkat, amikor a kocsisok kezünkbe adták a gyöplűt. A lovak akaratunk szerint mentek. Mekkora öröm!
Hagyták is szeretni magukat. Tűrték. A kiscsikók. Mint a kutyák, úgy jártak
utánunk. Játszottak velünk. Ágaskodtak, versenyt futottak. Elrontani sem lehetett
őket. Vigyázott rájuk az anyjuk. Ha kicsit messzibbre sikerült volna elkalandoznunk önfeledtségünkben, a lóanya utánaszólt gyerekének. Az vágtatott vissza. Meszsziről nézett minket.
Elt az uradalmunkban egy nagy hatalmú intéző. Himmi-hummi 1500 hold föld
táblásodott, termett, kalászolt, zöldellt a keze alatt. Parancsolt hatvan pár cselédnek, száz summásnak, huszonnégy részesaratónak, kétszáz napszámosnak.
Tekintélyben nem volt mása a tájékon. Tekintetesnek szólították, tekintetes
intéző úrnak. Kemény, szigorú, mosolytalan, dolgát tudó, tanult embernek ismertük.
Parton magas, hasban markosnak született, ami rontott a tekintélyén. Lóháton járt.
Jobban is haladt, nem is fáradt, magasabbnak tetszett. Saras időben a mi földjeink
olyan mélyek, lilák, mint a melegített szurok. Lehúzta az ember lábáról a bakancsot.
Az intéző lóháton járt. Szolgálta egy háromnegyedes kis kanca, Kati nevű. Aranyos.
Szerettük Katit. Nagy lóra, négynegyedesre a parton magas intéző csak a háza előtt
elvágott fatuskóról tudott fölszállni. Nem is volt baj, amíg valahol le nem kellett
kászálódnia. Akkor emberek szaladtak oda, segíteni. Szégyellte-e, erről nem szólt a
mieink közül senkinek.
Szerzett valahonnan egy háromnegyedes lovat. Ez volt a Kati. Arra a földről
kengyelbe tudta dugni a lábát. Le, föl. Kezebeli egy állat volt.
Nagyon odafigyelő korunkban éltünk már akkor. Egy madár el nem fészkelhetett a határi fákon a mi tudomásunk nélkül. A Kati pedig mindennapos gondjaink
között élt.
Valami szép, márciusi napon, lólakodalmazások idején történt az alábbi eset.
Történhetett volna más hónapban is, mivel a ló házasodhat tizenkétszer is egy
évben, de hát a paraszti rendtartás szerette a csikókat zsenge fűre fogni. Abból a
csikóból serkent a jó ló.
Elég az az egyhez, hogy ezen a márciusi lólakodalmas napon, Kati is valahogy
előmutatta férjhez menendő szándékát. Hogy, hogy nem, megvan annak is a titka.
Az intéző pedig, aki ugyan soha se embernek, se lónak nem borult a nyakába,
ismerte az élők szokásait, hát csak odaszólt mindenben járatos udvarosának, postásának, Tanner Vendelnek, hogy vezesse be Katit a nagynóniusz elé. A nagynóniusz
pedig nem volt más, mint a Násfa, a mezőhegyesi ménesbirtokról kihelyezett apa3*

35

állat. Szép egy állatpéldány. Mintha tudta volna kivoltát a lólegény. Karikában
ívelő nyakán hordta aranyos arabs fejét, szemei gyűrűsen forogtak, néha a f e h é r j e
is látszott, ahogy végignézett a világ eléje toluló csücsökzetén. Lábát is úgy szedte
mentében, mintha tánciskolában tanulta volna. Pedig nem kényeskedett. Nagyon is
lóul viselkedett. De könnyedén vette, múlasztotta maga alatt az utat, mintha repült
volna fölötte. Csak a por mutatta, hogy érinti a földet. Ügy járt, mint a m a d á r .
Neve sem véletlenül Násfa. A régi nyelvben annyi, mint ékszer. A lovaknak szerettek szép neveket adni. Csillag, Fecske, Madár, Szellő. Gorombákat a világért r á j u k
nem tűztek volna. Vagy más állatokra illőket. Kutyanevekkel nem csúfították, Sajónak, Bodrinak nem nevezték őket. Sem Piróknak, Bimbónak, amiket inkább a tehenek viseltek.
A jó ló szép névre hallgatott.
Násfa a nyeregbeli terhét is úgy vitte könnyedén, mint díszlovak a kantárba
csavarozott tollbokrétát. Futásban, vágtában minden izma játszott, öröm volt nézni,
milyen örömmel szalad.
Szerettük is. Jobban a többinél. Élt még két lólegény a községben. Szépek.
De Násfa mellett haloványák. Ügy is viselkedtek.
Az intéző pedig azt parancsolta Tanner Vendelnek, hogy csikó legyen, de a
Násf ától!
Ment is a faluba Vendel, ahogy napjában szokta. Kétkerekű koleszon járt, amivel a postát meg a bolti holmit kihordta az uradalomba. A kolesz mögött kocogott
a Kati. Tudta-e sorsát, kinek súghatta meg?
A méntelep emberét pedig Piti Józsefnek hívták. Ügy emlékszem rá a felsőtiszai sötét partokon ácsorogva, mintha most látnám. Piti sem volt akárki. Piros
nadrágos, kék zubbonyos méneskari tizedes volt három apaállattal a mezőhegyesi
állami birtokról kihelyezve. Nem is először. Már vagy tíz éve ő itt a lovak körüli
megmondható. A telepén tartott akkora rendet, a patikus irigyelte érte. Igaz, Mária
Terézia óta a katonai rendszabályok olyan aggodalmas szabályokba foglalták a méneskariak feladatait, hogy annál jobban leírni sem lehet.
A reggeli pucolástól az esti takarodóig óra szerint j á r t itt az élet. Írás p a r a n csolta, hogy a hajnali vakarásnál 21 sor port, lókorpát kell a placcon csíkba rakni.
Ha az megvan, tiszta a ló! Aztán a csutak, a törlőrongyok, a zablaglancolás, lábmosás, körömolajozás. Amíg eszik a ló. Azután másfél órás jártatás. Nyereg alatt.
Szóltak-e előre Pitinek, hogy vezetik az intéző lovát, én nem tudom. Neki nem
volt kivétel. Ló, ló. Szép ló, jó ló, lólány. Hogy kié, nemigen érdekelte. Szamárral
Piti nem bajolt soha.
Vendel beállít a Katival. Első vendég ezen a napon. A hágató placc frissen gereblyézve, azon egy szalmaszál keresztben nem akadt.
Kati még sose járt itt. Hat éve nyerges, de még hajadon. Szelíden áll, amíg a
két cseléd rendezkedik. A vágóhíd udvarán is ezzel a magamegadással várakozna.
Elővezetik a Násfát. A frissen mosott kenderpántlika két szárát kétoldalt fogják.
Mint valami emberállat, úgy tudja a dolgát. Kialakult ösztönszokások dolgoznak
benne. Dobog, kapar, nyihog, örömérzések szaladoznak végig rajta. Orrlikai kitágulnak, fölágaskodik, két lábon lépked az ismeretlen Kati felé. Rágja a zablát, hab
csöpög a szájából, nagy gergővei ütemesen verdesi a melle kosarát. Amikor meglátja
a lólányt, egy pillanatra megdermednek mozdulatai. Aztán négy lábra ereszkedik,
fülét hátracsapja, ahogy veszélyérzetében szokta. Figyelme elfordul a kis lóról, felső
száját kifordítja. Ásít. A fákon csiripelő verebeket nézi. Ez a lóbeszéd azt jelenti,
számára érdektelen a játék.
A lovat nem lehet házasságra biztatni, hozománnyal, hűséggel, szépséggel, miegyébbel kecsegtetni. Ha a ló azt mondja, hogy nem, akkor nem!
Piti is csak bámul.
— Mi a fene? Hát mi lesz, Násfa? Félünk a nagylánytól?
A Násfa kicsit odaügyintett ugyan a gazda szavára, de meg sem mozdult. A lo36

vat nem lehet ütni, hogy szeresd meg ezt a szép kis lóhajadont. Attól nem szereti meg.
— Na, ez ma nem megy! — mondja Piti Vendelnek. — Vezesse csak haza, majd
holnapra kikoplaltatjuk a lóurat, aztán mindjárt szerelemre gyullad!
Megy is Vendel dolgavégezetlenül. Az intéző az irodája ajtajában várja.
— Na?
— A. A Násfa oda se szagolt neki!
— Hogy a fene a kényes pofájába! Akkor mi lesz?
— Holnapig éhezik az úr, hogy jobb étvágya kerekedjen!
— Csak aztán úgy is legyen, mert ha valamelyik más apával ugratjátok, hát én
kettőtöket háromfelé zavarlak, azt tudjátok meg!
Megy reggel Vendel a Katival. Vezetik elő a Násfát. De alig kidugja fejét az
istállóajtón, már kifordítja szája fölsejét, elővillannak fogai. Hosszan ásít, egy lépést
sem akar tenni.
Vendel türelmetlenkedik. Tán nem is magáért. Tart az intézőtől.
— Mi lesz már! — kiált rá Pitire.
De az nem szereti az ilyen hangoskodást.
— Kár azt kérdezgetni, hogy mi lesz! Hát magának mindegy? Hát maga minden
szoknyára dúrja a habot? A lónak se mindegy! Üssem? Attól nem szereti jobban.
Piti indulata tekintélyféltésből eredezett. Hogy rajta, a tanult ménesmesteren, az
igazgatón kifogjon egy koszos kis hátasló? Hát számtalan kocsmázáson megdicsérték
tíz évnél is hosszabb itteni szolgálata alatt, hogy micsoda csikókat építtetett igazgató
kezével. Mivel az apaállatok szerszámját bizony igazgatni kell az öröm útjain. Ettől
volt a parasztok között Piti igazgató. S attól, hogy jeles szaktudásában összeházasította a pónit a nagy lóval, a cirkuszi zebrát férjhez tudta adni. Mindnek praktikája
van ám!
Megy Vendel hazafelé dolgavégezetlenül. Az intéző az irodaajtóban várja.
— Na?
— Semmi, tekintetes intéző úr, kérem!
— Sintérek vagytok! Csak döglött lovat szabad rátok bízni!
— Én nem tudok rajta segíteni, intéző úr kérem, nem vagyok arra berendezkedve!
— Meg is enné a fene!
— De hát fontos az a Násfa?
— Fontos, punktum! Más ló számításba sem jöhet!
Piti egész éjszaka nem aludt. A hiúsága százfelé kergette gondolatait. Hogy is
hagyhatná veszni megszerzett jó hírét. A tájékban sem létezett hozzá fogható lóértő. Ha a kevermesi gyámoltalanok elakadtak a tudományban, hozzá trappoltak.
Elvert az ő híre Végegyházáig, föl Sarkadnak, Gyulavárinak. Egy háromnegyedes ló
tegye őt mostan vissza a kezdők sorába? Hiszen a lovat nem lehet mákonnyal szédíteni, bűbájjal kormányozni. Más praktika kell ahhoz!
Első hajnalkukoritásra megvilágosodott előtte, hogy is kösse be a Násfa szemét?
Az iratosi gránicon lovas határőr katonák szolgáltak. Négy-öt év után a hátasokat mindig elárverezték. A falusiak szerették ezeket a lovakat. Parancsértő, dolgos,
nagy csontú, teherbíró párák voltak.
Akadt egy Módi nevezetű az én falumban. Bizonyos Nagy István nevű gazda
használatában.
Piti tudta, hogy ez a Módi olyan varázzsal tud a Násfára lenni, hogy annak a
körme dobogósára is megtáltosodik. Olyankor is, ha a Módi a hetedik hónapos terhét viseli. Ha csak a lépteit fölismeri, már nyerít, kapar, habol. Hívja a Módit
Olyan volt neki a gusztusa. Arra akármikor váltott a természete. Tél vagy nyár,
mindegy.
Na, megállj, Násfa! — fenyegette magában Piti a csődört, s nevetett örömében,
hogy rátalált a célbamenő útra.
37

Alig rendbe rakta lovait, szaladt Nagy Istvánhoz. Nehogy valami messzi határi
munkára induljon. Idejében érkezett. Éppen kocsi előtt álltak a lovak, hogy mennek
szántani.
— Pista bátyám, kedves, adná nékem kölcsön a Módit egy óra hosszára!
Vezette Piti a Módit, a telepen kívül megkötötte, hogy még a szagával se adjon
jelet a közelségéről. Várta Vendelt. Jött az is, az elszomorodott Katival. De hogy
melyik volt szomorúbb, azt Piti nem nagyon vizslatta. Mert Vendelnek is lógott az
orra. Ha ma nem lesz meg a lólagzi. az intéző úgy lebazsalikomozza, hogy a m a j o r ban meg nem áll előtte. De hát ez a cselédsors. Mindenért rúgják, vágják.
Piti úgy rendelkezett, hogy a Katit is a kerítésen kívül kössék. Aztán a szagoltató korláthoz a Módit. A Násfát pántlikára vették, s ki. Látja, hogy ott a nagy
csontú sárga. Nekibolondult. Fölágaskodott, mintha el akarna röpülni. Vezetgették
előtte a Módit, hogy nagyobb legyen a habókja. A Násfa nyihogott, amikor azt látta,
hogy elvezetik a kapun kívülre. Majd elszaggatta a gurtnipántlikát Fogták. Hadd
tüzesedjen neki. Amikor már a szeme fehérje villogott, hogy se látott, se hallott,
elő a K a t i t
Az intéző örült a Kati lakodalmán. De egy jó szót Vendelnek oda nem lökött.
S nem üzent Pitinek sem.

VARNAI LÁSZLÓ FOTOGRAFIKAJA

38

KEMÉNY G. GÁBOR

A demokratikus szabadságjogok védelmezői
BÖSZÖRMÉNYI LÁSZLÓ ÉS IRÁNYI DÁNIEL PÁLYAKÉPÉHEZ

1. BÖSZÖRMÉNYI LÁSZLÓ PRÓBATÉTELE
A Vasárnapi Újság 1909. március 28-i számában egy magát megnevezni nem
kívánó, a függetlenségiekkel rokonszenvező (ha nem éppen függetlenségi) publicista
cikket írt Böszörményi Lászlóról, a kor baloldali polgári sajtója alapítójáról, halálának negyvenedik évfordulója alkalmából.
Amilyen bátor a cikk hangvétele, olyan elgondolkoztató a cikkíró névtelensége,
háttérben maradása. Pedig ez a cikk — Hentaller Lajos (Emlékezzünk régiekről. =
Jászkürt, 1907. 3. sz.) és Dési Gyula (Egyetértés, 1905. okt. 6. sz.) emlékezéseit is
ideszámítva — az első fontos állásfoglalás a rég elfeledett ügyben.
Böszörményinek halála után sem volt „jó sajtója", sem a szűkebben vett baloldali lapokban, sem a dualizmus más pártállású lapjaiban, politikai irodalmában.
Pedig Táncsics Arany trombitájának megindító egykorú búcsúztatója, a temetésekor
lezajlott hatalmas tömegdemonstráció, az ezt követő képviselőházi és társadalmi
visszhang meggyőzően bizonyítja, hogy a közvélemény, a főváros és a vidék lakosságának nagy része 1869-ben az ő igaza mellett foglalt állást. A Kossuthnak a váci
választókhoz intézett híres kiegyezés elleni nyílt levelét (Magyar Újság, 1867.,
164. sz.) közlő szerkesztő, az első függetlenségi napilap, a Magyar Újság szerkesztője
a maga idején tehát az ország egyik legnépszerűbb embere volt. Fennmaradt, hogy
népszerűségét már korábban népdalok jelzik (Vasárnapi Újság, 1909. márc. 28. sz.).
Ez a népszerűség az 1861. évi és későbbi országgyűlési és lapszerkesztői megnyilatkozásaira alapozódott. Ö az, aki 1861 tavaszán összefogta és tudatosította Teleki
László halála után a határozati párti baloldalt, és ezen belül is azt a későbbi „függetlenségi mag"-ot, melyre 1867 tavaszától a dualizmus rendszere elleni szervezett
küzdelmet alapozta. Szemere Miklós Mocsáry Lajoshoz intézett, reá is vonatkozó
egykorú verses üdvözlete (Magyar Újság, 1867. jún. 9., 58. sz.) híven tükrözi a dualizmus korának első baloldali napilapja körül kialakult közhangulatot:
Üdv, hála néktek itt a hű balon!
Baloldalon ver a szív a kebelben!
Baloldalon a hon szent csarnokában

...

Jer, jer! barátid várnak itt reád,
S kiket vezérelsz: a magyar hazának
Leglángolóbb, legbuzgóbb ifjai!
Mégis elfelejtették, rövidesen. Kortársai és az utókor egyaránt. Halála évfordulóján alig találunk a Vasárnapi Újságéhoz hasonló emlékezést, a centenáriumon
Részlet egy 1975-ben írt, mostanáig kiadatlan nagyobb tanulmányból. Ezzel
nemrég elhunyt m u n k a t á r s u n k r a .

emlékezünk

39

sem esett róla szó. Komor szép magyar feje, messze tekintő, szelíd szomorú tekintete nemigen jelent meg többé a sajtóban, képes folyóiratokban. A változások és
szüntelen válságok idejét élő függetlenségiek sem őrizték meg a szélsőbalt szervező,
a Magyar Űjságot alapító szerkesztő emlékét. Böszörményi életét is ilyen drámai
változások határozták meg és döntötték el.
Sok mindent tudunk, de még többet nem ismerünk pályaképéből. Itt van mindjárt a születési időpontja körüli bizonytalanság. Egyes források szerint 1823. m á j u s
15-én, inkább hitelt érdemlő más adatok szerint 1824. november 19-én született a
Szabolcs megyei Kopácsapátiban.
Iskoláit Sárospatakon, jogi tanulmányait a pesti egyetemen végezte, m a j d hazament Nagykálióba, mely három ízben — 1861-ben, 1865-ben és 1869-ben is (erről
két nappal halála előtt értesült) — megválasztotta. Ott volt Buda ostrománál, és
mint honvéd százados Komáromban. Az önkényuralom idején itt, Nagykállóban
ügyvédeskedett 1861-ben a megye főjegyzője, m a j d — mint jeleztük — a kállói
kerület képviselője lett. Életének erről a „közélet előtti" szakaszáról többet nem
tudunk.
A sorsát később derékba törő, az 1867. évi osztrák—magyar kiegyezés „közjogi
alap"-ját képező pragmatica sanctío, azaz a Habsburg-ház nőági örökösödését biztosító, a magyar diéta által 1723-ban elfogadott törvénycikk körüli vitával kapcsolatban először 1861. május 29-i beszédében foglalt állást. Ebben a beszédében világosan felismerhető a későbbi ellenzéki vezető politikus egyik legfőbb politikai gyengéje.
Böszörményi ekkor, sőt később egészen 1867 nyaráig, a kossuthi hírlapi nyílt
levelek közléséig, s talán még azután is hitt egy megkapóan vonzó, de megvalósíthatatlan axiómában. Feltételezte kora hazai közéletének „1849-i alapon való" érdekegyesítését. Ezzel a humanista szelidségű, olykor lángoló-lázadó hitével a szélsőbal
egy-két Madarász Józsefhez és Kállay Ödönhöz hasonló egyéniségét leszámítva, még
az egykorú baloldalon is kisebbségben maradt. Pedig ezekben az „egyeztető kísérleteiben" — ezekre maga is utal 1867. február 28-i beszédében — kétségkívül volt
annyi reális alap, melyre az ellenzék szélesebb csoportját mozgósító álláspontot
lehetett volna építeni. Ilyen volt például a megyék közéleti jogainak érvényesítését,
az „alkotmányos közvélemény" előfeltételeinek biztosítását sürgető követelése. „Régebbi meggyőződésem — mondotta az említett beszédben (Képv. Napló, 1865—68.
III. 190. p.) —, mint azt már 1860, 61 és 65-ben az országgyűlés kezdetén több m a gántanácskozmányban ki is fejeztem, hogy valamint régibb országgyűléseink nem
bírtak volna törvényes alappal, ha nem létezett volna megyei élet, a követek utasítása és a választás teljesítése végett: úgy a képviseleti országgyűlés sem bírhat
törvényes alappal, míg az utasítások helyét pótoló alkotmányos közvélemény az
alkotmányos közéletből nem fejlődhetik, míg a választás szabadsága a közhatósági
életben nem találja biztosítékát. Az alkotmány egy széles fogalom, az országgyűlés
ennek csak egy része; míg alkotmány valósággal nincs, alkotmányos országgyűlés
sem l e h e t "
Nem véletlenül idéztük az alkotmányos országgyűlés hiányát a „kiegyezési békeművet" létrehívó országgyűlés esetében megállapító Böszörményi fenti megállapítását. Bizonyítékául annak is, hogy jóllehet 1861 tavaszán megkísérelt koordináló törekvése hatástalan maradt, most új, fejlettebb formában törekedett ugyanarra.
Böszörményinek tehát a kiegyezés deklarálása heteiben az 1861. évivel összefüggő
álláspontja és célkitűzése volt, de programjának kidolgozatlansága és az adott viszonyokhoz való alkalmazásának hiánya következtében ebből a programból még a
valóra váltható sem valósulhatott meg.
A második nagy változásig egyébként is hosszú ú t vezetett. 1865-ben megválasztják a kállói kerületben. 1867. április 1-én megindítja a Magyar Űjságot, a 48-asok
(a későbbi 48-as párt), de egyben az egész függetlenségi baloldal első, az egész
országot behálózó, a vidéki levelezők és alkalmi tudósítók egész szervezetét mozgósító napilapját. Rendkívüli szervezési és közéleti sikerek, és ugyanakkor rendkívüli
40

csalódások jellemzik „lapvezérségé"-nek rövid, alig tizenöt hónapot kitevő időszakát (1868. június 20-án szerepel neve utoljára a lapon).
Nehéz lenne Böszörményi szerkesztői módszereiről tanulmányunk keretei között
szólanunk. Annyi azonban bizonyos, hogy a nagykállói kerület képviselője már
ekkor nagy formátumú, az akkori szerkesztési elvekhez viszonyítva magas színvonalú, érdekes rovatokkal készülő, az egész baloldali ellenzék által nagyra becsült,
friss szellemű napilapot szerkesztett. A főszerkesztő roppant gondja vagy más körülmények akadályozták, de a második nagy változás szakaszán sem ismerte fel a
tényleges erőviszonyokat. Nem ismerte fel, hogy a húsz szélsőbaloldali képviselő
még a maga körében sem ért egyet, s teljes a szervezetlenség az ekkor 94 képviselőt számláló Tisza—Ghyczy-féle balközép körében. Ezzel a megosztott ellenzékkel
szemben a Deák-párti többség 201 mandátuma a teljes politikai-igazgatási hatalom
birtokában számokban ki nem fejezhető erőt jelentett.
Abban is tévedett Böszörményi, hogy a közvélemény Kossuth és a szélsőbal ügye
mellé áll, ha közzéteszi — mint ahogy közzétette — Kossuthnak a váci és a jászladányi választókhoz intézett hírlapi nyílt leveleit (Magyar Űjság, 1867., 164. és
178. sz.), melyek közül az első, az ellene indított pör alapját képező „váci levél"
a pragmatica sanctióra „alapozott" kiegyezés legélesebb és hatásosabb bírálata volt
a dualizmus korában. A híres nyílt levelet egyébként külön is terjesztették. A lapszámokból az elérhetőt a kormányzat azonnal elkobozta, és következetes tervszerűséggel elindította a Böszörményi halálát okozó eljárást.
Böszörményi tévedett: a kiegyezési szerkezet kibírta az erőpróbát. Kossuth nyílt
levelei népmozgalmat nem váltottak ki. A kiegyezéssel bekövetkezett alapvető változás miatt Böszörményi életében másodszor, s most már döntő csatát vesztett.
A mindmáig feldolgozatlan Böszörményi-perben, melynek során a még aktív
lapszerkesztő is tapasztalhatta, hogy a széles közvélemény és a szervezetlen baloldal
összefogása nem hozta meg az országgyűlési mentelmi eljárás révén remélt elutasító
határozatot — minden úgy történt, ahogy azt az Andrássy-kormány és szakminisztere, Horvát Boldizsár igazságügy-miniszter előkészítette. A szélsőbal és a balközép
vád alá helyezést helytelenítő indítványai ellenére (a mentelmi ügy fontosabb iratait 1. 1865—68. évi Képv. írom. III. 17—31. p.) a Deák-párti többség és a csatlakozott konzervatívok megszavazták Böszörményi László mentelmi jogának felfüggesztését. Ezt követte az ekkor már súlyos tüdő- és szívbeteg politikus perbe fogása.
A pesti esküdtszék mint sajtóbíróság egyévi fogházra ítélte. Az egyéves fogházbüntetésből — 1868. június végétől 1869. március 24-én, a Lipót utcai fogházban
bekövetkezett haláláig — közel háromnegyed évet kitöltött. Halálos betegen is kitartva elvei mellett, elutasítva minden kegyelmi akciót és kedvezményt.
Végül is miért kellett Böszörményinek meghalnia? A pörnek, a kiegyezés kora
első nagy koncepciós pőrének „közjogi" indítékára érdemes felidéznünk az Andrássykormány eljárását védő szabadelvű történész-publicista két emberöltővel későbbi
„magyarázatát". Amikor Kossuth — írja Gratz (A dualizmus kora I. 49—50. p.) —
„a váci választókhoz intézett levelében felállítja azt az elvet, hogy a dinasztia uralkodása inkompatibilis Magyarország önállóságával és függetlenségével, a kormány
újból kénytelen beavatkozni. Azzal az indokolással, hogy a pragmatica sanctio elleni
izgatás alkotmányellenes
(én emeltem ki — K. G. G.), a kormány lefoglaltatta Kossuth nyílt levelének nyomtatásban megjelent példányait, é s . . . Böszörményi Lászlót
a levél közzététele miatt perbe fogta".
Az egykorú szélsőbal vezérének a készülő és megszavazott kiegyezési államszerkezet elleni küzdelme kivált 1865—67. évi országgyűlési megnyilatkozásaiban
követhető nyomon.
Képviselőházi felszólalásai a készülő osztrák—magyar kiegyezés adott formája
elleni tiltakozás jegyében zajlanak le. A felszólalások tárgya újra és ú j r a az alkotmány. A törvényesség helyreállításának követelése, a megyék alkotmányos jogainak
biztosítása. Érdekes kísérő körülménye ennek a jogvédő küzdelemnek, hogy Böszörményi kezdettől tisztában volt azzal, hogy amikor Magyarország alkotmányossága,
41

alkotmányos jogai helyreállításának igényéről szól, ezt a több nemzetiségű állam
polgáraként is teszi. Böszörményi nemcsak a Magyar Újság szerkesztőjeként tesz
hitet az ország nem magyar nyelvű népessége, az akkori nemzetiségek képviselőivel
való kapcsolatok ápolása mellett. Fennmaradt a bizonyítéka, hogy ezt az álláspontját
a képviselőházban, a felirati javaslat részletes tárgyalása befejezésekor, 1866. február 23-án, a kialakult nemzetiségi vitában is kifejtette. „Nemcsak, hogy mi nem
akarunk megfeledkezni rólok — mondotta ekkor a magyar szélsőbaloldal vezére —,
hanem tiltakozunk is minden olyan törekvés ellen, melynek az volna célja, hogy a
többi nemzetiség rovására történjék bármi intézkedés. Mi éppen demokrata szabadságot akarunk, és nem akarunk oly szövetkezést senkivel, hol az arisztokrata fogalmak jussanak é r v é n y r e . . . " (Képv. Napló, 1865—68. I. 305. p.)
Nem kisebb jelentőségű a készülő kiegyezési törvénnyel, majd állami berendezkedéssel szembeni sorozatos állásfoglalása. A nagyszámú beszédből, felszólalásból,
nyilatkozatból tallózva néhány fontosabb megnyilatkozására emlékeztetünk. 1866. június 13-án, a Ház nevezetes „ínségügyi vitájában" kijelenti: „Elfogadom azon tant,
melyet Mocsáry képviselőtársunk fölemlített, hogy az országgyűlés nem ösmerhet
királyi hatalmat addig, míg alkotmány nincs. Én nem ismerek, nem ismerhet az
országgyűlés s e . . . " (Képv. Napló, 1865—68. II. 142. p.)
1867. február 28-án „az ország jövője feletti aggodalommal" terjeszti be a maga
és szélsőbaloldali képviselőtársai indítványát „az országgyűlés eloszlatása [értsd: feloszlatása] iránt", „Böszörményi László és társai fölirati indítványát a ház tárgyalás
alá vétetni nem határozza" — olvassuk az egykorú Naplóban (1. Képv. Napló,
1865—68. III. 187. p.).
Ettől kezdve Böszörményi a Deák-párti többség támadásainak középpontjába
került. Amikor 1867. március 20-án „a 67-es bizottság véleménye feletti vitában"
kéri a bizottság által szerkesztett közösügyi javaslatnak „a koronázás utáni időre"
halasztását (Képv. Napló, 1865—68. III. 337—8. p.), majd amikor 1867. június 4-én
újabb határozati indítványt nyújt be most már „a koronázás elhalasztása iránt"
(uo., IV. 241. p.), nyilvánvaló lett, hogy az időközben elfogadott kiegyezési törvénycikkel hatalomra került többség csak a kellő alkalomra vár, hogy a kiegyezési rendszer legélesebb elvi ellenfelét elnémíthassa.
1867. október 30-án már a Böszörményi-per nyitányán vagyunk. Ekkor olvassa
fel Szentiványi Károly, a Ház ekkori elnöke Kossuth Lajosnak hozzá írt levelét a
váci választókhoz intézett levéllel kapcsolatban. „A levélnek a Magyar Újságban
közzétételével semminemű visszaélés nem követtetett el: mert én magam küldöttem
meg a Magyar Újság szerkesztőjének közzététel végett kérdéses levelem másolatát,
úgyhogy a közzététel egyenes akaratommal és szándékom szerint történt." Ezen az
ülésen olvasta fel Ráday László, a Ház jegyzője Böszörményi vonatkozó nyilatkozatát is, mely szerint „Kossuth Lajos levelét szerzője tudtával nyomatta ki" (Képv.
Napló, 1865—68. V. 52—53. p ).
Nem tartozik az oknyomozó történetírás feladatai sorába annak elemzése, mi
történt volna az esetben, ha Kossuth nem fogadja el Böszörményi áldozatát, és megjelenik a pesti esküdtszék mint sajtóbíróság előtt. Miután azonban a száműzetésben
élő Kossuth ellen „érdemi eljárást" nem indíthattak, a sajtójogilag felelősségre vonható szerkesztőt ítélték el. Ennek az eljárásnak első lépése Böszörményi mentelmi
jogának felfüggesztése, a képviselő kiadatása volt. Ezt követte Böszörményi pöre,
melynek során a nagybeteg ellenzéki vezért egyévi fogházra ítélték. A Magyar Újság
tüdőbeteg szerkesztőjét bebörtönzése után háromnegyed évvel — mint említettük —
a Lipót utcai fogházból temetik majd, 1869 márciusának végén.
A Böszörményi-ügy képviselőházi anyagát vizsgálva még egy igen érdekes adalékkal találkozunk, már a kiadatási eljárás időszakában. Ez tudomásunk szerint a
Magyar Újság szerkesztőjének utolsó jelentős képviselőházi felszólalása, mely m á r a
leplezetlen hajsza légkörében hangzott el. Előzménye gr. Andrássy Gyula miniszterelnök 1867. december 5-i felszólalása. Andrássy ekkor a szélsőbalt bírálva kijelenti,
„van párt, van egész irány, egész politikai taktika, mely már egy év óta abból él,
42

hogy azt állítja, hogy Magyarországnak alapjogai nincsenek, hogy mi azokat feladtuk". Böszörményi 1867. december 13-án, a szélsőbal nevében adott válaszában kijelenti, hogy p á r t j a sohasem mondotta azt, hogy „Magyarországnak alapjogai absolute nincsenek, hogy mind feladattak, hanem mondotta azt, hogy legfontosabb alapjogai feladattak". Tiltakozik továbbá az arisztokratikus éllel hangsúlyozott „abból
él" kitétel ellen. „Bizonyára mondom, elég arisztokratikus: mert szegény emberek
szoktak valami foglalkozásból élni; a nagy uraknak van miből élni." Végül visszautasítja Andrássy további — a baloldal sajtójára tett — gazdasági célzásait. A korm á n y t támogató sajtó valóban a kormány „pénzes alapjából" (értsd: a bizalmas
sajtóalapból) él. De „az is nyílt titok, hogy a magas kormány részéről ezen úgynevezett »-kis szélső bal« pártnak tagjai úgyszólván policájokkal v a n n a k körülvéve"
(Képv. Napló, 1865—68. VI. 299. p.). Böszörményi felszólalásának külön érdekessége,
hogy a Napló megfelelő helyén a beszéd szövegét nem közölték, mert „a szónok a
gyorsíróktól átnézés végett magához vett feljegyzéseket vissza nem adván, beszéde
itt nem közölhető" (uo., 90. p.). Az ellenzéki közvélemény nyilvánvaló nyomására
a z u t á n ugyanebben a naplókötetben, a kötet végén, „Toldalék a 90-ik laphoz" címmel az alábbi megjegyzéssel mégis közlik a beszéd szövegét: „A gyorsírók — olvassuk — a szónok által vissza nem adott beszédet jegyzeteik alapján ú j r a összeállítván,
az itt utólag közöltetik" (uo., 298—299. p.). Ezzel a sajátos közjátékkal zárult Böszörményi országgyűlési szereplése.
Több mint egy évszázad távolából tűnődve tanulmányozzuk a függetlenségi
avantgarde „balra nyitó" nagy ellenzéki államférfiénak tragikus próbatételét, melyben a kockázat valóban nem állott arányban az elérni remélt eredménnyel. Különösen f á j d a l m a s a Böszörményi korai halálával bekövetkezett veszteség, m e r t — mint
beigazolódott — visszavetette a kor ellenzéki sajtóját és sajtóéletét, s amit nem
lehet eléggé hangsúlyozni, megfosztotta az egykorú ellenzéket egyik legjobb programalkotójától. Böszörményi ugyanis m á r az ellene indított országgyűlési eljárás
szakaszán, 1867. október 1-én sajtó alá rendezett röpiratában valóságos önálló politikai programot ad. A Magyar Újság röpirata főcímmel megjelent röpirat kivált a
törvényhatósági önkormányzat elvi alkalmazására, a megyei-törvényhatósági decentralizációval kapcsolatban a nemzetiségi kérdés megértő intézésére és a népfelség
elvének biztosítására olyan javaslatokat tesz, melyeknek elfogadása elhatározóan
előbbre vihette volna a népmozgalmakhoz kötődő korai függetlenségi mozgalom
ügyét. (Vö. A Magyar Üjság röpirata. Pest, 1867., [Előszó] IV—V., II. 23. p. és V. 1.
p.) M á r a börtön árnyékából üzeni: „Legyen meg a nép akarata mindenben és mindenütt. Legyen meg a nem magyar a j k ú nép akarata éppen úgy, mint a magyar nép
akarata. Ezt elősegíteni, az igazság érvényét győzelemhez juttatni, az arisztokratikus
törekvéseket meghiúsítani, ez az, ami a magyar nemzetnek érdekében á l l . . . " (uo.,
II. 23. p.).
Böszörményi tragikus próbatétele így is lényegesen tisztázta a helyzetet. A személyével kapcsolatos ügy és pör a várakozók és fontolgatók számára is bebizonyította, hogy nincs és nem is lehet „érdekegyesítés" a kiegyezéssel uralomra került
haladásellenes rendszer szereplőivel. A dualizmus kora első nagy politikai perének
másik tanulsága az előbbiből következik. Kitérőkön és buktatókon át, de elindította
a függetlenségi mozgalmat az egységes ellenzéki párt létrehívásáért folyó küzdelembe.
2. IRÁNYI DÁNIEL „MEREDEK Ú T J A " ÉS PÁLYAFORDULATA
Elete fordulópontjait mindvégig érdekes előkészítő jelenségek vezették be. Ezek
a lényeges változásokat kiváltó előzmények olykor megkapó és váratlan mozzanatok. Máskor, s ez Irányi életében a törvényszerű, hosszabb, néha sokévi, céltudatos
előkészítés eredményei és következményei. Ennek a kettősségnek a figyelembevételével vázoljuk sokrétű és időnként valóban bonyolultnak tűnő pályaképét.
Irányiról is elmondhatjuk, mint előbb Böszörményiről: a túlélő kortársak és az
43

utókor egyaránt megfeledkeztek róla. A behatóbb életrajzi bemutatást különösen nehézzé teszi, hogy Irányiról, aki pedig mind a szabadságharcnak, mind a Kossuthemigrációnak és a kiegyezés kora első negyedszázadának aktív, az eseményeket, a
fejlődés menetét befolyásoló kortársi résztvevője, néhány viszonylagos értékű emlékezésen és egyetlen, emigrációs éveiről szóló francia nyelvű disszertáción kívül
(Déry, Suzanne: Un émigré hongrois en France. Daniel Irányi 1822—1892. Kolozsvár,
1943. 95 + 3 p., 2 t.) nem maradt fenn említést érdemlő egykorú és későbbi irodalom.
Bizonyos, hogy a személyét és életművét elhallgató közönynek többféle magyarázata lehet. Egyet azonban már elöljáróban hangsúlyoznunk kell. Irányi mindvégig
kimutatható zárkózottságát, jelleme, egyénisége tartózkodó jellegét. Szabadságharc
korabeli szerepléséről elmondható, hogy a polgári forradalom funkcióit az átalakulás
előmozdításában és végigvitelében, nem pedig az öncélú radikalizmusban látta. Ebből
következett, hogy sem 1848/49-ben, sem az emigrációban vagy későbbi függetlenségi politikusi, pártelnöki szakaszán soha nem hajbókolt a nemesi származásnak.
Szepességi polgári értelmiségi volt. Ez egész életében bizonyos elzárkózásra késztette a dualizmus korának mind nemesi származású, mind nála polgáriasultabb elemeivel szemben. „Cipszer" származásából következően olykor túlzott figyelmet fordított „nemzeti érzése" igazolására. Ez időszakosan eltérítette a nemzetiségi kérdésben kialakított józan álláspontjától, és visszavetette az indulás félreértéseihez. Másrészt — Mocsáry félreállításával — súlyos problémát is okozott a függetlenségi mozgalom kifejlett szakaszán.
Említettük életében a váratlan és a szívós előrelátással előkészített szakaszok
váltakozását. Előbbire jellemző, hogy az eperjesi jogakadémiáról ügyvédi vizsgára
Pestre költöző fiatal jogász korán megismerkedik Kossuthtal, elnyeri az ő, m a j d a
márciusi napokat előkészítő fiatalok barátságát. Irányi higgadt, zárkózott öntudatában kereshetjük korai társasági m a j d közéleti érvényesülése magyarázatát. Széles
körű jogi felkészültsége, határozott fellépése és következetessége is közrejátszhatott
abban, hogy a szabadságharc idején egyre jelentősebb közéleti funkciókat látott el.
1848 júliusában Pest-Lipótváros képviselője, majd a képviselőház jegyzője. A trónfosztó debreceni országgyűlés határozatának „jegyzőkönyv-vezetője". Sáros megye
és „Budapest" rendkívüli kormánybiztosa, aki sokhónapos bujdosás után, ismét v á ratlan és rendkívüli körülmények összjátékaként került ki Párizsba, az emigráció
akkori diplomáciai központjába.
Irányi 1850-től 1868-ig csaknem két évtizedet töltött az emigrációban. A Kossuth-emigráció és közvetlenül Kossuth szolgálatában. Nála többet a hazatérők közül
csak Helfy Ignác, az utolsó kossuthiánus sajtóorgánum (Magyar—Magyar, Milano
1869—70) szerkesztője volt száműzetésben. Nála változatosabb emigrációs életpályája
— a Magyar Nemzeti Igazgatóság vezetőin, Kossuthon, Teleki Lászlón és Klapkán
kívül — senkinek sem volt. Még nincs harmincéves, amikor az emigráció „sajtófőnöke", brüsszeli sajtóirodájának későbbi vezetője, Puky Miklós mellett a külföldi
függetlenségi mozgalom egyik vezető publicistája. Emigráns közírói működésének
jellemzésére idézzük Kovács Endre megállapítását: „Irányi a Presse-ben Kossuth
szellemében vázolja fel az eljövendő Magyarország képét: köztársasági, liberális,
általános választójogon, a nemzetiségek teljes egyenjogúságán alapuló államformát
ígér, de hangsúlyozza a határok sérthetetlenségét" (A Kossuth-emigráció és az európai szabadságmozgalmak. Bp., 1967. 21. p.). Igen, ez a politikai normája a Kossuthemigráció szakaszán. Ennek ad kifejezést az említett lapon kívül a Siécle, az
Espérance, az Indépendance Beige s az Alleanza hasábjain közölt cikkeiben, tudósításaiban. És ennek az időszaknak egyik igen jelentős eredményeként kell kiemelnünk a kor neves francia történész-publicistájával, Charles-Louis Chassinnel való
kapcsolatát, melynek egy nagyszabású alkotás, az 1859—60-ban, Párizsban megjelent
Histoire politique de la Revolution de Hongrie 1847—1849 című kétkötetes m u n k a
lett a gyümölcse. Ez a magyar—francia társszerzős mű apologetikus értékén túl h á rom vonatkozásban jelentős. Ez az első, az ötvenes évek fordulóján Párizsban, f r a n 44

ciául megjelent munka, mely tudományos okfejtéssel és igénnyel világítja meg és
értékeli a magyar forradalom és szabadságharc európai jelentőségét. Chassin és
Irányi műve ugyanakkor határozott előrelépés a nemzetiségi megbékélés szorgalmazása terén, s az elmondottakon kívül az aulikus arisztokrácia meggyőző bírálata.
Molnár Károly írja egy ugyancsak elfeledett érdemes tanulmányban (Charles-Louis
Chassin historien frangais de Hongrie. Debrecen, 1938. 34—37. p.), hogy az Histoire
politique
írása közben a társszerzők vitatkoztak, kölcsönösen érzékenykedtek.
Az eredmény azonban mindkettőjüket fényesen igazolta, még ha ezt a francia közvélemény elsősorban Chassinnek tulajdonította is, mint ez Edgar Quinet-nek, az
ekkor Svájcban élő francia írónak és publicistának 1860. május 13-án a Vaud
kantonban levő Veytaux-ból Chassinhez intézett leveléből kitűnik. Ebben annak a
véleményének ad kifejezést, hogy Chassin munkájával, részvételével lekötelezte a
magyarokat (Molnár i. m. 37. p.).
Ez volt Irányi emigrációs korszakának „meredek útja", melyet immár nem a
szerencse és a véletlen, hanem a fejlett diplomáciai érzék, a legkisebb részletekig
kidolgozott céltudatosság és előkészítés jellemez. Irányi kétségtelen, az egész Kossuth-emigráció érdekét szolgáló sikereinek magyarázatát különben abban is kereshetjük, hogy felismerte az adott nemzetközi viszonyokat, és alkalmazkodni tudott
Kossuth változó, olykor ingadozó kedélyállapotához. Teleki László az egyetlen, aki
bizonyos fenntartással kíséri Irányi akcióit, s aki ennek — Horváth Mihályhoz Párizsból 1851. március 24-én, Vukovícs Sebőhoz Zürichből az év július 20-án és
Kossuthhoz Montpellier-ből 1860. április 22—23-án intézett leveleiben (1. Teleki
László válogatott munkái. Bp., 1961. II. köt. 73., 81. és 169. p.) — kifejezést is ad.
Pedig nemegyszer — így Teleki 1859 őszén Luzernbői Kossuthhoz intézett levelének
tanúsága szerint — igaza volt az emigráció egyes szereplőit kritikusan szemlélő
Irányinak.
Irányi 1859-ben már a Magyar Nemzeti Igazgatóság jegyzője. Nagyobb ügyekkel
azonban csak Teleki fogságba esése, majd halála után bízta meg Kossuth. Ekkor
lesz (már 1861-ben) az Igazgatóság képviselője az olasz kormánynál Turinban.
A következő évben pedig Kossuth rendkívüli megbízottja Párizsban.
Irányi 1862—63. évi szerepléséről két érdekes irodalmi bizonyítékunk is van.
Mindkettő arról tanúskodik, hogy szerzőjük, kétségtelen Garibaldi-hatás alatt, akkor
a nemzetiségi kérdés megértő kezelésének híve. A marsalai ezer nyomán az országot felszabadító „magyar ezer"-ről ábrándozó Magyar Legio című, 1863-ban Párizsban kiadott versében a „társul szegődött testvér nemzeteket" említi. Egy ugyanebben
az évben már Milánóban kiadott, ugyancsak magyar nyelvű röpiratában (Magyarország függetlensége) így figyelmezteti az otthoniakat: „Igenis, de nem vagytok ám
tizenötmilliónyi egy érzelmű nemzet; különböző nyelvű és törekvésű népfajok
öszvege vagytok csak." — Vagy: „Férfias elszántság kell csak, mondám, és egyetértés a nem magyar fajokkal." Ha ehhez hozzávesszük, hogy 1867 nyarán a Magyar
Újságban közölt cikke (Levelek egy képviselőhöz. — A nemzeti kérdés. Magyar Újság, 1867. aug. 1. és 2.; 100—101. sz., 431. és 435. p.) tanúsága szerint álláspontja
nem változott a kérdésben, a továbbiakban ezt fontos motívumként kell számon
tartanunk.
Kossuth a „kévebomlás", az emigráció felbomlásának szakaszán is fontos megbízatásokkal látta el. Ö a balul sikerült 1866. évi Klapka-akció felülvizsgáló biztosa,
s hazatérésekor nyilvánvaló, benne látta Kossuth az ú j néptribunt és függetlenségi
vezetőt.
Az újabb változást, hazatérése fokozatos előkészítését — a közvetett jelenségekből következtethetően — ugyanolyan gondossággal készíthette elő, mint emigrációs
tevékenységét. Pécsett kétszer választották meg. Először 1867 júliusában (ezt megsemmisítették), majd másodszor 1868. március 14-én, s ez utóbbi jogalapot adott
hazatéréséhez. Itthon a Madarász József vezette 48-as párthoz csatlakozik. Egy évvel később, 1869. március 24-én, a Böszörményi család tagjaival együtt, ott van a
Lipót utcai fogházban a Magyar Űjság mártír szerkesztője haláltusájánál. Néhány
45

nappal később a képviselőházban ő teszi felelőssé Böszörményi haláláért Horvát
Boldizsár igazságügy-minisztert (Cratz i. m. I. 55—56. p.), amiért — Deák indítványára — később meg kellett követnie a Házat.
A felületes szemlélő számára mindez a „meredek út", a forradalmi szakasz folytatása és betetőzése lenne. Irányi azonban ugyanakkor elhatárolja magát a demokrata köröktől, az alföldi parasztmozgalomtól, megjegyzés nélkül és taktikus várakozásban szemléli az ekkor és a hetvenes évek elején lezajló, a függetlenségi néplapokat szétzúzó sajtópöröket. Valóban részt vesz a 48-asok és a nemzetiségi képviselők 1870. évi, az 1868. évi nemzetiségi törvény revízióját célzó, kudarccal végződő tárgyalásain, és 1870 végén, 1871 elején ismételten tiltakozik Elzász-Lotharingia
porosz annexiója ellen. Ugyanakkor azonban már nem megy el az egykorú nemzetiségi állásfoglalás határáig s a német szövetség elutasításáig (Gratz i. m. I. 103. p.),
és hallgatásba burkolózik a magyar munkásmozgalom első nagy pöre, a „hűtlenségi
pör" szakaszán, mely annyi együttérző nyilatkozatot váltott ki az egykorú polgári
baloldal részéről.
A forradalmi szakasz, a „meredek út" kora tehát lejárt, de ez csak az 1872. évi,
„perszonáluniós alap"-ra helyezkedő ú j 48-as program (1. Mérei Gyula: A magyar
polgári pártok programjai 1867—1918. Bp., 1971. 191—194. p.) közzétételekor lett
nyilvánvalóvá. „Kossuth — í r j a az újabb változásról Tóth. Ede — Irányitól a párt
határozott függetlenségi irányvételét várta. Irányi hazatérése azonban ellenkező
eredménnyel járt. Kezdeményezője és konok vezére lett a 48-as békés, parlamenti
utat programba vevő i r á n y z a t n a k . . . Megkezdődött Kossuth és Irányi között az
életük végéig engesztelhetetlenül folyó küzdelem [ezt persze — tegyük hozzá — az
együttműködés alkalmai meg-megszakítják] a forradalmi vagy a békés út, a függetlenség vagy a perszonálunió felett" (Mocsáry Lajos élete és politikai pályakezdete.
Bp., 1967. 222—223. p.). Ezzel a lépésével — mint arra korábban utaltunk — Irányi
végrehajtotta a népbarát indítékú 1868. évi szélsőbaloldali program „legalizálását",
közjogi programmá való átalakítását. Mivel azonban a „perszonáluniós" határozatokon kívül a két program között lényeges különbség nem volt, s miután ő az, aki jó
taktikai érzékkel elsőként mutat rá Tisza Kálmán pártbomlasztó tevékenységére
(uo., 222. p.), Irányi megnövekedett tekintéllyel haladhat tovább a magá külön f ü g getlenségi útján. Ezek után igényli a bomladozó balközép beolvadását a változott
elvi alapú 48-as pártba, amit az érdekeltek — Mocsárytól Tisza Kálmánig és Ghyczyig — egyaránt visszautasítottak.
Messzire vezetne a függetlenségi mozgalom fővonalának az „elvhű balközép"-ig
(1873. november), majd az „egyesült közjogi ellenzék" (1874. február) közben jöttével
az 1874. május 17-én bekövetkezett függetlenségi pártalapításig vezető ú t j a s ezzel
kapcsolatban az Irányi vezette 48-as töredéknek (a szélsőbaloldaliak túlnyomó része
ugyanis csatlakozott a függetlenségi párthoz) az ú j párthoz való kapcsolata leírása.
Mindenesetre kétségtelen, hogy szinte egyedülálló közéleti rutinnal és eredményességgel Irányinak sikerült a függetlenségi pártalapítás szakaszán, s a pártalapítás
után is, fenntartania a maga 48-as csoportja különállását a függetlenségi párton belül. Ez a csoport került — a Madarász-féle függetlenségi szélsőbaloldaliakkal és Irányi pártelnökségével — uralomra 1884 őszén, Mocsáry Lajos tízéves pártelnöki időszaka után.
Eletének az 1872. évi „perszonáluniós" programtól haláláig eltelt két tevékeny
évtizedét az újabb nagy változás osztja két szakaszra. Az elsőben, 1872-től 1884-ig,
a párt Mocsárytól balra álló, 48-as csoportja élén foglalt helyet. A második szakasz
a súlyos belső frakcióharcoktól zaklatott pártelnökség időszaka. A két szakasz számos eltérő problémát vet fel. Egységbe fogja azonban Irányinak az ú j helyzethez
alkalmazkodó politikája. Ennek a változott politikai taktikának két fontos elemére
kívánunk befejezésül emlékeztetni. Az egyik, hogy Irányi is tisztában volt azzal,
hogy a „békés út" 1872. évi prbgramjával nem tarthatja meg közéleti helyét. Ezért
lépett minden eddiginél szorosabb szövetségre a Madarász József körül tömörült, a
nemzetiségi kérdésben szélsőségesen türelmetlen táborral, mint ezt Mocsáry nem46

zetiségi politikájával szemben kifejezett 1879., 1886. és 1887. évi megnyilatkozásai
(1. Iratok a nemzetiségi kérdés történetéhez. I. köt. 591., 711—713. és 724. p.) m u tatják.
Ugyanakkor azonban el kell mondanunk, hogy más vonatkozásban számos függetlenségi kortársánál előbbre vitte azt a nagyszabású küzdelmet, mely — igaz, csak
halála után két évvel — a polgári házasságról szóló törvényjavaslat elfogadásához,
törvényerőre emelkedéséhez vezet. Ezt a törvényjavaslatot az egykorú főrendiház
ismételten — így 1883 decemberében, de még 1894 májusában is — elutasította.
Elfogadtatása, s ezzel egyidejűleg az általános vallásszabadság elvének törvényesítése
a századvég egyik legnagyobb politikai vívmánya volt. Ebben a hatalmas küzdelemben, melyben felfogásbeli különbségre való tekintet nélkül Szilágyi Dezső, Eötvös
Károly és mások vezetésével részt vett a demokratikus reformot igénylő közéleti tényezők színe-java, Irányi nagy részt vállalt. Joggal írja róla Szinnyei (Magyar írók
élete és munkái. V. köt. 162—163. hasáb): „Legemlékezetesebb azonban az a törekvése, melyet már az általános vallásszabadság érdekében éveken át kifejtett, és
amelynek 1891-ben határozati javaslata elfogadtatván, sikerét is megérhette." A vázlatos pályaképhez tartozik még az is, hogy külpolitikai téren az osztrák—magyar—
német szövetség szorosabbra fűzését mindvégig ellenezte, amit Bismarck egy ízben
ingerülten szemére is vetett az osztrák partnernek (Gratz. i. m. I. köt. 237. p.).
Ugyanakkor pedig egész működése során meggyőződéssel és aktívan vallotta a magyar—francia kapcsolatok fontosságát.

RAFFAY ERNŐ

A magyarországi Román Nemzeti Párt
az első világháború végén
Jelen írásom egyik rövid bevezető fejezete a Román—magyar
kapcsolatok
a
Károlyi-kormány időszakában
1918—1919 (Szeged, 1981. 324 oldal) cimű tanulmányomnak. E fejezet megírásában a román és m a g y a r történészek (Miron Constantinescu, Stefan Pascu, Vasile Liveanu,
Ion Popescu-Puturi, Augustin Deac, Alexandru Porteanu, Clara Cusnlr-Mihailovici, Gheorghe
Unc, Szász Zoltán, Gulya Károly, I. Tóth Zoltán, Jancsó Benedek, H a j d ú Tibor, J a k a b f f y Elemér, Kende János) tanulmányait és monográfiáit; egyes emlékiratokat (Ion Clopotel, Alexandru
Vaida-Voevod, Károlyi Mihály, Juhász Nagy Sándor, Cséesy Imre, Jászi Oszkár, S u p k a Géza);
a képviselőházi Naplót és a korabeli magyar és román sajtóanyagot használtam föl. A jegyzetapparátus közlésétől eltekintünk.

A Román Nemzeti Párt a dualizmus időszakában a magyarországi román polgárság politikai szervezete volt. A század elejéig passzivista, ekkortól azonban
— részben a román munkásmozgalom hatásának ellensúlyozása céljából — aktív
politikai tevékenységbe kezdett. Fennállása idején kapcsolatot tartott romániai politikusokkal és pártokkal.
A világháború első két évében a párt vezetői látszólag lojálisak voltak, nemegyszer hűségnyilatkozatokat tettek a Monarchia mellett. Románia 1916-os erdélyi
betörése nagy hatást gyakorolt a magyarországi románságra, a Román Nemzeti
Pártra is. Ez év őszén a visszavonuló román hadsereggel sok román értelmiségi
hagyta el hazáját, közülük többen beálltak a Magyarországról „menekültek" fegyveres szervezetébe, az Erdélyi Légióba. Az itthon maradtak közül sok román embert'
internáltak a magyar hatóságok.
A Román Nemzeti Párt komolyabb, háború alatti politikai tevékenysége 1918
elején kezdődött, amikor a végrehajtó bizottság egy titkos értekezleten kidolgozta az
erdélyi románság követeléseit: önrendelkezés, kulturális és oktatási szabadság, a ki47

sajátított birtokok visszaadása román tulajdonosuknak, a román politikai foglyok
szabadlábra helyezése. (Ez utóbbi részben meg is történt a Romániával 1918 tavaszán aláírt békeszerződés utáni hónapokban.)
Az 1918-as országos munkásmegmozdulások megrázták a magyarországi r o m á n ságot. A Román Nemzeti Párt vezetőinek többsége, akik ekkor már Erdély Romániához csatolását akarták elérni, féltek a forradalmi mozgalmaktól, hiszen ezek keresztezhették távolabbi céljaikat. Ennek ellenére az erdélyi románság szegényebb rétegei
forradalmasodtak. őszre a hegyekben gyülekező katonaszökevények száma több tízezerre emelkedett. A magyar és nem magyar parasztság sorsa minden eddiginél roszszabb volt A Román Nemzeti P á r t gazdag polgári és földbirtokos vezetői kettős
célt láttak maguk előtt: meg kell akadályozni a forradalmat, s keresztülvinni a román nemzetiség úgynevezett önrendelkezési jogát.
A párt már 1918. szeptember 24-én elhatározta, hogy fokozza politikai tevékenységét, ennek érdekében fölveszi a kapcsolatot a Magyarországi Szociáldemokrata
Párt román szekciójával. Utóbbiak egy nappal később hasonló álláspontra jutottak
a nemzeti pártiakkal kapcsolatban. Október elején megtörtént az első tárgyalás a
két román párt között. A nemzeti pártiak közül Alexandru Vaida-Voevod, Vasile
Goldi? és Aurel Lazär vett részt. Ekkorra Goldi§ ú j pártprogramot készített, melyet
ekkor még nem hoztak nyilvánosságra. A két párt tárgyalása következtében hívta
össze a nemzeti párt elnöke, Gheorghe Pop de Báse?ti megbízásából Teodor Mihali
a végrehajtó bizottságot október 12-ére Nagyváradra.
Az addig hátralevő napokban a román pártvezérek — terveiknek megfelelően —
nagy politikai aktivitást fejtettek ki. Nyilatkoztak a magyar lapoknak az internált
román újságírók érdekében. Stefan Cicio-Pop Valeriu Brannte, a lugosi Drapelul
letartóztatott szerkesztője szabadon bocsátásáért emelt szót. Egy nappal később,
október 9-én Ioan Erdélyi román politikus Jászi lapjában, a Világban nyilatkozott
A románok álláspontja címmel. Kifejtette, hogy ő már 1913-ban nemzeti autonómiát
követelt. A háború alatt ezt nem tehette, mert a román lapokat betiltották, p a r l a menti képviselőiket nem engedték szóhoz jutni. Mostani céljuk ezen változtatni, sőt
egész Magyarországot meg akarják újítani, hogy a „mai feudális és antidemokrata
ország helyébe az észak-amerikai Egyesült Államok mintájára létesített föderatív
demokrata államszervezetet" állítsák. Ehhez az szükséges — folytatta Erdélyi —,
hogy az a párt vegye át a kormányzást, amely nem előidézője a háborúnak. Ez azután vezesse be a választójogot, „állapítsa meg és léptesse életbe a
föderalizálás
módozatait, hogy amikor a végzetes kérdés hozzánk fog intéztetni, a román nemzet
is megbékélve mondhassa: dolgunkat a magyar nemzettel m á r mi magunk rendbehoztuk". Ezért a kormány hívja haza a frontról a román komité bevonultatott tagjait, engedje ki az internáltakat, s tegyék lehetővé a betiltott román újságok újbóli
kiadását. Ioan Erdélyi nyilatkozatát ezzel a kissé körülményesen megfogalmazott,
de sokat sejtető mondattal fejezte be: a magyaroknak sietniük kell, m e r t „ha ez
addig az időpontig, amíg erre nézve meg fogunk kérdeztetni, nem válik reális valósággá, a kérdésre úgy fogunk, mert nemzetünk léte és becsülete érdekében úgy kell
válaszolnunk, ahogy ezt az önrendelkezési jog magasztos elve minden öntudattal
bíró nemzettől elvárja, amit azt a román nemzet létének, anyagi és erkölcsi előrehaladásának érdeke és biztonsága megköveteli". E mondataival az erdélyi román
polgárság ekkor föderalista szárnyának céljait hozta nyilvánosságra. Kimondta a
sorok között, hogy jelen pillanatban esetleg elég volna az ország föderatív átalakítása — ami azt jelenti, hogy a románok által (is) lakott húsz-huszonöt megye
autonómiát kapna —, de ezt azonnal, még a békekonferencia megkezdése előtt meg
kellene valósítani, ellenkező esetben a román nép számára már ez sem lesz elég.
A következő napon egy aradi lapban Cicio-Pop nyilatkozott. Kifejtette, hogy a
néhány nap múlva megnyíló országgyűlésen szóvá fogja tenni a legutóbbi erdélyi
vagyonelkobzásokat. Hozzátette, olyan a politikai légkör Erdélyben, hogy a meghurcoláshoz elég egy följelentés. Érdekes módon azt mondta, hogy az 1916-ban a visszavonuló román hadsereggel eltávozottak jó része nem a támadó iránti szimpátia,
48

hanem a román katonák erőszakoskodása miatt volt kénytelen elhagyni Magyarországot. Lehetséges, hogy így volt, hiszen a román királyi hadsereg a betöréskor
katasztrofális vereséget szenvedett, s elképzelhető, hogy a román kormány nyugati
szövetségesei előtt legalább azzal próbált politikai tőkét kovácsolni, hogy közhírré
tette: Erdélyből tömegével menekülnek a románok a visszavonuló hadsereggel. Tény
az is, hogy az erdélyi román értelmiség egy része önként távozott Romániába
1916 őszén és telén. A vagyonelkobzások viszont a háború végéig folytak; szeptember végén közölték a lapok, hogy zárlat alá vették Octavian Goga vagyonát is.
Ebben az aradi újságban jelent meg Goldi? egy programadó írása. Ausztriához
hasonlította Magyarországot, s arra az eredményre jutott, hogy míg ott már jogilag
is elismerik a nemzetiségeket — talán a Hussarek-kormány terveire gondolt —,
addig Magyarországon továbbra sem létezik semmiféle demokrácia. Írása így végződik: „Demokrácia, nemzeti önkormányzat és a világ szabad népeinek szövetsége,
jöjjön el a te országod." Egy másik írásában a magyar politikusok tudomására
hozta: a románok „nemzeti kongresszust" akarnak tartani, ezt a román érsek be is
jelentette a királynak. Október 11-ig nem érkezett válasz, ezért úgy gondolta Goldi§,
hogy a magyar kormány nehézségeket akar gördíteni a kongresszus összehívása elé,
pedig ezen nemcsak egyházi kérdéseket tárgyalnának. (Ez a kongresszus majd csak
december 1-én valósulhatott meg, amikor a román pártvezérek már tisztában vannak Románia szándékaival.)
A román politikusok megélénkülő politikai tevékenységét mutatta az is, hogy
audiencia kérését határozták el a királytól, azért, hogy elérjék egyes magyar nacionalista politikusok elmozdítását. A hírlapoknak adott nyilatkozataik szerint azt is
ki akarták jelenteni az uralkodó előtt, hogy nincs szándékukban Erdélyt Romániához
csatolni. Ezzel a nyilatkozattal minden bizonnyal csak egyes magyar lapok őket ért
vádjait akarták visszaverni. Az is nyilvánosságra került ezekben a napokban, hogy
a román pártvezetők audienciára vonatkozó kérését Károlyi Mihály tolmácsolta a
királynak. Károlyi ekkor már kapcsolatban állt az erdélyi románság vezetőivel.
Ezek után került sor a nemzeti párt nagyváradi tanácskozására, 12-én. Az addig
elhangzott román politikai nyilatkozatok kétarcúak. Ügy tűnt, szívesen tárgyalnának,
esetleg partnerei lennének egy demokratikus magyar kormánynak, ha az nagyfokú
autonómiát adna nekik, s kielégítené egyéb kívánságaikat. De azt is kimondták, ha
nem is nyíltan, hogy adott esetben már semmiféle magyar kormányzat, semmiféle
intézkedés nem lesz elegendő a magyar—román megegyezéshez. Való igaz, hogy
ebben a hónapban az erdélyi román politikusok álláspontja között különféle árnyalatok voltak. Nemcsak nemzeti pártiak és szociáldemokraták, hanem a polgári párt
vezetői között is előfordultak nézeteltérések a kor fölvetette nagy kérdések megítélésében.
A végrehajtó bizottság nagyváradi ülését Aurel Lázár lakásán tartották. A cél:
meghatározni a párt taktikáját, stratégiáját, tevékenységét. A vezetőségi tagok egy
része a fronton volt; el tudott menni Nagyváradra Teodor Mihali, a végrehajtó bizottság elnöke, Vasile Goldi?, Alexandra Vaida-Voevod, Stefan Cicio-Pop, Aurel
Lázár, Ioan Suciu, Ioan Ciorda?, a végrehajtó bizottság tagjai; a meghívottak közül
ott volt Sever Dan, Gheorghe Popovici és Gheorghe Cri§an.
Először Cicio-Pop elemezte a történelmi helyzetet, majd ennek megfelelően eldöntötték, hogy nyilatkozatban fordulnak a román nemzetiséghez, egy másikban pedig az uralkodóhoz. Elfogadtak egy Goldi? által szerkesztett nyilatkozatot, melyet
majd a magyar parlamentben fognak fölolvasni. Az ebben foglaltak megvalósítása,
a további politikai szervezkedés érdekében létrehoztak egy akcióbizottságot, mely
hat tagból állt. Elnöke Goldi?. Tagjai Iuliu Maniu, Vaida, Cicio-Pop, Vlad és Suciu.
Mivel hátukból hárman Aradon laktak, úgy döntöttek, hogy a bizottság ott fog ülésezni folyamatosan, hogy szükség esetén azonnal intézkedhessen.
A párt vezetőségi ülésén hozott határozatoknak hamarosan híre ment, érthető
nagy érdeklődéssel reagáltak rá a magyar lapok. A Jászi-párt lapja, a Világ 15-én
jelentette: „A komité örömmel állapította meg, hogy Wilson feltételeinek elfogadá4 Tiszatáj

49

sával a románság évszázados óhaja, a népek önrendelkezési jogának elve érvényesült . . . " A komité vezetői a Világ szerint „megállapították az országból beszerzett
vélemények alapján, hogy a románok minden rétegének és minden irányzatának a
felfogása egységes abban, hogy a román nemzetgyűlés van hivatva határozni a mai
döntő órákban az összes k é r d é s e k r ő l . . . " Megtudta azt is a lap, hogy a r o m á n álláspontot a magyar parlamentben néhány nap múlva Vaida-Voevod deklaráció f o r m á jában ismertetni fogja.
Erre október 18-án került sor. Vaida felolvasta — egy magyar újság megfogalmazása szerint — a „régen várt deklarációt". Azon a napon beszélt, melyen az
Osztrák—Magyar Monarchia békejavaslatát elutasította az antant, s az előtte való
napon ismerte el Tisza a háború elvesztését.
Vaida beszédében bevezetésképpen megjegyezte, hogy a magyarországi kis n e m zetek örültek, amikor a Monarchia kormánya elfogadta a wilsoni pontokat, mert
ezzel elismerte, hogy ők többé nem nemzetiségek, hanem nemzetek. Ennek szellemében a „bel- és külügyi helyzet alapos megbeszélése és megfontolása után" dolgozták
ki a deklarációt, melyben a román párt kijelenti, hogy élni kíván a nemzetek önrendelkezési jogával. Éppen ezért nem ismeri el a magyar kormány és
parlament
jogát arra, hogy intézkedjen a magyarországi „román nemzet" sorsáról; erről csak
az összehívandó román nemzetgyűlés
határozhat. Bejelentik,
hogy a
nemzetközi
békekongresszuson
erdélyi román küldött fogja képviselni a magyarországi
románok
érdekeit. Közölték, hogy sorsukról csak a nemzeti párt végrehajtó bizottsága
tárgyalhat és határozhat, minden egyéb szerv tárgyalásai
érvénytelenek.
A nyilatkozat felolvasása után Vaida fölidézte a 10. és 4. wilsoni pontot, hogy
ezekkel bírálja Tisza és Wekerle álláspontját a nemzetiségi kérdésben. Tiszáról
szólva megjegyezte, hogy előző napi beszédével — melyben az 1918 előtti magyar
nemzetiségi politikát dicsérte — többet használt az erdélyi románság ügyének, mint
ők maguk évtizedeken keresztül. Vaidát a deklaráció fölolvasása közben a Ház
elnöke két alkalommal is figyelmeztette: amiket mond, ellenkezik az alkotmánnyal.
A deklarációra először a miniszterelnök válaszolt. Visszautasította azt a román
álláspontot, hogy a magyar—román viszonyt a béketárgyaláson döntsék el. Kijelentette, hogy nézete szerint a háború után megállapítanak majd bizonyos nemzetközi
szabályokat, amelyek Magyarországra is érvényesek lesznek, de az ország belügyeibe
nem avatkozhatnak. Láthatóan arra számított Wekerle, hogy a klasszikus diplomácia
szabályai szerint a győztesek tárgyalni fognak a Monarchiával, ezért visszautasította
az integritás elleni támadást. A Ház felbolydult, hiszen a román nyilatkozat — b á r
nem volt teljesen egyértelmű — következtetéseket engedett levonni a r o m á n politikusok távolabbi elképzeléseiről.
A deklaráció nagy port vert föl Európában. Felolvasása hírét és t a r t a l m á t a
központi hatalmak és az antantállamok fővárosaiban egyaránt közölték; még a német és osztrák—magyar csapatok által megszállt Romániában is nyilvánosságra
hozták, igaz, erősen megcenzúrázva. Iasiban, a román kormány akkori székhelyén
a sajtó és a közvélemény melegen üdvözölte a nyilatkozatot. A román emigráció
párizsi lapja is írt róla a hónap végén. A magyarországi és erdélyi újságok mindegyike foglalkozott a román állásponttal. A Pesti Napló már másnap ezeket írta: „a
nemzetiségi béke legmesszebb menő hívei közül is sokan azt mondották a deklaráció
után, hogy már késő, hogy úgy látszik, a legnagyobb előzékenység, még a fehér lap
is aligha tudná már a megegyezést lehetővé tenni. A Világban Bíró Lajos bírálta
a parlament magyar képviselőit, akik közül egyesek a szokásos durva módon Vaidába akarták fojtani a szót: „A történetíró álmélkodva fogja egykor kérdeni, hogyan lehettek ép elméjű emberek ilyen tébolyodottan v a k o k . . . " A magyar és román
közvélemény egyaránt átérezte a román nyilatkozat jelentőségét.
Meg kell állapítani, hogy a deklaráció elkészítése és felolvasása a történelmi
helyzet pontos és helyes értékelése után történt. A központi hatalmak államai ekkorra vereséget szenvedtek, a balkáni francia és szerb hadosztályok az ország déli
határai felé meneteltek. A Román Nemzeti Párt vezetői ismerték az 1916-os b u k a resti titkos szerződést, tudták, hogy antantgyőzelem esetén Románia megkapja
50

— többek között — Erdélyt, ezért feltétlenül tenniük kellett valamit annak érdekében, hogy a korábban a Monarchiának tett hűségnyilatkozatok által okozott csorbát
kiköszörüljék, s hogy a későbbiekben is megállhassanak a politikai porondon. A nyilatkozat társadalmi követeléseket nem tartalmazott, inkább az erdélyi román burzsoázia vágyait fejezte ki. Jelentősége mégis nagy, mert bizonyos fokig tisztázta a
magyar politikai erők előtt a Román Nemzeti Párt várható állásfoglalásait a határozatban említett kérdésekben. Ehhez kell számítani az október közepén nyilvánosságra hozott cseh—délszláv nyilatkozatot, mely szerint „a bécsi kormány nem kompetens a szlávok nevében békeajánlatot tenni". Október második felére a bécsi és
budapesti vezető körök és az ellenzék többé-kevésbé képet alkothattak maguknak
a birodalom nem osztrák és nem magyar nemzetei szándékairól.
Magyarországon ebben a helyzetben kevés politikus volt — Károlyi Mihályra
és Jászi Oszkárra gondolok elsősorban —, aki békés úton, tárgyalásokkal kívánta
rendezni magyarok és nem magyarok kapcsolatait. Károlyi októberben pártja nevében több alkalommal tárgyalt a szlovák nemzeti párt vezetőjével, Dula Mátéval,
eredmény nélkül. Ekkor a szlovákok m á r kapcsolatban állottak a cseh politikusokkal.
A magyar ellenzék mindenki által elismert vezére már a bolgár front összeomlása utáni hetekben terveket készített a jövőre nézve. Október legelején közölte
Hatvany Lajossal, hogy egy „jóléti bizottságfélét" tervez, vegyes összetétellel, melyben „papok és iparosok, románok és magyarok, összesen vagy negyven ember"
lenne.
E napokban kezdődött a románokkal való tárgyalás előkészítése is. 3-án a román származású aradi újságíró, Zima Tibor Jászival tárgyalt, másnap Aradon Varjassy Lajossal együtt fölkereste Goldi§t, hogy megismerjék a román párt álláspontját a tárgyalások lehetőségéről. Zima levélben számolt be Károlyinak az eredményről: „Meggyőződtünk arról, hogy Goldi?ék becsületesen és őszintén állanak a magyar állam integritásának alapján és szeparatisztikus törekvéseik ebben a tervben
egyáltalán nincsenek." Jászi felhatalmazása alapján megkérdezték Goldi§tól, kifejtené-e álláspontját Károlyi előtt is? A fekvő beteg román politikus megígérte, hogy
fölgyógyulása után Zimával és Varjassyval együtt fölkeresi Károlyit Budapesten.
Feltételezhető, hogy az ellenzék vezetői azért fordultak Goldi?hoz, mert ő szociális
kérdésekben demokratikusabb volt a román párt többi vezetőinél. Számításba vehették Goldi? 1917. december 20-án Károlyihoz írott levelét, melyben a román politikus
őt Magyarország második Széchenyijének, az „új Magyarország" megalapítójának
nevezte. E levél szerint a Károlyi vezette ország a nem magyarok „igazi felszabadítását fogja jelenteni, s megszületik Európában második boldog Svájca, ahol nemcsak
az egyes emberek, hanem az egyes népegyedek, az összes nemzetiségek is közös műveltségben és kölcsönös szabadságban f o g n a k . . . egymás mellett élhetni. Abban a
pillanatban — folytatta Goldi? — Magyarországnak tízmilliónyi ethnikailag nem
magyar polgárai Méltóságod zászlajához csatlakoznak és meglesz a független Magyarország." Károlyi és Jászi nyilván számításba vették, hogy 1917 decembere óta
óriásit változott a nemzetközi helyzet; megfordult a hadiszerencse, s ez nyilván befolyásolta Goldi? álláspontját. Mégis, válasza október elején megnyugtató volt, pedig
minden bizonnyal csak alakoskodott Károlyi „követei" előtt. (Ö lesz az, aki majd
december 1-én fölolvassa az Erdély „örök időkre" szóló csatlakozását Romániához
kimondó nyilatkozatot.)
Károlyi legközelebb a Román Nemzeti Párt október 12-i nagyváradi tanácskozása
után, 16-án kezdeményezett. E napon üzent Diner-Dénes Józseffel Vaidának, hogy
tárgyalni szeretne a román vezetőkkel. Magyar részről sürgős volt a tárgyalások
megkezdése, hiszen a sajtó már hírül adta, hogy 18-án a parlamentben a román
politikusok nagy jelentőségű nyilatkozatot fognak nyilvánosságra hozni. Abban állapodtak meg, hogy a deklaráció elhangzása után, este kilenckor a Károlyi palotában
találkoznak a két fél képviselői.
Magyar részről Károlyin kívül ott volt Jászi Oszkár, Szende Pál, Diner-Dénes
József; a románok közül Vaida, Aurel Vlad, Erdélyi és Aurel Lázár. Maniu, az egyik
4*

51

legbefolyásosabb pártvezér ekkor éppen Bécsben tartózkodott, ahol az erdélyi románok hadseregét szervezte.
A tárgyalás abból állt, hogy Károlyi előterjesztette álláspontját, amit a románok
azonnal elutasítottak, majd a kialakuló vitában kölcsönösen meg akarták győzni
egymást nézeteik helyességéről. Károlyi kifejtette: lehet, hogy miniszterelnök lesz,
s — Vaida emlékiratai szerint — hozzátette: „Semmi esetre sem ringatom magamat
abban az illúzióban, hogy a jelenlegi bel- és külpolitikai körülmények között tehetnék valamit az önök, a románok, a többi nemzetiségek és a szociáldemokraták
támogatása nélkül. Ha önök belépnének a kormányba, minden bizonnyal sikerülne
vállalkozásom... ma a számomra legfontosabb tudni azt: a románok népszavazás
esetén az önök véleménye szerint a Magyarország keretei között való megmaradás
mellett szavaznának-e?"
A románok nevében Vlad válaszolt. Kijelentette, hogy a nem magyarok az
addigi nemzetiségi politika miatt ellenségei Magyarországnak. A népszavazásról elmondotta, hogy a magyarországi románok nyelve, kultúrája azonos a romániaiakéval, ezért „a nemzeti eszme elemi ereje elegendő volna ahhoz, hogy népszavazás
esetén a román szavazatoknak ha nem is összességét, de mindenesetre m a j d n e m
száz százalékát a Romániával való egyesülés számára biztosítsa". Károlyi ezek u t á n
azzal érvelt, hogy a természetes határok közé zárt Magyarország „arra van predesztinálva, hogy földrajzi-politikai egység maradjon, . . . hogy a románlakta területek
gazdasági érdekei jobban vannak biztosítva Magyarországon, mint egy Erdély által
megnagyobbodott Románia határai között". Szende és Jászi ugyanezt akarták bizonyítani történelmi, gazdasági és egyéb indokokkal, s a kialakuló vitában — mint
Vaida írta — „igyekszik meggyőzni bennünket, hogy az erdélyi románok érdekei az
egyesülés ellen szólnak, mi pedig azt magyaráztuk, hogy miért nem m a r a d h a t u n k
Magyarországgal''.
Vaida bizonyára túloz abban, ami az őszinteségüket illeti a vitában. Károlyi
ugyanis emlékirataiban azt írja, hogy — bár a megegyezés lehetősége messzebb volt
a románokkal — „az a tény, hogy velem tárgyaltak, és az autonómia alapján
keresték a megoldást, reményt keltett bennünk, ha a király idejekorán megbíz bennünket
a kormányalakítással, meg lehet találni a kiegyezés módját". Leírta Károlyi, hogy
a román pártvezérek „autonómiát kívántak az erdélyi román lakosság számára",
s ez azt jelenti, hogy a románok nem beszéltek egyértelműen az elszakadásról.
A megbeszélésről hiteles följegyzés nem készült, az ellentmondó emlékiratok
alapján lehetetlen pontosan rekonstruálni a történteket. Hogy az utólagos leírások
közül melyik járhat közelebb a valósághoz, talán Károlyi egy — a november 13—15-i
eredménytelen aradi magyar—román tárgyalások után — november 18-án tett nyilatkozata mutatja: „pár hét előtt, amikor tárgyaltam a románokkal, tótokkal, horvátokkal és szerbekkel, akikkel megállapodást nem is köthettem, állíthatom, hogy
jogosan az az érzésem volt, hogy ha akkor felelős állásban vagyok, meg tudom kötni
a nemzetiségi békét. Elmondhatom, hogy akkor nyolcvan százalékkal olcsóbban és
könnyebben lehetett volna a nemzetiségi kérdést megoldani".
Ügy gondolom, hogy a Károlyi palotában a román pártvezérek, akik k i j á r t á k a
politika magas iskoláit, sokkal óvatosabban nyilatkoztak, mint ahogy Vaida leírta.
Egyébként is, a tárgyaláson a román párt vezetőinek többsége nem volt jelen, így
e négy személy legföljebb közvetítő lehetett volna komolyabb magyar—román tárgyalások felé.
E megbeszélések hosszan elnyúló megszervezése késleltette a Magyar Nemzeti
Tanács megalakulását. Ez az adott pillanatban nem is lehetett másképp, hiszen a
magyar ellenzék a területi integritást vallotta, s Károlyi be akarta vonni a nemzetiségeket a tanácsba, hogy az Magyarország egészét képviselje, ezért meg kellett tudnia, a nem magyarok hogyan vélekednek az ország területi sérthetetlenségéről.
Az elodázhatatlan tárgyalások így aztán elvettek néhány hetet. Károlyi ekkor m á r
a népszavazást tartotta politikai megoldásnak, s még néhány hétig nem tudta, amit
Csécsy Imre szavaival utólag így lehet meghatározni: „a népszavazás a túlsó oldalon
52

csak a legelső és a legkisebb követelés volt, magyar részről azonban az utolsó remény". Végső soron az október 18-i tárgyalások minden gyakorlati eredmény nélkül zárultak.
A dualista parlament ülésezésének utolsó napjaiban a hozzászólások középpontjában a román párt nyilatkozata és Károlyi románokkal folytatott tárgyalásai állottak. 19-én Juriga szlovák képviselő szólt hozzá Vaida beszédéhez. Nem értett ugyan
egyet a román képviselő beszéde hangnemével, annyiban csatlakozott hozzá, hogy
közölte: a szlovák nép föderalizáltan akar élni. A Károlyi-pártról megállapította,
hogy olyan, mint a kormánypártok: „azt mondja, hogy a nemzetiségi kérdést képes
megoldani, voltaképpen azonban a Károlyi-pártiaknak nincsen más bajuk, mint
hogy a miniszteri székben ülőket eltávolíttatva, ők üljenek a helyükbe". Ebben nem
volt igaza Jurigának, hiszen a tét sokkal nagyobb volt, szavai mégis mutatják, hogyan gondolkoztak a nemzetiségi politikusok a legnagyobb magyar parlamenti ellenzéki pártról.
Ezen a napon szólt a vitához a kormánypárti román képviselő, Mihályi Péter.
Kijelentette, hogy Vaida nem nyilatkozhat az egész románság nevében. Állítása
szerint Mihályi és elvbarátai a románok érdekeit „mindenkor a magyarság érdekei
mellett és sohasem azzal szemben" keresték. Elfogadták a „magyar nemzeti állam
elvi alapját" és ma is azon állanak. Ez a hozzászólás akkor Tiszát és Wekerlét támogatta, az ellenzék nem tudott mit kezdeni vele.
összecsaptak az álláspontok a nemzetiségekkel történt tárgyalásokról is. Károlyi
október 22-i nagy beszédében — A haza veszélyben van kezdetűre gondolok — felelősségre vonta a kormányt, amiért nem kezdett időben tárgyalni a nem magyarokkal. Kijelentette: „Ha mi be tudtunk volna állítani egy erőteljes, egy minden
ízében demokratikus, minden ízében független, cselekvő kormányt, akkor igenis,
meg lehetséges volna találni a megegyezést..." Hozzátette, hogy a nemzetiségek egy
„privát képviselővel" nem fognak tárgyalni, ezért „tisztán informatív jellegűek voltak" Károlyi és társai velük való érintkezései. Ekkor is hangsúlyozta, hogy olyan
ú j kormányt kell alakítani, amelybe a szociáldemokraták mellett a nemzetiségieket
is bevonják. A pártja által beterjesztett tíz pontból a hatodik követelte: „Az ú j
kormány azonnal indítsa meg nem magyar ajkú honfitársainkkal a tárgyalásokat a
jogegyenlőség és testvéri egyetértés megteremtése végett." Ügy gondolom, Károlyi
és hívei illúziókban ringatták magukat, mert a nem magyarok jó része, a Román
Nemzeti Párt bizonyosan elszánta magát a döntő lépések megtételére, s Károlyiék
előtt — nem tudva, mit hoz a jövő — pusztán óvatosságból nyilatkoztak kétértelműén.
Maga Károlyi, politikai ösztönével s a tények elemzésével érezte ezt. Ezért
beszélt e napon a parlamentben a dákoromán kérdésről: „Minden perc, amelyet
mulasztunk, egy kilométer haladást jelent az ellenségnek. Minden perc, amelyet
tétlenségben töltünk, azt jelentheti, hogy nemcsak a cseh-szlovák kérdés fog itt
napirendre kerülni, hanem a dáko-román kérdéssel is számolni fog kelleni." Megfenyegette a kormányt, ha ez nem cselekszik, ő cselekedni fog. Beszédére Wekerle
és Tisza válaszoltak. A miniszterelnök kijelentette, csak akkor jöhet ú j kormány,
ha leendő tagjai lemondanak arról, hogy Magyarországot svájci mintára átszervezik.
Tisza István szerint egyenesen fölösleges Károlyi sürgetése, mert meg lehet akadályozni, hogy az ellenség csapatai betörjenek az országba. (Az újjászervezett román
hadsereg éppen három hét múlva indítja támadását Erdély elfoglalására.) Károlyit
támogatva Fényes László szólalt föl. Ö is új, a nemzetiségekkel megegyező kormányt
követelt, hiszen csak a megegyezés után lehet a határra állni az ellenség elé.
A fenti, igen éles hangú felszólalások ellenére az ellenzék nem ért el eredményt
a parlamentben. Hihetetlen, de a Wekerle-kormány még azután sem tett semmit,
miután Jancsó Benedek közvetítésével tudomására jutott az 1916-os bukaresti titkos
szerződés, amely egészen pontosan tartalmazta a háború utáni ú j magyar határokat.
A parlamenti eredménytelenség, a nemzetközi események, az ország forradalmasodása arra késztette Károlyit és elvbarátait, hogy Magyarország megmentése érde53

kében megalakítsák a Magyar Nemzeti Tanácsot. Eközben a különböző r o m á n politikai csoportok lázas tevékenységet fejtettek ki.
Október 22-én a Budapesten tanuló román diákok Petru Maiorról elnevezett
köre deklarációt szerkesztett, melyben harcra hívott a régi elnyomás ellen, követelve
a nemzeti egyesülést. A Román Nemzeti Párt vezetői rábírták őket arra, hogy egyelőre ne hozzák nyilvánosságra követeléseiket. A kör gyűléseket is szervezett, amelyeken természetesen a románság sorsának alakulásáról beszéltek. A r o m á n egyetemisták egy része szociáldemokrata, másik csoportja nemzeti párti befolyás alatt
állt ebben az időben. Novemberben már Erdélyben találjuk őket.
Wilson Monarchiához intézett jegyzékének nyilvánosságra kerülése után a m a gyarországi román politikai életben felvetődött a kérdés, hogy a jegyzék miért csak
a csehszlovákokat és jugoszlávokat említi, a románokat miért nem. Goldi? nyilatkozott ezzel kapcsolatban a sajtónak. Kijelentette, hogy az amerikai jegyzék ugyanazért nem szól a románokról, amiért a lengyelekről és olaszokról sem; természetes
dolog, hogy őket is megilleti az önrendelkezési jog. A román párt ettől függetlenül
az október 12-i pártprogram alapján áll. A magyar—román együttműködésről akkor
is kitérően beszélt: „a román nemzet nem akar a magyar nemzet szolgája lenni.
Barátja, sőt nagyon jó barátja is lehet, de szolgája soha többé".
A magyar politikusok előtt akkoriban merült föl hangsúlyozottabban a kérdés,
részt vennének-e a román politikusok egy ú j magyar kabinetben? 24-én üléseztek
a román képviselők és pártjuk Budapesten levő vezetői, s a sajtó tudomására hozták, hogy ebben a politikai helyzetben csak várakozó álláspontra helyezkedhetnek,
s olyan magyar kormányt támogathatnak, amely elfogadja a parlamentben fölolvasott deklarációjukat. Ezt mondta Goldi? is Aradon; kifejtette, hogy az esetleges
Károlyi-kormányban való részvételről csak a kétszáz tagú pártgyűlés foglalhatna
állást, a 12-én megalakult komité ebben nem dönthet. A pártgyűlés elnöke ebben
az időben az idős Gheorghe Pop de Báse$ti volt.
Ezekben a napokban a román párt vezetősége szinte minden nap tárgyalt, tervezett, értékelte az eseményeket. A magyar politikai közvélemény és a sajtó egyre
jobban figyelt a románok politikai tevékenységére. Ezt mutatja az Aradi Hírlap egy
fontos írása, mely a románok ellen folytatott politikai pereket elemzi, követelve a
bebörtönzöttek szabadon bocsátását. Kiderül ebből a cikkből, hogy a két erdélyi
hadosztálybíróság (a brassói és a kolozsvári) területén 290 személyt ítéltek el, összesen 2480 évi börtönre, s mintegy 3500 embert tartóztattak le. Ezek a számok jól
mutatják az erdélyi politikai légkört. Október utolsó napjaiban egyébként a tömegek és az ellenzék nyomására több halálraítéltnek kegyelmeztek meg a románlakta
vidékeken. Ebben szerepet játszott az is, hogy a román párt egyik vezetőjét, Vaidát
— a beteg Mihali helyett — fogadta József főherceg, aki a 29-i audiencián a Román
Nemzeti Párt álláspontját akarta megismerni. Vaida elmondotta, hogy a koronához
mindig hűséges románság a végsőkig elkeseredett az állandó üldözések miatt. A főherceg tudomására hozta, hogy a román nemzet „teljes állami és nemzeti életet
óhajt". Közölte azt az óhajukat is, hogy a majdani béketárgyalásra külön képviselőt
küldhessenek, s a románság sorsára vonatkozó végső döntéseket a nemzetgyűlésük
hozhassa meg. Ezekből kiderül, hogy Vaida az október 12-i pártprogram értelmében
nyilatkozott a főherceg előtt. A megszokott módon kétértelműén beszélt, ugyanis a
teljes állami lét kifejezésből nem derül ki, hogy ez a monarchián belül vagy kívül
lenne-e.
A román politika kétarcúságát fokozta a Vazul Mangra román érsek halála után
kialakult helyzet is. A főpap Tisza-párti országgyűlési képviselő volt, s helyére a
Román Nemzeti Párt Aurel Lázárt, a komité tagját léptette föl. Az a tény, hogy a
román párt ilyen módon részt vesz a magyarországi politikai életben, azt a hatást
keltette a magyar közvéleményben, hogy a románok nem állanak az elszakadás
álláspontján. A Világ egy munkatársa azt is tudni vélte, hogy a román p á r t egy
esetleges ú j országos választáson is részt venne.
Október közepétől nemcsak a román polgári pártnak, hanem a román szociáldemokratáknak is válaszolniok kellett a történelmi helyzet által fölvetett kérdésekre.
54

13-án ült össze a Magyarországi Szociáldemokrata Párt kongresszusa. Garabai Sándor fölhívta a megjelenteket, hogy a régi Magyarországot át kell alakítani a népek
Magyarországává. A nemzetiségi szekciók tagjai közül többen is megjelentek, a románok részéről Ion Flueras és Iosif Jumanca, utóbbi a kongresszus elnökségében.
Flueras beszédében ugyan elítélte az erdélyi és romániai román burzsoáziát, de
kijelentette, hogy a román szociáldemokraták a továbbiakban a népek önrendelkezési jogáért fognak küzdeni. Ö is és a többi nemzetiségi küldött éreztette, hogy
csatlakozni fognak polgári pártjukhoz. Ezen a napon volt egy jelentős munkásgyűlés
Csepelen, ahol mintegy ötezer román munkás dolgozott a hadiipari üzemekben.
Az ismert román szociáldemokrata, Tiron Albani beszélt, elemezte a hazai románság
helyzetét. Követelte, hogy a román nemzetiség is maga határozhassa meg sorsát.
Ilyen előzmények után került sor október utolsó napjaiban a román szociáldemokrata szekció és a Román Nemzeti Párt újabb tárgyalására. Elhatározták egységes román nemzeti tanács megalakítását, amely a hazai románság egyedüli vezető
szerve lesz. Valószínűleg 29-én zajlott le a tárgyalás, ekkor ugyanis a román szociáldemokraták már figyelembe vehették a magyar szociáldemokraták álláspontját a
polgári pártokhoz való viszonyban, s elképzelhető, hogy a magyarok nyílt csatlakozása a Károlyi- és Jászi-párthoz befolyásolta a román szociáldemokraták tárgyalási
készségét a nemzeti párttal. Hatása lehetett még rájuk a nemzeti párti deklarációnak, melyet 18-án olvastak föl a parlamentben. Egyes román szociáldemokraták
részt vettek a 30—31-i éjszakai forradalmi eseményekben. Az események rohantak,
a két román párt, ha a román mozgalmak vezetője akart maradni, tovább nem
várhatott.
31-én a reggeli órákban összegyűltek a pártok küldöttei a budapesti Vadászkürtszállóban. A Román Nemzeti Tanácsot paritásos alapon szervezték meg, hat polgári párti és hat szociáldemokrata tagja lett. A szociáldemokraták: Ion Fluera?,
Iosif Jumanca, Enea Grapini, Baziliu Surdu, Tiron Albani és Iosif Renoi. A nemzeti
pártból Mihali, Goldi?, Vaida-Voevod, Cicio-Pop, Aurel Vlad és Lázár került a nemzeti tanácsba. A későbbiekben ez az arány a nemzeti pártiak javára megváltozott,
ők harminchat főt delegálhattak, egyben kikötötték, hogy a szociáldemokraták a
határozatokat nem ellenző tagokat küldhetnek a tanácsba. Ezzel az utóbbiak lényegében elfogadták a nemzeti pártiak céljait, ezért ettől kezdve az együttműködés a
forradalmi mozgalom elleni föllépést jelentette.
Mégis, a forradalom első napján létrejött az a román központi szerv, amely a
továbbiakban szervezte a román nemzeti mozgalmat Erdélyben, november közepétől
már a megszálló román hadsereg fegyvereire támaszkodva.

Néhány gondolat
a nemzetiségi sorsváltozásokról
BESZÉLGETÉS BALOGH SÁNDORRAL
A História című történelmi folyóiratban olvashattuk Balogh Sándor professzor
elemző tanulmányát a II. világháborút követő lakosságcserékről, melyet e sorokkal
fejezett be: „Ezek az adatok önmagukban természetesen nem fejezhetik ki azokat
a politikai és társadalmi problémákat, a családi és egyéni drámákat, amelyeket a
szóban forgó népmozgások idéztek elő. Annyit mégis el kell mondanunk
tanulságként, hogy a demokrácián és a humanizmuson mély és nagyon lassan gyógyuló sebet
ejt, ha az embereket kiszakítják természetes környezetükből, erőszakkal elűzik őket
a szülőföldjükről." Ezeknek a politikai és társadalmi problémáknak, s e furcsa népvándorlás előzményeinek feltárására kértük most meg Balogh Sándort.
55

— Az Osztrák—Magyar Monarchia a századforduló idejére — részben a nemzeti, részben a politikai, társadalmi feszültségek miatt — megérett a széthullásra.
Az I. világháború után önálló nemzeti államok jöttek létre, amit feltétlenül pozitívan kell értékelnünk. Ugyanakkor ellentmondásos helyzet teremtődött, mert az egyik
nemzet önrendelkezésének a megvalósulásával másokat megfosztottak ettől. Az I. világháborút követő békék Közép- és Délkelet-Európában — különösen Magyarország
szomszédaiban — a szó eredeti értelmében nem hoztak létre nemzeti államokat.
Románia, Csehszlovákia, Jugoszlávia soknemzetiségű államként jött létre, és etnikai
összetételük inkább az Osztrák—Magyar Monarchiára emlékeztetett, mint a nemzet
államára. Így a régi ellentmondások tulajdonképpen nem oldódtak föl, csak „helycsere" történt; a nemzetiségi ellentétek megmaradtak. A Párizs környéki (versailles-i,
trianoni) békék a nemzetiségi kérdést a nemzetközi jog színvonalára emelték, azaz
nem tekintették az államok belügyének. A Népszövetség nem tudott hatásos eszköze
lenni annak, hogy megóvja a nemzeti kisebbségeket a retorzióktól és az elnyomástól. Ez annyira nyilvánvaló, hogy később az angolszász hatalmak sem vonhatták
kétségbe. Romániában és Jugoszláviában a nemzetiségi elnyomás mértéke köztudott;
kevéssé ismert az a helyzet, ami a csehszlovák polgári demokráciában volt, ahol
szintén elnyomták a nemzetiségeket: több mint 700 000 magyart fosztottak meg a
nemzeti önrendelkezés lehetőségétől. Célul tűzték ki a magyar nemzetiség
„széttördelését" és jelentős tömegeinek mielőbbi beolvasztását. Azzal is számoltak,
hogy elsősorban a magyar közalkalmazottak és értelmiségiek tömegesen költöznek
majd át „önkéntesen" Magyarországra. Az állampolgárság megadásának korlátozásától, a hontalanság intézményesítésétől szintén ú j a b b csoportok távozását, illetve
kiutasítását remélték. Emellett — nemzeti szempontú közigazgatási intézkedések,
a gazdaságpolitika; ezen belül mindenekelőtt a földreform — a közoktatás-politika
és nem utolsósorban a nemzetiségek ú j kategorizálása pedig a döntő többségben az
államhatár mentén elhelyezkedő magyarság etnikai „fellazítását" szolgálták. Azok
az államok, melyek nagyobb létszámú nemzetiséggel rendelkeztek, végső fokon igyekeztek a nemzeti kisebbségeket beolvasztani. Ennek a nemzetiségek természetesen
ellenálltak (legalábbis megpróbáltak), felszabadulásra törekedtek. Ezt használta ki
a II. világháború előtt és idején a hitleri Németország, aminek az lett az eredménye,
hogy közép- és délkelet-európai államok egymás után veszítették el állami létüket,
vagy függőségi viszonyba kerültek.
— A háború befejezése után a régi határokat
Magyarország esetében — nagyrészt visszaállították.
gyan alakult a nemzetiségek helyzete, sorsa?

— különösen az ismét vesztes*
Ilyen körülmények
között ho-

— A fasizmus nemzetközi erőinek szétzúzása, m a j d a fasiszta maradványok felszámolása nagy lépést jelentett előre abból a szempontból, hogy a közép- és délkelet-európai országok népei is a társadalmi haladás és a nemzeti fejlődés ú t j á r a
lépjenek. Ennek a megvalósulását jelzi a népi demokratikus hatalom létrejötte
szinte valamennyi országban. A népi demokrácia nemcsak az emberi és polgári szabadságjogokat biztosította az állampolgárok részére, hanem a dolgozó osztályok t á r sadalmi felemelkedését is. A nemzetiségi lakosságot azonban csak ellentmondásosan
részesítette ezekben a történelmi vívmányokban — különös tekintettel a németekre
és a magyarokra —, bár a magyarok helyzete távolról sem egyformán alakult a
különböző népi demokráciákban. A II. világháború befejezésekor a szövetséges nagyhatalmak potsdami konferenciáján (1945. július 17.—augusztus 2.), az USA, Anglia
és a Szovjetunió hozzájárultak a németek kitelepítéséhez, eleget téve annak a csehszlovák és lengyel kívánságnak, miszerint a németek jelenléte állandó veszélyeztetést jelent az államokra nézve (közel tízmillió németről volt szó); ez tehát nem
etnikai, hanem hatalmi kérdés volt. A potsdami döntés érintette a magyarországi
németek további sorsát is, amennyiben Potsdamban az ő kitelepítésükről is határozat
született és megszabták a módját is. A szövetséges nagyhatalmak a németek kitelepítését a lengyel és a csehszlovák kormányra bízták, Magyarországon viszont ezt
56

a jogkört a Szövetséges Ellenőrző Bizottság gyakorolta. Ez gyakorlatilag azt jelentette, hogy ebben a kérdésben a korabeli magyar kormány a SZEB utasításait
h a j t j a végre, ami elől akkor nem térhetett ki, mivel működése felett — még nem
lévén a teljes szuverenitás birtokában — a fegyverszüneti szerződés alapján a
SZEB gyakorolta az ellenőrzést. A magyarországi németek kitelepítése szoros összefüggésben volt a csehszlovák nemzetállam megteremtésének programjával is, vagyis
azzal a konkrét csehszlovák igénnyel, hogy a Magyarországról kitelepítendő németek
helyére telepítsék a csehszlovákiai magyar nemzetiségű lakosságot. Így került sajátos összefüggésbe a németek magyarországi és a magyarok csehszlovákiai kitelepítése. A csehszlovák nemzeti állam megteremtésének programját Benes köztársasági
elnök és a londoni emigráns kormány 1942 végén, 43 elején egészítette ki a magyar
nemzetiségű lakosság kitelepítésének konkrét követelésével, de ilyen beleegyezést
egyelőre sem a nyugati nagyhatalmaktól, sem a Szovjetuniótól nem sikerült kicsikarniuk. A potsdami konferencián is kudarcot vallottak ezek a csehszlovák igények,
hiszen a szövetséges nagyhatalmak itt ugyancsak nem fogadták el a magyar nemzetiség kitelepítésére vonatkozó csehszlovák követelést. Erre az időre azonban a
magyar nemzetiségű lakosság jogfosztása már megvalósult, összefüggésben a kassai
programmal (1945. április 5.) és azokkal a konkrét intézkedésekkel, melyeket a
csehszlovák hatóságok már kidolgoztak és nagyrészt megvalósítottak. Bár nem beszélhetünk nemzetközi hozzájárulásról, a vélemények nagyon eltértek. A létrejött
ú j demokratikus hatalmak közül az egyik a legyőzött, a másik a győzők kategóriájába került és ez meghatározta a magatartásukat és lehetőségeiket is. Miután a
magyar népi demokráciát a szövetséges nagyhatalmak de facto a fegyverszüneti
szerződés aláírásával ismerték el, így Magyarország a legyőzött állam kategóriájába
került, ami azt jelentette, hogy vállalni kényszerült a „bűnös" szerepét. A fegyverszüneti egyezmény értelmében vissza kellett állítani az 1937. december 30-i határokat és a fegyveres erőket, valamint a közigazgatási tisztviselőket visszavonni a fentebb említett határok mögé. Csehszlovákia és Jugoszlávia azonban a fegyverszünet
előírásaival ellentétben az „idegeneket" egyik napról a másikra — jórészt ingóságaiktól is megfosztva kiutasította, s ez több tízezer embert érintett. Az ugyancsak
legyőzött kategóriába sorolt Románia ilyen lépéshez nem folyamodhatott, így nem
r a j t a múlt, hogy a magyar nemzetiségű lakosság egy része nem jutott azonnal az
említett jugoszláviai, csehszlovákiai magyarok sorsára. Hogy a megoldásnak ilyen
módjához a román hatóságok is szívesen folyamodtak volna, azt mi sem bizonyítja
jobban, mint azok az állampolgársági problémák, amelyek az erdélyi magyarokat
százezres nagyságrendben érintették. Itt kell megemlíteni azt is, hogy 1944 második
felétől 1945 elejéig a Maniu-féle gárdák Erdélyben olyan borzalmas vérengzéseket
rendeztek, hogy a szovjet hadsereg kénytelen volt Észak-Erdélyt a román közigazgatás hatóköréből kivonni. A győztes Jugoszlávia kezdettől fogva elvileg elismerte
a nemzetek és a nemzetiségek egyenjogúságát, és ezt fokozatosan igyekezett is megvalósítani. Romániában a Groza-kormány politikája nyitott ú j lapot a románok és
a magyar nemzetiségek kapcsolatában a nemzeti megbékélés szellemében. Ugyanakkor Csehszlovákia viszonylatában — sajátos módon — a nemzetiségi problémák
a népi demokratikus hatalom megszilárdulásával párhuzamosan egyre élesebben
mutatkoztak és mind határozottabban jelentkezett az a követelés, hogy népcsere
ú t j á n oldják fel az ellentéteket.
A magyar—csehszlovák egyezményt 1946. február 27-én írták alá a két kormány
képviselői. Az egyezmény értelmében: ahány magyarországi szlovák jelentkezik önkéntesen Csehszlovákiába települni, a csehszlovák kormánynak ugyanannyi magyart
áll jogában kitelepülésre megjelölni. A lakosságcsere-egyezmény nem két egyenjogú
állam, illetve kormány, hanem a győztes Csehszlovákia és a legyőzött Magyarország
megállapodása volt. A csehszlovákiai magyar nemzetiségű lakosság sorsának rendezését ettől az egyezménytől már eleve nem is lehetett várni. Magyarország részéről
a példátlan engedményeket legfeljebb azzal lehet magyarázni — a fentebb említetteken túlmenően —, hogy a működésében nemzetközileg korlátozott és magára ha57

gyott kormány — más lehetőséget nem látván — ezzel próbált az egyoldalú biztosításoknak és a magyar nemzetiségű lakosság szempontjából rendkívül súlyos és sérelmes rendszabályok alkalmazásának gátat szabni.
— A lakosságcsere végrehajtása, a németek kitelepítése valójában hány
embert
érintett?
— 1948. április 10-ig az eredetileg jelentkezett 92 390 személyből 73 273 hagyta el
Magyarországot, a Csehszlovákiából kitelepítésre kijelölt 105 047 magyar nemzetiségű
lakos közül pedig 68 407 költözött Magyarországra. Hozzájuk csatlakozott még 6000
személy, akik hivatalosan, „önként" távoztak Csehszlovákiából Magyarországra.
Ezen kívül nem kevesen voltak azok is, akik eredetileg „csak'" ideiglenesen jöttek
s a határ mentén lakó rokonaiknál és ismerőseiknél szálltak meg, valamint a középiskolai tanulók és a főiskolai hallgatók, akik elsősorban tanulmányaik folytatása
érdekében vettek átmenetileg vándorbotot a kezükbe, hogy aztán többségükben véglegesen itt telepedjenek le. A szomszédos államok területéről ide érkezett magyarok
létszámára vonatkozólag az 1949. évi népszámlálás nyújt bizonyos támpontot. Eszerint 1949-ben 376173 olyan személy élt Magyarországon, aki 1938 előtt külföldön
született; ebből 133 563 romániai, 118 582 csehszlovákiai és 65 877 jugoszláviai illetőségű volt. Ha a fentiekhez azokat is hozzászámítjuk, akik az I. világháború után
jöttek Magyarországra, akkor 629 744 főt kapunk, ami lényegesen több, mint a korabeli magyarországi nem magyar nemzetiségű lakosság együttes létszáma. 1946 januárjától decemberig — a lebonyolítással megbízott Népgondozó Hivatal adatai
szerint — 135 655 német nemzetiségű személy települt át Magyarországról az USA
németországi megszállási övezetébe (lényegében a mai Német Szövetségi Köztársaság területére). A hivatalos nyugatnémet statisztikáik azonban ennél magasabb létszámmal, pontosan 150 000 kitelepítettel számolnak. Ez a különbség feltehetően abból
adódik, hogy a létszámok megállapításánál nem azonos szempontokat vettek figyelembe. 1947 tavaszától a német nemzetiségű lakosság ú j a b b csoportjainak kitelepítésére került sor, de most m á r Németországnak nem az amerikai, hanem a szovjet
megszállási övezetébe. Ennek kapcsán mintegy 50 000 magyarországi német települt
át a mai Német Demokratikus Köztársaságba.
— Mivel magyarázható, hogy a szomszédos népi demokráciák — bár közel sem
egyforma módon — mégis büntetni kívánták a magyar nemzetiségű
lakosságot?
— A magyar uralkodó körök régi bűneiért a szomszédos államokban létrejött ú j
demokratikus hatalmak azt a népet kívánták megbüntetni, illetve büntették meg,
amely maga is szenvedő alanya volt a magyar uralkodó körök politikájának, s amikor történelmi lehetősége nyílt, leszámolt a régi renddel. Tette ezt nem csupán a
saját szabadsága, hanem a szomszédos népekkel, nemzetekkel való együttműködés
megteremtése jegyében, az alapvető közös érdekek felismerése szellemében.
— A fegyverszüneti egyezmény értelmében tehát a Magyarországon élő németek
döntő többségét telepítették ki Németországba, a szlovákság egy része
önkéntesen
távozott, a szomszédos államok fennhatósága alá került magyar nemzetiségű
lakosság jelentős része pedig „hazatelepült". Hogy minősíthetjük
ezt?
— Az emberek szülőföldjüktől való elszakítását nem helyeselhetjük, ez nem a
demokrácia és a szocializmus elve, kapcsolódik a kollektív felelősség elvéhez és gyakorlatához. Az, hogy milyen nemzetiségű valaki, nem érdem és nem lehet hátrány
sem. Embereket csak a konkrét cselekedeteik alapján lehet megítélni, büntetni vagy
jutalmazni. A büntetés egyik, nem a legszerencsésebb módja lehet a kitelepítés is.
Amennyiben tehát olyan németek kitelepítéséről van szó, akik háborús bűnöket
követtek el, talán érthetően jutottak a kitelepítés sorsára, de ha csak azért, m e r t
németek, akkor erre nincs magyarázat. A kitelepítés nem a legmegfelelőbb büntetési forma, hiszen nem lehet elkerülni, hogy az bűnteleneket is ne sújtson. Magyarországon a felszabadulás előtt és után is voltak ugyan olyan politikai irányzatok
és csoportok, amelyek a nacionalizmus jegyében maguk is alkalmaztak volna ilyen
58

módszereket, de az egészen bizonyos, hogy Magyarországon a felszabadulás után
soha nem volt kormányprogram a németek kitelepítése. Más kérdés természetesen
a kétoldalú és teljesen önkéntes lakosságcsere, amely bizonyos körülmények között
része lehet a nemzetiségi önrendelkezés érvényesítésének. Gyöngyösi János külügyminiszter a szövetséges nagyhatalmakhoz küldött jegyzékében többször leszögezte,
hogy a magyar kormány a kollektív büntetés minden f a j t á j á t helyteleníti, csak
azoknak a németeknek a kitelepítését tartja kívánatosnak, akik elárulták Magyarország ügyét. Ugyanígy több ízben is a szövetséges hatalmakhoz fordult a magyar
kormány, hogy védelmet kérjen a csehszlovákiai magyarság számára, de érdemben
nem történt intézkedés. Nem volt más választás, mint megpróbálni az egyezkedést,
aminek a vége a magyar—csehszlovák lakosságcsere-egyezmény aláírása lett.
— A határok módosításával, a lakosságcserékkel
a mindig is problémát okozó
nemzetiségi kérdés csak tovább bonyolódott. A II. világháborút lezáró
békeszerződések szabályozták-e a nemzetiségek
jogait?
— Az 1946. évi párizsi békekonferenciának le kellett zárni a II. világháborút,
a szövetségesek korábbi nyilatkozatainak szellemében. A nemzetközi rendezésnél
azonban nem volt szempont a nemzeti önrendelkezés. Beszéltek erről, de ezt csak
a győztesekre értették. Abban az államban, amelyben megszűnt a kizsákmányolás,
a nemzetiségek sem kizsákmányoltak; ahol biztosítják a politikai szabadságjogokat,
abban természetesen a nemzetiségek is részesülnek. Ezek történelmi jelentőségű
vívmányok. A versailles-i, illetve a trianoni békeszerződéstől eltérőleg az önrendelkezéssel összefüggésben általában nem alkalmazták a népszavazás elvét. A kisebbségek védelmére csak a legyőzött államokat kötelezték, ezért is olyan eltérő a környező országokban élő nemzetiségek helyzete. Sokszor emeljük fel szavunkat például
különböző afrikai népek önállósulási törekvéseiért, emberi jogaiért, és ez helyes, de
nem szabad elfelejteni, hogy minőségi különbség van az afrikai és a közép-európai
nemzetiségi kérdés között. Felmerülhet a kérdés: kell-e ezek után egyáltalán külön
szabályozni a nemzetiségi jogokat a demokráciában, helyesebben egy szocializmust
építő államban? Feltétlenül, ez automatikusan nem jön létre, hisz ha intézményesen
nincs biztosítva a nemzetiségi kultúra ápolása, az anyanyelv szabad használata,
akkor sajátos helyzet állhat elő: a nemzetiség még azokkal a szabadságjogokkal
sem tud élni, amelyek különben az illető államban elvileg elérhetőek lennének számára. A párizsi békekonferencia nemcsak hogy nem gondoskodott a nemzetiségek
külön jogairól, hanem arra az álláspontra helyezkedett, hogy a nemzetiségek helyzetének jogi szabályozása az illető állam belügye. Itt van tulajdonképpen a forrása
a nemzetiségi problémák jelenlétének még a szocialista jellegű államokban is, és
azoknak az ellentmondásoknak, amelyek feloldásra várnak, ugyanis nálunk az
országhatárokat akkor rendezték, amikor a nemzetté válás folyamata itt m á r befejeződött
— Magyarországon az 1949. évi alkotmány rögzítette az itt élő
nemzetiségek
egyenjogúságát, amit a gyakorlati életben is megvalósítottunk.
Hogy alakult ez a
környező országokban? A nemzetiségeknek
mint közösségeknek vannak-e külön szabályozási jogai?
— Nemzetközi fórumokon hosszú ideig nem foglalkoztak érdemben a nemzetiségek helyzetével, hanem — mint már említettük — a szabályozást rábízták az
érintett államok kormányaira. A 60-as évek végén az UNESCO nagyobb figyelmet
próbált fordítani erre a kérdésre és a „hídszerep" is nagyobb hangsúlyt kapott, de
anélkül, hogy tartalma igazán tisztázódott volna. Számos kérdés elméleti tisztázásra
vár, olyanokat is homály fed, amelyek Lenin idejében teljesen világosak voltak.
A Lenin elképzelése szerinti külön szabadságjogot jelentő területi autonómiák a
.Szovjetunióban meg is valósultak és komoly előrehaladás történt Jugoszláviában is,
míg másutt a kétségtelenül pozitív eredmények mellett is egyfelől nagy eltérések
mutatkoznak, sőt visszalépések is előfordulnak. Kiemelkedő jelentőségű volt ebben
a kérdésben az 1975-ös helsinki találkozó. „Az európai biztonsági és együttműködési
59

értekezlet" záróokmánya erkölcsileg megerősítette a különböző országokban élő
nemzetiségek élethez és kultúrához való jogait:
„A részt vevő államok, melyeknek területén nemzeti kisebbségek vannak, tiszteletben tartják az ilyen kisebbségekhez tartozó személyek jogát a törvény előtti
egyenlőségre, maradéktalanul biztosítják számukra azt a lehetőséget, hogy ténylegesen élhessenek az emberi jogokkal és az alapvető szabadságjogokkal, és ily módon
védelmezik a nemzeti kisebbségek törvényes érdekeit ezen a téren."
Természetesen a gyakorlatban még nagyon sok a teendőnk a tekintetben, hogy
a nemzetiségek mindenütt élvezzék azokat a jogokat, amelyek — különösen a szocializmust építő társadalmakban — megilletnék őket. Ez vonatkozik arra a kötelezettségünkre, hogy itthon maradéktalanul megvalósuljon a velünk együtt élő nemzetiségek egyenjogúsága. Emellett a záróokmány megvalósulásához azért is különleges érdekeink fűződnek, mert határainkon kívül él a magyarság mintegy harminc
százaléka.
Z1KA KLÁRA

„Vallani, egyre vallani"
MÉLIUSZ JÓZSEFFEL BESZÉLGET MOLNÁR GUSZTÁV
(Részlet)

M. G.: Kezdjük el beszélgetésünket egy mottóval, melyet a Sors és jelképből választottam ki, 1943-ban írtad: „Vallani, egyre vallani. Megszabadulni a gonosz múlttól, s mindenekelőtt csak az igazat mondani, csak az igazat, akárhogyan fájjon is,
akárhogyan égessen is az igazság sebe, bármennyire nem tetsző, vagy tán veszélyes
is a minden irányban sebeket osztó igazság." Elfogadod-e velem együtt ezt a mottót, ma, 1978. szeptember 3-án,
kiindulópontnak?
M. J.: Természetesen. Kiindulásul elfogadom. (...) Éppen ez a mottó utalhat
arra, amire rád várakozva gondoltam: hogyha az igazat és lehetőleg csak az igazat
kíséreljük meg megfogalmazni, akkor talán arra is kell gondolnunk, hogy az igaz
mindig a tévedéseink oldaláról derül ki. Nagyon is könnyű lenne olyan álláspontot
elfogadni, hogy személyes tévedéseim nem egyebek, mint az általános tévedések immanenciája, és ezzel fel is oldani és kivonni magamat az ítélet alól, azzal a kényelmes igazolással, hogy hát „ilyen volt a történelem" (...), tehát nincs rajtam felelősség. (...) A személyes felelősség alól nem ment fel a történelmi szituáció vagy egy
történelmi irányzatnak az alakulása, a szerkezeti változásai, a szempont mássá válása. Bár én magam másokról gondolkodva, írva, nemegyszer kerestem mentséget,
a magam számára nem szeretném a mentséget keresni. (...)
M. G.: Most néhány szót konkrétan is a mottóról. Amikor Te ezeket a szavakat
megfogalmaztad,
nemcsak Európának ez a része, nemcsak Erdély, hanem egész
Európa sorsforduló előtt állott, világos volt, hogy a fasizmus uralma Európa és a
világ fölött már csak hónapok, évek kérdése. Ebből a perspektívából utaltál Te arra
a bizonyos vallomáskény szerre, tehát az igazság feltétlenségére, ami a magyar kultúrában szinte mindenkit összehozott, aki a demokrácia és humanizmus alapján állt.
(...) Meg vagyok róla győződve, hogy ma, ha nem is annyira látványos formában, de
nem kevésbé alapvető sorsforduló előtt állunk. De ez a sorsforduló nem a harctereken, hanem a lelkekben zajlik. (...)
60

M. J.: Rendkívül lényeges számomra az, hogy az igazság feltétlenségére utalsz.
Visszapillantva a háború, amit megéltem, mint minden háború, valóban véghelyzet
volt. Benne élve, mindenkinek parancsolóan választania kellett. Vagy-vagy. És nem
kétséges az sem hogy forradalmi helyzetben, vagy akár egy forradalmi helyzet illúziójában is a vagy-vagy álláspontjai között kellett választani. Választottam, s ha a
választás konzekvenciáiban nemegyszer türelmetlen, sőt alapvetően türelmetlen
voltam, az etikai konzekvenciák az én fejemre hullnak vissza, akkor is, ha maga a
türelmetlenség volt a forradalmiságnak a formája. (...) De anélkül, hogy mentegetném a töméntelen, súlyos elfogultságot, amelynek én is manipuláltja és cselekvője
voltam, nem mondhatok egyebet, csak azt, hogy a tévtudatnak a legjobb hiszemben
és a legtöbb erkölcsi indítékokból kerültem hatalmába, nem kalauzolt semmilyen
karriervágy, személyi vagy anyagi érdek. Eszköz voltam. Ugyanakkor bármilyen tévtudatosak voltunk: a fasizmust akartuk megállítani, a fasizmussal szembeszálltunk.
(...) Marxisták voltunk? Nem tudom. Jogos a kérdés, hogyha marxisták voltunk,
hogyan voltunk azok, és marxisták vagyunk-e még és hogyan? (...) Én el merem
mondani, hogy bár én magam nem voltam hatalom nemzetiségi és állami történésünkben, mégis a hatalmon belül voltam jelen, ha pedig belül, akkor nyilván egy
vállalt cél érdekében. Persze, már rég nincsen szó a korai harmincas évek forradalmi illúzióiról, hanem valóban egy hatalmi realitásról. Majd még tisztáznunk kell,
hogy meddig és milyen mértékben, és milyen értelemben volt épp ez a tényező az,
amely bizonyos viszonyok között önmagán kívül helyezett, illetve a tudatomat alakította úgy, hogy felismerjem a természetét. (...) Persze azt is mondhatnám, hogy
könnyű nektek. A ti nemzedéketeknek, amely egy olyan szakaszban érkezett be, tudatosodott, amikor az ellentmondások, nem a hibák: a bűnök, a végső kérdések az
európai marxista gondolkodásban már oly mértékben váltak nyilvánossá, hogy megteremtődtek a feltételei annak, hogy egy illúzió nélküli kritikai gondolkodás tegye
tárgyává a valóságot. A valóságban az igazságot.
M. G.: 1944. szeptember 2-án Temesváron beadványt írsz a MADOSZ-hoz és a
Román Kommunista Párthoz. Elmondod benne, a háború alatt pártfeladatod volt az,
hogy a polgári demokrata értelmiséggel tartsd a kapcsolatot, hogy megnyerd a demokratikus háborúellenes együttműködésnek.
Kifogásolod a párt és a MADOSZ halogató taktikáját, amely — itt Takács közlésére hivatkozol — elidegeníti a demokratákat a MADOSZ-tól. A beadvány vége felé határozott hangot ütsz meg: „Ha az
egység sürgős létrehozatala nem lehetséges, kérem a pártot, fogadja el lemondásomat eddigi szerepemről és osszon be képességeimnek megfelelő más munkára." Mindez alig egy héttel, tíz nappal augusztus 23-a után. Mi történt?
M. J.: A Sors és jelképben nincs szó róla, csak a háború alatt írt naplómból
derülne ki, hogy 1943-as dél-erdélyi körutamon, melynek során Kacsóval is találkoztam Enyeden, és persze másokkal másutt is Dél-Erdélyben, nemcsak irodalomról
csevegtünk. Mindazokkal, akikkel találkoztam, politikai eszmecserét is folytattam.
Tulajdonképpen ezért küldtek ki engem: puhatolózni, tárgyalni. A párt megbízásából azután is, továbbra is fenntartottam a kapcsolatot velük, vagyis a polgári demokrata értelmiséggel. Otthon, Temesvárott Takács Lajos közvetítésével szereztem tudomást az enyedi csoportnak — Kacsó, Szász Pál, Márton Áron és mások — az együttműködési szándékáról. (...) A háború alatt kapcsolatot teremtettem a temesvári Déli
Hírlap néhány munkatársával. Minthogy a németek vereségsorozata után várni lehetett a fordulatot, nyilvánvaló, hogy ezeknek a polgári antihitlerista demokratáknak
a fejében is megfordult, hogy hamarosan nálunk is bekövetkezhet a megvert német
csapatok visszavonulása és a szovjetek előretörése. Polgári demokratáink, értelmiségi politikusokként, nagyon is józanul gondolkodva, szükségét látták annak, hogy
minden nemzetiségi erő, csoport összefogjon, tehát hogy ők a rajtuk túli, baloldali
szárnnyal összekapcsolódjanak. (...) Nem tudom, mondtam-e már, hogy Márton
Áron egész fiatal emberként a Magyar Tanácsköztársaság idején a Vörös Hadsereg
katonája v o l t . . . ?
61

M. G.: Nem, néni.
M. J.: Ezt nagyon fontos tudni. (...) Persze felmerül a kérdés, Kacsóék miért
nem Brassó felé tájékozódtak, ahol Kurkó Gyárfás körül számosabb vagy jelentősebb aktíva tevékenykedett, miért éppen Temesvár felé? Hiszen Brassóban megtalálhatták volna a régi MADOSZ-ból és az illegalitásból ismert Kurkót, a MADOSZ
elnökét. Talán mert Temesvárott nagyobb számú értelmiség talál megélhetést, ott jelent meg a Déli Hírlap, ott élt Takács Lajos. De hogy Kurkót említettem, elmondom egy későbbi, 45-ös élményemet, ami talán megvilágítja ezt a kérdést is: miért
Temesvár felé fordultak az enyediek. 45 tavaszán Kurkóval együtt kerültem Kolozsvárra, én a Sajtóminisztériumot képviselni, ő pedig azzal a megbízatással, hogy a
román közigazgatás kiépítésével párhuzamosan a MADOSZ, illetve 44 őszétől már a
Magyar Népi Szövetség, „észak és dél" egyesítését is végrehajtsa az RKP intencióinak megfelelően. E visszakapcsolódási akcióban, 45 tavaszán Kurkónak pártfeladatul
adta ki a bukaresti központ, hogy teremtse meg a kapcsolatot Márton Áronnal.
Együtt mentünk el Márton Áronhoz, útközben Kurkó, emlékszem, elmondta, kelletlenül tesz eleget a megbízatásnak, mert ők ketten rokonok, de a lehető legrosszabb
a viszony közöttük, valamilyen családi problémák is közrejátszottak ebben. A találkozás minden várakozásunkat fölülmúlóan pozitív légkörben zajlott le. Ennek aztán
később voltak — végzetes — következményei. (...)
M. G.: Melyek lehettek azok a mozzanatok, amelyek a hatalmi
kérdésproblematika alapvető erkölcsi-emberi dimenziójához vezettek el téged? (...) Az augusztus
23-a utáni első hetekben észlelhettél valamit, ha régi barátaidról így számolsz be egy
másik levélben Klárinak: „L(.. .jvai rengeteg bosszúságom van. De túlteszem
magam
rajta. J(...) is megérkezett. Nagyon megváltozott, megkeményedett,
érzéketlen
ember." Egy hatalomra váró garnitúra a hatalom közvetlen közelébe érkezett.
Üldöztetéseket, börtönt vállalni ezért az ellenhatalomért nem volt gyerekjáték. És akkor az
új helyzetben itt van a lehetőség a „hatalmi akarat", a Wille zur Macht
kiélésére. (...)
M. J.: A radikálisok a baloldalon mindjárt likvidátori tendenciákkal kezdték.
(...) A likvidáló vonalnak így egy konstruktív demokratikus polgári réteg tipikus
megszemélyesítőjét, szimbólumát kellett csak „kiszúrnia", és kampányt indítani
ellene, vele máris egy csoportot, egy virtuális társadalmi partnert lehetett megszüntetni. Régi technika. (...) Takács volt nálunk ez a kulcsfigura, abban a helyzetben
az ő sorsa jól illusztrálja, hogy tulajdonképpen mi történt. Takács, mint példa, főleg
ezért fontos ebben a kontextusban, mert nem volt író. Politikus volt és jogász, aki
nem az érzelmi, vizionárius, indulati elemeket személyesítette meg, mint az írók, hanem gyakorlatilag mérte fel a nemzetiség kérdéseit, s elsőül ezeket, rendkívül konkrétan, s épp ez volt a baj. (...) Egyébként az ő MADOSZ-ból való kizárása mellett
elsősorban a tekintet nélküli, agresszív és ultraradikális Juhász Lajos agitált.
Kurkóék ezt a kizárást nem ismerték el. Kurkóról még annyit, hogy parasztgyerekből
lett munkás, vasas, ebből kisiparos és a politika útján értelmiségi, végül letartóztatása előtt a politikából kitaszítva, értelmiságiként író, és nem is akármilyen. Most
megzavarodott elmével él egy erdélyi városban, az írószövetség nyugdíjasaként.
M. G.: Október 1. a temesvári MADOSZ életében elég fontos momentum
volt,
akkor került sor arra a bizonyos székházavató ünnepélyre. Az előadók között szerepelt Takács, Bányai, és szerepeltél Te is. A magyarság újjászületéséről
beszéltél,
Illyést, Petőfit, József Attilát idézted.
M. J.: A Magyar Párt, majd a Magyar Népközösség székházát vettük birtokunkba a nép nevében. A MADOSZ köré tömegesen tömörülő nép, munkások, parasztok,
polgárok abban a tudatban csatlakoztak, hogy ők egy nemzetiségi-népi demokratikus
jogvédő szervezetnek az aktivistái: nemzetiségi-forradalmi demokratikus — nem
pártnak, hanem tömegszervezetnek. (...) Ezért, mikor megindult a gyanúsítás, és
sűrűit a fenntartás, majd pedig a támadás Takáccsal és a Déli Hírlap-beli régi
62

munkatársakkai szemben, éppen azok ellen, akikkel a háború aiatt a párt utasítására vettem föl és tartottam a kapcsolatot, és adtam le a jelentéseket tárgyalásainkról,
a MADOSZ kisemberei páratlan tisztességgel álltak ki mellette, mellettük. Ök se
tudták megvédeni. „Magasról" jött az ordré Juhászhoz. (...) Takács még egy ideig
ott téblábolt a városban, kizárása után sem szűntek meg ellene a támadások. Az szerencsére nem merülhetett fel, hogy lágerbe küldjék. Takáccsal párhuzamosan jártam végig én is, jártuk végig ezt a vesszőfutást. Kölcsönösen tisztában voltunk egymással. Én tudtam, hogy ő nem kommunista, hanem polgári demokrata, ő pedig
tisztában volt vele, hogy én nem vagyok polgári demokrata, hanem kommunista, és
ekként állom vele az egyezséget. Ebben a helyzetben és ezért vált a kettőnk útja
mégis párhuzamossá. Ö a MADOSZ-on kívül maradt, egyedül, mert nem állt már
mögötte senki, én benn, a kommunisták között lettem „külön kerék". 45 tavaszára
olyan tűrhetetlenné vált a helyzetünk, egyesek a mieink közül annyira elszakadtak
a népfronti együttműködés gyakorlatától, hogy Takáccsal elhatároztuk: innen meg
kell szöknünk, a bőrünkről van szó. Néhány nap különbséggel hagytuk el véglegesen
Temesvárt. Tudva, hogy ennek a helyzetnek a kialakulásához nemzetiségi sors-, illetve elvtársaink is hozzájárultak. (...)
M. G.: De még 44 október-novemberében
vagyunk. A MADOSZ
álláspontját
jobbról is, balról is támadások érik. Jobbról a még helyén maradt hivatalosság bizonyos intézkedései, hiszen ott a garnitúra valóban a régi maradt, el egészen a rendőrfőnökig.
(...)
M. J.: A MADOSZ az augusztus 23-a után megindult társadalmi átalakulásban
szinte önmagától szerveződik forradalmi-nemzetiségi tömegszervezetté. Ez a helyzetből következett, hiszen el kellett látnia egy bizonyos társadalmi funkciót nemzetiségi
vonatkozásban, egy űrt kellett betöltenie, erre a felszabadulás adta az indítékot és a
lehetőséget. (...) Annál is inkább, mert az atmoszféra rendkívül feszült volt, még
nem differenciálódtak az erők, a román történelmi pártok jelen voltak még restaurációs igényeikkel. Azt a nemzeti államot és rendszert óhajtották visszaállítani,
amely megteremtőinek tudták magukat. (...)
. . . Nem beszéltünk még arról, hogy Juhász, aki összekötő volt a tartományi
pártvezetőség és a MADOSZ között, adott pillanatban letett a MADOSZ-vezetőség
asztalára egy listát, hogy hagyjuk jóvá a felsoroltaknak a letartóztatását, ezek fasiszták és kollaboránsok. A listán 140—150 név szerepelt. Legnagyobb megdöbbenésünkre a kiszemeltek többsége szegényparaszt volt. Végvárról és más bánsági falvakból, akadt köztük illegalista madoszista, és jó részüket ismerték a mi MADOSZaktivistáink. Néhány jobboldali névtől eltekintve a MADOSZ bürója nem hagyta
jóvá a listát. (...) A gyűlés után Bogdán József, akivel a háború évei alatt együtt
dolgoztam illegális akciókban, s akit most először láttam augusztus 23-a óta, megjelent a lakásomon, és azzal vádolt, hogy én a fasiszták ellen életbe léptetendő retorziós akciót megakadályoztam. Elmondtam neki, hogy egyetértek a szervezet vezetőségének álláspontjával. Azt válaszolta: „Mindig tudtam — pedig, mondom, a háború alatt együtt dolgoztunk, és a letartóztatásból 1943-ban én váltottam ki a sziguranca hírhedt vezetőjétől, Rámneantutól —, hogy a magyar reakciónak vagy a védelmezője. Ezért még fizetni fogsz." Azt válaszoltam: vállalom.
M. G.: És fizettél.
M. J.: Október 15-én este elhívtak a párt fegyveres alakulatainak épületébe.
Átadtak egy szovjet tisztnek, meg egy géppisztolyos őrnek. A tiszt udvariasan megkért, hogy kísérjem el, csak néhány információra van szükségük. Különben, amikor
Kurkóval tartóztattak le, akkor is „csak információt" kértek. (...) Bevittek egy
villaszerű épületbe a temesvári nagyposta közvetlen közelében, bezártak a tulajdonos
gyümölcstároló pincéjébe. Elég hosszú volt az éjszaka, hogy a következőket agyaljam
ki. Itt vagyok a központi posta közvetlen közelében. A mi postásunknak kora reggel
ezen az utcán kell átmennie. Hajnalodott. Odaálltam az ablakhoz. Rács volt előtte
és drótháló. Türelemmel vártam. És valóban megjelent a postásunk. Meghallotta a
63

pisszenésemet. A dróthálón keresztül is megismert. Odasúgtam neki, m e n j e n most
azonnal a feleségemhez, és mondja meg, melyik épületben vagyok. — Kihallgatásomra valamikor a délelőtti órákban került sor. Nagy, faragott íróasztal mögött a
vizsgálótiszt, egy ezredes, alacsony, tömzsi, vörös hajú, pufók arcú ember, a kihallgatás alatt soha nem nézett rám. Naiv, értelmetlen kérdéseket tett fel. A tolmács
rendkívül rokonszenves besszarábiai fiú. A kérdések, mondom, rendkívül bizonytalanok, minden realitástól távoliak és összefüggéstelenek voltak, amiből m i n d j á r t
arra következtettem, hogy a fronthatóság nem tudja, miért hoztak engem ide.
De most már nyilvánvaló volt, hogy hol vagyok. A kihallgatás éjszaka is folyt. Két
napra és két éjszakára volt szükség, amíg az egész konfúzióból ki tudtam hámozni:
azzal gyanúsítanak, illetve vádolnak, hogy a Gestapónak, illetve az Intelligence
Service-nek az ügynöke voltam, illetve vagyok. Engem a háború alatt valóban megkeresett az Intelligence Service és a Gestapo is, a pártot kérdeztem meg, hogy bekapcsolódj am-e vagy sem, azt a választ kaptam, hogy ne. Tehát nem vállaltam.
De erről csak a párt titkársága tudott, senki más. (...)
Utolsó este nem kihallgatni vittek, hanem egészen máshová. Páratlanul elegáns,
németül, franciául, angolul beszélő ezredes fogadott, hellyel, cigarettával kínált, teát
hozatott, és azt mondja nekem franciául: „Kedves uram — vagy kedves elvtársam —
az ügye tisztázódott, hála a felesége közbenjárásának, ö n egy provokáció áldozata
volt."
M. G.: Decemberi emlékiratod végén, utólag hozzáírt
kommentárszövegedben
lejegyezted, hogy kik voltak jelen azon a tanácskozáson, ahol letartóztatásod,
illetve
átadásodat
elhatározták.
M. J.: Az antoneszkánus megyei rendőrfőnök irodájában határoztak felőlem. (...)
Ott volt természetesen a még mindig fungáló rendőrfőnök, aki fölöttese volt az
antikommunista politikai rendőrségnek is, ott volt F(...) író, G(...) tartományi titkársági aktivista, jó barátom, szomszédom, valamint a MADOSZ szakértője a t a r tományi vezetőségben. Mindezt később Kazinczi János MADOSZ-aktivistától tudtam meg.
M. G.: Attól a Kazinczi Jánostól, aki november 1-től a Szabad Szó felelős szerkesztője, s mint ilyen, számtalan cikket szignál a lapban.
M. J.: A cikkeit én írtam, mint másokét i s . . .
M. G.: Feltehetően a vezércikkek is az ö kezdeményezéséből
születtek.
November 16-án az aradi MADOSZ, illetve már Népi Szövetség ügyes-bajos dolgaira utalva
írja — írod? —: „Még mindig vannak olyanok, akik nem értik meg ennek a szervezetnek a célját, és nyíltan tagadják, hogy népi szövetségünk a magyar tömegek
jövőjének érdekeit szolgálja. (...)" December elsejei vezércikkének
A
gyulafehérvári
emlékeztető a címe. (...) Fontos szerepe van Kazinczinak
azon a december
10-i
MNSZ-nagygyűlésen,
amelyen te nem vettél
részt...
M. J.: A második rövid letartóztatásom evidensen az MNSZ-nek ezzel az értekezletével függött össze. Szükségesnek látták, nyilván nem a szovjetek, hogy n e
legyek jelen, ne szólaljak fel. Takácsot akkor már kikapcsolták. Kazinczi viszont
állta a sarat. Szóvá tette azt, amit Juhász nyilván nem tett szóvá. A tartományi
titkár, aki részt vett a gyűlésen, elég nehéz helyzetbe került, m e r t a konkrétumokra reagálnia kellett. Mégpedig úgy, hogy egyrészt konstruktív kapcsolatban m a radjon a régi közigazgatással, bár harcot folytatott annak bizonyos tényezői ellen, de
mégis együtt kellett működnie, hiszen a kommunista párt nem volt még hatalmon,
egy párt volt csak a többi között. Másrészt a nagygyűlésen való jelenlétével egyfajta
reményt kellett fenntartania a bánsági magyar tömegekben. Az értekezlet után, még
aznap szabadon bocsátottak.
M. G.: A korabeli sajtó alapján, úgy tűnik, mintha rosszabbodott volna a délerdélyi magyar kisebbség helyzete a háború alatti viszonyokhoz
képest.
Decemberi
emlékiratodban
magad írod, hogy augusztus 23. után azonnal megkezdődtek
a le64

tartóztatások. „Kevés fasiszta magyar mellett az ártatlanok
és — teszem én hozzá — hurcolták
munkatáborokba.

tömegeit fogták le"

(...)

M. J.: Ne hamarkodjuk el a helyzet megítélését. Vajon ez a „rosszabbodás"képzet nem annak tudható-e be, hogy hirtelen láthatóvá vált, ami van? Ami a háború alatt történt, az ugyanis a centralizált hatalom fasiszta cenzúrája következtében egyszer s mindenkorra rejtve maradt.
M. G.: Én azokat a viszonyokat nem ismerhetem. De nyilván, már önmagában
is óriási haladás, hogy ezek a kérdések nyilvánosság elé
kerülhettek.
M. J.: Míg Észak-Erdélyben egy relatív rugalmasság, engedékenység a sajtónak
lehetővé tette az ott történtek regisztrálását — Mikó Imre éppenséggel a parlamentben tette szóvá a román nemzeti kisebbség súlyos helyzetét, Bajcsy-Zsilinszkyék, a
szociáldemokraták foglalkoztak a nemzetiségek súlyos helyzetével —, tehát lehetővé
vált, hogy fennmaradjanak és az emlékezetben ma is éljenek adatok és tények, DélErdélyben erre egyszerűen nem volt semmiféle lehetőség. Nem voltak pártok, nem
volt sajtó, csak az antoneszkánus rezsimnek volt hivatalos szócsöve. Az kizárólag a
háborús propagandát szolgálta. Ennek a „gleichschaltolt" állapotnak augusztus 23-a
vetett v é g e t . . .
M. G.: A Szabad Szó, az MNSZ lapja végig úgy ír a munkatáborokról, mint az
elmúlt fasiszta rendszer maradványainak továbbéléséről. Csak néhány adat a Szabad
Szóból. A november 16-i számban Varga Péter: Levél a munkatáborból.
Arról ír,
hogy Ótelek, Majlátfalva és a többi bánsági falu magyar földművesei Brádon, Livezeniben, Sárkányon (Sercaia), Craiován, Mänästirea Dealun és egyebütt vannak munkatáborban. Aztán egy másik hír. Tizenkétezer kényszermunkás
a királyhegyi (Tirol)
munkatáborban.
Mind magyarok. Nagycsanádon 40 magyar család él, mind családfő
nélkül. December 2.: A Rosiorii de Vede-i 66-os számú CFR-munkatáborban
1200
magyar dolgozott. Brassóban az 51., 54., ún. CFR-osztagokban tízezer magyar. Azonkívül a Zsil-völgyi munkatáborok.
Üjabb tizenötezren a Gyéres—Kolozsvár
vasútvonalon. Egy levél, amely a Szabad Szó 1945. január 4-i számában jelent meg „Egy
koncsentrás" aláírással, leírja, hogy kényszermunka
43 októbere óta folyik ezen a
vasútvonalon, és katonai behívó alapján egyszerű munkaerőként
közjogi
elítéltekkel
együtt dolgoztak. Augusztus 23-a után a rabokat amnesztiarendelettel
hazaengedik.
A magyar parasztok és munkások ott maradnak.
A Scinteia még januárban cikkezik a munkatáborok ellen. Megírja, hogy ezek a
munkatáborok
80 százalékban
kisebbségiekből
állnak. Áprilisban már a Grozakormány van hatalmon, de a munkatáborok kérdése nem került le a napirendről, a
háború miatt feltehetően egyelőre nem is kerülhetett le. Az MNSZ emlékiratot küld
a hadügyminiszterhez,
amelyben tiltakozik az ellen, hogy még március 6. után is
érvényben van a fasiszta törvény, amely az állampolgárokat koncentrálás — munkatáborokba való mozgósítás — szempontjából
három csoportra osztja: 1. románok,
cigányok, oroszok — két hónapra lehet behívni; 2. szerbek, szlovákok, zsidók —
négyhónapi koncentrálás; 3. magyarok, bolgárok és mások — határidő nélküli koncentrálás. Ez azt jelenti, hogy ez a törvény gyakorlatilag lehetővé tette, hogy bármikor bárkit
elvihessenek.
Mindez legalább 50—60 ezer embert érintett. Vagy még az
Antonescu-rendszer
hívta be, és nem engedték őket haza, vagy 23-a után vitték el őket. Különösen a
falusiakat. Nem volt, ki a földeket megművelje. — Mindezt azért idézem
emlékezetedbe, mert a december 10-i nagygyűlés témája pontosan a munkatáborok
felszámolása volt, egybekötve nyilván egy demokratikus
kormány követelésével.
Hiszen
mindenki (...) abban reménykedett,
hogy az új kormánnyal ezek a visszásságok
meg fognak szűnni. Kazinczi János, az MNSZ bánsági titkára határozati
javaslatot
terjesztett elő, amelyben az MNSZ tiltakozik — szó szerint idézek — „az ellen ,a)
gyalázatos rágalom ellen, amely az egész magyar népet fasisztaként próbálja beállítani".
M. J.: Jöttek az asszonyok, családtagok, levelek. Panaszok a MADOSZ utódjá5 Tiszatáj

65

hoz, az MNSZ-hez. Öriási haladás volt, hogy a rémületet egyáltalán szóvá lehetett
tenni. De éppen ezeknek az anomáliáknak a szóvátétele óhatatlanul kiváltotta a választ, a megmaradt régi funkcióját folytató államgépezet és az azt irányítók részéről.
Kvázi igazolta őket, mert lám, milyen nyugtalanok, milyen követelőzők ezek a magyarok. (...)
M. G.: A Szabad Szó december 17-i számában megjelenik egy cikk Itt van a nép, ítél a
nép címmel. Amit még el kell mondanunk az MNSZ december 10-i
nagygyűléséről
— ez az alcíme. Leírja, hogy az óteleki, végvári, majlátfalvi, újszentesi
parasztok
milyen nehézségek árán jutottak be Temesvárra, a gyűlésre. Csendőrgyűrű vette körül a várost, lezárták a Bega-csatornát, mert volt olyan falu, ahonnan csak hajón,
csónakkal lehetett bejutni Temesvárra, mint például Ótelek. Tény az, hogy az emberek eljöttek. Kazinczi Jánosról elmondja a cikkíró — hiszen ő volt az egyik
legfontosabb szereplője ennek a nagygyűlésnek
—, hogy ősének, Kazinczy
Ferencnek
— értsd: a jakobinusnak — a nyomdokain járt. Hogyan is került Kazinczi
Temesvárra?
M. J.: Nem sokkal augusztus 23-a után érkezett Bukarestből. Hamarosan megbarátkoztunk. Nyílt természetű, vidám ember, nagy konspirációs tapasztalattal. Festőművész volt, eredetileg ötvös, arany-, ezüstműves. Az hozott össze vele, hogy járt
Pesten testvéri barátomnál, a proletárfestő Dési-Huber Istvánnál. Megmutatta keményvonalú grafikáit, szénrajzait, kiválóak voltak, közeliek Dési-Huber grafikai koncepciójához. Kazinczi elmondta, hogy részt vett a fegyveres felkelés előkészítésében
Bukarestben. 23-a előtt a Román Kommunista Párt, a hadsereg egy bizonyos szárnyával együttműködve, tekintélyes fegyvermennyiségre tett szert. A fegyverek szétosztásában Bodnára? mellett és megbízásából Kazinczi is részt vett. Megemlítette azt
is, hogy Fóris közvetlen munkatársa volt. (...) Tudjuk, mi történt Fórissal. (...)
Nyilvánvaló, hogy Kazinczi Fórissal való kapcsolata miatt „párolgott el" Bukarestből és jelent meg Temesváron, persze valamilyen központi-baráti pártajánlással.
Ha valaki az én bonyolult, ellentmondásos sorsomban mindvégig kitartott mellettem,
hát Kazinczi volt az. 49-es letartóztatásunk előtt, vagy után, jó szimattal, átment
Magyarországra, Dési-Huber Istvánné leveleiből tudok sorsáról: később Párizsba
távozott. Ma is ott él.
M. G.: (...) Ügy érzem, a te kommunista meggyőződésed, minden tartalmi
különbség ellenére, struktúrájában hasonló volt a keresztény hithez. Egyrészt egy rendkívül erőteljes szubjektív elemet tartalmazott, másrészt tudatos alárendelődést
egyfajta objektív szellemiségnek,
egy olyan logikának, mely ugyan transzcendálja
az
individuumot, az egyénnek, az egyes személyiségnek mégis van hozzá útja:
felismerheti, megértheti, elfogadhatja. (...) Ez az objektív szellemiség, aminek
alárendelted
magad, az nálad az objektíve érvényes és érvényesülő történelem. Te — aki bármilyen messze is kerültél később az egyháztól és a vallástól, Kolozsvárott,
Zürichben és Berlinben mégiscsak nyolc szemeszteren keresztül hallgattál kálvinista
teológiát — nyilvánvalóan igényt tartottál a világot irányító objektív dialektikával
való
közvetlen kapcsolat privilégiumára.
Éppen a hited es erkölcsi választásod
jogán.
Csakhogy ez a világtörténelmi
mozgás nem az önmagát erkölcsi
személyiségként
meghatározó individuummal
tartott fenn kiváltságos kapcsolatot, hanem egy institúcióval, egy hatalmi apparátussal. Ez az, amit Te nem akarsz észrevenni. Nem ismerheted el, mert akkor lemondanál önmagadról, épp a kommunizmus
választásában
megnyilatkozó erkölcsi személyiségedet veszítenéd el ezzel. Ez lehet a magyarázata
annak, hogy — mint egy korábbi beszélgetésünkben
említetted — az 1949—55 között
letöltött börtönéveid tapasztalataidnak
értelmét, összefüggéseit
Te is csak „késve,
jóval azután" tisztáztad magadban, talán a hatvanas évek végén. És mindazok,
akik
a nyugati kereszténységből
jove, de különösen, akik a protestantizmustól
átitatott
nyugati kultúra birtokában választották az újnak ígérkező utat, voltak talán a legkevésbé alkalmasak arra, hogy meglássák a választott modell sajátos
természetét,
sokszor még akkor sem vették azt észre, amikor áldozataivá váltak. (...)
M. J.: De felteszem a kérdést: nemzedéketeknek ez a kritikai álláspontja, amely66

lyel — mondom — egyetértek, érvényes-e visszamenőleg mindig és minden helyzetre? (...) A mi nemzedékünknek volt egy konkrét, negatív hatalmi élménye, és
ez a militarista Németország, no meg a fasizmus, amit közvetlenül megtapasztaltunk.
Ilyen hatalommal szálltunk szembe, azok, akik nyilvánvalóan egy másik hatalmat,
az ellenhatalmat akarták. Hogy felvetődött-e bennünk egyáltalán a kérdés, hogy
milyen a természete ennek az ellentétes hatalomnak, amelynek az igazi természetét
csak visszafelé tekintve ismerjük fel, a lelkiismeret, a humánum számára megfogalmazódott-e egyáltalán, hogy az ellenhatalom oldalán állást foglalni később majd mit
jelent? Nem tudom. A felismerés a kívül- és szembehelyezkedéssel volt egyenlő.
Panait Istrati, Gide, Nagy Lajos, nálunk Molter, majd Korvin Sándor járták végig
ezt az utat, bár Korvin már nem jutott hozzá, hogy kritikáját kifejtse, e nélkül is
„trockistának" minősítette a mozgalom.
M. G.: Eddigi válaszaidból úgy látom, hogy (...) kritikai megjegyzéseimet
csak a
mából visszatekintve
ismered el, s így csupán hipotetikus érvényű, elvont
elméleti
jellegű kritikának tekinted. Ezzel szemben valamiféle duplex veritas-elv álapján a
történések pillanatai, a konkrét helyzetek számára fenntartasz egy külön igazságérvényt. (...) Ezt az ambiguitást szeretném én minél jobban megérteni, ezért nem
elégszem meg annak puszta regisztrálásával. (...) Azt hiszem, ez a kettősség nálad
nem holmi szubjektív következetlenség,
hanem a század kelet-európai
történelmének
lényegi ambiguitása fejeződik ki benne. (...)
M. J.: Nem. Nem arról van szó, hogy a kritikádat csak a mából visszatekintve
ismerném el, bár ez valóban elvont, elméleti jellegű kritika, amit még csak vissza
se utasítok, s ő t . . . Akkori helyzettudatomnak konkrét külső és belső meghatározói
voltak. Ezeken a tényeken már nem tudok változtatni. Mégis a mából, tehát egy mai
helyzettudatból kísérlem meg újra és újra megérteni, mi volt számomra a történelem
akkor, és mi voltam én abban a történelemben. Túl egyszerű, szinte vásári mutatvány lenne az önflagelláns, vagy a „már akkor tudtam", „már akkor milyen jó fiú
voltam" félrevezető bohóc szerepét eljátszani. (...) Mai helyzettudatomat nem érteném meg, ha eltüntetném az akkorit. Nem duplex veritas-ról van szó, hanem arról,
hogy mi volt tényszerűen az akkori és mi a mai helyzettudatom. Pierre Daix a
J'ai cru au matin-ben nem „ostorozza" egykori tévtudatát, leírja, azaz megvallja.
Kétségeivel együtt, természetesen. De végül is egy tisztázódási folyamatot ír le.
A jobboldallal szembeni következetes intranzigenciámban magam sem kerülhettem
el olyasmit, amit elfogultságnak, tévedésnek vagy éppen bűnnek minősíthetünk.
Ha az ambiguitás, ám legyen az. Én nem vagyok elméleti ember, hanem író. (...)
Nem tudok az elmúlt valóságra „reágondolni" egy másik, ugyancsak tapasztalati
valóságot, mai helyzettudatomat. Amely pusztán azért is, mert mai történelemben,
mai belső struktúrámmal történik, óhatatlanul kritikája a tegnapi-tegnapelőttinek,
ami persze nincs, mert elmúlt, és van, mert tudatomhoz tartozik, ennek meghatározó tartalma. Ha a megélt történelmet és benne hozzá viszonyuló magamat egészként veszem szemügyre — hetven évet (...) —, akkor más következtetést nem vonhatok le sem a történelemről, sem alanyáról — aki ebben az esetben én vagyok —,
mint azt, hogy minden jó szándékok ellenére történelem és szubjektuma az ellentmondások perzselő, csupa seb halmaza, drámáról drámára, katasztrófáról katasztrófára. Irigylem és csodálom az elmélet embereit, akik számára mind a ma, mind a
tegnap absztrakciója rendszerezhető, tehát megnyugtatóan világos. Kívül kerülni önmagamon? Nem tudok. Csak gyötrődhetem. Affelől, hogy hol, mit vétettem el és
miért? Tudva, hogy amiként nemcsak a világ, az élet, a történelem bűnös, akként
amazok szubjektumaként én bűnös nem vagyok, csupán résztvevő. A nem bűnösség
serpenyőjébe kell vetnünk a lázadást a szörnyű tény ellen, hogy világ, élet, történelem önnön agresszív törvényei szerint csupán tárgyának szeretne tudni engem, a
szubjektumot. Holott bennem semmi szándék amazokat hatalmam alá törni; ez őrület
lenne. Nem, nem vagyok őrült, elég nekem, amit az őrületből a világban megtapasztaltam. Csupán egy a fontos: ne gyakoroljuk azt, amit rosszként felismertünk. Mindezzel persze bizonyára nem válaszoltam az előbbi kérdésedre...
5*

67

ÓDOR LÁSZLÓ

Kétnyelvűség és asszimiláció
PÉLDÁUL A SZORBOK

A kétnyelvűség, a kétnyelvű emberlét vizsgálatának érdekes terepéül kínálkozik
az NDK államiságában élő szorbok léte, kultúrája. Kétnyelvűségük közösségüknek
teljességében oly nagy mértékű, hogy jogi-közéleti-hétköznapi érintkezéseikben nem
jelent hátrányt, ha az államalkotó többség nyelvét eredendően nem anyanyelvükként
beszélik. Olyannyira otthonosan mozognak a német nyelv közegében, hogy NDKszerte elterjedt hiedelemként hallani róluk: a szorbot kuriózumként játsszák csak,
hiszen németül úgy tudnak, akár ők. E hiedelem sugalma szerint németek a szorbok is.
Ami természetesen megközelítően sem igaz. De éppen a kétnyelvűségnek ilyen
fokú közösségi megvalósulása folytán rendkívül nagy ennek jövőbeni esélye: a teljes
kétnyelvűség végeredményeként bekövetkező asszimiláció.
*

Holott a szorbság ma a földkerekség azon kevés nemzetiségei közé tartozik,
melyek nem kényszerülnek egy többség nyelvi-szellemi imperializmusának a szorításában, fojtásában élni. Egyöntetű véleményként hallottam tőlük, hogy az NDK
állama által biztosított kisebbségi feltételeik — noha nem közösségileg intézményesítettek, mégis — optimálisak. Rájuk nem vonatkozik az a „modern", de történetileg
igazolt kisebbségi-többségi képlet, mely szerint kisebbséginek lenni mindig valamiképpen mínuszt jelent egy plusszal szemben.
Sokkal inkább ágaskodik a kérdés: az ipari-gazdasági társadalomban gyakorolt
megengedő, sőt ösztönző kisebbségpolitika nem éppen a rezisztencia görcsét oldja-e
fel a kisebbségben? S különösen gazdagabb szellemi örökségű és jelenű közösség
közegében nem hat-e éppen a többségi lojalitás a nyelvi, szellemi, mentalitásbeli
idegenkedés eltűntével bomlasztóan, közösségiöloldóan? Aminek természetes stádiumai: az önfeladás stációi. Előbb a nyelviek: a nyelvkeveredés,
ami a spontán kétnyelvűségnek csaknem kivételtelen velejárója, és a nyelvcsere, aminek elő- vagy
utómozzanata a nyelvvesztés. Azután a nyelvi bomlást és az ú j nyelvi szerveződést
késve kísérő tudati alakulás. Az identitás köztes állapotai. A társadalom (egyik)
neurózis-forrásvidéke.
*

Ha a szorbokra függesztjük szemünk, ilyen irányú folyamatot látunk. Nem tudjuk pontosan a számukat. (Az NDK-ban nem közölnek nemzetiségi statisztikákat.)
A becslés határeltérései (negyven- és százezer) is mutatják, hogy a nyelvi
kétlakiság
a tudati kétlakisággal együtt jár: ki szorb ma tulajdonképpen? Német környezetében
a szorb származású embernek is zömmel német forrásból származnak az információi,
a „tömegkommunikációs bombázás" németül éri őt is, a magasabb iskolázás, az
ipar- és bányatelepítések is a német kötődést erősítik.
Hiábavalók volnának még a legszabadabban ható iskola- és művelődéspolitikai
erőfeszítések is a kisközösségeket eleve fölbomlasztó iparvárosi közösségideák
korában ?
*

68

Társadalmi helyét tekintve történelmi idők óta különálló egységet alkotott a
szorbság. Ez a germánság előtti időkből itt- és megmaradt szláv nép Lausitz lankáin, vizenyős tájain földmívelésből élt. Túlnyomóan — a megmaradók — parasztság
ma is. Szókincse, világszemlélete, nyelvi-tudati világképe ennek megfelelő. Különösen arra a szorbra, aki e zárt fogaimiságú szociális körből kikerül, a „modern"
környezet fogalmai nyomasztó túlsúllyal omolnak németül; alacsonyabb szellemi
intenzitású, de fölszálló társadalmi vágyú embernél így könnyen végbemegy a nyelvcsere. Vagyis a kommunikatívan-informatívan használt német betelepedik a bensőségesebb szorb helyébe. Itt a szorbság nemzeti szempontú veszteségén túl jelentős
az emberi veszélyeztetettségi állapot. Hiszen a kevertnyelvűség, majd a nyelvcsere
után a szorb szemléletvilágból, gondolatrendből, tudategészből kikerülő ember még
nem kapcsolódik bele a német organikusságba. Járhat akár simán németül a nyelv,
beáll a tudatvesztés pszichésen-köztes állapota. A tudatközöttiség szellemritka
övezete ez.
Számokban ez a népi fölszívódás, a populációnak ez a lélek mélyeiben való vonulása nem ragadható meg egzaktul. Évszázadok óta ez az irány: a szorbságból a
németség felé.
„Kilencesztendős korom óta németek között
„ . . . seit meinem neunten Lebensjahre habe ich mich unter
éltem; a németek közt sok jóban volt részem;
Teutschen aufgehalten; unter den Teutschen Wohlthaten genossen;
a németek közt olyan sorom volt, amilyent a magam
unter den Teutschen meine Versorgung gefunden, die ich unter
nemzetétől sose várhattam volna el. Hogy lassan ötven éve
meiner Nazion nicht finden konnte. Durch einen beinahe
köztük élek, mondhatom, hogy m á r magam is német
funfzigjärigen Aufenthalt unter den Teutschen bin ich gleichvagyok"
sam nazionalisiert worden" — írta kétszáz éve, németül — a szorb tanár-tudós,
Jan Horéanski.
*

A civilizációs világ körülményei és következményei ezt az ozmózist csak gyorsítják. A XX. század elején ezért intett Lenin a Szovjetunió soknemzetiségű államközösségének a kialakításakor arra, hogy „olyan demokratikus rendszer" legyen a
cél, amelyben békésen különválnak a „szabad nemzetek"
(nem szabad egyének!).
Amelyben egyenesen egyenlőtlenség születik a kisebbségi nemzetek javára. Annak
érdekében, hogy a többség — elébük menvén — föloldja az életben amúgy is óhatatlanul kialakuló egyenlőtlenségeket, szorongásokat, minoritásérzést.
A kisebbségi elszívódás („nemzetiségi ozmózis") vitathatatlan erősödése ellenére
— a szorboké ilyen példa: a kisebbségnek elébe menő többség gesztusára.
*

Szellemi, kulturális életük, etnikumuk központja Bautzen (Budysin; ötvenezer
lakosból ma csupán ezerötszáz szorb). Nemzetiségi képviseleti szervezetük, kiadójuk,
zenés és prózai színházuk, gazdag népművészetük hírét messzi terjesztő népi együttesük van itt. Főiskolai szintig intézményesített oktatási rendjük működik Lausitz
falvaiban, Bautzenban, Cottbusban és Lipcsében. „Szorb házuk"-ban jól rendezett
múzeum mutatja be m ú l t j u k a t Tudatuk alappillére az a tény, hogy a szorbság
olyan nemzet, amely nemzetiség: önálló államiságban sosem élt. Sosem volt teljes
tudatvilágú, nyelviségű és homogén kultúrájú hátországa. A világ ú j jelenségeire,
fogalmaira, a felgyorsult iramú változásokra maguknak kell autonóm nyelvi adekvácíót teremteniök — a szaknyelvek lezárhatatlan területein is.
A szorb szellem történeti útja a kelet-európai népek tájain halad át; hasonló
a miénkhez is. Emelkedői az anyanyelvi megújulást hirdető mozgalmak időszakai:
69

a reformáció, a felvilágosodás, aztán a romantika. (Itt erősen pánszláv szárnyalással.
Zászlójuk piros-fehér-kék, ami mutatja a francia forradalom iránti vonzalmukat, de
a színválasztó szláv indíttatást is. A pánszlávizmust a katolikus szorbság P r á g á b a n
tanuló tagjai terjesztették, de — különösen az evangélikus szorbság körében —
komoly ellenzői voltak.) Századelőnk kelet-európai szellemújulása a szorbságon is
átvillanyozta kettős impulzusait: az európai igényt és a népi-tiszta forrásokhoz fordulásét.
A mai szorbság szűk körű, de élénken tevékeny értelmiséggel rendelkezik. íróit
az NDK írószövetségén belül külön kör egyesíti. Becsben tartják, gátolatlanul ápolják múltjukat. Az NDK-ban mutatkozó személyi identitászavarok a szorbságban nem
jelentkeznek. Romantikus nemzeti költőjük: Handrij Zejler művei például hét, a
századfordulón alkotó legnagyobb íróművészük: Bart CiSinsky művei 13 kötetben
láttak újólag napvilágot. A költők szavát gyakran dalként fogadta be a nép. Az anonimitásnak ez a romantikus alkotó-közönség harmóniája a közelmúlt napokig nyúlik. Jurij Brezan (a szorb írókör vezetője, az NDK írószövetségének egyik alelnöke)
mesélte, hogy néki is sok versét népdalként énekelik-mondják.
A hagyomány itt nem jelent csak szorbot, nemzeti bezárkózottságot (a föl-föltámadó német sovinizmusra ugyan többnyire a szorb nemzeti érzés túlzása volt a
válasz). A paraszti sorból papnak, tanítónak emelkedők német vagy szláv (főként
cseh) iskolákat jártak, s szorb elődélményeik mellett szellemi hagyományuk része
volt a cseh, lengyel és német kultúra. A fiatal Benedikt Dyrlich (sz. 1950) í r j a egyik,
a „költői hazakeresésről" számot adó prózai vallomásában, hogy i f j ú k o r á b a n „a
szorb irodalom provinciálisnak, patetikusnak, elmaradottnak, poros legendákkal telizsúfoltnak" hatott szemében s önmeghatározását eleinte németként Augustinus,
Novalis, Rilke és Hesse műveivel kereste. S csak a Wawei templomában, Mickiewicz
és Slowaczki szarkofágja mellett ébredt fel az érdeklődése saját f a j t á j a s népe
irodalma iránt; lengyel hatásra kezdte el olvasni Jakub Bart-Cisinski és mások
műveit: természetesen — írja — „a német klasszikusok társaságában".
Kelet-európai jegy, hogy sok évszázados kisebbségi létben a nyelv a szorbság
számára is megtartó szubsztanciává szentesült. Megszilárdulásában alapvető fontosságuk volt a biblia- és zsoltárfordításoknak: két ágban (két dialektusban!) rögzítették a szorb nyelviséget s lettek a XVII. századtól fogva a szorb írásbeliség
alapjaivá. A szorb irodalmat bemutató kétnyelvű olvasókönyvben korunk legjobb
szorb költője, Kito Lorenz veretes németséggel azt írja, hogy a nyelvgyilkolás és
-tiltás századai után, „amikor aztán a nyelv mégis írás lőn, Szentírás és m á r nem
pusztán a napi közlések eszköze, . . . úgy született újjá, mint a közösségi tudat"
hordozója, az „eredet és az etnikai hovatartozás tudata".
Német közegben ma szokatlanul: a szorbok büszkék a nyelvükre. J u r i j Mjen
(1727—1785) a „Szorb nyelv dicséretére" írott s ma gyakran idézett ódájában
„hiadka a swizna"-nak (lágynak és hajlékonynak) nevezi, mely olyan, mint a „éiste
zorlace reőki" (tisztán csörgedező patakok) s ódája végén felszólítja társait („stawajce, bratra"), hogy keljenek fel s ne hagyják esetlen porba süllyedni e csodás
nyelvet. Kétségtelenül: a szorb a németnél lágyabb, melegebb emberség hordozója.
*

Történelmi tudatiság és nyelvi tudatosság mellett jellemzője a szorb szellemiségnek a természetközeliség.
Évszázadokon át szegénysorban az anyagi élet szűkösségére itt is a népi művészet volt a válasz, a vigasz forrása. Fontossága, sokszínűsége — a mézeskalács-figuráktól a népi hangszereken át a fazekasságig, a csipkézett-hímzett blúzig, a népdalosságig rokonérzést kelt bennünk. A kelet-európai
honosságéb
Számomra fojtó élményként hadd említsem meg egy német író regényével
megélt találkozásomat. Néhány éve került kezembe Joachim Nowotny Ein gewisser
Röbel című könyve. A német szövegburok alatt világosan fölismerhető volt a szorb
mentalitás. Hogy a szorb származású Nowotnynak (aki szorbul nem tud) német a
70

nyelve, de szorb a szíve. Íme a példa: a nyelv eltűnt, de a lélek reflexei változatlanok. Németként nem szokás ma úgy, olyan praktikumnak fittyet hányva szeretni,
védeni a természetet, vagy érzékelni történelmi idők összetartozását, az idő folyamatosságát, mint ahogy ez a német író teszi. Fordítás közben hallottam-éreztem,
hogyan dörömböz a grammatikakötöttségű nyelv (a német) rácsozatán: jelzőket
halmoz, igeszavakkal önkényeskedik; vacog annak a másik, élete előtt elhagyott
nyelvnek (a „szláv melegség"-nek a németben érzett) hiányától.
Joachim Nowotny példája nem új, csak újólagos. A romantika kori szorb nemzeti megújulás vezéregyénisége, Zejler már a múlt század derekán így írt: „Csodálatos kis nép ez, a szorb. Némelyeknek szorb a gyomruk és német a nyelvük." E sorokat ráadásul maga Zejler is — németül vetette papírra.
*

Kedvező szociális körülmények között mi lehet tehát ennek a „trendnek", e
népfölbomlásnak a magyarázata? Hogy van kapcsolata a kétnyelvűséggel, ez nyilvánvaló. Elsődleges ok ugyanis: maguknak a szorboknak (legalábbis sok szorbnak)
az asszimilációkészsége.
A nyelvváltás ma már legtöbbször elhatározás kérdése,
döntés következménye. Kétnyelvű szorb szülők gyakran elhatározzák, ami vegyesházasságokban természetes szinte, hogy odahaza németül beszélnek a gyermekkel.
A nyelvváltás nekik legtöbbször valóban alternáció; ezen a kétnyelvűségfokon a
nyelvhasználat is. Nem vitás: a társadalmi érdekvonzás irányában vonul a nyelviség.
Az egy nyelv használatának természetes könnyedsége felé húz a szellemgravitáció. Mert ne feledjük: az egy nyelv emberadományunk. Embervoltunk megvalósulása és foglalata. A kétnyelvűség — ideiglenesség és szükségesség. Provizórium.
Nemzedékenként és egyedenként kell megújítani. S nem kis erőfeszítéssel.
*

Nézetem szerint a közszorbságban él egy múltban gyökerező minoritáspsziché.
Egy fordított gravitáció, mely szerint évszázadokon át minden, ami magasabb
rendű, gazdagabb volt, az német is volt (vagy lett) egyben. Az, hogy a németség az
emelkedést is jelentette. Amikor egy szorb parasztház szemérmesen zárt udvarán
— mintha Nowotny regényének egyik színterén álltam volna — az immár jómódú,
hibátlan németségű gazda három remek lovát büszkén megjáratta, vakon rákérdeztem: milyen nyelven beszél -hozzájuk, Benno Badar szorb prózaíró felelt helyette:
a lovakat a szorbok is mindig németül dirigálták, szorbul csak a szarvasmarhát.
Világos történetszociológiai magyarázat.
*

A szorb írók, művészek, értelmiségiek bautzeni klubjában többször is megfordultam. A nyelvi kizárólagosság egyetlen hangját sem hallottam tőlük. Általános
gyakorlat, hogy maguk írják szorbul és fordítják németre műveiket. Esetleg egymás
műveit is. Írni legtöbbjük németül is ír, tud írni tehát. J'urij Brezan például csak
az anyanyelvén ír verset, prózát azonban mind a kettőn. Űj „Krabat" című, szorb
mitológiából merítő könyvét megdicsérte egy berlini kritikus: lám, micsoda németség! — noha neki — így Brezan — a német „távoli, idegen". A szorb a „hazanyelve". Ha keveredik is a némettel, nem morfológiailag vagy lexikálisan, hanem
a téma kívánalma szerint. „Ha telefonról írok, németül megy könnyebben, ha gombászásról, szorbul — mondta. Prózai műveit — ú j regényét is — úgy írja, hogy
amint elakad szorbul és képtelen folytatni, ha tudja, németül viszi tovább szövegét,
és később lefordítja az anyanyelvére. Kito Lorenz nemcsak saját verseit fordítja
németre, hanem szorb olvasókönyvében, a Serbska éitankában elődei műveit is.
Kortársaival alig volt tennivalója: ők maguk írták át németre szövegeiket.
71

Ma a szorb írástudók nagy nyelvi igényességgel olyan alkotói kétnyelvűséget
művelnek, amely — közösségi érvényében — egyedülálló. Egyöntetűen vallják, hogy
a kétnyelvűség és a kétnyelvű irodalmi tevékenység emberi gazdagodást jelent.
Egyöntetűen vallják, hogy a kommunikációs hasznon túl a kétnyelvűség szellemi
haszonnal és morális többlettel is jár: megértéskészséggel más népek gondolatmenete, értékrendje iránt.
Belátható: a kétnyelvűség anyanyelvi létük foglalata. Be is látják. Kérdés azonban, hogy a szorb irodalom anyanyelvvédő funkcióját ellátja-e a jövőben. Mert
míg egyfelől feltámadt a világirodalomban is fokozottabban tájékozódó írói igény,
másfelől érvényes — ma éppen sokszorosan — a közösségi kötelem, hogy a kétnyelvűség és az óhatatlan kevertnyelvűség feltételei között élő nép nyelvi (anyanyelvi-szellemi) életének irányítását is elvégezzék. Mégpedig úgy, hogy ez a szorb
nép érdeklődési körének és műveltségi tagolódásának, rétegeződésének is megfeleljen. A kisebbségi ember léte máskülönben — Balogh Edgár szavával — a butaélet. A buta magyar, a buta szorb sorsa.
*

A kétnyelvűség és az asszimilálódás összefüggéseit a szorb példán vizsgálóban
most esetleg az a keserű prófécia marad meg, esélyerővel legalábbis, hogy nemzedékek során a nemzeti ozmózis következtében elszívódik a nép és megmarad — kultúra-emlékhordozónak — a nyelv, az irodalom. A történelemben van e r r e példa:
lásd szanszkritok, egyiptomiak, latinok. (Bár míg egy közösségnek alkotó értelmisége
van, kár népmúlásról jósolni. Mégis: Éppen Benedikt Dyrlich kötetéhez írta Kito
Lorenz a szorbnyelvűségről: „e néhány nemzedéken belül tovatűnő szép hang".)
A népi asszimiláció lehetőségével szemben, ennek ellenére jelentkezik a világban ma egy ú j mozzanat, amit antimeltingpotságnák
neveznék. Egy szűkebb, belátható körű identitás utáni vágy. Magam tapasztaltam, hogy a németből is nyer ú j
erőt a szorbság. Találkoztam egy fiatal orvossal, aki hibátlanul megtanult (Bautzenban) szorbul. Felesége is német, gyermeküket mégis szorb iskolába járatják. Amikor megkérdeztem, miért, így felelt: két nyelv több mint egy, nem? — Csak ezért?
— kérdeztem újra. Ferdén, alulról nézett föl rám, mint ahogy történelemre néznek
föl alulra sorolt népek, és elmondta, ami nem f é r föl ide a papírra. Lényegében:
a tiszta identitás vágyát.
A szorb identitásnak ma része, tényeleme a kétnyelvűség. Még az alkotóinak is.
Bár — szerintem — a versi eszmény formasatnyulása jelzi, hogy a nyelv s a nép
kohéziója gyöngül. Kétnyelvűségükben m á r nem vallják egyöntetűen, mint a szorb
író-alkotók Lorencig, hogy a vers elsősorban nyelv. A tartalom fölé kibomló nyelv.
De lehet-e kettő belőle időzsilipeken át a prózában?
Lesz-e erejük, indíttatásuk a kétnyelvűség megújítására, korúkhoz-világukhoz
igazítására jövő nemzedékeknek? Vagy engednek az egynyelvűség-gravitációnak?
Hiszen — ismerjük be — a világ egy nyelven egyértelműbb, léleknyugtatóbb: kényelmesebb. Megkockáztatom: a kétnyelvűség — kényszermegoldás. Reálpolitikai
belátásból születő vállalás.
*

„Mik is vagyunk mi?" — kérdezi a Temperamente című folyóirat egyik, szorb
irodalmat bemutató számában Jurij Koch. „A nyelv önmagában nem. A nyelv önmagában semmiképp sem." Metaforába bújik a válasz elől: „Talán egy láthatatlan,
harmadik szem vagyunk."
Később fedeztem fel, hogy ez „a harmadik szem"-kép Benedikt Dyrlich egyik
verséből, az Elégiából való. A „harmadik szem", amellyel átlát (durchsieht) mindenen. Amely német is meg szorb is; egy nyelveken túli, nyelvek mögötti jelrendszer
meglétére utal. Amelynek ösztönzésére szorbul és németül, hol szorbul, hol németül
nyílik szóra a száj. „Körülöttünk a legtöbben szorbul kezdenek írni, aztán fordítókat keresnek, elégedetlenek velük, ezért maguk ültetik át műveiket németre, és
végül mindkét nyelven egyformán jól (vagy rosszul) írnak" — í r j a az első számú
szorb kritikus író, J u r i j Koch.
72

Ez a helyzet a szorb irodalomban — a XX. század végén. S mi a közönségével,
az irodalombefogadó néppel? Kétnyelvű Serbska éitankájának német nyelvű előszavában Kito Lorenz kifejezi ama reményét, hogy „a német fordítások segítségével
ú j kapcsolat jön majd létre a szorb irodalom és olvasói között". „Sie finden mit
Hilfe der deutschen Fassungen neue Zugänge zu ihrer Literatur."
Paradox kísérlet egy népcsoport kétnyelvűségében: az elszívó nyelvet hívni segítségül az anyanyelvűség megtartására . . .
IRODALOM

Serbska

Citanka. Sorbisches Lesebuch. Hrsg. von Kito Lorenc. 1981. Verlag Philipp Reclam Jun.
Leipzig.
Koch, Juri): Das dritte Auge des Dichters. Nachdenken über junge sorbische Literatur. Temp e r a m e n t e 1981/1. 66—68.
Riese, Utz—Scholze,
Deietrich: Alltagsvewusstsein als Gesellschaftsbewusstsein. Benedikt Dyrlich: „ G r ü n e Küsse", Aufbau Verlag Berlin und Weimar. Neue Deutsche Literatur,
1981/1. 147—151.
Dyrlich, Benedikt:
Grüne Küsse. Gedichte. EdiUon Neue Texte. Aifbau-Verlag. Berlin und
Weimar, 1980.
Dyrlich, Benedikt: Von der Suche nach der poetischen Heimat. Neue Deutsche Literatur. 1981/1.
112—IIS.
Lorenc, Kito: Poesiealbum 143. Verlag Neues Leben, Berlin, 1979.
(Elhangzott a Marx Károly Közgazdaságtudományi Egyetem Nyelvi Intézetének A kétnyelvűség h á r o m vetülete című komíerenciájá n.)

VÁRNAI LÁSZLÓ FOTOGRAFIKAJA

73

Kovács István: Ördöglakat
Kovács István költő, történész, irodalomtörténész, műfordító és esszéíró egy személyben. Munkásságának a közép-kelet-európai elkötelezettség a — jellegzetes belső
egységet is teremtő — iránytűje. Kevés verset ír, az ördöglakat kilenc évvel a p á lyanyitó Havon forgó ég után jelent meg, annak szerves folytatásaként. Nem. látványos továbblépés, hanem következetes, olykor erős koncentrációt kívánó költői
eszmélkedés és küzdelem. Kötetét általános, ontológiai jellegű versek ciklusával
nyitja (Vizek, vonalak). Ezek egységes átformáltságát, belső koherenciáját olykor
erősen kiütő, a költészetben ritka szó töri meg időlegesen. A versstruktúra egészéből azonban nyilvánvaló, hogy ez a „zökkenő" szándékos, hiszen a vers nem valamely szelíd konkrét élmény esztétikai kifejezése, hanem az emberi élményvilág egészének tragikumával, disszonanciájával összehangzó, annak megfelelő, többnyire t r a gikus-groteszk megnyilatkozás. Olyan világot jelez, mélyben csupán a tények ellenében ható személyes, etikai és létérdekű vitalitás az ellenpont. A képek formálásában, asszociációs bázisában a tragikus irány egyeduralma tűnik elénk. A hasonlított a hasonlótól kap igazi döbbenetet, az önkifejezés indítéka tragikus. Az árnyékok eggyé lesznek, „mint tömegsírban az ember" (Éjszaka). A világ ilyen sugallatú
számbavétele a Megérthetetlen című versben szinte szisztematikus — földgömb, országok, ember — s drasztikus, olykor naturalisztikusan drasztikus képek sorában
jelenik meg. A föld csak a „megtébolyodott békacombok, s az idegsokkos folyók r á n gásától lökődik körbe-körbe, az országok pedig „gennytermő fonállal" vannak „földrészekké összefércelve". Ez utóbbi képben a nemzeti ütközések, ellenségeskedések
következménye kap erős kifejezést, s az emberi világ ezt valóságos iszonyattá fokozza („A szemgödrök — fészkei törtető darazsaknak"). Az erős affektivitású képek
a tönkretett lét motívumait hordozzák, kín és erőszak képzeteit asszociálják. Az igék,
igenevek szenvedő jellegűek: hunyorog, (sebhelyekkel) fölcsillagozva, (rángástól) lökődik, (gennytermő fonállal) összefércelve, behálózott, vergődő, nekiszegezve, összetapodva, pörkölődnek, szétfeslenek, felfordul. A meghittségét, otthonosságot, jó közérzetét a létélmény a költői személyiség vágyövezetébe száműzi.
Ennek az általános közérzetnek, létélménynek a konkrét motívumait t á r j a fel
gazdag történelem- és létfilozófiai sugárzással a kötet gerincét képező versek sora.
Az Ördöglakat-ciklus
a történelemmel, az Utazás' inkább a mai gondokkal néz f a r kasszemet. Az előbbi konkrétabb, az utóbbi sejtelmesebb. A történelem ördöglakatával megbéklyózott költő eszmélkedése gazdag közép-kelet-európai vonásokban, de
általános érvényű is. Személyes sorsot és históriai tudást társít. A versek izzását a
személyes sorsként élt történelem hevíti, irányukat, távlatukat a könyörtelenül pontos szemlélet, s az ajzottság ellenére is érvényre jutó higgadtság, fegyelmezettség
jelöli ki, illetve méri fel. A Térkép című, éles fényű képekből és erős gondolati koherenciából épített prózavers érzelmi telítettséggel és gondolati pontossággal nevezi
meg Kovács István történelemszemléletének karakterét.. Az a felismerése, hogy a
74

történelem kegyetlenül eltiporja a „pille-embert", megrohasztja az igazságot, átfesti
a tényeket, „őrölhetők aranyporrá a vérrögök", de mindennek egyik legfőbb oka a
történelmet élő, elszenvedő ember eszméletlensége, a sérelmeit, fájdalmait sem tudatosító létszemlélet elfogadása, az „öntudatlan seb" pozíciójának a tudomásulvétele. Kovács István történelmet és jelenkori tényeket elemző, tudatosító versei a különféle érdekekhez hajlított pusztítás, fizikai és szellemi-erkölcsi rombolás ellen
hatnak. A tudatos lét akkor is magasabb minőség, mint az öntudatlan, ha nem képes változtatni sorsán. A helyzet pontos ismerete, átgondolása, reális felmérése már
erőforrás és önvédelem. Az Ördöglakat versei illúziótlanul mutatják meg a tényeket,
erő és reménység inkább csak a költői látás merészségének, pontosságának a vállalásából sejlik föl, a tényeket bemutató, azokkal perlekedő, azokat minősítő tartás
ethoszából. Az epikus jellegű eseménysort záró, nagy erejű metafora — a fizikai
pusztulás és a legyőzhetetlen szellemi erő egybevonásával — ítélő energiává sűrűsödik: „A tábornok kezében tartotta Chopin szívét / a még mindig lüktető várost"
(Végakarat). A pusztulás, szétszóródás látványa és számbavétele az értékőrzés parancsába fordul: „Csak énekeljenek mibennünk, / kiket kiirtott az idő gazul" (Történelem). Ez az etikai imperatívusz további perspektívákat igényelne, mert távlat
híján csak tartás. A költő persze nem adhat receptet. A benne élő s a versben megnyilatkozó evidencia viszont azzal is társadalmivá válhat, hogy az értékek sorsát a
tárgyilagosság drámaiságával mutatja be. Ily módon tár fel olyan réseket a történelem menetében, melyek eleve kihívják az ép lélek ellenakcióját.
Kovács István költői szemléletének drámaisága abból ered, hogy rendkívül erős
érzéke van az értékek iránt, erőszakos pusztításuk szinte legfőbb költői tárgya. Az
ördöglakat kötet szinte minden versének ebben gyökerezik visszaszorított, fegyelembe fogott belső feszültsége. A Kultusz-évek pontos képsora a természetestől való
erőszakos eltérést, a gondolatok szabad mozgásának célirányos gátlását a megbéklyózottság, a bebörtönözöttség képzeteihez kapcsolja, s végső soron a terméketlenné
nyomorítottság képévé poetizálja. A Negyvené című novellisztikus álomvízió, a közép-kelet-európai népek (lengyelek, magyarok) történelmének, reménytelen szabadságküzdelmeinek egymásba tűnő álomképsora. Egymásba csúsznak benne a különböző idők, forradalmak, szabadságharcok, mert a helyzet és eredmény ismétlődik:
mindig túlerővel szemben, reménytelen pozícióban folytak ezek a küzdelmek, s mindig a nagyvilág cinikus közönyétől vagy még cinikusabb érdeklődésétől kísérve. Tragikusan groteszk hatású írás ez, a közismert álomkép — a futás, kiáltás, harc idején nem jön hang, nem mozdul a láb, csütörtököt mond a puska — történelmi törekvéseink jelképévé emelkedik éppúgy, mint az álom kiszámíthatatlan, aracionális
logikája.
Nem derűsebb a jelenkori Utazás sem. Nem is lehet, hiszen a költői személyiség itt is ördöglakat foglya: a történelemben a nemzeti identitás sorsát vallatta, a
jelenkori „utazásai" sem színes világlátó kirándulások. Bennük elsősorban a nemzetiségi magyarság sorsképe, mai helyzete tárulkozik elénk úgy, ahogyan azt a szabadsághivő költő létezésünk újabb disszonáns és tragikus vonásaként látja. A versek
egy része most is a sugallatzónában helyezhető el. Rejtekezik a közvetlen élmény,
az utalások nem, vagy nehezen állnak össze lokalizálható történéssé. Ez természetesen nem minősítés, hanem csupán a jelleg megjelölése. Az egységek, képek, képtöredékek sugallják a versképző indítékot. Gyakran áttetszik a versen az alkotásmód jellege: mintha az eseményesen megírt történetet törléssel, a magyarázó elemek következetes elhagyásával sűrítené verssé Kovács István, elhagyván a konkrétumok egyedi vonásait, megőrizve, fölerősítve az általánosan lényegieket. Ezek viszont általában a pusztulás, leszorítottság, erőszak logikáját és működését mutatják
be. Az elhagyások olykor groteszk-tragikumba sűrűsítik a megőrzött elemeket: „Ki
akartunk szállni, de megállt a vonat" (Utazás V). Éppen a kihagyott logikai sávot
világítja meg ez esetben a fölsejlő eszme, az öngyilkosságok sorozatára való számonkérő figyelmeztetés.
A versek második részében könnyen értelmezhető képek sora a beolvasztás, tör75

ténelemtékozlás, nyelv- és kultúrairtás tényeit m u t a t j a : „Megindultak a gyalugépek / tarolva élőkről arcot / holtakról síremléket". A tényeket, a látványt a lefojtott indulattal teli képek egyénítik, a költő személyiség — gyakran kimondottan egy
szemléleti-baráti közösség nevében is — a tehetetlenséggel vert felháborodás és szomorúság pozíciójában nyilatkozik meg: „merülő teremtés az arcunk" (Utazás I),
„ M i . . . a nagy gyakorlótérre beszököttek", „elfagyott búzabokrok borzongnak bennünk", „szánkban megköt a gipsz" (Utazás III). Ebben a lefojtottságban azonban
rendteremtő energiák feszülnek, melyek olykor a megsemmisítően szomorú-ironikus
külső bemutatásban tárulkoznak fel egyértelmű ítélkezés gyanánt (A
nagyvakáció).
Külön ciklust épített Kovács István portréversekből (A csönd fokozása). E ciklus felét a Havon forgó ég anyagából vette át. Az ú j versek közül a Szabédi László
emlékének ajánlott Telehold közvetlenül kapcsolódik az Utazás ciklushoz. Az öngyilkosság több portréversben is eszméitető motívum, a Szabédi-versben egyenesen
erkölcsi kihívás. Olyan tény, amely lehetetlenné teszi az illúziókat, nem lehet „jóhírt" hazudni. De hallgatni se lehet, a tragikus tények a csöndet is vallatják, sőt
„felfokozzák": „Talpfák koporsók emlékművek / a csönd fokozatai." Bizonyára fölvethető a kérdés: Vajon ennyire tragikus, ennyire reménytelen-e történelmi és jelenkori „utazásunk"? Lehetnek is szerencsésebb költők, akiket más tények bírnak
szólásra, az azonban bizonyos, hogy létezésünknek van egy olyan — és sajnos lényegi — aspektusa is, amelyiknek hiteles vallatója Kovács István kevés szavú és
már-már monomániásan sorsproblémás költészete.
(Szépirodaimi.)
G ÖRÖMBEI ANDRÁS

Ágh István: Napvilág
A Napvilág egyes verseiben felbukkannak Nagy László-i és József Attila-i reminiszcenciák (Mikor Rómába mentek a harangok, Feketerigók
fekete
hajnala,
Csontig-haza, József Attila csillagai és medáliái). Ezeket felfoghatjuk annak jelzéseként, hogy költői feladatvállalásának teljesítéséhez szüksége van a nagy elődök
inspirációjára. Az önvizsgálathoz — a hetedik kötet vezérmotívumához — valóban
nélkülözhetetlen a „József Attila-dac, sótlan Hölderlin ebéd, a koránkelők megváltása végett".
Egyre nagyobb kérdés, feloldhatatlan gond a költő számára az idő, a m ú l a n d ó ság. Mondhatnánk, hogy ebben semmi különös nincs, hiszen a dantei életkoron túl
(„a félidőn túli évek" — írja Ágh a Levél beteg nővéréhez című versében) minden
ember szembekerül ezzel. A lírikus ént mozgató feladat inkább az, hogy milyen
választ tud fogalmazni a sors kihívására? S van-e egyénítő vonása annak, amit
leír? A Napvilág szerint Ágh Istvánnál a szembesülést két forrás táplálja: az önmegfigyelés és a veszteségek. Mindkettőben sok a szubjektív elem, de az önmegfigyelés lehetővé teszi, hogy térben és időben tágítson szemhatárán. Nyilván nem
véletlen, hogy a kötet első hangleütése m á r bemérhetetlen távlatokat fog be. A h a sonlat nyomán az ősidők példáját emlegeti, hogy azután egy logikus fordulattal a
jövőre, a várhatóra vessen pillantást (Az első hó). Figyelmünket nem kerülheti el
az sem, hogy az idővel való szembesülésbe belejátszik az ifjúság idézése. A paraszti
múlt szép természeti képei rendre előkerülnek. S ez nemcsak annak jelzése, hogy
mennyire kitörölhetetlenek az emlékképek, arra is allúzió, hogy a költő határozott
tudatossággal törekszik a fogalmi síkok, a meditációk helyhez kötésére. A couleur
locale eszköztível egyénít. A magasságból a mélységig tűnődik a dolgokon. S r e n d r e
76

azt is megadja, hogy hol: a hegytetőn, a Balaton-felvidéken, Bakony-erdőben, hajnali utcán, a szobában, faluszélen. Különösen jellemző ebből a szempontból Árokparti virág című verse. Kétségtelen bizonyossággal mutatja, hogy a természeti jelenségeknek, tájelemeknek, a tárgyi világnak indítópálya szerepe van, ahonnan a
töprengéshez, életfilozófiai eszmefuttatáshoz lehet eljutni. Azt még iskolás válasznak
érezhetjük, hogy „tudom a titkot, (...) itt nincsenek titkok". De az egészből az
derül ki, hogy erre Ághnak szüksége volt, mert így ragadhatta meg a változásban
a létezés lényegét:
Mert virágot gyilkoltam én —
mondom a bokszoló
diófalevélnek.
Mintha semmi sem maradna helyén,
úgy kapkodok teérted,
életem,
kezemben a fény száraz virággá érett.
A Napvilágot olvasva egy ideig úgy tűnik, hogy Ágh a magány köreire, a belső
világ öntörvényű tájaira húzódik vissza (Most már, Fölfüggesztett). A dolog érthető-magyarázható lenne, hiszen a létezés küzdelmét mindenkinek egyedül kell
megvívnia. De Ágh eredendő költőiségéből következően nem bírja hosszú ideig a
bezárkózást (pontosabban, még annak látszatát sem). Közvetlen egyszerűséggel fordul a természethez, hogy a kék ég, a szilvafa, a szőlők, a nap megfigyelésével keresse a titkok nyitját. Nem panteisztikus beleolvadásról van nála szó, hanem átgondolt lírikusi magatartásról, amivel — elődök és kortársak inspiráló példái nyomán — pontos észrevételekkel és leírásokkal keresi a lényeget. A leíró—elbeszélő
elem megléte verseiben persze inkább formai kérdés. A hangsúly azon van, hogy
a természettel tágul horizontja. A kék ég olyannyira elviszi, hogy korunk kihívására
felelve a kozmoszig nyitja szemhatárát. Előbb a Röpcédula kérdéseivel, majd a
Telefon a világból soraival bizonyítja a tágítás költői erejét. Nincs törés itt, sőt az
utóbb említett vers épp azt igazolja, hogy a világból téveszthetetlenül sajátos képekkel gondol haza:
Hideg van itt, egy fehér bérc mögöttem,
idegen széltől idegenné
vörösödtem.
Otthon még dúl a szél?
gólyafészekre hánytorog a villany?
odúba világít a kenyér,
mint Hold az illanó egérre?
Persze az idő, a „múlt múltja" ú j r a és ú j r a felszínre bukkan. Nem csupán
azért, mert alkalom adódik az emlékezésre, s mert egyre növekszenek a veszteségek. Különösen a Mégcsonkább családi kör (ami szerves folytatása a korábbi családi versnek) mutatja, hogy a testvérbáty elvesztése kényszerítette az áttekintésre.
Az iszkázi múlt megidézése mellett Kormos István, Kondor Béla, Szabó István és
Simon István neveinek említése jelzi, hogy kikerülhetetlen a számbavétel. S azzal
együtt (ami talán fontosabb) az örökség felmérése. Amit a pályatársak rá hagyományoztak — a génjeikben hozott világ maradéktalan megmutatásának vágyát — tovább kell vinnie. Ágh erre elkötelezte magát, s kikerülhetetlenül felbukkan a folytatás kényszere: „én meg László tőled kérdem, szabad-e szemeddel néznem". A kérdésben az azonosulásra szorító feladat kapott formát. S a megoldás szándéka lírájának forrásvidékéhez irányította. így lett a második ciklus, a Haza-fiam számos
darabja családi vers.
A Levél beteg nővéréhez, Küldjél csomagot, Anyám lábai, Múltam múltja azt
bizonyítja, hogy a távolság, illetve az itt és ott különbsége erőteljesen foglalkoztatja
a költőt. Ezek feloldásának, megszüntetésének vágya ösztönzi arra, hogy maradéktalanul leírja a felbukkanó emlékképeket, s hol az elbeszélés, hol az áradó líraiság
vagy balladás drámaiság eszközeivel közelítse meg a hajdan voltat, a közösen megéltet. Szép példája ennek a Múltam múltja záró szakasza:
77

Gyere elvénült vén apám,
vágj rá kiherélt
csődörödre.
Te mindent, én csak keveset
hullattam ebbe a földbe,
te amott, én meg itt vagyok,
belebújok a
kukorica-zöldbe,
most
örvösgalamb-suhanást,
most lósúgást hallok
fülembe.
A múltidézés, a fiatalsággal való szembenézés f á j ó és ugyanakkor eredményeket felmutató próbatétel. Ha néhány hajdani kép, természeti jelenség, élmény válasz lehetne a költőt foglalkoztató titokra, akkor a feladat csak a legjellemzőbb
megtalálása lenne. Egyszer a kukoricás, máskor a nyári szellő vagy a rét látszik
alkalmasnak a tér és idősíkok egybevetésére, a fönt és Jent egyaránt érvényes
mondatok leírására. De az eredmény mindig kétségeket ébreszt: kifejezik-e a szavak a belső érzéseket, megvan-e bennük minden, ami a gondolatok ívén előkerült.
A kétség ú j élményeivel folytatott küzdelem egyre mélyül, s mind több energiát
igényel. Bizonysága ennek a kötet legerőteljesebb kompozíciója, a Kastélyos
purgatórium. A benső vívódás plasztikus kifejezése, a meditativ gondolatiság gazdag
jelzése. Kétségek és tagadások, vágyak és beteljesületlenségek hullámzanak benne.
A kérdésre, hogy elmondható-e ú j r a az ifjúság, kendőzetlen, de nem túl bizakodó
választ ad:
Túl közel jött az ifjúság, én
kopaszka, őszülő, rosszfogú,
rosszszívű,
rosszbőrü, rosszgyomrú. Na tessék!
Fölpofozott az ifjúság. S nem adtam vissza.
Tessék!
Ez lett belőled fiú!
Félreértenénk a költői szándékot, ha mindebből kiábrándultságra következtetnénk. A kérdések és kétségek csak erősítették Ághot abban, hogy — h a lehet —
még szorosabbra fűzze kötelékeit a szűkebb pátriával. A Csontig-haza, Elég lesz?
és a kötetet záró ciklus néhány verse azt bizonyítja, hogy a változó idő által r á mért feladatot vállalja, s a kihívásra gazdagodó tartalommal és változatos eszközökkel felel. A Napvilág küzdelmet jelez, s egyúttal azt is, hogy ennek várhatók
még további eredményei. (Magvető.)
LACZKÓ ANDRÁS

A neoavantgarde
Űttörő vállalkozás, a közelmúlt és a jelen művészeti kihívásaira történő bátor
reagálás az Izmusok újabb kötete, A neoavantgarde. Rangjából nem von le semmit,
hogy — miként ezt a könyv bevezető tanulmányát író Szabolcsi Miklós is előre
jelzi — több pontján vitára késztethet, kiegészítésre és továbbgondolásra sarkallhat.
A rendszerezés, a Jel és kiáltás koncepciójára épülő kitekintés nemcsak információbőségével tűnik ki, de a rendkívül szerteágazó áramlatok értékeléséhez egyfajta
meggyőző közelítési módot, viszonyulási lehetőséget is kínál. Persze, a feladat nagyságát akkor érzékelhetjük igazán, ha számba vesszük, mennyi nyitott kérdése van
még a század első évtizedeiben zajló avantgarde-nak is, melynek helytálló ideológiai
78

és esztétikai megítélése nélkül — a jól kirajzolódó különbségek és eltérő indítékok
ellenére — a formabontás újabb hullámaival alkotó módon aligha szembesülhetünk.
Mert amilyen fenntartásokkal kell fogadnunk a művészetek tradícióinak teljes felrúgását, a kísérletek apológiáját, legalább annyira tarthatatlan a marxista esztétika
néha ma is felbukkanó, Vanszlovtól származó nézete, mely szerint: „Modernizmuson
azt a művészetet értjük, amelyet a rothadó kapitalizmus szellemi kultúrájának válsága szült, s amely e válság esztétikai kifejezője. A modernizmust a művészet demokratikus hagyományaival, a realizmussal és a humanizmussal szembeni ellenségesség jellemzi." Másfelől, a modernizmus törekvéseiben valami egészen új, átfogó
művészi szemlélet körvonalazódik: az Umberto Eco által zseniálisan megpendített
„opera aperta", a törvényszerűségeknek makacsul ellenálló, több értelmű, esetenként
tovább bonyolódó „nyitott mű" tendenciája érvényesül. A fentiekből adódik, hogy a
dokumentumok válogatása — Krén Katalin és Marx József munkája — a neoavantgarde melletti vagy elleni állásfoglalás függvénye, benne elsősorban a mozgalom kiterjedésének és mélységének értelmezése tükröződik.
A problémák, természetesen, már magának a neoavantgarde határainak kijelölésével kezdődnek. Az a vita, mely korábban Bori Imre parttalanított avantgardekoncepciója és az aktivista mozgalmat tagadók között folyt, az utóbbi évtizedek
újító-kísérleti törekvéseivel párhuzamosan újra képződött. Egyik oldalon a tünetek
„a kapitalista rend elleni, tiltakozásnak, lázadásnak — olykor torz tudatformák között — megjelenő formái" (Szabolcsi Miklós), másfelől viszont a neoavantgarde
fogalomkörébe utaltatik mindaz, ami a realista látásmódot és stílust megkerüli.
E kérdésben alighanem a bevezető töprengéseit igazolja majd az idő, miszerint a
groteszknek és az abszurdnak — a XX. századi művészetek eme két nagy áramának — helyét nem az izmusok jelenségcsoportjaiban kell keresnünk. Nehezebben
oldható föl ugyanakkor az az ellentmondás, hogy „a groteszk és abszurd viszont
neoavantgarde áramlatként jelentkezik a kelet-európai, a szocialista országok irodalmában". Főleg akkor, ha a formabontó jegyek lecsapódását a Tűztánc-csoport körében is felfedezni véljük.
Szabolcsi Miklós tanulmányának fő erénye a szerteágazó modernista törekvések,
műfajhatárokat messze átlépő formabontó elképzelések nagyvonalú áttekintése és
csoportosítása. A korábban még négy jelenségcsoportba sorolt irányzatok itt már
lényegében — igen szemléletes megnevezéssel — a „jel"-típusú és a „kiáltás"-típusú
neoavantgarde pólusai körül kristályosodnak. Előzőben inkább a technokrata érdeklődés, a permanens technikai forradalom szemléleti eredményei sűrűsödnek, utóbbiban a társadalmi-politikai tendenciák túlsúlyba kerülésére figyelhetünk. A határok
biztos kézzel, nyilvánvalóan, itt sem húzhatók meg, s művészeti ágakként változnak
az értékelés és rendszerezés dilemmái is. Míg például az irodalomban a vizuális
tendenciák, az alkotói üzenet végletes redukciója, a gesztus túlzott uralma okoz
esztétikai problémát, a képzőművészetben a hosszan tartó avantgarde-állapot, az
alkalmazhatóság erősödő szempontjai idéznek elő gyakori értékzavarokat. S mivel
számtalan az érintkezési pont, külön fejezet e mezőnyben a szubliteratúra (főleg a
pornográfia és az erőszakos megnyilvánulások) helyének kijelölése. Egyszerű volna
őket a neoavantgarde-tól elhatárolni, ám ebben az esetben a happening, a pop, a
beat, az akcióművészet, a land-art tipikus produkciói szorulnának gyakran a szemhatár szélére.
A szakemberek között meglehetősen nagy az egyetértés abban, hogy a neoavantgarde — a század eleji izmusok logikáját követve — „a betű izmusában", a
lettrizmusban öltött először mozgalmi jelleget. Az egyes törekvések nyomon követése sem okozhat különösebb gondot, jóllehet, e téren már meglehetősen hiányosak
lexikális ismereteink. Ennek csak részben oka művészeti életünk konzervatív elzárkózása, az experimentális irányzatok hagyománynélkülisége, az okok közül legalább
ilyen szerepet játszik a kísérletekből fakadó ötletszerűség és esetlegesség, a sok
reprodukálhatatlan gesztus, csak a konkrét összefüggésekben értelmezhető jelentés
és megoldás. Az elmondottakból következhet, hogy a gyűjtemény rendkívül szűk79

markúan bánik a magyar vonatkozású neoavantgarde jelenségekkel, holott a nyugati
és a jugoszláviai magyar irodalomban, valamint a hazai képzőművészeti életben
szép számmal lelhetnénk az említetteknél kevésbé áttételes, a kultúrpolitika morózus intelmeit — a művészeti fejlődés szempontjából, szerencsére — elhárító gesztusokra. Ez egyúttal azt a megállapítást is kérdésessé teszi, hogy „az 1960—75. közti
másfél évtized a neoavantgarde fénykora". Még ha kivonjuk a vizsgálódás köréből
— miként említettük, helyesen — az abszurd, a groteszk, a mágikus realizmus
irányzatait, akkor sem tekinthetjük lezártnak a megújulási kísérleteket. Noha a
„kiáltás"-típus az 1968-as diáklázadások után valóban túljutott csúcspontján, éltető centrumait állandó mozgásban kell elképzelnünk, melyek — tekintettel az
áramlatok erős ideológiai-politikai tartalmára — a világpolitikai események h a t á sára bárhol megképződhetnek, bizonyos nemzeti jelleget magukra öltve aktivizálódhatnak. Különösen jellemzi e folyamatosság a „jel"-típusú neoavantgarde kibontakozását. Egyrészt azért, mert az a permanens technikai forradalomhoz közvetlenül
vagy közvetve kötődése révén újabb és újabb megújulásra képes (ennek szemléletes
példái a komputerköltészet vagy a kibernetikus képzőművészet — a művészetek
belső logikájából nem szükségszerűen adódó — felbukkanása), másrészt — egy-egy
formabontó vívmány, megújulási kísérlet a reveláció erejével hat vagy h a t h a t az
irányzat lefutása után néhány más nemzeti művészet erőterében is.
Azok az aggályok, melyek — lényegében a bevezető tanulmány nyitottságát és
problémaérzékenységét bizonyítva — a neoavantgarde áttekintésekor megfogalmazódnak, az antológia válogatására tekintve hibaj egyzékké szürkülnek. Persze, elöljáróban illik leszögeznünk, hogy az anyag színes, sok információt tartalmaz, s természetszerűleg — az elméleti rész megoldatlan kérdéseire nem válaszolhat. Nagyobb
gond, hogy laza a kapcsolat a kötet két része között, s az elvárható illusztratív
szerep helyett a szemelvényrész az egységesítés, a téves arányosítás f o r m á j á t választja. Elfogadhatatlan az az álláspont, mely mellőzi a magyar és a szocialista
országokbeli dokumentumokat, mondván, azok „minőségileg más gondolkodásmódot
tükröznek, mint nyugat-európai, amerikai »rokonságuk«" — jóllehet, ennek bizonyítására Szabolcsi Miklós írása sem törekszik. Az egységesítés ugyanakkor a lényegtelen jelenségek megemelésével, a lényegesek hangsúlytalan helyzetbe állításával
nemcsak az értékszempontok ellen vét. A ma már nyilvánvalónak tűnő teoretikus
mag: Herbert Marcuse, Marsall McLuhan, Abraham Moles, Joseph Kosuth, Roland
Barthes, Max Bense stb. teóriáinak részletesebb bemutatása alighanem több lenne
a híg körképnél. Arról már nem is szólva, hogy a színház, a film, a mozgásművészet nem egy dokumentuma mellé tehetnénk kérdőjelet — esetükben valóban neoavantgarde-ról beszélhetünk? Vagy csak hibás választásról, mely tovább homályosítja a tanulmányban kiküzdött koncepciót és összképet.
Nem esett róla szó, de már az avantgarde történelmi tapasztalataiból sejthetjük,
az experimentális törekvések, az anarchisztikus megnyilatkozások és a művészeteket állandóan kísértő manipuláció a tévutaknak, a kisebb ellenállásnak, a kommersz
művészet virágzásának, a bizonytalan tájékozódásnak is forrása. Hogy ez így van,
azt meggyőzően bizonyítja e gyűjtemény. A jövőben viszont a neoavantgarde-nak
azokat az értékeit lesz üdvösebb számba venni, melyek inspirációi nélkül az egyre
gazdagodó, árnyaltabbá váló és változó realizmus a kor színvonalán m á r elképzelhetetlen. (Gondolat.)
ACZÉL GÉZA

80

A szabadvers nem próza!
SZÉLJEGYZETEK SZEPES ERIKA ÉS SZERDAHELYI ISTVÁN VERSTANÁHOZ

Részletes és kritikus méltatást igényel Szepes Erika és Szerdahelyi István égető
hiányt pótló műve, a Verstan (Gondolat, 1981). Elődjeik sem szűkölködtek önálló,
eredeti gondolatokban, de mind Hegedűs Géza, mind Gáldi László inkább a nemes
ismeretterjesztés feladatát vállalja, nem a tudományos monográfiáét, s az ő köteteik megjelenése óta eltelt már bő két évtized, tehát még antikváriumban sem kaphatók; Horváth János sok tekintetben elavult magyar verstanának második kiadása
is több mint egy évtizede jelent meg, és fogyott is el.
Ha az ú j szerzőpáros nem ért volna el semmi mást, csak azt, hogy nyomukban
fölpezsdül verstani irodalmunk, és fölélénkül versolvasó közönségünk verstani érdeklődése, akkor is nagy az érdemük. Könyvük okvetlenül alkalmas rá, hogy termékeny viták induljanak meg tételeik körül. Ilyen vitaterület lesz nyilván a szabadvers megítélése.
Szepes Erika és Szerdahelyi — illetve közölt munkamegosztásuk szerint (7. lap)
inkább csakis az utóbbi — félresöprik Hegedűs és Gáldi ígéretes kezdeményezéseit,
és visszatérnek, helyesebben: Szerdahelyi visszatér a szabadvers jellemzésében Horváth János konzervativizmusához. Ahogy Horváth János kijelentette magabiztosan,
hogy „a szabadvers... voltaképp bizonytalan ritmusú próza" (Rendszeres magyar
verstan 2 , 152), amelynek divatja is idejét múlta (153), úgy az ú j monográfia is csupán versszerűen tördelt költői prózának tartja, nem pedig igazi versnek (1.: 12, 26,
143, 160 stb.), leszögezve, hogy a szabadversnek nevezett forma hangritmus tekintetében semmiben sem különbözik a prózaverstől (167).
Még szerencse, hogy Szerdahelyi aztán itt-ott ellentmond önmagának — ebben
is Horváth János-i hagyományt követve, aki pl. Petőfi Apostolát már nem tekinti
szabadversnek (i. h.). A szabadversről vallott őskonzervatív nézeteit azzal próbálja
igazolni Szerdahelyi, hogy szerinte bármely — tetszés szerint kiválasztott és művészeten kívüli — szövegbe beleolvasható vagy benne is van időmértékes vagy hangsúlyos-ütemező ritmus. Eltúlozva egy ilyen talált szövegrészlet tendenciáit, „mintaszerűnek" tartja a belőle kimutatott ritmust (168). Erre csak annyit, hogy az
egyébként jól ritmizáló szerző itt — a bizonyítás kényszerétől sarkallva — lehangolóan igénytelen a
ritmusigényében...
Engem határozottan meglep, hogy Szerdahelyi nem jön rá: ez a probléma korunkban jól megközelíthető ténykérdés. Jól kidolgozott programmal bele lehetne
táplálni egy nem is túlságosan nagy teljesítményű számítógépbe egyrészt különféle
típusú nem művészi és prózai irodalmi, művészi szövegeket, másrészt szabadverseket, utasítván a masinát, mutassa ki: megvan-e az utóbbiakban például az azonos
jellegű verslábak jelölő mértékben (szignifikánsan) nagyobb sorozatossága, mint az
előbbiekben, a nem művészi és művészi prózában. Ugyanezt meg lehetne tenni 2—4
szótagos hangsúlyos ütemeket kerestetve, ugyancsak abból a célból, hogy van-e értékelhető fölénye a szabadversnek a prózával szemben. Ha van — és nem nagy
merészség előre megjósolnom, hogy lesz! — ilyen jelölő értékű különbség a prózai
és a szabadverses korpusz közt, megdől mind Horváth Jánosnak, mind Szerdahelyinek a tétele a szabadvers prózaiságáról.
De ha minden várakozásunk ellenére sem lelne a számítógép a szabadversekben
lényegmeghatározó, szignifikánsan nagyobb gyakoriságú ritmikai sorozatosságot,
mint a prózában, akkor is leszögezhetjük: a verssorokra tördelés nem csupán holmi
teljesen esetleges, formális cselekedet, hanem bennfoglalt olvasási utasítás a mai
közönségnek: a sorokra tördelés alapján keressen és találjon a szövegben versszerű
lüktetést: gondolatritmust, illetve hangritmust, lehetőleg mindkettőt. Ez a rejtett,
6 Tiszatáj

81

szabadabb ritmus benne lehet ugyan a prózában is, csakhogy ott a közlésnek ez a
„csatornája" nem nyílik ki. Hadd emlékeztessek itt Kardos László régi kísérletére,
verssorokra tördelt Livius-fordítására, amely ekként vált lírává, ekként tárult föl a
ritmusa (bővebben erről „Költői rébuszok" című könyvemben, 23—6). Nem véletlenül hangsúlyozom a mait a közönség jelzője'..ént: ez az olvasási utasítás nem egyéni, nem a költőtől ered! Történelmileg alakult ki, nyílván nem lehetett meg a középkorban, amikor a verssorokat még prózaként, egyfolytában írták. Akkor a szervesen hozzájuk kapcsolódó zenei dallam rejtette ezt a társadalmi ösztönzést, hogy a
szöveget versként értékelje a befogadó. (A Szepes—Szerdahelyi szerzőpáros véleménye ebben kissé eltér az enyémtől: vö. 25.)
Szerdahelyivel az nehezíti, bonyolítja a vitát, hogy olykor maga is fölfüggeszti
merev tételét. Bemutatja például Illyés Három öregjének egy részletét, és elismerésre méltó önkritikával veszi észre, hogy ha ez rímtelen is, mégis átmenet a nem
vers—szabadvers és a négyütemű felező magyar tizenkettes közt (433). József Attila
Tömegjéről, Külvárosi éjről, Téli éjszakájáról is elismeri, hogy „időmértékes, ütemhangsúlyos és aritmikus szövegrészek nem szimmetrikus alakzatokban, hanem a
szabadvers felé közelítő szeszélyességgel váltják egymást", és e kevert ritmusnak
oldottabb, továbbfejlesztett lehetőségeit mutatják föl (515).
Betáplálhatjuk-e ezeket a verseket még szabadversként képzeletbeli számítógépünkbe? És ha ezeket már nem, akkor hol a határ, mettől tekinti teljesen szabadversszerűnek, tehát szerinte prózaszerűen szeszélyesnek a ritmikus és nem ritmikus részek szeszélyes váltakozását. Ha viszont rájön, hogy nincs ilyen határ,
ahogy ezt Hegedűs és Gáldi már tudták, akkor mit ér a sokszor hangsúlyozott tétele a szabad vers prózaiságáról?
öncélúvá válna, ha ezen a téren vitáznék tovább a szerzővel. Sokkal hasznosabb, ha megtalálva látszólag szögesen ellentétes felfogásunk közös pontjait, ezeknek alapján fogalmazok meg néhány alapelvet a szabadvers kutatása számára. Az
elsőt tulajdonképpen már ki is mondtam, rámutatva, hogy ezt olykor Szerdahelyi
sem tagadja: kötött és szabadvers közt nincs éles határ! A teljes kötöttségtől a
•„prózaszerűségig" számtalan átmeneti megoldást találhatunk.
Alighanem egyetértünk abban is, hogy valamely versforma nem azáltal válik
teljesen kötötté, hogy a közönség egy adott időben felismeri-e kötöttségeit, hanem
hogy megvannak-e ezek objektívan a szövegben. Az alkotó egészen egyéni módon
is megkötheti, ritmizálhatja szövegét (bár ekkor is társadalmilag objektív ritmusalapokra épít), ha következetes, így is kötött verset teremt. Anekdotába kívánkozik,
hogy nem is olyan régen egy középiskolai tankönyv Kosztolányinak a „Tanár az én
apám"-jával kívánta szemléltetni a szabadverset a diákokkal:
„Tanár az | én apám. || Ha jár a | vidéki j
városban I gyermekek || köszöntik | ősz fejét, j
kicsinyek | és nagyok, || régi | tanítványok, j
elmúlt | életükre || emlékezve, I lassan \
leveszik | kalapjuk. || Mint az | alvajárók...
j "• Stb.
Ha rímtelen is a költemény: végig szabályos, felező négyütemű tizenkettes! Nem
szabad-, hanem kötött vers! (Fölösleges kitérő volna vázolnom, hogy a félsorok gépies és erőszakolt 4j2 tagolásával szemben milyen alapon „merészelem" szilárd
meggyőződéssel 3|3, sőt.2|4 tagolásokkal is ütemezni a szöveget.)
Kosztolányi versével nagyjából egy időben keletkezett a fiatal Illyés Gyula
„Szerelem"-ciklusa. Igazi verstani példatár a kötött és a szabadvers közti átmeneti,
rímtelen, magyaros ütemezésű strófákra. A ciklus 4. darabjából:
„Ússz el, | lobogó nap, |
ússzatok el | felhők, |
hold szép | gondolája, \
ússzatok | emlékek. |
82

Kertünkben
| alattad |
úgy fekszem, | örök ég, |
mint e \ vízállás, mely
napról-napra \ apad:"...
Kötött vers ez kétütemű hatosokból, azzal az egyedítő sajátsággal, hogy aránylag
gyakori bennük a ritkább 2|4 ütemosztás. A verset nem ez lazítja, hanem
előzménye
a szemelvényünknek. A közvetlenül megelőző versszak:
„Szavak, szavak, \ kik úgy keltek
máskor, mint |' megdobott | veréb-raj,
nesztelenül j suhanjatok \
az esti á- | hítat szélén."

|

Megzökkent a 2. sor kétes háromüteműsége is, a 4. sorban szót kettévágó ütemhatár is. Ha azonban a lazítás következetesen az egymás után sorjázó versszakok
megszabott sorában bukkan föl, már ismét egészen közel állunk a kötött vershez.
Az 5. darabban a versszakok 1., 2. és 4. sora kétütemű hatos, a 3. viszont 8 szótagos, és ritmusa a felező nyolcasé és csonka, háromütemű gagliardáé közt ingadozik:
„Itt élek | köztetek, |
Hallgatok, \ beszélek |
S úgy érzem távolról néma
Népek, barmok | néznek." Stb.
Weöres Sándor verse, a „Forróövi motívumok 3." már szabadvers a javából, ha lényegében magyaros ütemezést kíván is:
„Világos, világos az idő,
virágok hajladoznak a réten.
Az idő álmában fordul,
mi is álmunkban
fordulunk.
Füvek borzolódnak a réten,
világos, világos az idő."
Hasonló fokozatosság van a kötöttebb és föllazítottabb időmértékelt szabadversek közt. Hogy ezek olykor mennyire nem prózaiak, erre ragyogó példa a Mesternek, Füst Milánnak ebből a szempontból is meglehetősen jól föltárt életműve. Nézzünk csak bele azokba a dicsérő bírálatrészletekbe, amelyeket a költő maga szedett
össze, és csatolt példátlanul merész öntudattal kötete függelékébe! Az idézett méltatok egy része a magyar szabadvers megteremtőjeként ünnepli őt: közöttük Kosztolányi ismételten is. Mások viszont már igen korán tagadják alkotásainak szabadvers voltát: Nagy Zoltán 1914-ben, Kolnai Aurél 1922-ben, Radnóti Miklós és Vas
István 1934-ben. Komlós Aladár is csak annyi engedményt tesz, hogy Füst verselése „a szabadvershez közeledő" módon „egyéni".
Annak igazolására, hogy milyen hosszú távon kötött és sorozatos ez a ritmus,
a költő ismerői számára fölösleges idézgetnem a „Gyertyafénynél"-t, „Az igaztevőhöz" sorait vagy az „Objektív kórus" több darabját (Naenia egy hős halálára, Kívánság). Ezekben világosan láthatjuk, hogy alkotójuk mondanivalója következetesen
két szótagú, hárommorás verslábakban hullámzik. Persze olykor — nem gyakran! —
pirrichiusok, spondeusok tarkítják a hosszú sorokat. Akkora szabadságot csak elvétve enged magának, hogy a nagy többségükben emelkedő, jambikus lüktetést
trochaikussá fordítsa vissza akár a sor elejétől kezdve, akár úgy, hogy a 13—14
szótagosra elnyúló sort a közepe táján úgy vágja ketté sormetszettel, hogy csonka
versláb keletkezzék.
Ha elmélyülten lapozzuk Füst Milán kötetét, nyilván találunk olyan költemé6*

83

nyeket is, amelyekben a jambusféléket gyakrabban gyorsítják anapesztusok;
a trocheusokat daktilusok. Más költők időmértékelt szabadverseiben néhol
négymorás, három szótagos verslábak válnak uralkodóvá. Köztük említhetném
Lőrinc több fiatalkori versét, például a „A költő és a földiek" címűt, vagy a
lat: a Sátán műremekei"-t:

illetve
épp a
Szabó
„Tár-

..őt látod, a mozgó
!|u u
!_
|—
viperalángot,
Ú U U|Á
a tüzet, amit
széthurcol a mozgó
- Í . I u u j_ I ember a földön, a tengereken,
Á U U| J_ U U| J_ U U|Á
o parázsagyu
gondot,
U UÁl U U Á | a
tűzkigyókat
U Á| U Á|U
a mult s a jövő
U Á I U UÁ
üveghegyein tul, a nyugtalan
önzés
U - | U UÁ| U U
Á IU U Á |—
gyújtogató parazsát, a
tüzet..."
Á U U|Á U U | Á U U | -

-

Szabó Lőrinc szabadverse már oldottabb, mint a Füst Miláné. Ha r a j t a is túllépünk, sok példát találhatunk rá, hogy a két és három szótagos, három- és négymorás verslábak jóval szeszélyesebben váltakozhatnak, de még ettől sem válik teljesen prózaszerűvé a vers; mint ahogy nem válik attól sem, hogy a Füst Milán-i
mintánál sokkal gyakrabban fordul meg a sorok emelkedő és ereszkedő jellege.
Nem állítom, hogy begyömöszölhetjük az összes magyar szabadverset a magyaros ütemezésre hajló és az időmértékezett típusú — esetleg még valami „szimultán
ritmus" feliratú — verstani skatulyába. Még azt sem, hogy minden értékes szabadvers okvetlenül ritmikusabbnak bizonyul jelenlegi tudásunkkal vizsgálva, mint a
próza átlaga.
De ha Kassák sok-sok nem ütemezhető és nem időmértékes szabadversére gondolok, mégis feltolul bennem a szinte nem is tudományos, hanem lelkiismereti kérdés: üssem r á j u k a leíró verstani szemlélet alapján azonnal a verssorokra tördelt
prózaiság bélyegét (még ha Szerdahelyi hangsúlyozza is, hogy ez nem
értékítélet!),
vagy latolgassam-e inkább: nem az én készülékemben van-e a hiba, nem volna-e
helyesebb harcot indítanom olyan lappangva létező ú j egzakt kategória feltárásáért,
amely mégis a prózától elválasztva jellemzi a Kassák-szabadvers hangzó ritmusát?
Prózainak minősíteni: könnyű, önkritikusan kimondani, hogy nem ismertem —
nem ismertünk! — még fel minden kategóriát, ami m á r eleven a modern magyar
költői gyakorlatban, nem tudatosítottuk még magunkban a már működő hangzásformákat: nehezebb. De talán mégsem terméketlen.
S itt aztán okvetlenül fölvetődik a leíró és a funkcionális verstan viszonyának
a kérdése is. Félreértés ne essék: most, a funkcionális verstan kibontakozásának
idején is okvetlenül el kell ismernünk — egyetértve Szepes Erikával és Szerdahelyi
Istvánnal — a leíró verstan létjogosultságát. (A leírónak a funkcionális vizsgálat
melletti szükségességéről magam is írtam: Lírai igefüggvények stilisztikája, 7—11.)
Vajon nem volna-e érdemes föladni hellyel-közzel a mereven következetes leíró
szemléletet, hogy fölfedezzük: azoknak a szabadverseknek jelentős részében is meg84

lelhetjük a hangzásbeli versszerűség tényezőit, amelyekben eddig nem találtuk meg
a próza véletlenszerűségénél jelentősen gyakrabban a ritmikai sorozatosságot, rendezettséget?
Hadd folyamodjam egy nem is egészen képzeletbeli példához! Vajon nem mutat-e a prózánál lényegesen nagyobb hangzási rendezettséget egy olyan három szakaszból álló rímtelen, változó sorhosszúságú szabadvers, amelynek ugyan nincs a
próza véletlenszerűségénél erősebb időmértékes vagy ütemes-hangsúlyos lüktetése,
de: a három szakaszt egymáshoz viszonyítva, nagyon is más és más bennük a hoszszú és rövid szótagok aránya, hányadosa, szignifikánsan eltér a magas- és a mélyhangú magánhangzóknak, a zöngés és zöngétlen mássalhangzóknak az aránya és
így tovább?
Lehet-e az ilyesféle rendezettségeket kizárni a szorosan vett vers keretei közül
csak azért, mert a leíró verstanok még nem fogadták be: s szabad-e kivált akkor,
ha kiderül, hogy az ilyen statisztikailag jelentékeny gyakorisági különbségek, versrészek közti kontrasztok részt vállalnak a mondanivalóból? Rendkívül csökönyös
embernek kellene lennie annak, aki ilyesféle kérdéssel találkozva, továbbra is régi
hadállásait próbálja védelmezni. Szerdahelyit én rugalmasabb szerzőnek tartom.
Ha pedig itt valamélyest lazít a felfogásán, akkor számára is nyilvánvaló, hogy
épp a leíró és a funkcionális verstan küszöbét át-átlépve gyarapíthatja magát a leíró verstant is. A szabadvers eljövendő kutatóinak ajánlatos megszívlelniük, hogy
a vershangzás szabályosságának, rendezési elvének föltárásához ne a verssor vagy
versszak, szakasz felől induljanak el csupán, hanem az egész felől is, vizsgálván,
hogyan viszonyul a hangzásegész a részeihez: a versszakokéhoz, a változóbb hosszúságú szakaszokéhoz és verstételekéhez (ezen szakasznál nagyobb elkülönített egységet értek). Ezt a megközelítést akkor is szükségesnek tartom, ha egy adott szabadversnek például időmértékes jellege is van, elszórt rímei is vannak („A líra: logika" 228—9, 236—7).
A leíró verstan határain túl persze azonnal a következő alapkérdésekkel találkozunk:
— ha kötött verset elemzünk, föl kell tárnunk, milyen viszonyban van a vers
változó indulatmenete a versséma állandóságával? A nem vulgarizáló szakember
nem fogja megszorítások nélkül szajkózni a „tartalom és forma egységének" a tételét. Helyette az egység és az ellenkezés dialektikáját figyelve juthat el jó alkotásban a végső egységhez. Közben szükségképpen a költemény szeleteinek, szegmentumainak részmondanivalói és hangzása közti ellentmondások, feszültségek értékelésére kerül a hangsúly az esetek nagy többségében;
— ha viszont szabadverset vizsgál, akkor a „milyen viszonyban van a vers
változó indulatmenete a változó versformával?" kérdés óhatatlanul a megfelelésekre, az egymást támogató összhangra fordítja a figyelmet. Hiszen érdemes-e elhagyni a kötött formát másért — mellőzve az elhibázott alkotásokat, és nem tekintve
kivételes hatáslehetőségeket —, mint azért, hogy a legkülső, a hangzó forma minél
hatásosabb, hatékonyabb összhangban lehessen a tartalom különféle rétegeivel?
Ilyesféle elveket azonban már semmiképp sem szabad számon kérnünk alapjában véve igen hasznos és lelkiismeretes ú j verstanunktól.
TÖRÖK GÁBOR

85

SZÍNHÁZ

„Távollátó" kalauz
EGY ÚJ SZÍNHÁZI KÉZIKÖNYVRŐL

A húsz esztendővel ezelőtt közreadott műanyag fedelű Színházi kalauz hetvenhárom forintos árban sokak otthonába eljutott. Kézikönyvvé lett. Nemcsak a Száz
híres regényhez hasonlatos tartalomismertetések okán, hanem olyas történeti hivató
kozásokkal, életrajzokkal, képekkel, amelyek nemcsak tartalmi eligazítással szolgálnak, hanem az érdeklődő a színházi élet hangulatát is maga körül érezheti. Most
Vajda György Mihály és Szántó Judit szerkesztésében a negyedik bővített és átdolgozott kiadás két vaskos kötetben, 168 forintos árban kínálja magát. Aligha mindenki otthonába eljutható ambícióval, inkább könyvtárak szabad polcára. S ha tartalmában nagyban mélyült és gazdagodott a kiadvány, népszerűsítő feladatából
sokat vesztett azzal, hogy a képek, rajzok elmaradtak a mostani változatból. Amelylyel a színháztörténet stílusainak, nagy előadások pillanatainak képszerű s éppen
ezért nagyon nyomatékos felidézéséről mondott le.
Az ókortól napjainkig ível ez az áttekintés, alapos kortörténeti eligazítókkal, tartalmi ismertetésekkel. Erényeit mutatja az is, ami a kiadásokba ismétlőén visszatér.
Jó kétharmada, mondhatjuk elismeréssel. A húsz esztendővel ezelőtti kiadással öszszevetve észrevehető, hogy a huszadik századi mellett a történeti anyag is gazdagodott. Most, örömünkre, benne találjuk egyebek között Kálidásza Sakuntaláját, Ruzante Csapodár madárka című játékát, szerepel kínai színjáték, olvasható Marlowe,
Wedekind, Goldafen, Fredro, Miczkiewicz, A. K. Tolsztoj, Jarry. S ami egykor Majakovszkijjal abbamarad, most a jelenkorig jut el, azzal a nagyon is gyakorlati feladattal, hogy a színházi kalauz a mindennapi színházi élet igényes munkáinak akar
összefoglaló könyve lenni. Nem óhajtunk okoskodni arról, hogy érdemleges-e mindaz, ami a két kötetben olvasható. A szerkesztés elfogultságát legfeljebb a folyamatos gyakorlat igazolhatja, de hát ez is oly forgandó.
A hiányokról inkább.
Épp abban a jelben, hogy a könyv nem valamiféle mennyekben lakozó szempontok szerint akarja szelektálni a világ drámairodalmát Hanem az irodalmi igényesség és a jelenkori színházi tapasztalat, a gyakorlat által vezetve óhajt aktuális
segítséggel szolgálni. Gyakori előadása miatt olvasnunk kellene Szép Ernő Lila ákácát, aztán "Marlowe II. Edwardját, Brecht átdolgozása okán is, aztán Büchner Leonce és Lénáját, Csehov Platonovját is hiányoljuk. És szűkösen mutatkozik a
kelet-európai dráma. A bolgár Radicskov, a román D. R. Popescu, Maliziu és a
horvát Bresan Paraszt Hamletje helyet érdemelne. Szegényes lajstromot mutat
a mai szovjet dráma, egyebek között Gelman, Vampilov, Rozov hiányával, s
ugyancsak ezt mutatja a lengyel dráma számbeli sora. Más természetű gondokat
tudunk a csehekkel kapcsolatban. Ahogyan a nyugaton elhunyt Háy Gyula
— nagyon helyesen — jelen van a kötetben, oktalan szemlehunyósdi Pavel
Kohut Ilyen nagy szerelem című művével elbánni. Vagy nem tudomásul venni Havel Kerti ünnepélyét, amit a budapesti Katona József Színház is bemutatott, O. Da86

nek kitűnő munkája, a Negyven gazfickó pedig a 68-as események után is szerepelt
hazai színpadon. De nem folytatjuk. Általános színházi gyakorlatunk párlata mutatkozik ebben az enciklopédiában is. Amely a külföldi drámairodalmat inkább szereti
a nyugati művekkel azonosítani. S a közép-kelet-európai munkák többnyire kénytelen jelenvalóságot reprezentálnak. Nemegyszer felülről való biztatással, a kultúrpolitika szempontjának megnyilatkozásaképp.
A Kalauz távolbalátó lencséje hibátlan szinte. A közellátó optika zavarokat
mutat.
A magyar drámaválogatás dolga közelebbről is vizsgálandó terepünk. A Kalauz
egyik társszerkesztőjének szövegét idézzük, amit a Szocialista dráma útja című fejezetben ír (II. k. 35—36. 1.). „A felszabadulás után vagy egy évtizedig inkább csak
tapogatózott (mármint hazai drámairodalmunk — A. L.) és néhány, emigrációból hazatért írónk (például Háy Gyula, Gergely Sándor) munkásságától eltekintve, inkább
csak olyan témákhoz fordult, olyan módszereket alkalmazott, amelyekre a szovjet
drámairodalom mintát talált. Azután lassanként megindult a maga lábán, és egyszerre csak jelentős alkotásokkal gazdagította irodalmunkat. Németh László epikus
szóbősége és finom pszichológiája, Illyés Gyula lírai alakteremtő ereje, Illés Endre
intellektualitása, Darvas József szenvedélyessége, Dobozy Imre tiszta szerkesztése,
Mesterházi Lajos elégikus finomsága és felelősségtudata . . . Szocialista színházkultúránk ismerte fel, ki volt és mit jelentett Füst Milán vagy Barta Lajos a magyar
drámairodalom történetében, az adott teret kibontakozásra Hubay Miklósnak, Sarkadi Imrének, Örkény Istvánnak."
Hosszan idéztük Vajda György Mihály szövegét, okkal, hogy ellentmondásaira
és következetlenségeire rámutassunk.
Mindenekelőtt az idézet írója elfeledi: a felszabadulás utáni évtizedben jobbára
a papír-drámairodalom
élhetett. Ami nem a szovjet eredmények másolására törekedett, hanem a sajátos dilemmák megfogalmazásával küzdött, éppen ezért nem kerülhetett színpadra. Örkény Voronyezsétől kezdve soroljuk Németh László tucatnyi
drámáját, melyek között is egyik legkiválóbb, a Széchenyi ebben a Kalauzban sem
található. Tamásitól még az ördögölő Józsiás sem kellett, Remenyik kegyes engedékenység folytán bábjátékkal és kuruc kori anekdotával kaphatott színpadot. Nem
soroljuk az első évtized további szomorú tényeit, nézzük V. Gy. M. állítását! Hubay
kiteljesedését dicséri, s mégis az általa szerkesztett Kalauz az 1941-es Hősök nélkült
jegyzi, s a sikert harmadrészben csak neki mondható Egy szerelem három éjszakája
című musicalt. Valóban, a kiteljesedés időszakának nyomát nem látjuk a könyvben
Hubayval kapcsolatban; tehát a C'est la guerre ciklus valamelyik remek egyfelvonásosát és a Színház a cethal hátán című nagyigényű látomását. Amivel egy drámatörténeti mulasztását is jóváteheti a kötet, mert első komédiánk, a Balassi Menyhártról szóló, finoman beillesztve megtalálható Hubay munkájában. Aztán: Sarkadi
halála napján, délelőtt határozta el a Madách Színház az Elveszett paradicsom bemutatását, a döntésről szerzője már, feltehetőleg, nem értesült — épp a Tiszatájban
Horvai István vallomásában olvashattuk. Az Oszlopos Simeonnak jó ideig várakozni
kellett, amíg a Madách Stúdiójában közönség elé kerülhetett. Mindkét mű joggal
szerepel a Kalauzban. De Sarkadi egyik művének bemutatóját se érhette meg. Szocialista színházkultúránk késett felismeréséről helyesebb volna beszélni. Illyés Gyula
drámaírói kiteljesedésében is az elmúlt huszonöt esztendőt látja hangsúlyosnak,
mégis ama lefokozottan emlegetett időből válogat mint szerkesztő, a Fáklyaláng, a
Dózsa György mellett csak a Különc képviseli a későbbi említett kort. (Noha a Dózsa újraíródott Testvérek címmel.) Illyéssel kapcsolatban a válogatás fáradt reflexeit
véljük felfedezni, mert hiányzik a monumentális mű, a Tiszták, s egy vígjáték. (A Bölcsek a fán, a Tűvétevők, a Dupla vagy semmi.) A Kegyencet, amit talán a legkiválóbb műnek érzünk, a kötet felületes minősítéssel Teleki László Kegyencének
függelékeként két mondatban elintézi. Nemcsak az író, a kritika és drámatörténet
is elmondta: Teleki eszméi nyomán Illyés új müvet írt. S hozzá még egy pontosí87

tás: az első bemutatója nem az éveken át halogatott Madách színházi előadásához
kötődik, hanem a párizsi Vieux Colombier nevéhez — örökös szégyenünkre. Illés
Endre kiteljesedését is az utóbbi negyedszázad érdemének mondja az esszéista s mint
szerkesztő, mégis csak a felszabadulás előtti Törtetőket szerepelteti.
De a minősítő jelzők ellent- vagy semmitmondó értelméről is érdemes volna tűnődni. Szóbőségét felemlítve Németh Lászlónak, kérdezhetjük, hát nem lírai indíttatású az?! Maga Németh mondta: a drámaírás neki a veremben vergődés m ű f a j a .
Lírai robbanás tehát, s nem epikai ihletettség — mint Vajda mondja. S ugyan: csak
Mesterházit jellemzi a felelősségtudat? Illyés és a többiek színpadi igénybejelentését
nem a köz iránti gond érzete vezette? De ne részletezzük tovább elv és gyakorlat
ellentmondásait. Tekintsünk a Kalauzba; miként vélekedik a magyar drámáról.

Beszédes az, ami hiányzik.
Tamási Áron az Énekes madárral van jelen. Írók s dramaturgok elégszer elmondták, mit jelent (jelenthetett volna?!) a magyar dráma és színház életében a
Csalóka szivárvány és az ösvigasztalás. Mindkettő hiányzik a Kalauzból. (Itt jegyezzük meg, milyen suta összegző értelmezés olvasható Tamási mesés példázatával kapcsolatban. Hogy a Jó győz a Rosszon. „Á mesének ezt az egyszerű igazságát azonban
a huszadik század embere megvetően n é z i . . . " A cinikus ember — legfeljebb így lehetne pontos az állítás.) Sütő András a Csillag a máglyánnal szerepel. A Lócsiszár,
a Káin és Ábel pedig nemcsak itthoni és New Yorkig ható élményei okán, hanem
összefüggő gondolatsora, trilógikus szerkesztésével is együtt követelne helyet. Csurka
István munkásságát a szerkesztői ízlés nagyon vállon veregeti. A Deficit, vagy a
több mint évtizedes, a magyar dráma egyik legnagyobb hazai sikerét jelentő Döglött
aknák hiányzik a könyvből.
Eleddig műveket említettünk. Ennél súlyosabb, hogy szerzők is
hiányzanak.
Hogy a Vendégség, a Tornyot választok és tucatnyi színpadi mű írója, Páskándi
Géza méltatlan arra, hogy ebben az áttekintésben magyar drámaírónak neveztessék.
Amiként Száraz György, Görgey Gábor, Gyurkovics Tibor, aztán a Kétfejű fenevadot vagy az Octopust író Weöres Sándor. Az utóbbi évtized egyik legnagyobb drámai és színházi sikerét megért mű, a Caligula helytartója és szerzője, Székely János
se található benne. Kocsis István folyamatos színházi jelenléte is nyomatékos érv
abban, hogy legalább a Bolyaival helyet kapjon az összefoglalóban. Nem találjuk
Kós Károlyt a Budai Nagy Antallal. Katona Bánk bánjától Illyés Gyuláig ívelő történelmi drámák sorában pedig megkerülhetetlen munka. Ha itt van, helyesen, Déry
Óriáscsecsemője, itt kell szerepelnie Mészöly Ablakmosójának is. Mert különben m a gukba fagyasztottak alkotók és művek; s nem a magyar dráma összefüggései láthatók.
S mert Mészöly Ablakmosóját csaknem húsz évvel ezelőtt néhány előadás után el
kellett süllyeszteni, azért ki nem tudható érték a magyar dráma életéből. Színházi
közállapotunkat jelzi az is, hogy azóta se bátorkodott elővenni. Annyi h a r m a d - n e gyedosztályú külföldi munka inkább szolgálhatta, gyakran széllelbélelt külsőségekkel a színházi élet „frissülését". Hogy fennen s fentről való pártolás (gügyögő gyámolítás?) ellenére mégse haladunk?! Tán ez is a konszolidáció természetrajzához
tartozik. Egyszer még a színházat játszó Magyarország is felfedezhető. Most inkább
lefedezhető állapotát éli.
De a Kalauzra visszatérve.
Egy másik súlyos zavarról. Ezt pedig az ismertetéseket követő színháztörténeti
összegzések szerkesztőileg át nem gondolt anyaga jelenti. Néhányat említsünk a tárgyi tévedések közül: Shakespeare II. Richárdját 1976-ban nem mutatta be a Nemzeti
Színház, Tamási nem 1934-ben, hanem 1933 őszén írta az Énekes madarat, Pirandello IV. Henrikjének ősbemutatóját nem a Pünkösti-féle Madách Színház mutatta
be, hanem a harmincas évek első felében a debreceni Csokonai Színház Forgács
Sándorral a címszerepben. A nagybányai színház csak próbálni kezdte O. Goga kitűnő fordításában Madách Az ember tragédiáját De a román előadás mégsem lett
valósággá, mert a rendező Rappaport Ottó Izraelbe települt. Mindmáig csak részle88

tek hangzottak el románul a Tragédiából a bukaresti színművészeti főiskolán a vizsgarendező Seprődi Kiss Attila érdemeként. Majakovszkij Buffó misztériumát pedig,
a Kalauz állításával ellentétben, előadták hazánkban: a Nemzeti Színház, csakhogy
az átdolgozó Komlós Jánost íróként tüntették fel. A szerzői jog különös értelmezését a méltatások is jelezték. Csurka István a Ki lesz a bálanyát nem 1969-ben írta.
Többször nyilatkozta: első munkája volt, ezzel jelentkezett a Vígszínházban. Könynyebb műveket kértek, s utána való bemutatónak ígérték a Bálanyát. Megszületett
A szájhős, Az idő vasfoga, de a Víg csak halogatta a premiert. Majd a Thália Stúdió 1969-ben vitte színre. Érthetetlen következetlenség, hogy P. Handke Kasparjának
hazai bemutatóját számon tartja a kötet (a debreceni egyetemisták mutatták be), de
egyetlen adatával nem veszi figyelembe a kiváló együttest, az Universitast, amely
Ruszt József vezetésével talán legjobb színházunk volt a hatvanas evekben. Csokonai Karnyónéja, Illei Tornyos Pétere éppúgy repertoárukban szerepelt, mint Shakespeare és Balázs Béla műve, aztán a Pilinszky-oratóriumból készített A pokol nyolcadik köre, vagy Genet Cselédekjének magyarországi bemutatója is őket dicséri. Más
természetű következetlenségek: Shakespeare Macbeth címmel irt drámát, s az adattár mégis csak a Lady Macbetheket tartja számon, s nem tudatja, hogy a címszerepet sok kiváló előd után a Nemzetiben Sinkovits Imre is alakította. Ha jelentős külföldi együttesek vendégjátékát említi, például Brookékat, akkor miért nem következetes és tudat Ljubimov Hamletjéről, a bukaresti Nottara Athéni Timonjáról?
Bántó az adattár főváros-centrizmusa. Ami jó tíz éve már kopni látszik színházi
közéletünkből, de — mint a Kalauz szerkesztői gyakorlata mutatja — nem eléggé.
Sok közepes budapesti előadás pontos nyilvántartásban szerepel, s aztán következik
az obligát-odavetett mondat: „a darabot többször bemutatták vidéken is". Csakhogy
a dráma élete a színház. Színháztörténet pedig nem a drámát, hanem jó vagy rossz
előadásokat, a megelevenülés minőségét volna hivatva számon tartani. Ebben az optikában nem említi például az adattár, hogy a Hamletet Mensáros László, a Peert
Linka György is játszotta Debrecenben, hogy a Chaillot bolondját nemcsak Gobbi
Hilda jegyezte Pesten, hanem Dayka Margit Szegeden, Ivanovot Bács Ferenc Miskolcon, Rajhona Ádám Kaposváron alakította, hogy a Bachhánsnőket nemcsak Kazimir Károly, hanem Ruszt József is, Kaposváron színpadra állította. A Vígszínház
bukott Bernardájáról tudomást vesz, de az ugyanekkori, a Tháliából elmenekült Horváth Teri szolnoki nagy sikerét nem tartja említésre érdemesnek. Sok helyütt ötletszerű a rendezők, színészek említése. Brecht Galilei élete című munkájának bemutató időpontját megtudjuk, de hogy Bessenyei Ferenc alakította, azt m á r feledi a
cikk írója. Számon tartja, hogy Horvai István rendezte a miskolci Arturo Ui hazai
ősbemutatóját, de hogy Sztankay István emlékezetes alakításának is köszönhette sikerét, azt már feleslegesnek tartja megjegyezni. S annyi jó vagy kevésbé sikerült
fővárosi Rómeó-alakítás említése mellett ugyan miért nem érdemli meg Soós Imre,
hogy legnagyobb szerepe legalább adatszerűen számon tartassék?
Stilisztikailag is kimutatható az erőltetett Budapest-központúság: a „legemlékezetesebb" jelző például sose utal vidéki előadásra. A színháztörténeti anyag következetlen kezelése másképp is mutatkozik. Van, ahol — s ez a természetes — 1980-ig
t a r t az előadások szemléje. Máskor az ősbemutatóknál elakad, mint Tamási Énekes
madaránál, amelynek emlékezetes előadásai Tompa Miklós sepsiszentgyörgyi, marosvásárhelyi munkájának köszönhetően az elmúlt évtizedekben következtek. Vagy: az
Ahogy tetszik számon tartása 1918-cal elmarad, pedig az utóbbi évtizedekből a Madách színházbeli vagy a kaposvári előadásra mindenképpen emlékezni kell.
Egy bizonyos névmágia is felfedezhető ebben a színháztörténeti adattárban. Amikor m á r „klasszikusnak" számító rendezőkre (Major, Kazimir, Várkonyi...), alkotókra hivatkozhat a cikk szerzője, akkor hivatkozik. De ha fiatalabb korosztályhoz
tartozó rendezők előadása kerül szóba, akkor elegáns stílbravúrral legtöbbször „elfelejti" jelezni a produkció személy szerinti kötődését. Hogy például a miskolci Lorenzacciót Beke Sándor, Osztrovszkij Zivatarát Illés István, a Józsefvárosban A tavasz ébredését Ács János rendezte, a debreceni Kasimir és Karoline színpadra állí89

tója az akkor még főiskolás Hegyi Árpád Jutocsa. Az is megdöbbentő, hogy Illyés,
Hernádi és más hazai és külföldi drámák színpadra állítója, Sík Ferenc egyetlen
adattal se érdemel említést, Sarkadi-, Füst Milán-drámák kapcsán hasonló sorsot él
Pártos Géza, a veszprémi példát kigyújtó Lendvay Ferenc, Pethes György; a T a m á sit, Sarkadit, Károlyi Mihályt rendező Beke Sándor, de nem találjuk Kerényi I m r e
nevét, Ibsen Peerjét, B. Johnson Volponéját, Tamási Énekes madarát emlékezetesen
színpadra vivő Gali Lászlót sem. A könyv pedig színházi, s nem drámai kalauznak
mondja m a g á t
Nem színháztörténeti teljességet kérünk számon a kötet szerkesztőitől. De ötletszerűség helyett következetes szempontúságot igen. Minőségi s demokratikus jelben
összefogott adattári rendszerességet.
S ebben a törekvésben egy másik mulasztásról is. A könyv múlt századi és még
a század eleji előadásokkal kapcsolatban számon tartja, hogy ősbemutatóját vagy
emlékezetes előadását Kolozsvárott rendezték, ám az utóbbi fél évszázad határokon
túli magyar színházi előadásairól, talán három adat kivételével, mit se tud. Mintha
az egyetemes magyar színháztörténetbe nem tartozna bele egy kassai, szabadkai vagy
marosvásárhelyi előadás. Színháztörténetünk az irodalomtörténetnél a jelek szerint
évtizedekkel hátrébb tart. Pintér Gondnokának magyar nyelvű ősbemutatóját pedig
Taub János rendezésében a temesvári Állami Magyar Színház tartotta Szabó Lajos,
Fábián Ferenc és Sinka Károly főszereplésével — Románia-szerte nagy elismerést
szerzett előadásként tartják számon azóta is. Capek R. U. R.-jének első magyar nyelvű előadása is élőbbről való. A Vígszínház előtt már három évvel, 1921-ben bemutatta Faragó kassai színháza. Bornemisza Magyar Elektrájának eredeti szövege is
mindeddig Kolozsvárott hangzott el a hetvenes évek közepén, a nemrég elhunyt
Horváth Béla rendezésében. S amikor Németh László darabjainak ismertetését több
mint fél oldal üres hely követi, ugyan m i a magyarázat arra, hogy a Villámfénynél
temesvári, szatmári premierje, vagy A két Bolyai pesti bemutatója mellett a m a rosvásárhelyi előadása nem szerepel az adattárban? A Fáklyalánggal kapcsolatban
jelzi, hogy a győri színház ezzel nyitott. Szégyellnivaló előadással — tegyük hozzá.
De hogy a Tompa Miklós rendezte, a Gellért Endre nevével jelzett budapesti előadással egyenrangú marosvásárhelyi — Illyés Gyula dicsérte ilyen magasan — szóba
jöhetne, ez már a Kalauzzal kapcsolatban túlzott igénynek mutatkozik.
A Tartuffe 1980-as miskolci előadását is tudatja a könyv, de a kiváló szabadkai
produkciót, Harag György rendezésében, amit Szegeden is láthattunk, azt m á r valamiféle szemlesunyó színháztörténeti értelmezés szerint nem illik említeni. De Haragra utalva még: drámákat sorolhatunk, amiket emlékezetes és kivételes előadássá
emelt. A Barta Lajos Szerelmének eddigi leginvenciózusabb marosvásárhelyi előadását pedig a hazai szaksajtó is elemezte. Említhetjük az újvidéki Csehov-előadásokat,
amik egyenértékűek Horvai István vígszínházbeli értelmezésével, s h a az Éjjeli menedékhely cikkírójának joggal „emlékezetes" a Madách 1956-os előadása, sajnáljuk,
hogy ugyanezt nem mondja a kolozsvári Harag-elképzeléssel kapcsolatban. Ha Örkény Macskajátékának bemutatóit New Yorktól Varsóig sorolja, ebbe ugyan legalább
a városnév említéséig miért nem tartozhat be Marosvásárhely, ahol Kovács György
rendezte. Olvasom Gárdonyi Borjával kapcsolatban: „Utoljára 1974-ben adta elő a
Déryné Színház." Tévedés ez is: igazán megtisztelő és emlékezetes pillanat részese
lehettem 1980 augusztusában a marosvásárhelyi színház sepsiszentgyörgyi vendégjátéka során, amikor Ruttkai Éva gratulációjának örvendhetett Ferenczy István, Mózes Erzsébet és az egész társulat. Effajta hiányok hosszan sorolhatók Kassától Újvidéken, Temesváron át Sepsiszentgyörgyig. Tucatjával említhetnénk e kötet történeti
emlékeztetőjébe kívánkozó adatokat De h á t nem egy rövid dolgozat föladata annak
tudományos és érdembeni összegzése, amit az 1969-es Magyar Színházi Lexikon, s
ennek nyomán sok más kiadvány, egyebek között ez a Kalauz sem végzett el. Nagyon ideje volna már a Magyar Színházi Intézet összefogásával alapos, az egyetemes
magyar színháztörténeti anyagot összegző és értékelő kiadványok közreadása.
90

Ellenvetéseinket, hibákat, hiányosságokat soroltunk a Kalauzzal kapcsolatban.
Abban a reményben, hogy minden vonatkozásban jelenkori és élő kézikönyvvé lesz
a következő kiadásban. Révkalauzi biztonsággal.
E mostani sok tekintetben túlzottan is modernnek tűnik fel. Mert olyik színházi
estére Kalauz-nélküli járattal utazhatunk.
ABLONCZY LÁSZLÓ

Színfalak között és mögött
A SZEGEDI PRÓZA ÉVADJÁRÓL

Bő évtizede szoktatja Szeged színháza kevés aktív, annál élénkebb passzív közönségét: nagy drámáit nem a színfalak között, hanem a kulisszák mögött játssza.
Ennélfogva aztán panaszra nincs oka, agyonhallgatják (a pletykák világa mindig
színes, pikáns), jóllehet ilyesfajta hírverést szívesen elengednénk — de hát mit
tenni, a szegedi színház (elsősorban a próza) még mindig a tapogatózás, útkeresés
stádiumánál tart. Erre az évadra pedig egy esetleges kibontakozás esélyének megragadása körüli ügyetlen igyekezet, majd annak elszalasztása nyomta rá bélyegét.
Kézzelfogható eredmény mindössze, hogy az 1978-ban bezárt óépületen, a tetőzet kijavítása után, végre nekiláttak építői a teljes rekonstrukcióhoz, mely a jövőre esedékes centenárium-határidőre már semmiképpen, de legalább 1985-re (az újabb határidőre) befejeződhet — talán.
Az elszalasztott esélyt úgy hívják: Ruszt József. Már a prózai műsortervet nehéz
csatákkal brusztolta ki a tanács illetékeseinél, s mint utóbb kiderült, ebben a küzdelemben ejtették kölcsönösen az első komoly, gyógyulatlan sebeket. Ruszt fiatal
társaságot csalogatott Szegedre, többük még főiskolásként játszott itt az előző évadban, hosszabb útra készülődött velük, s amíg helyzete nem stabilizálódik, olyan
programmal akart indulni, ahol kevésbé ismert darabokkal — kevesebb a kockázat
is. Hanem a szegedi próza mély és elhúzódó válsága nemigen kedvezett efféle nekifutásnak. Ruszttól gyors, látványos teljesítményeket vártak, miközben ő határozott
választ beadványaira, garanciát ahhoz, hogy feltételeket (anyagi és erkölcsi támogatást) kap egy ütőképes társulat építésére (merthogy például a személye révén
szerzett minisztériumi kölcsönstátusokra sem az ő emberei kerültek). Leegyszerűsítve a dolgokat: Ruszt hallgatólagosan is a színházvezetés átszervezését sürgette,
egy új — másutt régen kialakított, majd át is alakított — struktúra következtében
annak ígéretét, hogy a prózai részleg egyenrangú partneri viszonyra léphessen a
zeneivel, mire a karmester-igazgató személye, úgy látszik, nem biztatta eléggé.
S mint rendesen lenni szokott, ha akut gondok megoldását az időre hagyják, fáziskésésben zajlottak le az események. Egyéb ajánlatok ösztönzésére Ruszt József elunta a várakozást, Zalaegerszegre írt alá, szűz területen csinálni ú j színházat —
Szegeden pedig csak ezután állítottak a színházvezetés iránytűjén: hogy e tempótévesztés minő kihatással leend a jövőre, pillanatnyilag csupán sejthető, mivel
Ruszt oldalán elég sokan jelentettek távozást, nemcsak művészek, a régóta nélkülözött fiatalok, de műszakiak, akikből mindig mindenütt tetemes a hiánylista. Rusztra
tudniillik, rendezői személyiségén túl, színházszervezőként, színészvonzó pedagógusként támadt égető szüksége a városnak — örök talány, hogyan engedhették futni,
miután majd két esztendeig szemezgettek vele, művészeti tanácsadóként „édesgették" . . .
91

Zajos közönségsiker nélkül múlt el az évad (előadásain, nem ritkán, a sikerrel
karöltve nélkülözték a közönséget is). Az opera hozta magát, mint máskor. B e m u tatták, pontosabban a régi repertoárból fölújították a Toscdt, a Nabuccót, ú j b e t a n u lásban, rendezésben, s e sorok írásakor mai magyar opera ősbemutatóját tervezték
még, Szőnyi Erzsébetét, Szakonyi darabjára, az Adáshibára, ami a szezon végéről
föltehetően őszre megy át, amiképpen tavalyról is úgy csúszott át az idei szezonra.
Műsornaptára az operának meglehetősen vérszegény képet mutatott, havi elosztásban: három premierhez négy-öt fölújítás (pontosabban repertoáron tartás), soványka
ajánlat néhai szebb időkhöz képest, amikor évadonként 15—20 operát mindig ki
tudtak állítani. A próza becsülettel szállította újdonságait a Kisszínházban, havonta
20—26 előadással, mérsékelt látogatottságtól övezve; a fent említett válság okán
mindössze egyetlen darab bemutatóját hagyták el, Whiting ördögökét, melytől Ruszt
lépett vissza, amikorra kedvét szegte a sok huzavona. Így is letette asztalra Shakespeare Cymbeline-jét
és Gorkij drámáját, a Zikouékat, hazai újdonságokként; míg
Halasi Imre rendezésében Bibbiena Calandriája, illetve a „mai magyar d r á m a "
skatulyájából elővezetett Uborkafa, Urbán Ernőnek az ötvenes évek viharaitól megtépett szatírája, a darab reinkarnációja jelentett eseményt.
CYMBELINE alakja köré valószínűleg a leggyengébb d r á m á j á t kerekítette
Shakespeare. E kategorikusnak tetsző kijelentésben persze erősen fönntartva a szerző
névjegyét; fejedelmi ocsú ez. Keletkezésének idejét is, körülményeit is vitatják,
megkérdőjelezik a hitelességét — így vagy úgy, annyi valószínűnek látszik, 1609 táján született, a Pericles és a Téli rege között, netán a strattfordi önkéntes száműzetésben. Vagyis mindenképpen kései mű, keserűséggel vegyes megbocsátással, a
kiábrándult ember békülékenységével. A Cymbeline sok szempontból A vihar előszele, bár operai szövegkönyvekbe illő képtelenségek érzelmi fennsíkján jár. Nagyjából három motívuma szálazható ki: a love story, a hatalmi konfliktus (Róma
haddal vonul a britek ellen) és Cymbeline magánéletének gubancai (hívének, Belarius-nak eltávolítása az udvartól, aki ezért cserébe ellopja fiait, s a j á t j a k é n t neveli
föl Wales kietlen hegyei között stb.). Körülbelül Cloten haláláig így is feszesen
szerkesztett, igazán mesterkézre valló — ám ezt követően eluralkodik benne a rögtönzöttség, esetlegesség, míg be nem lép (amolyan euripidészi deus ex machinaként)
a megoldást hozó fordulat. Személyesen Jupiter száll alá a mennyekből, s hirdet
igét: „azt gáncsolom, kit szeretek, hogy az ajándék késve kedvesebb legyen". A gonoszak meghalnak, a jók elnyerik jutalmukat. Iachimo töredelmes vallomást tesz,
így a hirtelen támadt „szeressük egymást gyerekek" békülékenységhullámban ez
egyszer ő is megússza a büntetést. Nyugodtan mégsem távozhat a néző. Gyötri
ugyanis, miféle érdeke fűződik például Iachimónak ahhoz, hogy jágóira vegye a
figurát, ha máskülönben nem olyan; miért dőlnek be annyian annyiszor a látszatoknak, máskor meg a két szemüknek sem hisznek, senki sem ismer föl senkit. Aztán
ez a Cymbeline? Mit sem okul a történtekből, komikusan ingatag, kicsinyes király
marad — bár az sem elképzelhetetlen, itt leplezi le szándékainak inkognitóját
Shakespeare, s a tényleges brit uralkodónak üzen általa.
A darabot csak párszor játszották hazánkban, még a múlt században: a k k o r t á j t
fordította le Rákosi Jenő, utóbb, 1955-ben, Lator László. Szegeden Vajda
Endre
szövegével ment. Tán a fentiekből is kiderül, merész ötlet volt kihalászni — éppen a dráma koronázatlan királyának bőkezű ajánlataiból. Merész, bár csöppet
sem meghökkentő. Ruszt hasonló vállalkozásainak egyikét volt szerencsém látni,
még Kecskeméten, akkor és ott a Periclesből igazi gyöngyszemet csiszolt. Ebből
haloványabbat. Mint annyi más Ruszt-celebrálta színházmisén, ezúttal sem hatástalan az előadás szertartásos pompája. Csikós Attila térszerkezete, a középen forduló
ritmikus lejtővel, kivált pedig a föntről aláhulló rozsdaarany, hátulról világított
rongyfüggönnyel (mely némileg azonos funkciót hordoz Borovszkij Hamlet-függönyével) adja a látványt, Schäffer Judit jelmezeinek hajnalpír-színezetével. Mindez
a zenére lélegzik, hol aktívan, hol passzívan, a színpadi történés hangulatára: Ruszt
a muzsikát ezúttal is a dráma vezérmotívumaira poentírozza, vagyis nagyon tudato92

san idézgeti vissza. Általános emberi tulajdonságok kinagyításával, aktuális politikai
gesztusok morzejeleivel üzen a mába, a szerteágazó cselekményt igyekszik összefogni — úrrá mégsem lesz rajt'. Valószínűleg azért, mert a szöveget a jeleneteken
belül húzta meg, sarkítva azokat, ahelyett, hogy jó néhányat elhagyott, esetleg átcsoportosított volna. Miként tette néhány figurával, melyeket bátran rajzolt át.
A címszerepet például egy szánalmas vigéc pipogyaságára fokoztatta le Mentes
Józsefiéi, hogy mellette Barta Mária Királynőjének számító, hidegvérű gonoszsága
tendenciózusaiban érvényesülhessék. Szalma Tamás Iachimója a legizgalmasabb, s
bár tehetséges munka a kamaszosan robbanékony Nemcsák Károly Leonatusa is,
az egészen más karakterű tavalyi Truffaldinójának tündöklése elhomályosította.
A CALANDRIA szerzője, Bibbiena Bernardo Dovizi, hozzávetőlegesen annyit ért
meg a XV. századból, amennyit a XVI.-ból, ámbátor egyikből sem túl sokat.
X. Leó pápa bíborosát a szülőfalujáról tartjuk számon, mint Erasmust Rotterdamról,
vagy Csere Jánost Apáczáról. Többet mond azonban felőle, ha kortársát hozzuk
szóba, Machiavellit, s a Mandragóráját, noha a Calandriát megtartó ötlet pántjai,
humorának, dramaturgiájának gyeplői, hátra is, előre is meghosszabbíthatóak:
Plautus, Boccaccio, Goldoni, Shakespeare, Balzac például rögvest jelentkezik az iskolapadból, pajzán históriákból készültek ők is ám. S e névsorolvasás azokra korlátozódik inkább, kik a szegedi színházban bizonyítottak már. Mint Goldoni, tavaly.
A Két úr szolgáját Truffaldinónak hívták, Nemcsák Károly (akkor még f. h.) játszotta — ami pusztán azért sem érdektelen, mert most nyílik alkalma Nemcsáknak
megismételni bravúrját. Ezúttal egy Fessenio című hasonszőrű figura pepita térdnadrágjában, s mint maga mondja, nem két urat, egyenesen háromat szolgál.
Ősrégi tapasztalat, színházban a néző nem érzi lealacsonyítónak a szórakoztatás
csiklandó formuláit. „Ha a szükség úgy hozza, nevén nevezzük a gyereket" — így
a prológ, világos beszéd, s szó mi szó, nem sokat takuvakuznak, csűrik-csavarják,
írem szomszédolnak sikamlós fantáziáért, szabadszájúságért. Színdarab Szegeden,
16 éven felülieknek, római bíboros tollából: nem m o n d o m . . .
Három úr szolgája tehát Fessenio. Calandróé, aki bugyuta, bárgyú s egyéb alliterációk fölcicomázottja; feleségéé, aki Fulvia, s nő létére is képes arra, hogy
szarvakat növesszen; végül Lidióé, aki elveszett testvérhúgának szoknyájában cserkészi be magát pásztorórázni Fulviához, s akire éppen ezért — hogy teljes legyen
a ribillió — ki más vethetne szemet, mint maga Calandro, a lovag, személyesen.
Így aztán „ugyanazért epekedik f é r j és feleség", tetézvén a zűrt, hogy az egymást
kereső ikertestvérek ellenkező nemű inkognitót választanak. S mert mindketten valamiképpen megélik a szebbik nem „állapotát" — egyikük valóságosan, másikuk
színleg — annál elementárisabb érvényt szerezhet szerzőnk a női természetről vallott, feltehetően már akkor sem egyedüli véleményének: „az asszonyoknál nincs
hiszékenyebb jószág a világon". Akad persze itt különb fölismerés. A boldogságát
kereső ember elveszti önmagát — szigorúan lemeztelenítve körülbelül ez lehetne
a darab messze elragozható alapgondolata. El a tehetős vén trubadúr, lovag Calandro, el a bájait tündérfiatalságának romjain végkiárusító feleség, Fulvia, de el a
fess Lidio, sőt a mások tanácsaira igazán nem fanyalodó Fessenio, hiszen őt is
orránál fogva vezeti a szobalány. A ruha- és személycserék zsongító kavalkádja
közben arról is cseveg Bibbiena, hogy a nő úgy védekezik, közben támad, vesztesen
is a győztest, leleplezetten is a leleplezőt játssza, s eme orcátlan tulajdonságával,
hogy mindig a nyertes pózában tetszeleg, nemcsak szorult helyzetein képes úrrá
lenni, hanem a férfiakon is (már amelyiken).
Lajos Mari fordította a darabot, gördülékeny, jól mondható, borsos áthallásokra
engedékeny szövege azonban meríthetett volna mélyebb kanállal a mai argóból:
a textus elbírná. A vendég Menczel Róbert térhatású, ritmikus utcarészlet-díszletében (mi ízléses kötéltáncot lejt valóság és stilizáció között) szférák zenéjére lebegnek elő a peplonba borított álarcos szereplők, mintha panoptikumfigurák szállingóznának holmi időkriptából. Kár, hogy ebből a jelenetből csak kettőre futja. Halasi
Imre másik ötlete viszont félsikerű. Ugyanarra a színészre osztani az ikertestvére93

ket, önmagában nem rossz — miután azonban amúgy is sok a gubanc a cselekmény
szálaiban, e szerepösszevonás akkor bonyolít túl, fölöslegesen, amikor egyszerűsítenie kellene inkább. S Forgács Péternek sincs elég eszköze a két figura szétválasztásához. Javára szól viszont a rendezésnek, hogy stílusa egységes, fölismerhető.
A színészvezetés olyan, szabatosan alig leírható mozzanatairól beszélek, melyek a
címszereplő Mentes Józsefből vagy Nemcsákból patakzanak. A mozgások ritmusa
eltalált, csak a szövegmondásban kívánni több színt, elevenséget egyikük-másikuknál. Vágvölgyi Ilona több darabra elegendő poént „bedolgozó" jelmezeinek harsány
felhangja, Mentes és Király Levente (Ruffo) szereparca, a maszkmester Mánik
László bűvészmutatványa. Ám mindkettő úgy él igazán, hogy Mentes is, Király is
rááll a fiatalok hullámhosszára, fölveszi szín játékviláguk frisseségét, ruganyosságát,
suhogását, hamvas bumfordiságát. Ilyen szellemesnek, ellenállhatatlanul kacagtatónak nem láttam még Mentest. S alig-alig marad mögötte Egerváry Klára a kelleténél élemedettebb Fulviája.
A ZIKOVÉK kitűnő Csehou-dráma. Gorkij írta, alcíme szerint jelenetek egy
család életéből; két részben — amit m á r a színlapon tesz hozzá szegedi (magyarországi) bemutatójának rendezője, Ruszt József. Miért környékezett Csehov? Talán
mert itt is megjelenik az ominózus fegyver, aminek el kell sülnie, ha m á r egyszer
előkerült, vagy mert Szofja olyanokat mond, hogy „az élet ködben, semmiségekkel
telik el", aztán „az ember mindig szeretne egy kis boldogságot", Pavla meg imigyen
szűri a szót: „másképpen kellene élni"? Esetleg mert Antyipa Zikov akkorát, de
akkorát tud sóhajtani a végén: „hej, ha én most nekidurálom magam, még a föld
is beleremeg"? Tudhatom?
Valami titkos szorongás, félelem neszez benne, szeretetszomjúság lengedezi át.
Van, aki az alkoholba menekül, más a cinizmusba menti magát — társadalmi nyomorúságok elől, nem itt, nem először és nem utoljára. Amivel mégis más hang ez
a Csehov-drámákénál, arra születésének dátuma és körülményei szolgálnak magyarázatul. Az 1905-ös orosz forradalom bukását követően, száműzetésében írta Gorkij.
Ezért hát a flegma erdész fortyogása, hogy a forradalom kinek kell már. S ezért
bújkál a figurákban reménytelen ábránd, délibábos készület valami távoli, tán el
sem jövendő nagy ünnepre. Vesztett illúziók értelmiségi depressziója? Arra kell
gondolni, hiszen ellentmondásos, forradalminak nemigen mondható ideológiája szerint — ha jól hallom — nincsenek hasznavehetetlen emberek, csak kártékonyak,
aztán „lehetetlen nem szeretni, minden öröm a szeretetből fakad", ugyanakkor „a
jóságnak ebben az életben nincs helye", s az igazságot nem lehet kiötleni, h a n e m
ki kell érdemelni, munkával. Ez a palló vezet a túléléshez, a munka. S szegrőlvégről idesorol a kinézett idegen, a német üzletember Hewern finánclogikája: „sehol
sincs olyan nagy szükség arra, hogy gazdag legyen az ember, mint Oroszországban,
ahol csakis a pénz ad függetlenséget és megbecsülést". Csak a századelőn? Csakis
Oroszországban?
Eleven figurákat írt Gorkij, nagyon karaktereseket, s Ruszt ötleteit, emberismeretét, fantáziáját is láthatóan a darabnak ez az erénye rendezi csatasorba.
Csikós Attila cúgos szobadíszlete: nyírfahuzalok erdei tisztásán deszkatákolmány,
kapuszerűséggel, kerítésszerűséggel körülkanyarítva, régies bútorokkal elnehezítve;
a nyírfákat kicserélni, s a Cseresznyéskerté
lehetne akár. Nincs persze semmi szégyellnivaló ezen a rokonságon. Egyszerűen csak arról van szó, hogy Ruszt is tudomásul veszi, amikor előadásába komponálja, az orosz vidéki élet moccanatlanságát,
fojtott levegőjét, és azokat a hatalmas, mély, gondolatágyazó, titkos vágyakat szikráztató csöndeket, amelyek leginkább Csehov színpadáról ismerszenek. Nincs rikító
szín, egyetlen kihívó vonal Vágvölgyi Ilona jelmezein: állig begomboltak, diszkréten
elegánsak. Hanem Ruszt színészvezetése az most, ami rabul ejti a nézőt. Szemrehányás eddig sem érhette, hogy érzéketlen az úgynevezett nagyrealista darabok
iránt, ezúttal azonban mintha megbűvölné színészeit. A címszereplő Kovács János
például teljesen levetkőzi korábbi szereparcait, melyek a sorozatban kapott hasonszőrű figurák természetes lenyomataival kísérték sokáig. Pontosan az az önmagát
94

fölküzdő ember, seif made man, aki szereti, ha minden egyszerre tárul föl előtte,
s akinek volt is, maradt is a lelkében jóság, csak éppen nem találja annak helyét,
noha keresi folyton. Húgát, Szofját, Fekete Gizi játssza nagy lelki tartással, mint
akit őszintén foglalkoztat a gondolat, miként szabadíthatná meg az embereket félelmeiktől. Szalma Tamást dicséri, ha Misájáról előbb kedve támad az embernek töprengeni: valami mocorog benne, tehetség vagy kukac — aztán kiderül róla, legszűkebb környezete is félreismerte. Pavlát Deák Éva rajzolja puha grafittal színpadra, nem sok kétséget hagyva afölött, senkihez sem tartozik ebben a családban.
Ahogy Safranek Károly eszköztelen, rideg Sohinja mondja: „homokot szórt a gépezetbe". Barta Mária Celovanyevája aggódik érte, az anya tanácstalanságával, aki
jószerivel letudta szülői kötelmeit a kolostori neveltetéssel, aztán képtelen sorsukat
kézbe venni, teng-leng á világban, oda csapódik, ahol befogadják. Muratovot Király
Levente szkeptikus erdészként hozza színpadra: elvből lopja a napot, s meggyőződése, korpa közé keveredett. Gyürki István német precizitással kivasalt Hewernje,
odahagyva nagytorkú stílusát, mind színesebb megoldásokra képes. A mindenkitől
félő, unatkozó Pavla sóhajtja valahol: azt szeretné, ha mindenki mosolyogna.
Mint ünnep előtt, amikor már mindent előkészítettek, kitakarítottak, és fáradtan,
csendes örömmel várják a nagy napot. Ilyen nosztalgikus készület Gorkij Zikovékja
a szegedi Kisszínházban.
Az UBORKAFA szatírahősei viszont harmadvirágzásukat élik itt immár. Hősei,
mondom, hiszen valójában ők, és nem az őket beszabályozó élethelyzetek virulensek
ma is — szatíráról lévén szó, a fiktív cselekménnyel álcázott történések, a parasztországból iparországba masírozó gazdaságpolitikánk ballépései, mára történelmi kövületek csupán. Három évtized távolából, az ötvenes évek kritikus nosztalgiadivatján, úgy föst, nem akármilyen darab az Uborkafa. Éles tölténnyel tüzel célpontokra,
ahová megszoktuk, hogy vaktöltényekkel lődözünk csupán. Sántha Cézárnak, az
útkaparó-ivadéknak fölvirradt a napja negyvenöt után. Olyannyira föl, hogy egy
látszateredményeket hajhászó sikerpolitika kísérleti f a r m j á n kulcsfiguraként
csöppen a mély vízbe, mint Pilátus a Credóba. Villámsebesen kivakaródzik e botcsinálta
káder, zsírfoltos kalapját simléderes sapkára cseréli, kuláklány feleségét szemrevaló
titkárnőre, s megittasulva a váratlan fordulattól, mely igazgatóhelyettesé teszi, forradalmasítja a szőrgyártást. Bepalizza az ecsellői kirendeltség vezetőjét, a község
tanácselnökét, s elkiáltja a vezényszót, áttérni a gyűjtésről a hatékonyabb termelésre, megnyírni a teljes élőállat-állományt. S mivel a szőr nem máshoz kell, mint
a nemezgyártáshoz, hogy a mezőgazdaság az ipar malmára hajtsa a vizet, e blődli
sztoriból az agrárországot megváltó vas és acél országának menetindulója sikolt,
s bömböl recsegve — valóságos hangszórókról — a Kisszínházban. Pipacspiros függöny fogadja a nézőt, márványterem az igazgatói rezidencia. Csak pipiskedve érni
el a kilincset; balról termelési grafikon, jobbról versenytábla, néprádió, meg a népvezér ismert portréja, búzatáblákban. Menczel Róbert díszletszobái közül a tanácselnöké sem igen más, mindössze töpörödöttebb, bensőségesebb; a faluképbe komponált Góczán porta viszont virtikli-népszínműves, s a kordivatot mártogatják hol
a népviselet, hol a munkaruha öblítővizébe Vágvölgyi Ilona jelmezei is. Böhm
György főleg a végkifejletben igazított a darab fazonján, mikor a hatalom karhatalommal übereli magamagát, s hogy á főbűnösök „prémiumosztásakor", a nullásgéppel elvégzett nyírások után, föltetszhet a nézőnek, nem egyedi vezetői privilégium
a kopaszság. Halasi Imre rendezői ízlését dicséri, ha nem az igéket ragozza: a tulajdonneveket avatja korfestő figurákká. Miközben megengedi a szatírát!
Király Levente Cézárja gyorsan belejön az igazgatásba, viseli káderlottón nyert
méltóságát. Nemcsák Károly eltalált Szente Gézája maga a megtestesült rációszocializmus: kidomborításaival, beretvavágásosan fölnyalt frizurájával, jelszavazó
beszélésével, elnyújtott tuskólépteivel a folyton éber, két lábon járó osztályharc.
Legjobb formáját hozza Gyürki István, karvalykörmöket növesztve Sólyom Aladárnak, aki nem szakember ugyan, de él-hal az ügybuzgóságért. Kortalan vezetői
dilemma emészti Mentes József tanácselnökét: hogyan kompenzálja, kifelé, féktelen
95

önzését, hiúságát. Minden vállalkozáson rajta t a r t j a szemét, minden ötletet kisajátít
magának, s közben azon vívódik, kinek a látszatát keltse, a vonalasét vagy a patriarcháét. A három titkárnő közül Deák Éváé valósággal lubickol, fickándozik a
protokollelső árnyékában, Fekete Gizié csúszó-mászóbb, amint az osztályidegen sarjadékoknak tanácsos, ha föl akarnak kúszni az Uborkafára, Bor Andrienne
Piroskája pedig szemüveges, kartársnőies, álfrigid.
Ennyi mindössze, ami elraktározható, megmarad a krónikáknak, érdemben,
Szeged 1981/82. színiévadjából. Sok? Kevés? Majd elválik.
NIKOLÉNYI ISTVÁN

c v & é v t
Az írószövetség vendégeként járt Magyarországon Juhani Salokannel, a Parnasso című finn irodalmi folyóirat főszerkesztője. Salokannel szerkesztősé-

günket is fölkereste. — Vendégünk
volt Hana Suchá szlovák írónő, a Slovenské pohíady szerkesztője.

IMRE LAJOS METSZETE

96

