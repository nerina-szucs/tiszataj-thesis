tiszatáj
¡4O

FÄNJ

¡ r

. ~ a

•

—

,

----

ni

I Ñ I I Í '-L

M'Vii-^

Ha Kosztolányi neve valahol elhangzik, írja Nemes Nagy Ágnes, „minden arcon
átfut egy kis derű, mintha ki-ki egy kedves, családi emlékére gondolna, vagy egy friss,
tengerparti utazásra. Népszerűsége intim, személyes, és hogyne volna az, hiszen maga
volt a személyes szeretetreméltóság, két lábon járó cáfolata annak a fel-felmerülő lélektani elméletnek, miszerint a művészet kompenzáció, hogy a művész életbeli hátrányait,
fogyatékosságait egyensúlyozza művével; a mi költőnk körül... semmi efféle árnyék,
a mi költőnk szép, nagy tehetségű, daliás, családjának becegyereke, női karokkal koszorúzott, férfibarátsággal övezett, elitsiker és közönségsiker gyors hódítója... a mű
maga... árasztja a hosszú távú vonzerőt, azt a rögtönös és folyamatos bioáramhatást,
amelytől a mi költőnk elbűvölő". Se szeri, se száma az anekdotáknak, amelyek mind
azt bizonyítják, hogy nem akadt senki, aki ellen tudott volna állni varázsának, s ez igaz
akkor is, ha az anekdoták egy részét ő maga terjesztette, hiszen szívesen kérkedett azzal, hogy ifjúkorától bármely ismeretlen helyre belépett, az arcok földerültek. A Faust
bemutatójának szünetében ábrándozva mondta, hogy Goethe őt szerette volna, sőt
eljátszott mindenféle szerepbe bújási ötlettel, tetszelgett például a magasba törő
Euphorion figurájában. Az áhított - ezt jelenti a Desiderius név - elsőszülött jól tudta
magáról, hogy szép, aztán hogy tehetséges, okos - kiváló tulajdonságait gyerekkorában
még jobban kiemelte testvéreinek szerényebb képessége. Olyan volt, úgy képzelem,
mint a mitológiabeli Nárcisszosz királyfi: a víz fölé hajolva szerelmesen nézegette saját
tükörképét. Csakhogy a gyönyörűséges arc-alak mellett föltűnt valami más, s nem egyszer, nem alkalomszerűen, hanem újra és újra, látnia kellett, folyton szembesülni. A tükörben rémisztően vagy kopár tényként, kacérkodó jelekkel, közönségesen vagy elvontan megjelent a halál, később még ridegebben és félelmesebben a visszavonhatatlan
elpusztulás. A Nárcisszosz-idillt így mindvégig megpörgeti, megkérdőjelezi; a halál
mintegy tükröt tart a tükörjelenethez.
„Engem igazán mindig csak egy dolog érdekelt: a halál. Más nem. Azóta vagyok
ember, mióta nagyapámat láttam holtan, tízéves koromban, akit talán legjobban szerettem ekkor. Költő, művész, gondolkozó is csak azóta vagyok. Az a roppant különbség, mely élő és halott között van, a halál hallgatása, megértette velem, hogy valamit
tennem kell. Én verseket kezdtem írni." A halálosan pontos fogalmazáshoz talán csak
annyit lehetne hozzátenni, hogy a halott nagyapán bizonyára a saját vonásait ismerte
föl, mint ahogy házasságkötésében sem csekély szerepe volt az önszeretetnek, hiszen
Ilona hasonlított hozzá, az asszony emlékezése szerint így ismerkedtek meg: véletlenül
zsöllyeszomszédok voltak a Vígszínházban, s Az Est gyanútlan munkatársa, éppen a hasonlóság miatt, azt kérte Kosztolányitól, mutassa be a húgának. A fia, Ádám szeretetében és neurotikus-neurotizáló féltésében - maga is jól tudta - ugyancsak nárcizmusa
működött. A Szeptemberi áhítatot is ihlető Radákovich Máriának írta egy kamaszos
szerelmeslevélben a közel ötvenesztendős költő: „Szombaton társaságban volt... Fájt,
hogy másokkal van, állandóan. Boldog lettem volna, ha ezen az éjszakán meghalok.

3

A tükör elé álltam - én, a ripacs -, lehunytam a szemem, s szemem rése alól kémleltem
a tükörképet, milyen leszek majd mint halott. Még a szájamat is kinyitottam, hogy a
kép valószerűbb és borzalmasabb legyen." A mi Nárcisszoszunk rendkívül okos és tudatos, és rendkívülien utálja az ideologizálást, mindezzel pedig megszámlálhatatlan
gondot okoz magának - még ideológiai, erkölcsi gondot is. Furcsa jellem: mások tetszéséért túlontúl sokat is megtesz, s ugyanakkor hihetetlenül közönyös a külső hatások
iránt. Sima, hajlékony, aztán gyilkosan kritikus. Végül makacsul - ebben mintha meghatározhatóan következetes volna - lehetetlenít mindenféle beskatulyázást, sőt: elnevezést, ráolvasási elhatárolást. Füst Milán „az élet nagyszerű szakértőjéének nevezte,
olyan bölcsnek, aki tudja, hogy „a napfény az emberi testnek nemcsak jótevője, hanem
ártalma is - hogy a gyerekeket nevelni okvetlenül szükséges, de legtöbbször alig-alig jár
eredménnyel. Hogy szeretet nélkül élni nem lehet, viszont a szeretet alighanem csak a
szív ábrándja, ideálja, vagy mondjuk úgy: a lélek mítosza talán. Hogy a húsevés csúnya
dolog, a vegetarianizmus pedig alighanem eszelősség." A színe-visszája egyidejűségét
érzékelte, írta szinte mindig - stilárisan ezért egyszerre patetikus és gúnyos, lobogó és
fegyelmezett, sziporkázó-csillogó és kopár. Ignotus Pál meglátása is - hogy pesszimizmusát villogó életöröm, életörömét halálfélelem jellemezte - az ellentmondásaira, a polarizáltság folytonos jelenlétére világít. A kétpólusú vagy egyenesen tükör szerkezetű
művek sorát figyelve az ember szeretettel eljátszik az ötlettel, hogyan ízlelgette-dédelgette Kosztolányi a goethei-mefisztói mondatot a fakó teóriáról és a lét aranyló, zöld
fájáról, s ha már benne van, persze elképzeli, hogy Nárcisszoszunk bizonyára fele királyságát odaadja, ha Beckett előtt ő csap le Szent Ágoston „csodálatos formájú mondatfára: „Hagyd a kétségbeesést, az egyik lator megváltatott; hagyd az örvendezést, az
egyik lator elkárhozott!"
1916 decemberében, közelebbről: az első világháború harmadik esztendejében,
már a saját tulajdonú Tábor utcai házban, év végi, korszak (élet- és világkorszak) végi s persze, talán, eleji - számvetésében, a Boldog szomorú dalban, az ég és föld pólusai
között mozgó vallomásában is, a vers minden porcikájában - címben, szerkezetben,
képekben, jelzőkben - Nárcisszosz szól. A dal az 1920-as Kenyér és bor kötet nyitódarabja lett (ezt a kötetet a Kártya, a Mágia, a Mák ugyancsak Nárcisszoszra - narkotikum - utaló címek előzték), s ahogyan Nemes Nagy Ágnes mondja, a férfikorba érés
pillanatát rögzíti. „Az érett férfiarc, amely ebből a versből néz reánk, a felnőttség fegyelmezett riadalmával, mintha mindnyájunkhoz hasonlítana."
Tárgyiasítani az időt, múlt, jelen és a lehetséges jövő képeit összevillantani, mintegy tükröző-torzító felületet - grammatikai ötlettel például - beiktatni: Kosztolányi
kedvelt fogása. A háborús idő másik jellegzetes verse az 1924-ben megjelent A bús férfi
panaszai című kötetbe került:
Most harminckét éves vagyok.
Nyár van.
Lehet, hogy tán ez, amire
vártam.
Egészséges bronzarcomat
aranyfénnyel veri a nap,

4-

és lassan
megyek fehér ruhában a
lugasban.
Pipámban sárgálló dohány,
a füstje kékes; halovány.
A fák alatt egy kerti széken
alszik szelíden feleségem.
A küszöbön fiam. A szeme kék láng,
nagy szőke fej.
Almos, puha száján csiklandva csorran
a lanyha tej.
Vad délután, a föld parázsló.
Részeg virágok és darázs-szó.
Ha haldoklom, ezt suttogom.
Nyár volt.
Jaj, a boldogság máshová
pártolt,
Egészséges bronzarcomat
aranyfénnyel verte a nap,
és lassan
mentem fehér ruhában a
lugasban.
Pipámban sárgálló dohány,
a füstje kék volt, halovány.
A fák alatt egy kerti széken
aludt szelíden feleségem.
A küszöbön fiam. A szeme kék láng.
Nagy szőke fej.
Almos, puha száján csiklandva csorrant
a lanyha tej.
Vad délután volt és parázsló.
Részeg virágok és darázs-szó.
Évtizedekig hordtam-mondogattam magamban ezt a verset, szerettem a szellemességét, az egyetlen „ötletet", amelyre épül, ami összetartja, formába rendezi - ma másként érzek, másfélének, igazi nagy versnek látom, s talán éppen a szellemes ötlet „kezelése" bűvöl és borzongat. A második szakaszban a múlt időbe plántálással járó
változtatásokon kívül három sor változik: az első és a harmadik-negyedik. A három
sorban pedig nem csupán egy ötlet, hanem az élet kétféle szemlélete sűrűsödik. Mindkét szakasz állóképet rögzít (ráadásul „megbolondítva" azzal, hogy az állóképet leíró
költő belehelyezi magát a képbe, és lassan megy) - előbb egy telt, érett, talán már túlérett, de gyönyörű élet pillanatát: beteljesült álmot; aztán ugyanez a kép, ugyanez a pil-

s

lanat a haldokló felidézésében: csalódás. Kosztolányi persze mindig is tudta, hogy az
élet legtöbb jelensége - jelenése -, sőt egy adott létállapot mennyire különbözőképpen
szemlélhető. 1909-ben azt írja Juhász Gyulának, hogy „Nekem senkim sincs. Állítólag
zseni vagyok és híres író, de úgy élek, mint a kutya. Egy ember nélkül. Egy biztató szó
nélkül", s itt éppúgy őszinte, vagyis valójában így érez, ilyennek ítéli helyzetét, mint
amikor Rómából ez idő tájt képeslapot küld, ráfirkantva: „Örülök, hogy élek, és a kék
nyakkendőmet fújja a szél".
Rövid, közlő mondatokkal kezdődik a vers - pontosabban: az első szakasz, s külön bravúr, ahogy ez ismétlődik. „Most harminckét éves vagyok. / Nyár van." Ennyi
elegendő is a tündöklő jelen megragadásához. A második szakasz indító mondata végén
- elvetve az olcsó, közhelyes, de erősen kínálkozó kettőspontot - újra pont zár, s ezzel
furcsán suta, hiányos mondattá préseli a sort, az első kijelentést. „Ezt" suttogja majd,
de mit? Az egész képet, állapotot? A részletekből összeállót? Ami - hisz erről szól a
vers - többet úgy fel sem idézhető? S hogy van az, hogy a csalódás ellenére a második
szakaszban erősebben ragyog minden, hogy ugyanazok a köznapi elemek súlyosabb
értékekké lesznek, s hogy a majdani kép élesebb, jelen idejűbb a jelennél?
Talán a három szín - aranysárga, kék, fehér - határozta meg a választást, mi kerüljön a képbe. Napsütés, sárgálló dohány, kékes füst, fehér ruha, aztán szőke fej, kék
szem, fehér tej, s a képzelet önkéntelenül tovább működik, látni a kék eget, és a darázsszóhoz is sárgát társítunk.
Márai Sándor sok évvel Kosztolányi halála után megírta, milyennek látta a „világ
előtt megjelenő", utcán járó költőt, s az ő érzékletes rajzából is kitűnik: miközben
ment, lassan ment vagy sietett, látta magamagát, és folyamatosan reflektált önmagára;
összhangban nárcizmusával, de a reflektálás nála párosult az annyira nélkülözhetetlen
öniróniával, önkontrollal: „... mint egy színész, amikor felmegy a függöny, és lobban a
rivaldafény. Zöldesszürke szeme volt, tudott affektáltan kancsalítani, és raccsolt is, ha
kiadókkal tárgyalt és a helyzet megkívánta. Egyszóval tetőtől talpig író volt, megjátszotta Kosztolányit, mint egy apaszínész. (De közben egyedül, tehát a színfalak mögött kinevette magát és azokat, akiknek játszott, mert tudta, hogy nincs emberi kiválóság, ami ne lenne nevetséges, és csak akkor kiváló egy ember, ha az öngúny átvilágítja
az álarcot, amit visel.) Imbolygó, színészies, igen, bonvivános járással sietett lefelé a Mikó
utca lejtőjén, a gesztenyefák alatt."
A versben felvonultatott életelemek, a boldogság vagy a botorul boldogságnak
hitt állapot kellékei, mint a Boldog szomorú dalban is, hangsúlyozottan egyszerűek, köznapiak: a pipától a kerti székig.
Ez a feltűnő, sőt tüntető köznapiság az I. világháború időszakától Kosztolányi lírájának egyik legfontosabb kelléke és ismérve - 1916-ban egy Csáth Gézának szóló levélben teoretikusan is ír erről: „Minden dolgom csakugyan közeledik a realitás felé.
Semmit se nézek le annyira, mint a hangulatirodalmat... az örökös habkeverést" - ;
a hétköznapi elemeket növeszti majd csak őrá jellemzően mitikussá - „...ahogy azt
mondta nemrég: /'Édes fiacskám, egy kis sajtot ennék', / vagy bort ivott és boldogan
meredt a / kezében égő olcsó cigaretta / füstjére.." (Halotti beszédj; „csak forgolódtam
dühösen az ágyon, / nem jött az álom. / Hívtam pedig, így és úgy, balga szókkal, /
százig olvasva, s mérges altatókkal" (Hajnali részegség), hogy előreszaladva, s persze

i>

esetlegesen csak két kedves példát idézzek - ezeket a „prózai" mozzanatokat köti össze
az utánozhatatlan intimitással. Mert a mi Nárcisszoszunk nem csupán önmagának akar
tetszeni: megszólít, külön-külön, személyre szólóan szólítja meg olvasóit; behív a versébe, be az életébe anélkül, hogy igazán megmutatkozna (inkább tükröt varázsol, olvasója is boldogan önmagára ismerhet, Nárcisszosz lesz valamennyiünkből) - elcsábít, s közben, ahogy Sőtér István írja, egyszerre leleplez és leplez; azt a szerepet alakítja, hogy
megszólít, s hiába mormolja a gyanakvó olvasó Füst Milánnal, hogy de hát „arra sem
volt hajlama, hogy magáévá tegye mások ügyét"; nos, a gyanakvó, az ellenálló is elcsábul, enged a bűbájnak, az azonosulásnak is, mert hát istenem, mi az „ügy", ha nem
elet és halál „elvégzése", miért van a művészet, ha nem a mégiscsak oly ismerős érzés,
állapot, vágy, gyötrelem újraéléséért, amikor az „újra" azt is jelenti, hogy a felkavaró
megélés párosul a szemlélhetőséggel, a rálátás kínjával-enyhületével. Számomra az egyik
leggyönyörűbb „megszólítása", tükör-varázslata a Ha. negyvenéves... című vers; nem
hiszem, hogy akadna olyan negyven feletti olvasó, aki nem a legsajátabb élményére
ismer... hiszen minden olyan „reális", pontos, s minden annyira egyedi is ebben a tökéletesre csiszolt, tömör műben.
Ha negyvenéves elmúltál, egy éjjel,
egyszer fölébredsz és aztán sokáig
nem bírsz aludni. Nézed a szobádat
ott a sötétben. Lassan eltünődöl
ezen-azon. Fekszel, nyitott szemekkel,
mint majd a sírban. Ez a forduló az,
mikor az életed új útra tér.
Csodálkozol, hogy föld és csillagok közt
éltél. Eszedbe jut egy semmiség is.
Babrálsz vele. Megúnod és elejted.
Olykor egy-egy zajt hallasz künn az utcán.
Minden zajról tudod, hogy mit jelent.
Még bús se vagy. Csak józan és figyelmes.
Majdnem nyugodt. Egyszerre fölsóhajtasz.
A fal felé fordulsz. Megint elalszol.
Amikor a Számadás kötet 1935-ben, a költő ötvenedik születésnapjára megjelent,
többek között Halász Gábor is elemző tanulmányban méltatja, és idéz a Ha negyvenéves... versből, s hozzáfűzi: „Aki mindig önmagával van elfoglalva, gazdag eseménysort
cl így át, számtalan rezdülést, amely továbbgyűrűzik az eszmélkedőben... Az igazi
entudat folytonos ingereltetés, a külső-belső érzékelések csomója; magunkban hallgatódzni annyi, mint az örök visszhangra figyelni. Kosztolányi önmaga szerelmese, és lázában a környezet, tárgy- és embertársak furcsa-bús alakjai az elmaradhatatlan vízió.
Éppen mert mindent magára vonatkoztat, éli felnagyítva, kínos élességgel a mások
esettségét és fájdalmát." Az önszerelmes és ugyanakkor folyvást önmagára reflektáló
ember rendkívül ritka, de a termékeny művész másnak alig képzelhető el. A puszta
nárcizmus ugyanis meddőségbe taszít, bezár, végső soron ellehetetlenít minden kapcso-

7

latot, kioltja a kíváncsiságot, még az érdeklődést is, s így elbutít. Valamennyi önszerelem viszont szükséges a létezés figyelmes és szenvedélyes - a művészethez nélkülözhetetlen - megéléséhez és megidézéséhez. Az önreflektáló önszerelem magyarázza, hogy
a mindenkinek tetszeni akaró Kosztolányi mégis öntörvényű nagy író lett, hogy többször súlyosan vétkezett, elbukott, de a saját értelmével, ízlésével ki- vagy inkább felsegítette magát. Nekem úgy tűnik, ez az önmaga számára is felismert - igen, reflektált! adottsága tette különösen érzékennyé, hogy a már emlegetett színe-visszája viszonylatokat, a dolgok polarizáltságát észrevegye és észrevétesse. Szabó Ede ugyancsak a Számadásról szólva Janus-arcú költőnek mondja, „akinek egyik arca az életre mosolyog,
boldogan és vágyakozón, a másik arca, eltorzultan és keserűen a halálba néz". Ezért tud
nagy-nagy együttérzéssel verset írni az özvegyről a villamoson, a gépírókisasszonyról,
a vidéki, öregedő tanárapáról, a rossz költőről, egyáltalán: a szenvedőkről - s olyan
kíméletlen gúnnyal ítélkezni a közéleti kitűnőségről, az úriasszonyról vagy a forradalmárról. Ezért énekelteti alteregójával, Esti Kornéllal olyan elszántan és egyszerre provokálva az azonosuló gyönyörködést meg a tiltakozást:
légy minta
te semmi.

minden,

Ne mondd te ezt se, azt se,
hamist se és igazt se,
ne mondd, mi fáj tenéked,
ne kérj vigaszt se.
Légy mint a fű-fa, élő,
csoda és megcsodáló,
titkát ki-nem-beszélő,
röpülő, meg-nem-álló.
O szent bohóc-üresség
szíven a hetyke festék,
hogy a sebet nevessék,
mikor vérző-heges még
ó hős, kit a halál-arc
rémétől elföd egy víg
álarc,
ójó zene a hörgő
kínokra egy kalandor
csörgő,
mely zsongít, úgy csitít el,
tréfázva mímel,
s a jajra csap a legszebb
rímmel.

8

Hát légy üres te s könnyű,
könnyű, örökre-játszó,
látó, de messze-látszó,
tarkán lobogva száz szó
selymével, mint a zászló,
vagy szappanbuborék fenn,
szelek között, az égben, s élj
addig míg a lélek,
szépség vagy szeszélyek
mert - isten engem - én is,
én is csak addig élek.
légy mint a semmi,
te minden.
Tudomásom szerint Kosztolányi az első magyar költő, akinek fő témája - már
egészén posztmodern értelemben - a semminek és a mindennek a felcserélhetősége,
a jelenségek esetlegessége, viszonylagossága, a polarizáltság alapélményéből következő
szerep-élet felfogás, a „mintha" alkalmiságának, törékenységének felmagasztalása. A Halotti beszéd nyitógesztusában - „Látjátok feleim, egyszerre meghalt / és itt hagyott
minket magunkra." - nemcsak bensőségessége ismerős és elbűvölő, hanem ahogyan évszázadokat, stílusokat, beszédmódokat összeránt. Az első magyar nyelvemlékben is így
szólította meg a gyászolókat az anonim pap - Kosztolányi hét évszázad múltán modernizálva idézi őt. így lehet egyszerre biedermeier és posztmodern, impresszionista
alanyi költő és az objektivizálás híve, romantikusan szárnyaló és mikrorealista. Vajda
Endre figyelmeztetett éppen a Halotti beszédből kiemelt két sort elemezve - „Szegény
a forgandó, tündér szerencse, / hogy e csodát újólag megteremtse." - , hogy meg kell
állni „a szerencse két tudatosan hagyományos jelzője mellett. Az egyik Faludiból cseng
a legerősebben vissza, a másik Berzsenyiből. A vállalt közhelyszerűség ismét jelzi, hogy
a költő tudása kincsesházának ajtaját célzatosan tárja fel közönsége előtt, számítva arra,
hogy utalásait mindenki megérti. Az annyi költő által megénekelt szerencse tehetetlenül áll az egyéniség csodája előtt."
Vagy húsz esztendővel ezelőtt a költői megszépítésről írtam, s a tanulmányban
a Hajnali részegség merőben különböző világait idéztem, hogy a Logodi utca élete és az
égbolt estélye nyelvileg, stilárisan annyira másféleképp jelenik meg, s úgy éreztem,
a megszépítés eleve abból adódik, hogy Kosztolányi a rút ellenében, de a rútat is megszépítő túl szép réteget fest. Pályám talán legfinomabb-bölcsebb kritikáját kaptam akkor Rába Györgytől: irigyel, írta, hogy csak eztán fedezem fel magamnak a Hajnali
részegséget. Azóta valóban sokféle találkozásom esett a verssel, s ma máshogyan szól hozzam - bár nem egészen másképp. Úgy tűnik, a nagyon korai, szinte csak az érzékeket
érintő, csak benyomást hagyó találkozás egy-egy művel, még a gyerekkori belebolondulás vagy ellenszenv is maradandó hatású. Az ösztönös vonzódásból vagy taszításból
akkor is sok megőrződik, ha az értelem, az ismeret, a tapasztalat később korrigál. Azt
a plebejus indulatot például - mi tagadás - ma is érzem. Az égi bál megjelenítésében

43

- írtam akkor - „sok a külső csillogás, sok a jelző, az alliteráció, az elegáns rím...
A csipkefátyol, a pazar belépő, a szép nőn látható ékkő a társadalomban élő felnőtt, a társadalom értékrendjéhez alkalmazkodó férfi 'szépség'-eszményeiről árulkodik". Igen,
nekem az égi szép, a csoda, a nagy titok ma sem a csillogó fejék, a könnyűcske hintó
vagy az arany konfettizápor képével társul, s talán most is többet idézem fel a verset
keretező meg a tárt otthonokat leíró szakaszokat, de sokkal jobban szeretem - bizonyára jobban is értem - a teljes verset, s már nagyon nem hiszem, hogy az estély rajzában nem sikerült a varázslat. De sikerült. S mintha a több tudás nem kioltaná, hanem
megerősítené a rábámulás-álmélkodás gyermeki képességét; bizony: ma elfogódottabban, szájtátva állok a vers közhely-asszociációi, operettkellékei előtt is, mindez így kell,
ennyi kell, az értelem fegyelme-szigora oly szorosan fogja össze a művet, olyan kérlelhetetlen a kijelentés, hogy „nincsen mibe hinnem, / s azt is tudom, hogy el kell mennem innen" - ez után csak az „esztelen" lázadás jöhet:
de pattanó szivem feszítve húrnak
dalolni kezdtem ekkor az azúrnak,
hiszen az előbbi meggondoltság amúgy is nyomban visszaránt:
annak, kiről nem tudja senki, hol van,
annak, kit nem lelek se most, se holtan.
Meglehet, a tükörjáték mára úgy elbűvölt, hogy „az igazán nagy dolgok" - amelyek, mint Kosztolányitól tanultam: „egyszerűek" - , nos, ezekről a „dolgokról" csak az
ilyesféle vibrálással, romantikus kétellyel, ódai dadogással szeretek hallani, s persze
amikor a költő „a jajra csap a legszebb rímmel". A Marcus Aureliusban fogalmazott
hős-eszményt Csak a bátor, büszke, az kell nekem, ő kell,
őt szeretem, ki érzi a földet,
tapintja merészen a görcsös, a szörnyű
Medúza-valóság kő-iszonyatját,
s szól: „ez van ", „ez nincsen ",
„ez itt az igazság", „ez itt a hamisság",
s végül odadobja férgeknek a testét.
Hős kell nekem, ő, ki
déli verőben nézi a rémet,
hull könnye a fényben
és koszorúja
izzó szomorúság.
- Kosztolányi a saját életművében és életművével valóra váltotta, többek között a Hajnali részegségben. A kopár tények és az „izzó szomorúság" együttese, az ő józan áhítata
bölcseletileg is a legizgalmasabb-korszerűbb útra figyelmeztet - és élni segít.

10

Bizony ma már, hogy izmaim lazulnak,
úgy érzem én, barátom, hogy a porban,
hol lelkek és göröngyök közt botoltam,
mégis csak egy nagy ismeretlen Úrnak
vendége voltam.
A kinyilatkoztatókat, váteszeket, vezéreket, a „ferde vajákos"-okat következetesen és ingerülten elutasító „homo aestheticus", a rendkívüli empátiára képes közönyös,
az önironikus kontrollal élő önszerelmes Kosztolányi, a mi posztmodern szellemi
apánk itt is, ekkor is, legegyedibb és bensőségesebb vallomásában is „rájátszik" az évszazadokkal korábbi költészetre, életérzésre - sorai mintha a reneszánsz Balassi Bálint
sorait idéznék:
Ez világ minékünk, kiben mi most élünk, vendégfogadó házunk,
Kiben ha ma lakunk, vagy jót vagy bút látunk, de holnap meg kimúlunk,
Azért azon legyünk, az míg tart életünk, legyen víg telünk, nyarunk!
És miféle csapodárság az, amelyik ekkora hűséggel, már-már monomániával jár
együtt? Hogy az égi otthonosság elvesztését panaszló Boldog szomorú dal után tizenhét
esztendővel is gyötrődve faggatja magát:
...hát te mit kerestél
ezen a földön, mily kopott regéket,
miféle ringyók rabságába estél,
mily kézirat volt fontosabb tenéked,
hogy annyi nyár múlt, annyi sok deres tél
és annyi rest éj,
s csak most tűnik szemedbe ez az estély?
- holott a tizenhét év alatt is hányszor látta és láttatta az égi csodát; a mindenség mint
mérce, s a mindenségben az egyéni élet megmérése Kosztolányinál éppoly gyakori,
mint Babitsnál, Karinthynál - vagy őket követve József Attilánál.
__ Az 1935-ös Számadás kötet öndédelgetés nélkül szerkesztett búcsú, utolsó darabja
az Enek a semmiről - ének, kántálás arról, amiről a X X . században egyre töredezettebben, darabosabban szólnak. Kosztolányi minden alapeszközét felvonultatja, hogy egyetlen fintorral ítélkezzen is róluk. Mennyire más lesz itt a polarizáltság, az ellentétek és
távolságok összevillantása (semmi - élet; szokatlan-új - ősi; rossz - erős, tartós) vagy
a zötykölődésnek, botolgásnak ható cselekvéssor (amit tartok - elejtem; amit tudtam elfelejtem; javultam - romoltam; tanulni sem kell - tudjuk ezt rég; nem felelnek - úgy
felelnek; bírjuk mi is - ha ők kibírják). Az ének valójában nem a semmiről szól,
mkább a semminek zengetett szerenád, a semmi előtti élet számadása; az ellentétek,
párhuzamok, a szélső pólusok összefogása ezúttal nem a Medúza-valóság mégiscsak
sokszínű voltát bizonyítja, itt nem az igazság és szépség gazdagságát, változatosságát és
rebbenékenységét, nem is a színe-visszája szemlélet kifejezését találjuk, a felvonultatás

45

gesztusa a régi, csakhogy erre is, arra is legyint, sőt, a legyintés fáradtságára is legyint leginkább a kopott, verklis teljes rímekkel. De az ötsoros szakaszok negyedik sora
rímtelen - teljes rím vagy rímtelenség, ez is egyre megy? Ám az utolsó szakasz a Halotti beszéd és a Hajnali részegség hangján mégis megszólít (vagy önmegszólítás ez? mint
ahogy a kép, a gondolat prózában már korábban megjelent, s ott a tükörmás Esti
Kornél ordítja a Vendégnek, az élet újrakezdésével kísértő, s ahogy lenni szokott, önmagából termett ördögnek, hogy „Mi bajom volt nekem Nagy Sándor korában... Csak
most... csak itten."). Az Ének utolsó szakasza két kérdés, a kanti szellemiségű, etikájú
agnoszticizmus élet-elszámolása ez a két kérdés, s mert kérdések: kifelé, nekünk szólnak, valakit mindig megszólítanak.
Kosztolányi utolsó éveinek eseményeit mint passiót mondjuk újra és újra - így
mondható, idézhető persze minden élet-vég, de ő megtanított, kálváriájával, szépsége
barbár roncsolódásával is kényszerít, hogy passióként elevenítsük fel. 1935 nyarán,
a rohamos pusztulás szünetében (a tükör ámítása?) még szenvedélyes, perzselő, új szerelemre lobban. Radákovich Mária meg nem értett, megcsalt asszony, a visegrádi nyaralóban, ahol megismerkednek, a kisfiával és a gyerek német nevelőnőjével heteket tölt
el. Kézimunkázik, az Új Időket és a Magyar Lányokat olvassa, boldogtalanul unatkozik, mint általában az úriasszonyok, akikről Kosztolányi versben, prózában maró szatírákat írt. A szerelmes levelek tragikomikus dokumentumok, az elragadtatott, csupa
felsőfokban használt melléknév, az elvakult, vallásos rajongás próbálgatása azt sejteti,
hogy az önreflexió képessége sérült. „Most kaptam meg sorait - írja az egyikben. A tökéletes boldogságot érzem, melyet eddig még sohasem éreztem életemben. Ha megsemmisülne az, ami kezdődött, s én is megsemmisülnék a következő pillanatban, akkor
is érdemes volt az egész, ezért a levélért, melynél szebbet, kedvesebbet, tökéletesebbet
még nem olvastam. Maga nem úgy ír, mint Madame Sévigné, hanem mint Szent Terézia, a spanyol, egy nagy vonalt követve, ötletek mozaikjátéka nélkül, belülről, a csodás
szeretettől vezérelve. Amor Dei: mindennek láza. Fölöttem lebegő fényességem." Másutt, később: „Leveleztem már - sokat - Thomas Mann-nal és Gorkij Makszimmal is,
idegen nyelveken, és sohase fogott el ez a lámpaláz, mint most. Be kell vallanom, hogy
fönségesebb, igazabb emberi lénnyel még nem találkoztam soha." Ráfogás? Hát persze.
S nem úgy, ahogyan minden szerelem, végül talán minden heves emóció szubjektivitása az. A szenvedélyes, nagy szerelmet, kötődést aligha ismerő Kosztolányi úgy pörgeti
föl magát, úgy keresi az utolsó kapaszkodót ezen a terra incognitán, hogy merőben
idegent választ szerelme tárgyául. ízlésében, kultúrájában, társadalmi helyzetében idegenebb már nem is lehetne az asszony. De a Szeptemberi áhítatban mindez nem érződik. Az utolsó nagy, mindent összefogó vers; szerelmes vers, amelyben egyetlen szó
sem esik közvetlenül a szerelemről, olyan erotikus, hogy belepirul az ember Érett belét mutatja, lásd, a dinnye,
fehér fogától villog vörös ínye,
kövér virágba bújik a darázs ma,
a hosszú út után selymes garage-ba,
méztől dagadva megreped a szőlő,
s a boldogságtól elnémul a szóló.

- de közvetlenül, szokványosán sehol semmi erotika. A nagyívű fohász, a pogány naphimnusz több variációban, mindvégig azért szól, hogy az élet örök kincsében lehessen hinni,
s a semmiség előtt még újra lenni.
A szeptemberi leltár „századok emlékét" és az egyes ember benyomásait, féltett
szellemi kincseit rakja össze. A természeti forduló, az elmúlás-romlás előtti legtermékenyebb, legdúsabb időszak kiválóan alkalmas a teljesség megmérésére. Az ötvenéves,
halálosan beteg Nárcisszosz utoljára a legméltóbb tükörrel, a Nappal néz szembe.
Méltó vagyok hozzád: nézd, itten állok,
Uralkodásra a karom erős még
adj kortyaidból nékem, végtelen,
s te aranyozd, aki vagy a dicsőség
még most se rút, nem-őszülőfejem.
Összefoglalás és könyörgés a vers, amely közbülső szakaszaiban egy kozmikus
napot ír le: szeptemberi reggeltől a csillagos estéig - olykor a napszakokat is megnevezve tagol: „a délután is furcsa nékem", vagy: „nézd az estét". Devecseri Gábor gyors,
telhetetlen ujjongásnak nevezi a költeményt, amely a pusztulás árnyékában szól, s a látszólag csapongó képekről, emlékdarabokról ő is megjegyzi, hogy határozott irányuk
van. „Szeptemberi reggellel kezdődik a vers, a dél később jelenik meg benne, mint a délután - a csillagok előbb tűnnek föl, mint az alkonyat; színei, a borulat egyre sűrűbben
szerepel, s a költemény éjjel és homály-lyal végződik. Hogy miután ilyen mélyre ereszkedett, akkor csapjon a magasba":
Szép életem, lobogj, lobogj tovább,
cél nélkül, éjen és homályon át.
Allj meg te óra és dőlj össze, naptár,
te rothadó gondoktól régi magtár.
Ifjúságom zászlói úszva, lassan
röpüljetek az ünnepi magasban.
A gyerekkor emlékeivel keveredik a népmesei világ („Húgom virágokat kötöz
a kertbe, / aranytálban mosakszik reggelente"), s innentől folyamatosan összefonódnak
a kultúrtörténet és az egyéni lét elemei. Történelmi korok és stílusok villannak: középkor és romantika („Imádkozó lány, száján néma sóhaj, / mint mélyen-alvó, ferde szemgolyóval", vagy: „a napot árnyékok temetik, / a zongorán, mint hajdan a vidéken, örvénylik a Sonata pathétique"); szecesszió és realizmus („lilába lángoló naranccsal", vagy:
»benn villanyfénynél őszi takarítás"). És minden réteget, az egész lángolást-lobogást
áthatja a félelem, kikerülhetetlen, hogy mint a szél, a télre, sárra és halálra gondoljunk.
A Szeptemberi áhítat megírása után néhány nappal prózában így fogalmazott; „Ha
a lélek elborult, néha órák tompa egyhangúsága után tündéri káprázatban van része.

13

Hirtelenül észrevesz például egy pohár vizet a folyékony frissességével, a tündökletes
briliáns csöppjeivel vagy valami narancsszín fénykévét, mely egy karosszék barna bársonyán lobban föl az alkonyatban, s ezekben fedezi föl az élet szépségét, örömét, ígéretét. Egyébként képtelen ilyen megfigyelésre. Csak az láthatja meg igazán a világot, aki
távozni készül."
A Szeptemberi áhítat után még tizennégy gyötrelmes hónapot élt - könnyebb
volna, talán szebb azt mondani, hogy „a többi, néma csend", csakhogy ez az irodalmiasság nem igaz. A rengeteg műtéttől az arca ferde, csonka, a szenvedések közben olykor
könyörög, hogy mérgezzék meg, máskor, a gégemetszése utána azt veti papírra: „Hiszek az életben!" A látogatói sírva mennek el tőle. Ignotus Pál azt írja emlékezésében
az utolsó találkozásról: „nem volt már emberi formája. A húst mintha lefosztották volna testéről; erőtlen csontjai nem is hevertek, hanem lézengtek a pamlagon; ajka sután
lógott ki szájából; arca a hegek és tapaszok koszorújában csupa víz volt, a könnytől,
vagy nyáltól, vagy verítéktől. Hörgött, nyöszörgött. Nagy nehezen kimondta, amit
akart. Nagy nehezen megértettem, amit mond. 'Élni' - ezt mondta."

14

