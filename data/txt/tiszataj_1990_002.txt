tiszatáj
1990. FEBR. * 44. ÉVF.

Csoóri
Sándort
• •

••

j • • • i

köszöntjük
60. születésnapján — Ágh István,
Farkas Árpád, Grezsa Ferenc,
Pozsgay Imre, Orbán Ottó,
Sinkovits
Imre,
Tornai
József
írásaival

tiszatáj
IRODALMI

FOLYÓIRAT

A szerkesztőség elnöke: VÖRÖS LÁSZLÖ

Főszerkesztő: ANNUS JÓZSEF
Főszerkesztő-helyettes: OLASZ SÁNDOR
Rovatvezetők: ABLONCZY LÁSZLÓ
SZOKAI IMRE
Belső munkatárs: RADVA LÁSZLÓ
Műszaki szerkesztő: ENGI MÁRIA

Főmunkatársaink:
DOBOS LÁSZLÓ (Pozsony)
GREZSA FERENC (Szeged)
TADEUSZ NOWAK (Varsó)
SÜTŐ ANDRÁS (Marosvásárhely)
VEKERDI LÁSZLÓ (Budapest)

tiszatáj
A Csongrád Megyei Tanács lapja. Kiadja a Csongrád Megyei Lapkiadó Vállalat.
Felelős kiadó: Kispál Antal — 89-3935 — Szegedi Nyomda
Felelős vezető: Surányi Tibor igazgató.
Szerkesztőség: 6741 Szeged, Rákócii tér 1. Telefon: (62) 12-670. Terjeszti a Magyar
Posta. Előfizethető bármely postahivatalnál, a hírlapkézbesítőknél, a Posta hírlapüzleteiben és a Hírlapelőfizetési és Lapellátási Irodánál (HELIR), Budapest, Lehel
u. 10/A — 1900, közvetlenül vagy postautalványon, valamint átutalással a HELIR
215—96—162 pénzforgalmi jelzőszámra. Egyes szám á r a : 25 forint. Előfizetési d í j :
negyedévre 75,v fél' évre 150, egész évre 300 forint.
ISSN 0133 1167

Tartalom
XLIV. ÉVFOLYAM, 2. SZÁM
1990. FEBRUÁR

Victorie!

3

CSOÓRI SÁNDORT KÖSZÖNTJÜK
60. SZÜLETÉSNAPJÁN
FARKAS ÁRPÁD: Egy diólevélre
POZSGAY IMRE: A tisztánlátás vágya
ORBÁN OTTÓ: Egy barátságra
TORNAI JÓZSEF: Az elég és a nem elég éneke
GÖRÖMBEI ANDRÁS: Töredékes sorok Csoóri
Sándornak
ÁGH ISTVÁN: Csoóri Sándor ideje
SINKOVITS IMRE: „Élesztő"
ABLONCZY LÁSZLÓ: Krumpliforradalom múltán
MÖSER ZOLTÁN: „Lehettem volna rézbaltás
szegénylegény"
GREZSA FERENC: A költő Erdély-képe
(Csoóri Sándor: Az elmulasztott utak)

5
6
7
7,
8
13
13
15
21
29

TAMÁSI ÁRON: Szülőföldem VI

34

SZEPESI ATTILA: Gy. Szabó Béla, Mesterségéhez

43

SZÖLLÖSI ZOLTÁN: Tornác
44
HORGAS BÉLA: Két csorba kőszent, Az ötösön,
Jelmezesek bevonulása
45
1

SÁNTA GÁBOR: Kapaszkodó, Pókhálóban, Szembogárvadászat, Szentségtörések
48
CZINE MIHÁLY: Herceg János ünnepe

52

HAZAI TÜKÖR
FEKETE GYULA: A kormánypolitika mint a jövő
ellenzéke

58

LEVENDEL LÁSZLÖ: Népi kollégiumi varázs

63

NÉZŐ
PENTTI SAARIKOSKI finn költő versei (Csoóri
Sándor, Jávorszky Béla, Szopori Nagy Lajos
fordításai)

74

Martin Heidegger — Andenken (Konferencia Szegeden)

79

KRITIKA
VIGH KÁROLY: Duray Miklós önéletírása és a
Csehszlovákiai Magyar Kisebbség Jogvédő Bizottsága

84

SIMON ZOLTÁN: Mocsár Gábor: Minden időben

88

TÜSKÉS TIBOR: A szülőföld krónikája (Kontra
Ferenc: Drávaszögi keresztek)

91

CZINE MIHÁLY: Búcsú Bözödi Györgytől

94

Szerkesztői asztal

96

ILLUSZTRÁCIÓ
Fényképek Csoóri Sándorról (a 33. oldalon, illetve a
műmellékleteken)
BELICZAY MÁRIA grafikái a 4., 51., 73. és a
83. oldalon. (A reprodukciókat Hernádi Oszkár
készítette)

Victorie!
Irodalmi folyóiratnak
nem lehet föladata köznapi politikai
események megidézése, kommentálása.
De hát most nem is a pőre politika szekere billent erre-arra, s nem is csupán „események"
tanúi vagyunk: az
európai történelem kereke mozdult, méghozzá
hatalmasat.
Ami Romániában történt 1989 Adventjén, azt két évvel, két hónappal
vagy akár csak két héttel korábban prófétai képesség sem
jövendölhette
volna. Talán a világ legerősebb, legaljasabb és legrafináltabb
diktatúrája
omlott össze a szemünk előtt néhány nap leforgása alatt. Nem hitte ezt
maga a diktátor sem, aki pedig — most derült ki igazán — negyed százada úgyszólván kizárólagosan erre a december huszonkettedikére
készült.
A győzelem ettől is csak értékesebb. Leginkább persze attól, hogy a harcot románok, magyarok, németek,
szerbek együtt indították,
s nyerték
meg végül. Puszta kézzel, éppen ezért mérhetetlen
véráldozattal. Nem feledhetők a temesvári temető képei, nem a megcsonkítottak,
meggyalázottak összetört teste. Mély és örök. gyász illeti a bukaresti, kolozsvári,
brassói, szebeni, marosvásárhelyi
áldozatokat is. Mégis: ebben a páratlanul bőséges vérzuhatagban
egy nép született újjá. Talán most született
meg
igazán? A bámulatot keltő hősiesség napok alatt teremtett egységet
egymással gyalázatos módon szembeállított
népek között. E pillanatban
ez
elégséges alapnak látszik az eljövendő romániai demokrácia
fölépítéséhez,
a kulcsfontosságú
román—magyar
testvériség — mindeddig kudarcos —
megteremtéséhez.
A gyász döbbenete és a győzelem fölötti öröm közepette félelmek is
bujkálnák bennünk. Igen, mert tudjuk, milyen csontig ható fertőző bacilusokkal oltották be a diktátorék saját népüket. Ez a méreg nem illanhat
el pár nap alatt, bármily csodálatos volt is a testvéri egymásra találás a
közös rettegés napjaiban. Román értelmiségi barátainkra vár a föladat,
hogy a fertőzés maradványait
népük lelkéből becsületes, tiszta
szavakkal
kiűzzék. Hogy beláttassák: a nemzetiségeknek
járó jog, a „sajátosság méltóságának" megőrzéséhez
adott biztosíték nem odanyújtott
kegy,
hanem
evidencia. Erdély történelméből
kikristályosított
közös tanulságunk.
„Az
nem lehet, hogy annyi szív hiában onta vért.. ." mondtuk mi sokszor Vörösmartyval. Elmondhatják
most román testvéreink
is. De jó, ha tudják:
szent szavakra is rácáfolhat a történelem. Mert mi azt is
megtapasztaltuk:
lehet! A forradalmat megnyerték,
nyerjék most meg a békét is!
3

Ennek a folyóiratnak
a szerkesztői és szerzői, akik a
megszólaláshoz
némi illetékességet
éreznek, most sem mondanak mást, mint akár másfél
évtizeddel ezelőtt: ismerjük meg egymást, hogy becsülni tudjuk
egymást!
A megismeréshez
pedig szükséges a kultúra közlekedőedényeinek
kiépítése is. Eljön mihamarabb az idő, amikor a román és magyar költők
verseit nem cipőtalpak bélésében kell átcsempészni, s az ólomba öltözött szonett sem szerszámosládák
alján tér vissza teremtője otthonába.
Reménykednünk lehet immár a tisztességes, a valódi testvéri
együttműködésben.
Mi adja reményünket
a boldogabb jövendőhöz?
Hogy a románság
győztes forradalmában
emberhez méltón fölegyenesedett.
Fölemelt
fejű,
szabad nép pedig csak becsületes
lehet.
Szeged,

1989. december

28.

BELICZAY MÁRIA G R A F I K Á J A
4

(A szerk.)

Csoóri Sándort köszöntjük
60. születésnapján

FARKAS ÁRPÁD

Egy diólevélre
Csoóri Sándornak
Csupán egy árva diólevelet küldhetek
néked
a kifosztott széllel; termett az ablakom alatt.
Sárgul, de őrzi még kesernyés-édes
illatát
a nyárnak; fölitta
sorsunk,
s a világot-látni kitett
csecsemők
áblákmaszatos
integetését.
Könnycseppet
ne keress rajta, forgasd:
fölhólyagzott
kissé az aszályos
nyárban,
míg jártak alája kósza, tátongó jászol elől
elkötött,"kis paripák torst
legelészni,
s nyaldosni nyitott ablakomon át
lázgyöngyös
halántékomat.
Hegy- és vízrajzát nézzed: ugye gyűrött
képét mutatja ez a mi kancás
patkóvas-szívünk,
s a híres hegykaréj ívét se keresd:
ablakom alatt éjente állongó
férfi bakancsvasa
csak.
Vadul daloljuk néha átal az éjt,
zsoltárt dúdolok én, jő tőle sírós, magányos
szerenád; szorongok érte: ne fázzék!;
ellik-e fiút, mondd, ily
hím-szerelem?
Csupán egy árva diólevelet küldhetek
néked,
írva vagyon rá sok s más. Morzsolván
olvasd.
Tengerre vágyott; s óceán mossa már
partjaidat.
Sepsiszentgyörgy,
1989. november 27.

5

POZSGAY IMRE

A tisztánlátás vágya
Csoóri Paul Eluardról írt esszéjének címe: A tisztánlátás vágya. Csoóri
az, aki a tisztánlátás categoricus imperativusának engedelmeskedve, tehetségével megközelítette a lehetetlent, ő az, akinél a tisztánlátás vágya eljutott a beteljesülésig, a tisztánlátásig. Mi meg baráti irigységgel, tovább űzve
a tisztánlátás vágyától, nézzük, s ha tudjuk, követjük a példát.
Csoóri 60 éves, és megalkotta nemzedéke egyik legnagyobb költői művét. — Csoóri 60 éves! Akik kisszerűen elmulasztották pályaszakaszainak élismerését, most ámulva nézhetnek a műre és alkotójára. Tőle megtagadott
kitüntetések sora vár arra, hogy az övé lehessen. Neki ez nem fontos.
Csoóri mára elérte azt az első nagy szintézist, melyben az életpálya során
vállalt szerepek háttérbe szorultak, és előtérbe került a költészet. Ennek a
lírának a nagysága hitelesíti a szerepeket is. Költői tehetségével elévülhetetlenül érvényeset tudott mondani prózában, esszében, szociográfiában is.
Csoóri persze jól látható politikai szerepet is vállalt. Nagyobbat, mint
amennyi egy magyar költőnek dukál. Politikusként államférfi, mert szilárd
etikai alapon álló erkölccsel, rátermetten teszi, amit tesz, és tudja, hogy mit
akar. Idegen tőle a taktikus machiavellizmus. Elhozza az időt, de tud várni
is az időre. Nem akar hatalmat, de van hatalma, melyet a tehetségből és erkölcsből épített szuverenitása ad meg neki. Ez a kivételes erő tette lehetővé
számára, hogy magyarság, nemzeti sorskérdések dolgában úgy tudott lankadatlan küzdelmet folytatni, hogy közben elszántsága a vállalt eszmét nem
merevítette rögeszmévé és előítéletté. Szívós türelme, s mások bajának megértése gyakran próbára tette híveit és ellenfeleit egyaránt. Aztán egy-egy
újabb verskötetével leszerelt megint minden indulatot. Az örömben osztozott
mindenki, aki érti az igazat, érzi a szépet.
Csoóri a művek sokaságából megalkotta első Művét, s megalapozta vele
a jövendő másodikat. Még nem tudhatjuk, hogy az újabb alkotás milyen lesz,
de hogy milyen lesz az alkotója, azt igen. Csoóri Sándor személyiségének
meghatározó tulajdonságai már nem fognak változni. Tehetsége, erkölcse,
szuverenitása olyan képességek birtokába juttatta, amelyektől már nem
foszthatja meg őt senki, csak a múló idő. Azt kívánom, hogy a rá kiszabott
időnek nagyon soká jöjjön el a vége. Éljen boldogan, jó egészségben, alakuljanak kedve szerint a dolgok, úgy, hogy abban sokan kedvüket lelhessék.
Mi pedig lehessünk olvasói, küzdőtársai és barátai egy olyan jövendő korban, amelyben a tisztánlátást újabb iszapeső már nem homályosíthatja el.

6

ORBÁN OTTÓ

Egy barátságra
Nekem

Kuba,

Harmincévnyi
barátság egy ilyen helyen —
sosem hazudtunk egymásnak, épp csak nem mondtunk

Orbánnak I n d i a . . .
(Csoóri Sándor)

minden

áron
[igazat...

Hullámzó éveink fölött kábultan
imbolyogva
megtanultunk
hajószobrok módjára titokzatosan mosolyogni mi is,
bár nem a szabadság zápora csiszolta arcunkat, csak a sószemcsés idő,
hogy megsejtsük, van fontosabb is, mint a véleménykülönbség
...
Semmit sem ért az életünkből, aki nem érti,
hogy szomjan sodródva az örvény tölcsére felé
miért kapaszkodom
az uszadékfák közt lebegő, régi képbe,
melyen 1956 nyara tündököl és két loboncos, helyi lángész,
naprobbanásnak
gondolva a fejükben lobogó, zagyva látomást —
minden mozdulatunkból
süt a háború és a sebzett
szegénység,
de fényözönben
vágunk neki a kincses
szigetnek:
zöld dzsungel és kolibrifütty
helyett kopár szikföld, sívó homok.

TORNAI JÓZSEF

Az elég és a nem elég éneke
Csoóri Sándornak együtt végiggyalogolt hosszú-hosszú
utunk
végső tanulságaképpen

Elég a hitehagyott szerelemből, isten
malmainak
elviselhetetlen
nyikorgásából
és az idő pörzsöléséből, elég, elég, elég!
De a bíbor-gyökerű
szenvedésből, sajnos, nem elég,
a magányosság égig-hallgató erdeiből nem elég
és a szentséges szent
szabadságból
nem elég, nem elég, nem elég!
7

Töredékes sorok Csoóri Sándornak
Megbocsáss, kedves Sanyi, hogy ezen a nem várt évfordulón Helsinki
fenyvesei, tavai, sziklái közül én is megszólítlak, méghozzá manapság oly illetlen vallomással. Mentségem csak a belső kényszer. Fölszabadít a távolság,
bátorít ez a szakrális csend, a városban élő tenger, a félméteres hó, s az ablakom előtti fenyves, melyben kedves mókusaim, cinkéim oly természetesen
élnek. Egy cseppet sem zavarja őket a külső tekintet. Nincs bennük gátlás,
szorongás, kétely.
Negyedik hónapja tűnődök itt azon, hogy mivé tudott lenni ez a sok
századig elnyomott kicsi nép, amikor végre szabaddá lett. Pedig nem tehetségesebbek, nem szorgalmasabbak, nem erősebbek a finnek, mint mi vagyunk, nem is képzettebbek. De szabadok, s van erkölcsük a szabadsághoz.
Szigorú, mindenkire egyaránt érvényes. Itt sem születnek az emberek erkölcsi zseninek, de a négy-ötéves gyerek már nyugodtan hagyhatja játékát a
ház előtt, kétségtelenül ott találja másnap is. Itt fölöslegesnek ítélték a kerítést . . . Ennek a népnek van erkölcse a szabadságához.
Lehajtott fejjel szembesítek. Amióta én élek, nekünk, magyaroknak se
szabadságunk, se erkölcsünk. Előtte se. Már századok óta. Csak egy-egy gyönyörű, öngyilkos pillanatban. Torkomat szorongatja már a tűnődés. „Az ember nem adhatja meg magát. Se a hatalmas bánatnak, se bármilyen »dögvész-országnak«." Susogom Nagy László szavait a télbe.
A villamoson megszólított bennünket egy félrészeg finn férfi. Milyen
nyelven beszélünk? Csak nem az tűnt fel neki, amit először Sajnovics János
sejtett meg 1770-ben megjelent könyvében, a Demonstráció idioma Ungarorum et Lapporum idem esse címűben, mely óta a finnugor rokonságot elevenen tartjuk? Ki tudja? Annyi bizonyos, hogy az alkohol gőze szabadította fel,
mert a finnek egyébként zárkózottak. Amikor megtudja, hogy magyarok vagyunk, sok sikert, szerencsét kíván a szabad Magyarországnak. Aztán leszáll
a villamosról, mi pedig őrizzük az ő angol mondatát a mi szabadságunkról...
Vallomást ígértem, s csak kanyargok itt a fehér papíron jobbra-balra.
Pedig tudom, hogy mit akarok mondani. Tudom, mert negyedszázad óta erőt
adsz és irányt mutatsz nekem a szabadsághoz, a folyamatos szellemi-erkölcsi
igényhez. Szüleim sorsában az összeroppanáshoz elegendő sérülésekkel, s csodákkal határos módon kerültem 1963 őszén a debreceni egyetemre. 1959-ben
még gimnáziumba se vehettek fel, mert végtelen szelídségű édesapám — miután kétszer életveszélyesen összeverték az ávósutódok 1957 tavaszán — ellenforradalmárként raboskodott. Meleg, fülledt nyári estén kopogott be hozzánk az osztályfőnököm, nem tudta elviselni, hogy én várom a felvételi kérelmemre a választ, pedig az iskolából tovább sem küldhették azt. Az állását
kockáztatva mondta el, hogy nincs remény, egyetlen állami gimnázium sem
fogadhat. így kerültem a bencések kegyelméből már csak létszámfölöttinek,
a negyvenfős osztályba negyvenegyediknek mégis gimnáziumba. A börtönben
apám imádkozott, Kiss Feri verseket mondott, nagyon megszerették egymást.
Lehetséges, hogy a két műfaj se idegen egymástól, különösen, ha az imák
közé az Apokalipszis lovasai bevágtatnak. A cellatársak, Kiss Feri és Székelyhídi Guszti beszélték rá apámat, hogy „ellenőrizve" érkező leveleibe parancsként írja bele az én továbbtanulásom kísérletét. - Ez nyomta háttérbe a
8

másik börtönüzenetet, mely szerint az egészségünkre, meg a lovakra, a Keselyre és a Bolygóra mint szemünk fényére, úgy vigyázzunk. Aztán sokan
kiszabadultak, főként, akikért tudott valaki szót emelni, a védtelen paraszt,
a szelíd imádkozó pedig Márianosztrán szőtte évekig a szőnyeget. A gimnáziumban igyekeztem megbecsülni magam. Egyszer talán majd számot adok
azokról a kincsekről, amiket ott számolatlanul adtak. Most csak annyit, hogy
kirándulni mentünk, s megálltunk Márianosztrán is. Az osztályfőnököm
mutatta az egykori pálos kolostort, de én könnyeimet nyeldesve az apámat
kerestem a rácsok mögött. A gimnázium falára pedig egy reggelre hatalmas
fekete betűkkel ráfestették, hogy „vesszen a reakció!". Szegény atyák nem
tudták, mit csináljanak. Letöröljék? Nem lesz abból baj? Ott hagyják? Nem
lesz abból baj?
Félretolom az előtolakvó élményeket, ne untassak velük senkit. Meg aztán „könnyeim kora lejárt" — jut eszembe megint Nagy László. De vele
rögtön két férfisírás is. Az apámé, meg Kiss Ferié. Amikor apám a börtönből
hazajött, egészségében megrokkanva, s az újabb börtöntől félve belépett a
téeszbe. Amikor a lovait kivezették az udvarról, összeomlott, átfogta a kútkávát, úgy sírt, hogy a könnyei hulltak a kútba. Azelőtt soha nem láttam
sírni, ötvenhat éves volt akkor.
Az 1963-as amnesztia a kettős pecsét — „ellenforradalmár" fia és egyházi
iskolás — ellenére megnyitotta előttem a debreceni egyetem kapuját. Egy
felejthetetlen KISZ-es és egy felejthetetlen mai kollégám ugyan azt mondta
a felvételi vizsgán ideológiai megméretésem után, hogy itt ilyen emberekre
nincs szükség. Ezt megsokallta az elnöklő Barta János professzor, és megmentett. Az is lehetséges, hogy neki tetszett a felvételi dolgozatomnak az a
mondata, amelyiken inkvizítoraim fönnakadtak: „A fasizmus diktatúra egypárt-rendszerrel." Én ártatlanul írtam le ezt a mondatot, így tanultam Bánhegyi Jóbtól a gimnáziumban . . .
Borzasztó szorongással mentem Kiss Ferihez a Komlóssy utcába, pedig
kedves levélben hívott. Testvérként fogadott, de én sehogy se akartam visszategezni. Istenem, ő harmincöt éves volt akkor. Éppen Tacitust olvasta Kosztolányihoz. Lebilincselően beszélt órákon keresztül. Az egyetemről eltávolított tanár bennem hallgatóra t a l á l t . . . Aztán elkísért, végig a Komlóssy
úton, de amikor meglátta az egyetemet, telefutott a szeme könnyel, gyorsan
megfordult, szinte futott vissza, tanítás helyett a magányba.
Miért tolakszik most ide ennyi személyes nyavalya? Mert első éves egyetemista koromban örökké az járt az eszemben, hogy a magyar szakos tanári pálya számomra reménytelen álom, abszurd kísérlet. Ügy éreztem, lehetetlen vállalkozás az enyém. Egyik tanárom meg is erősítette szorongásomat,
kételyemet, közölte velem: nehogy azt gondoljam, diplomát is kapok ezen az
egyetemen. Később, ha szembe jött velem az egyetem folyosóján, köszönés
előtt mindig elmondtam magamban Nagy László sorait: „a méltó gond is a
miénk, / hogy útján a hű lovasoknak hirtelen tovább rohanjunk / ármánnyal
aranyozott éjben, rebbentve a lámpák ölyv-seregét, / letiporva az örök dilemmát, hogy a vesztünkre-törőket üdvözölni is tudjuk". De akkor még
szembenézés helyett kizárólag menekülésre gondoltam.
Ekkor jöttetek ti Debrecenbe: Váci Mihály, Fodor András és Csoóri
Sándor. Verseket mondtatok, nyitottan, szabad lélekkel beszéltetek. Az alulsó
Magyarország követeinek láttalak benneteket. A zsúfolt tizenkettes terem
ma is előttem van. És a hangodon hallom versedet:
9

Anyámnak fája feje,
anyámnak fáj a semmi,
anyám fekete rózsa,
nem tud kiszínesedni.
Egy éjjel földre roskad,
megtört lesz majd, kicsi —
Bejön egy madár érte
s csőrébe elviszi.
Ennek a vigasztalan szembenézésnek az ereje — csupa fájdalom pedig —
úgy fölrázott engem, hogy teljesen más dimenzióba rakta bajaimat. Erőt adott
ez a nagyobb dolgokkal való balladai szembesülés. Ezentúl pedig hatalmas
kiáltásnak is éreztem ezt a verset az alulsó Magyarországért.
Ennek jó negyedszázada. Ettől kezdve járok a magánegyetemedre. Mert
nem csalatkoztam azóta sem. Jöttek esszéid, verseid, filmjeid, s egy nemzet
nevelkedhetett rajtuk szabadabb gondolkozásra, szabadabb lélegzetre. Azért
is bonyolódtam ilyen személyes vallomásba, hogy tudd, honnan néztük mi
nagyon sokan a Te egyre szuverénebbül kivívott védtelenségedet, szabadságébresztő autonómiádat. Meg azt a tündöklő képességedet, hogy gondolataid
mindig a személyes élmény hitelével és mindig világosan, érthetően, szemléletesen szóltak hozzánk. Nyilvánosan végzett önnevelésed erkölcsi kényszerítő erő volt az együttgondolkodásra. Amit Te írtál, arra nem lehetett nem
figyelni, mert gondolataid mindig a tapintható élményből léptek elénk, s
mindig eltértek azoktól, amelyekkel folyóiratokban, könyvekben tucatszámra
találkozhattunk. Esszéidben jársz a legnehezebb terepen: egy olyan korban,
amelyikben fortélyos és ostoba erők szövetkeztek a nyugalom és megelégedettség hamis látszatának őrzésére, Te következetesen mutattál e látszatok
mögé. Következetesen szüntetted meg a „távolságot a fölismert igazságok és
a kimondható igazságok között". Verseidben is „egy fennkölten züllő ország
szemével farkas-szemet nézve" élsz, de közgondolkodásunkat elevenebben
mozgatják meg egyelőre a közvetlenebbül szóló kihívások, önboncoló, önmagaddal elégedetlenkedő írásaid — bár olykor kéjjel fordították ellened
saját késedet — az önvizsgálat, önmagunkkal való szigorú szembenézés modelljeként is felbecsülhetetlen értékűek, hiszen megújulás, továbblépés nélkül
nincs gazdagodás, s nincs tisztaság sem. Műfajteremtő remekléseid, vallomásos esszénovelláid egy nemzet lelki felszabadulását segítik évtizedek óta.
A személyesség kikezdhetetlen hitelével tanítod ezt a nemzetet az őszinteség,
a tárgyilagos, de ügyekkel azonosuló szemlélet gyakorlására. Emlékszem, milyen megrendítő élmény volt számomra balladatanulmányod, a szembenézés
erkölcsének megfogalmazásával. De bármelyiket említem, magán a tárgyon
mindig túlmutat a gondolkodásmód, az anyagszerűség fölé emelkedő gondolkodói, erkölcsi magatartás, az, hogy bármely terepen a saját élményed, a saját érzésed által sugallt kérdést veted föl, tárgyad és személyiséged logikája
érvényesül, nem a külső szempontoké, nem az előregyártott elemeké. Bizonyos, hogy Te vetetted föl irodalmunkban az utóbbi negyedszázadban a legtöbb kezdeményező, világszemlélet-tágító gondolatot és kérdést — mindig
messze előtte járva a közgondolkodásnak, s mindig a gyanakvó és nemzetellenes politikai támadások pergőtüzében, szilenciumok, városokból, megyékből való kitiltások, rágalmazások közepette. Folyamatos üldözöttséged azon10

ban csak a harci terepeidet növelte, színesítette. Németh László metaforáját
— „gályapadból — laboratórium" — joggal érzed nagyszerűnek, hiszen eddigi életutaddal igazolva láthatod: üldöztetéseid mindig a cselekvés új lehetőségének sodrába dobtak.
Arra mutatsz nekünk ösztönző példát régóta, hogy a teljesen reménytelen helyzetben is meg lehet és meg kell találni az értelmes cselekvés módját.
Történelmi jelenléted maga a cselekvés bizonyossága. Kitakart személyiséged egy romlás felé haladó országban ébresztette az erkölcsi ellenállást, a
gondolkodástól elterelő begyakorlott mozdulatok közepette a gondolkodás
nemzeti létszükségét. Gondolkodói, magatartásbeli mintáidat magad elemzed, mert mindig az ú j utak keresésének lázában égő személyiséged gazdag
hagyományhoz kapcsolja önmagát. Illyés Gyula, Németh László, Veres Péter
és Bibó István, József Attila és Nagy László hozománya személyes ügyedként
épül be életművedbe: az újabb idők kihívásaira adott autonóm válaszaidba.
Egyik legtöbbször idézett önjellemzésed József Attila két sora:
Le vagyok győzve, (győzelem
de nincs akinek megadjam

ha van)
magam.

Ebből bontod ki a leverhetetlenség üzenetét: „Meggyőződésem, hogy ez a
költői fölismerés évtizedek óta érvényesebb igazságot közöl minden újsághírnél. Mert magunkról szól. A század lélekben szabad embere fogalmazza meg
benne kettős helyzetét. Azaz: a helyzetünket: a leveretésünket a civilizáció,
a politika, a körülmények hatalmától s ugyanakkor ennek a leveretésnek a
relativizmusát is, hiszen ha bátor szemmel nézünk szét magunk körül, nincs
senki, akinek lélekben is magdnánk magunkat így lettél a nemzet mai muszáj-Herkulese. S erkölcsileg, szemléletileg fölemeltél nagyon sok embert a
maga védtelenségének az igényéhez. Mert csodálatos ereje van az írásnak: a
kimondott, leírt igazsággal szembesülni kell. Mert az általad meghirdetett
védtelenség nem más, mint az önmagunkkal való azonosság igénye, szabadság a „körülöttünk burjánzó megfontolásoktól", a védettség elvetése, a tett
és gondolat hibátlan egysége. S akiben még van annyi szellemi igény, hogy
ezekkel az erkölcsi imperatívuszokkal szembenézzen, az még gazdagítható
ember. Életed műve ilyen értelemben is cselekvésre szólító erő: egy nemzet
közgondolkodásának, erkölcsi, szellemi épségének megújítási kísérlete. Olyan
szellemi haza, melyben az élet rendje működik, a részek szerves összetartozása. A tapasztalat belső bizonyossága, az élmények és az élményeket reflektáló értelem szabad egysége. Egymáshoz kapcsolódnak, egymást egészítik ki
a legtávolabbinak látszó gondolatok is, mert személyiséged mindig teljességgel
azonosul tárgyával. Ha a jellegtelen országot, a történelmi analfabetizmust,
a tájékozatlanság Don-kanyarát, a hiányzó magyar újságírást, az érzelmekből
kifosztottak tömegét, a kényszerű múltidejűséget, közgondolkodásunk meg
nem emésztett ügyeit, a védettség ártalmait, á kidekázott népfrontosságot,
a nemzetszűkítő közönyösséget, a mindenre nacionalizmust kiáltó ostobaságot, s megannyi hasonló bajunkat elemezted, az a cselekvés eredményében,
igényében sohasem került szembe a minden írásodból sugárzó javító, teremtő szándékkal.
Sohasem kijelentésszerűen szólsz, a bajok, torzulások rajzába már beleolvasztod a pozitív ismeretek ösztönző sokaságát, azokat a kincseket, melyekkel élni, melyeket továbbvinni kell. Legyen szó a népköltészet későbbi stílu1.1

sokat már magában rejtő gazdagságáról, a bartóki modell nemzeti művelődési eszménnyé avatásáról, a nemzetiségi magyarság helyzetéről, a magyarság
második világháborús szerepéről, az értelmiségi lét kényszerű nomádságáról. .. mindig a szellemi-erkölcsi nemzet gondozása, cselekvő ébresztése, önnön
felelősségére döbbentő szembesítése sugárzik írásaidból. Hányszor leírtad,
hogy 1956-tal szembe kell nézni, egy nemzet előtt önmagát nem lehet büntetlenül lehazudni... Tíz évvel ezelőtt mondtad egy interjúban: „Mindaddig,
amíg a politikában, a gazdasági és a szellemi életben olyan emberek döntenek, akik saját magukon nem érzékelhetik döntéseik hatását, mert védettek,
addig semmilyen igazságot nem könnyű működtetni. Ama bizonyos kontraszelekció, amelyet a negyvenöt utáni politika önnön érdekében indított el
útjára, olyan sikeres pályát futott be, hogy már elindítóját is akadályozza."
A védtelenség ezért volt olyan fontos számodra. Mert érzékelted a védettség
romlasztó hatását a védettség haszonélvezőin.
Most, innen, nagyon messziről is úgy látszik, hogy a magyarság otthon
erősen rombolja a védettség bástyáit. Ennek örvendek nagyon. Ügy érzem,
a Te és néhány jó társad vetése ért be a magyarság szabadságmozdulatában.
De olvasva az újságok neofita túllicitálásait, aggodalmam is egyre erősebb.
Hol volt ez a rengeteg bátor ember eddig? S miért ez a szörnyű sok veszekedés ?
De nem szomorítani akarlak. Inkább azt szeretném, hogy most, amikor
a védtelenséget a sokadalom számára is biztosítottátok, akkor ezek a tömegek írásaid másik vonulatára is figyelnének, hiszen oly világosan megfogalmaztad, hogy „a nemzeti tudat ápolása nem lehet soha semmiféle politikai
taktika áldozata", s hogy a nemzet közgondolkodásának megújulásához „az
emberiség szellemi és erkölcsi életének hagyományosabb értékeihez" kellene
visszatérni...
Megint messzebbre kanyarogtam. S a pillanatnyi távolságom okán talán
fölöttébb illetéktelenül is.
Egyetlen mondathoz jött ez a sok kitérő: Köszönöm, és köszönjük nagyon sokan, kedves Sanyi, hogy reménytelennek látszó időszakainkban, kiszolgáltatottságaink idején belőled erőt, tőled felszabadító gondolatokat kaptunk, szabad egyéniséged menedékünk, bizonyosságunk, hivatkozási alapunk
lehetett.
Talán innen is lehet nézni éveid múlását. Űjabb műveidet itt is várva,
a régieket itt is olvasva, ölel:
GÖRÖMBEI

12

ANDRÁS

ÁGH ISTVÁN

Csoóri Sándor ideje
Akinek udvar, kert a
gyerekszobája,
tengere rozstábla, mennyországa
felhő,
ideje ez a kétes, véres század,
történelme hámjával
megszorítva
születéstől halálig évről évre,
tankos hó, fekete a fehérben,
élőben halott, pirosban
hullasárga,
menekülés hazajutással,
újra
lélek keletről űzetett
nomádja,
siránkozás az anyja, káromkodás az apja,
magtalan padlás a lakása,
mindegyik ősz hajszála a szabadság
hősi halottja, ütközetben
deres fű,
ahogy a szél összekuszálja
födetlen,
ahogyan teste födetlen
menthetetlen,
visszaeső szökevény
elhallgattatásban.
Akinek udvar, kert volt
gyerekszobája,
tengere óceán, határa Dél
Keresztje,
margarétás e kétes, véres század,
szeretők hús-nyers ölével
átszorítva,
születéstől halálig évről évre, •
zöld úti sátor, ország a
mezítlábnak,
élőben élő, darázs-nyár, dió-ősz
kopálása,
kék spirituszláng vándorló
vitákban,
tűz a jeges sötétben, nevetés a panaszban,
mese-álom az anyja, búzavetés az apja,
birsillatú szoba a lakása,
mindegyik ősz hajszála szabadság
kora tavasza, éledő fű a
vadvizekben,
ahogy a böjti szél fölborzolja
födetlen,
ahogyan teste födetlen
ölhetetlen,
szabad, hűséges szökevény a
megszólaltatásban.

„Élesztő"
Kedves

Sándor!

Bevallom, már a negyedik estét töltöm Veled négyszemközt, pontosabban
az előttem fekvő papírlapokkal, melyekre születésnapi köszöntésed „kulcsszavait" jegyeztem fel. Legfelül látom Édesanyád fekete rózsás balladáját
I Ön

— akinek „fáj a semmi" —, oly szívbe markolón, hogy Katikámmal a mi
Édesanyáink himnuszát is belesírjuk . . .
E gondolatjegyzetek csak tülekednek, de sehogy sem akarnak rendbe
állni. (Tán az általános rendetlenség bizonyságául?) Pedig már az oskolában
is okítottak fogalmazásra, később pedig a nagy öregek, Németh, Illyés, Keresztury hatottak rám, hogy Téged szemérmesen csak (végül?) most említselek. Hát akkor miért bajlódsz — színész létedre — mégis az írással?, kérdezheted velem együtt!
Azért, kedves Sándor, mert nemcsak köszönteni akarlak, mint „hatvanas
jelölt urat!", köszönnivalóm is van!
Rohanó életünk személyes találkozásaikor közérdekűbb megbeszélni- vagy
tennivalónk van, hogysem személyes vallomásokkal raboljam drága idődet.
Most itt a kínálkozó alkalom, folytatni a Budapest—New York repülőjáraton
kilenc esztendővel ezelőtt félbeszakadt beszélgetésünket.
Azonos vagy hasonló emlékek foglyaiként értük meg a háború végét,
(„Diákévek harangzúgásban"), fejeztük be szivárványos gyermekkorunkat, és
vágtunk neki az ígéretes férfilétnek csapás nélküli tarlón, parlagon, jobb esetben mezei gyalogúton. Egyazon szellemi porták ajtaja hívogatott vendégvárón. Nemcsak gyerekkorunk csodálni való emléke maradt — közös élményünk
— a lisztet őrlő malom, de az elmúlt fél század magyar történelme bennünket is a garatba öntött, s folytunk le az őrlő malomkövek közé. Irigyeljük
most azokat a szemeket, kik figyelmetlenségből a padlóra, szekér alá hullottak? Nem! NEM! Ha a mi liszt-életünkből most valóban a Nemzetnek sül kenyér! Ha a még nem is oly rég együtt küzdő társak nem uszulnak — vagy
uszíttatnak egymás ellen! Ha a dühödt puskák rágalom-patronjaiból fröcskölő
sörét nem sül a bőrünk alá! Ha együtt megyünk ki valamennyien a tavaszi
határba búzaszentelőre! Akkor remélem és hiszem, hogy minden szociográfiai
munkádban (Tudósítás a toronyból, Iszapeső...) és metaforádban, versedben,
esszédben, minden közéleti megnyilatkozásodban rejlő kovász keleszti közös
kenyerünket, együtt azokkal, kik e hazai dagasztóteknő mellé állottak! Itt köszönöm meg, hogy engem is hívtál magatok közé, bár ha csak a rostáláshoz
és tűzrakáshoz értek. Köszönöm a kemencepadka melegét is!
Van Rólad egy fényképem, akkor készítettem, amikor már deresedő fejjel autóvezetést tanultál! Lám, mégsem ülsz a volán mögött! Inkább gyalog
járod a közélet útjait, mégis jobban tisztelve a közlekedés szabályait, mint
sok hivatásos vezető, ki szemrebbenés nélkül hajt át a tiloson, s lépi túl a biztonságos sebességhatárt. Pedig Te legalább annyira ismered a zsákutcát,
amennyire a zsákhordást, vagy zsákban futást! Tán ezért is igyekszel elsők
között a balesetek színhelyére — no nem kíváncsiságból. —, de segítséget
nyújtani, s ha kell, tanúskodni, hogy utána türelemmel járd végig a szemtanúkat megillető kálváriás procedúrát. Mindezt illyési bölcsességgel, nyugalommal és egyéni humorral. No, ezt is köszönöm, a tűrés példáját! Mert bár
„öcsém" vagy, mindig az idősebb testvér felelősségével válaszoltál kérdéseimre, kitöréseimre, s intettél nyugalomra, ha kellett. Igaz, egyszer sikertelenül,
de gondolom, azóta már Te sem bánod. A pápai kollégium jubileumi ünnepségére gondolok, amikor éppen érvényes szilenciumod miatt a szervezők nem
engedélyezték, hogy szeretett alma materednek köszönetet mondhass, én pedig ezt ott akkor nem hagytam szó nélkül. Más fegyelmezetlenségem melletted nem jut eszembe, pedig szép a sora közös küzdőtereinknek. Bethlen-ala14

pítvány, Mozgó' Világ-kirándulás, Duna-parti „Fehér Ház", Tiszatáj ostroma,
Szálási Laci bácsi tanyája, New York-i magyarok, Lakitelek, Magyar Művészetért díj, Monor, Hősök tere, temetések, tüntetések, március 15-ék, román
követség előtti virrasztás . . .
Ha így végignézem, ezek nem a damaszkuszi út kerékvetői, inkább „az
erkölcsi bátorság edzőterepe"! Köszönöm, hogy együtt haladhattam Veled ezen
az úton és terepen! És köszönöm minden jajszavadat, melynek értéke nem
decibelben, de hatásában és a felismerésben mérhető! Mint ez is: „A hatalom nem csak erőszakkal és börtönnel képes félelmet kelteni, de bűntudatébresztéssel is!"
No, ebből a „bűntudatból" bőségesen kijutott a mi nemzedékünknek, és
most ismét hasonló riogatások hallatszanak innen is, onnan is! Érett szőlőre
gyűlő seregélycsapatnak szól ez a kereplő? Ha termett volna édes gyümölcs,
még csak érteném, de hisz a tőkék is pusztulóban! Telepíteni kellene, nem
riogatni, az ú j kezekben forgó régi kereplővel!
Sütő András drámájában azt kérdi tőlem Réka: „Nagyon öreg vagyok én
már, Vencel bácsi?" Így felelek rá: . . . a z idő embereken l é p d e l . . . ! " Így
igaz, Sándor, csak nem mindenkinek a külsején hagy nyomot az idő! Ha így
lenne — végiggondolva, miket átéltél — Te már Tolsztoj maszkjában járnál
közöttünk, vagy a Szervátiusz-véste tiszafa-Dózsához, -Petőfihez lennél hasonló. Hogy mi őrizett meg így, eddig, fegyelmezettségeden és erkölcsi rendeden
kívül: csak gyanítom. Tán az olyan pillanatok, amit a ka'iani repülőtér várócsarnokában láttam, amikor az a kedves, szőke, tipegő-korú finn leányka mosolygó szemed és arcod láttán elhagyta a sírást! — No, az effajta példákat is
köszönöm Neked. Gyönyörű pillanat volt.
Születésnapi köszönő-köszöntőmbe valami jó kívánságot is illenék fogalmazni! A sok közül egyik már teljesült, már tudniillik, hogy e néhány sor a
Tiszatájban lát napvilágot! De minek is cifrázzam még! Kedves Sándor! A jó
Isten éltessen, óvjon és engedje — mi több, segítse! —, hogy közös kenyerünk megkelvén, ropogósra sülve kerüljön Hazánk asztalára, s azt vegye körül egy higgadt, szorgos, egységes Nemzet!
Baráti öleléssel
1989. XII. 17.
SINKOVITS IMRE

Krumpliforradalom múltán...
Kedves Sándor!
Hónapok óta betegágyba kényszerítve újra és újra fellapozom esszéidet,
s főképpen azokat az írásokat, amelyek tartós betegséged és tápászkodás
hónapjaiban születtek. Illyés Gyulát említed, aki az ágyhoz kötöttség szellemépítő és erősítő tapasztalatairól számol be, s mint írod, te inkább a tehetetlenség érzését figyelted meg magadon. Hogy nem lehetsz jelen, testközelben
az események sűrűjében. „Nem jó leállni a munkával, nem jó szabadon hagyni az időt, mert elborítják' az embert az emlékei. Mint karámból kiszabaduló
15

lovak, végigvágtatnak az idegpályákon." — így hittem én is, de ebben a tartós, vízszintesbe zuhant állapotban éppen hogy ziháló, fújtató és habos csörtetéssel egyszerre ménesnyi emlék vágtat elő bennem. S közöttük szívós
munkával rendet kell tenni, válogatni, hogy melyiket szükséges megtartani,
melyiken túladni, másikat majd tartós türelemmel felnevelni. Nemcsak szorító, szorongató feladatként telepszik rá az emberre ez az érzés, de sürgető volta kényszerít is, különösen, ha éjszakánként nálánál fiatalabb haldokló betegtársát nyugtatja, nyugtatja? — ámítja az életben maradás és a gyógyulás reményében.
Emlékeim dologra fogtak. Veled kapcsolatban különösképpen. Nem szokásom születés- és névnapomat ünnepelni, mert úgy vélem, azok a fontos dátumok az ember életében, amiket az idő érlelt meg és igazolt. így hát magamban rendezek csöndes egyszemélyes banketteket. Szomorúan mondom, fogyogatnak az alkalmak; némelyek belefáradtak a hosszú menetelésbe, másokkal
kapcsolatban én adtam fel, hogy naponta cseréljem a gerincrögzítő kötést, és
mostanában derül fel előttem hiszékenységem. Némelyek, kikkel nemcsak a
nappalokat dolgoztuk át, hanem éjszakákat koccintgattunk jobb idők eljövetelére, látom, csali, pillanatnyi mulatság volt. Mert ama damaszkuszi úton
gyalogosokénál is nagyobb a motorizált forgalom, s az eltelt évtizedekben volt,
aki többször is oda-vissza rodeózott.
Legyen nekik olcsó az üzemanyag, bár a gyakori utazás nem csak az ülepet töri, de a tartályt is emészti. De hát én most a száguldó masinák vezetőinek, pótülések fizetett és potyautasainak útján, sorsán sem óhajtok ámuldozni, hanem Veled kapcsolatos csikó-emlékemet próbálom megidézni. Az idő
homályából — írhattam volna tovább az előbbi mondatot, ám az emelkedett
fordulat sejtetné azt, ami bennem erősen él. Magánünnepet ülvén, képzeletben ismét odatelepszem a debreceni Arany Bika belső éttermének egykori, az
üvegteremhez vezető átjáró melletti boxába, ahol először ülhettem társaságodban. A Dózsa-film, az ítélet forgatási gyötrelmeiről beszéltél, s arról a sürgető
és kényszerítő feladatról, hogy hitelesen megmutassuk magunkat a nagyvilágnak. Hírünket vinni, hiteles képünket kialakítani úgy, hogy ne mások ellenében, hanem a Duna menti népek egyetértésének és testvériséget képviselő
szellemében, úgy, ahogy erre Illyés Gyula is annyiszor figyelmeztetett. Éppen
húsz esztendeje, hogy a debreceni éjszakában nem csak Dózsa György sorsának tegnapi és mai tanulságait vitattuk meg, hanem először hallhattam keserű tényeket: micsoda mindennapi és lealacsonyító küzdelmeket kellett vívni
azért, hogy a magyar—szlovák—román közös szellemi vállalkozás megvalósulhasson. Fájdalmasan mulatságos politikai játék tárgya volt az ítélet sorsa: itthon a nacionalizmus gyanújába keverték azt, ami tett erejű; nemzetek közötti
együttműködést akart szolgálni. Aztán pedig az erdélyi forgatás mindennapjai: a románok trükkjei, ahogyan a magyarság sorsát ott forgatták ki, azonképpen szerették volna látni igazolását, égi mását, filmetekben is.
A megdöbbentő tényeket, s higgadt elemzésedet hallgatva szólásra bátorodtam, erre Illyés és a forradalom kérdése bátorított fel. Három nappal előtte
Pécsen jártam, a Tiszták ősbemutatóján, s az előadást követően a váróteremben átvacogott, -virrasztott éjszaka után az étkezőkocsiban a tolnai dombok
között, és Simontornyán átrobogó vonatban a mögöttem levő asztalnál Ilylyés Gyulát hallgathattam, akkor még ismeretlenül. Dózsa György gondjával
jöttél Dálnokról és Párizs felé tartottál, én a kathárok földjéről hoztam
16

CSOÓRISÁNDOR
(Pati-Nagy Bence felvételei)

MOSER ZOLTÁN FOTÖMONTÁZSA

Illyés aggodalmát, s a megmaradás mindennapi és történelmi kérdéseit kezdtük elemezni.
Időközben felszolgálták a vacsorát. Rántott húst és krumplit tálaltak mindannyiunknak, mert éttermi szokás; idő múltával a konyha munkakedve apad,
egyszerűbb, ha a szakács rendel a vendég helyett. Elém tették a tányért, s ingerülten megbolydítottam a gasztronómiai áhítatot: „Három szem krumplit
adtak! Arcátlanság!" Pincér jött, vita kerekedett, s egyszeriben de messze kerültem az albigensek földjétől. A pityóka-lajstromot és aZ azt követő hadműveletet figyelve mosolyogva felnéztél, s annyit mondtál: „Krumpliforradalmár". Éreztem benne az iróniát és a lefokozást. Beszélgetésünk, együttlétünk
arányait pontosan megvillantotta bennem.
Mentegetőzésként Latií^ovitsra hivatkoztam, aki egy rádióbeszélgetésben
azt mondta: ő a ruhatárosnál éppúgy nem enged az igazságból, mint a miniszternél. Krumpliforradalmár? Kaszát, kapát nem foghatok, hát villával
harcolok éttermi igazságomért. Ugyan miért tudnék hadakozni? — gondoltam
én akkor és még sokáig.
Azon a szeptemberi vasárnapon, amikor 1988-ban Lakitelken a Demokrata Fórum országos visszhanggal megfújta trombitáját, én a Bretagne közeli
Hoedic-szigeten elszakadva a társaságtól, az óceán partján ücsörögtem. Távol
a világtól, egy kövön ültem, apály volt, köröttem kavicsok és kőtömbök, melyeket évezredek óta mosott, formázott a víz. Bennem kérdések indultak el,
olyasként, ahogyan Kósa Ferenccel, Sára Sándorral készített filmetek, a Tízezer nap végén a fiatalember áll, és tűnődik a tenger partjánál. Ég és víz
végtelen találkozását szemlélve addig sose megélt nyugalom szállt meg. Nem
tudtam akkor megokolni, csak azt éreztem: hirtelen kiapadt bennem a feltétlen jelenlét kényszerítő ereje. Nem éreztem hiányát Lakiteleknek. Krumpliforradalmamat megharcoltam, amikor csak tér adatott, újságban és dobogón megszólaltam, de ezután más következik. Akkor nem fogalmazódott meg
a kérdés, csak most, a betegágyban tisztult le bennem az, amit a Nomád
naplóban így fogalmazol: „Elnyüvődni, szétroncsolódni, megejtő életrajzot
hagyni magunk után; csak hit: hol a határ az önpusztítás és az önbecsapás
között?" önáltató fontoskodásaimnak, nyargalászásaimnak ugyan volt-e értelme? Több száz, ezer hírlapi cikkem még a halhatatlanságot sem ambicionálhatja, s megmondhatom-e, hogy akár egy szemcsényit is csiszoltam azon a
sziklán, amit mindig is egy darabnak tudtunk, és a szellemi magyarság megés összetartásának feladataként igyekszem, igyekszünk szolgálni. Magasztos
szavak? Krumpliforradalmári nézőpontból különösen azok. S mégis, a nagy
hangú és a magabiztosság pózában tetszelgő hatalom újra és újra milyen
hisztérikusan árulta el félelmét, rossz lelkiismeretét és gyöngeségét. Jelentéktelen ügyekben — még Veled kapcsolatban is. Emlékszem, a hetvenes
évek elején a vasútigazgatóság sajtótájékoztatóján vettem részt. Tárgya az ú j
menetrend lett volna, de a vezérigazgató irányodba fogalmazott dührohamát
hallgattuk: a sötét kupéról szóló jegyzeted okozta benne az intézményes felháborodást. Elhunyt szerkesztőnk pedig nem röstellte szemembe mondani:
nacionalista provokáció, és őt akarom megbuktatni azzal, hogy az Egyetemi
Színpadról szóló híradásban azt is közöltem, hogy számos pályatársad mellett a Te versed is elhangzik a műsorban. Akkor pedig még csak a képzeletbeli tilalmi listán sem szerepeltél, de a hírszolgálat nemcsak tegnap, ma is
nagy gondolatolvasókkal működik.
IT

Méltatlan összevetés Veled, s mégis jó érzéssel elmondhatom: Aczél
György bértollnok-hadosztálya az időnek változásai közepette is kitüntetett
figyelmével. Nem elgyöngített, erősített inkább, hogy azokat a jelzőket lőtte
rám, amikkel egy Illyés Gyulát, Latinovits Zoltánt s Téged akart megsemmisíteni. Miközben a személyes fenyegetettség közérzetébe óhajtottak hajszolni,
milyen figyelmesség; egyszer a biztonsági szolgálat hívatlan látogatásának és
nyájas beszélgetésének szándéka arra irányult, hogy tájékoztatnám őket a
Veled, Veletek való beszélgetésekről. Máskor a hírlapírásból kivetetten hívtak vissza a „szakmába": lennék a Tájékoztatási Hivatal személyzeti osztályának helyettes irányítója. Csábításként lakást és néhány évi munka után
egy országos napilap vezetői posztját sejttették. Értetlenkedtek szinte, hogy
oly könnyen és azonnal nemet mondtam. Krum^liforradalmári tettek? Igen,
azok voltak, hiszen családommal még hét évig szorongtunk abban a huszonnégy négyzetméteres padlástérben, amelyben Andrással, Imrével, Miskával,
Bélával, Pistával és a többiekkel olyan lélekmelengető estéket együtt töltöttünk.
Krumpliforradalom, mondhatom rá úgy is, hogy tartós szabadságomat most
rövata-nincs vezetőként kérelmeztem. Tudom pedig, nem hivalkodásból mondom, jól tudnék vezetni egy színházi lapot. Korábban még lett volna erőm és
kedvem hozzá — mára elapadt.
Megnyugvással és derűvel mondom ezt; s a készülődés óráiban Forgácsok a földön című jegyzeted egy gondolatát idézem: „Hiányzik belőlem a
lendületes, a mámoros gyűlölködés tehetsége. Fölgyújt a harag gyorsan, de
néhány óra múlva már a pernyéjét el elfújja belőlem a szél. Inkább sajnálom
az embereket, mint gyűlölöm." A mocskolódó jelzők bajnokaival szemben
nekem elég bizonyosságot jelentett, hogy Illyés Gyula levélben erősített meg
igazamról; Ruttkai Éva, Sütő András, Sinkovits Imre tüntetett ki barátságával ; hogy Harag Györggyel vitathattam meg a nemzeti és egyetemes színjátszás kérdéseit, hogy alföldes, tiszatáji barátaim naponta érdeklődnek hogylétem felől. Nacionalizmust fújtattak rám? Tegyék. Mit tudnak ők arról, hogy
legkiválóbb román színészek fogadtak barátságukba? S ahogyan bennem élnek kolozsvári, szentgyörgyi és vásárhelyi előadások, olyanképpen hordom
magamban nagy bukaresti előadások emlékét is. Nekem azért nem jelentett
élétfelborító élményt az avignoni fesztivál, mert 1978-ban és '80-ban a sepsiszentgyörgyi kollokviumon is jelen voltam, és tapasztalhattam: a székelyek
súlyosabb élményeket és jobb színházat élhettek meg sokszor, mint egy világfesztivál közönsége. S milyen sanda, agresszív, megosztó szellempolitika
működött itt. Ha Caragiale vagy Bresan kiváló színházát elemzed, akkor provinciális vágy, ha Harold Pintér jó-rossz darabjait méltatod, akkor a világszínházat képviseled. Mosolyogtató hadműveletek; én már elélek avval a
vidékiséggel, amellyel nem csak Péter Brook Cseresznyéskertjét, hanem Liviu Ciulei Erzsébet előadását és Harag György munkásságát is az egyetemes
értékek közé számítom.
Krumpliforradalmamból ennyire futotta, kedves Sándor. Ettem a pityókalevest Farkas Árpiéknál, Sylvesteréknél, és mert másra nem futotta, első
francia utamon Magdóval két zacskó pommes-fritest csipegettünk naponta. Megadtam volna magam a kísértésnek és spionkodtam volna a
rózsadombbeli együttlétek alkalmával, ahol a kenyérkosárnak is füle volt?
Tudtam volna akár egyszer is szemedbe tekinteni, s akár hunyorítással is
köszönni egy kiállításon; szervezhettük volna az egyetlen ünnepséget az orn

szágban, amikor is Herder-díjadat köszönthettük a Jedik gimnáziumban? Képtelenség !
Még csak azzal se hivalkodhatom, hogy belső baráti körödhöz tartozom.
Gyakran kellett volna pedig tudósítani Rólad; egyszer Visky Árpi érdeklődött felőled, máskor írótársaid tudakolták, ebben vagy abban a kérdésben
mint vélekedsz. Legtöbbször nem tudtam válaszolni. Találkozót, néhány percet akkor kértem, kérek Tőled, ha úgy érzem, fontos tennivaló merült fel;
egyébként pedig igyekeztem másokat is lebeszélni. Egyéni sérelmekkel ne tolakodjanak, mégse a Te idődet terheljék minden egyes magyar osztály megszüntetésének hírével. Így történt pedig; s bizony jó néhány esszékönyved,
versed emberi sorsokban, segítségeidben, tevőleges szolgálatodban emberi
sorsokba íródott. Krumpliforradalmunk természetéhez ez is hozzátartozott.
Kaszák és kopják helyett jó szó és sürgős telefonozás mentett és tartott meg
életeket. S tán, mert mutatkozik esély, a Duna-medencében szétszórt magyarjainkat is. Illyés Gyula képét kölcsönkérve az aggodalmas reménységben,
hátha mégse kell nádasokba menekülniük. És ha paticsból felépülne a templom, s benne együtt zsoltározhat a határok fölött is összetartó eklézsia...
Amikor nyár végén telefonbeszélgetésünk alkalmával említettem Neked,
hogy Strasbourgba készülődöm, egy pillanatnyi csönd után annyit mondtál:
„Hiányozni fogsz". Melengető érzéssel teltem el, mert már ezért is érdemes
volt következetes hűséggel krumpliforradalmárkodni. Nem kérdezted azt,
amit legtöbben, akik nem feladatban, hanem perchez igazodó nyüzsgésben
vélik dolgukat, hogy ott ugyan mit csinálok majd. Az vezet engem, ahogyan
a Nomád naplóban fogalmaztad: „Viszonzatlan szerelem még inkább hozzáláncol bennünket Európához." Negyven múltán az embernek otthon kéne ülnie és dolgoznia. Két generációt, a Tiedet és az enyémet, az elmúlt negyven év
abba is beleroppantott, hogy családi vagy megbízhatósági kötődés kivételével
nem juthatott el a világba. Idejében, tehát tizen-huszonévesen. Harmincöt évesen mehettem volna életem első hivatalos nyugati útjára, de az a hivatal, amely
előtte még vezető funkcióra csábított, nem engedélyezte. Némi bonyodalom
csak később kerekedett belőle, mert jámbor szolgálatkészséggel én vittem
volna az arezzói könyvkiállítás anyagát. Hogy számos pesti kolléga között
hírlelik másodosztályú mivoltomat, ez belügy maradhatott volna, de. hogy
miért nem érkezett meg a nemzeti dokumentáció, erre már nemzetközi hazudozásba kellett bonyolódni.
Háztartásbeli eltartottként utazom hát Európába. Nincs bennem hiúság;
asszonykámat szakmai megbecsülésében követem; az ő türelme, ragaszkodása
és megértése tartotta meg tizennyolc esztendei együttlétünket. Odaadását viszonozni úgyse tudom a strasbourgi évekkel. Gyakorlati érveket is sorolhatok; mondván, a gyermekek több nyelv ismeretével indulhatnak az életbe,
megtanulok én is f r a n c i á u l . . .
De mélyebb meggondolások is vezetnek. Folytonos rohanásaink közepette. most látom csak, hogy nemcsak én, egykorú barátaim se figyeltek
eléggé gyermekeikre. Türelmetlenül, félszavakkal idomítottuk őket, csak kivételes pillanatokban adatott meg az önfeledt szeretetben elmerülő együttlét
öröme. Szeretném most figyelemmel követni az ő életüket; mert nincsen az
jól, hogy prédikáljuk a családi összetartozást, s otthonunkban esténként a
vacsoránál üres székek állnak az asztal körül.
Ama tengerparti tűnődést említettem levelem elején. Most betegágyam19

ban tisztázódott bennem, ami akkor még gomolygott. A Te szavaiddal is
tervezem az elkövetkezendő évek életprogramját: „Befalazni magam, ablaktalan fehér szobába, hol senki se lenne velem." Igen, családi élet közepette
is megteremthető valami ebből az önkéntes száműzetési állapotból. Csöndes
dologidőre fogom magam. Jó ideje már az estéli játékok tétje és kimenete
nem kényszerít ítélkezésre. Huszadjára is írjam meg, hogy a buta és gőgös,
nagy hatalmú színházi ember miért csinál dilettáns színházat. És még tovább
is, évekig. Mert ki volt találva ez a főiskolától minisztériumon át a szövetségig velejéig fülledt és romlott színházi világ. Kivételeket persze említhetek;
de én az Egészet, az áporodott belterjességet látom úgy, ahogyan a Szent
István körúton tűnődtél: „A Vígszínház fodros homlokán vénasszony egykedvűség. / Megnézem jól magamnak s elfordulok." Mert én is hozzád hasonlóan
érzem: „Titkokat súg a hó fülembe, megyek tovább."
Titkok visznek, hív az idegen, ismeretlen tartomány. Ahová mindig is vágyakoztam. őszülő halántékkal tartok Illyéssel, akinek gyűjteményében szülőfalumban, Bodroghalászon írott Árvíz című verse A Boulevard Bourdonont
követi. Ezzel a természetességgel szerettem volna közlekedni a haza és a
nagyvilág között. Ha késve is, most megadatik.
Strasbourgot most Európa közepének mondják. Majd kitűnik; én most
csak azt tudom, hogy Széchenyi néhány órát időzött itt, mert sietett Párizsba,
Erdélyi János megszámolta a székesegyház lépcsőit, de ő se telepedett meg
hosszan a Hotel de la Maison Rouge-ban, Degré Lajos is úgy bolyongott az
„Igen szép, sőt zajos" városban, hogy lelke előtt Párizs 1 lebegett, Teleki József
jó érzéssel írta naplójába, hogy rövid kiruccanásában passzusa ugyan nem
volt nála, mégis „bebocsátást nyert"; Illyés Gyula viszont maró éllel írta meg
vámvizsgálatát, de a megalázó procedúra se ernyeszti francia ragaszkodásában, „mégsem foglak Baudelaire Károllyal azonosítani". Lassítani szeretném,
szeretnénk ezt a történelmi sietséget, hogy hazánk fiainak legyen okuk Strasbourgban megállni, időzni és tűnődni közösségi együttlétben Európához kötődésük visszatartó és biztató jeleiből. Hírünket szolgálni a világban — tán
sose képzelt kedvező idő és esély adatott. Feladatnak is felemelő. — Általad
említett becsülő hiányérzetedet ilyesképp mégis csak jelenlétté fordíthatom.
Kedves Sándor!
Nyáron lakásnézőben megálltunk Strasbourgban. Hosszú várakozás után
hozták a sültet. Krumplit lázítóan keveset adtak, de beletörődtem, megnyugtatásul Magdó néhány szemet tányéromra csúsztatott.
Krumpliforradalmam végképp elapadt. De az a szándékom annál inkább
él, hogy sok más mellett, Ítélet című filmeteket is megismerjék Strasbourgban. Remélem, hogy majd még Téged is időzésre csábíthatlak — közösen tűnődni Temesvár múltbeli és mai mártírjairól is.
Most látom csak, kedves Sándor, húsz esztendővel ezelőtti találkozásunkat magamban ünnepelve és születésnapi jókívánságokat is formázva, hogy
szétfutottak emlékeim ménjei! Amikor e sorokat olvasod, a Gondoskodás egy
„megkésett ifjúság" adományával a világ nagy útján lépdelek. A „fáradt
forradalom"-ból távozva krumpliforradalmam újabb változata következne?
Nem tudom. önáltatás(?), bizakodás(?) él bennem, hogy reményem: a
„megváltás" öreg „mesterlegényeként" térhetek haza. Mint az elmúlt két évtized mindennapjaiban, igényed, szigorod, számonkérő tekinteted elkísér.
Budapest, 1989. december 17.

Barátsággal, szeretettel:
ABLONCZY
LÁSZLÓ

MÓSER ZOLTÁN

„Lehettem volna
rézbaltás szegénylegény
Kalandozásaimat a népdalok és versek (költői életművek) világában immáron egy évtizede folytatom: évente egy-két költő verseit veszem elő s nézem át ezen verseknek — vagyis az életműnek — a kapcsolatát a népdallal,
a népköltészettel. Ezekből eddig minden évben megszületett egy-egy rádiós
műsor.
Az idei évben Móricz Zsigmondról és Csoóri Sándorról készítettem előadást. A Csoóriról szóló műsor elkészítésekor fél órával kellett, lehetett gazdálkodnom. Ez csak arra volt elegendő, hogy azokból az esszékből készíthettem vázlatos ismertetést — egyről, a Szántottam gyöpöt című írásáról pedig
részletesebben szóltam —, amelyek újra a népdal, néptánc és népköltészet
értékeire irányították figyelmünket.
A második részben — és ez a jelen írás tartalma — azokat a verseit vettem vallatóra, amelyekben népdalemlékeket, -motívumokat, vagyis közvetett
vagy közvetlen népköltészeti hatást véltem felfedezni. Ám rögtön az elején el
kell mondanom, hogy várakozásommal ellentétben Csoóri költészetében népdalhoz hasonló — annak ihletében készült — verset alig találni. Még a motívum is ritka. Ennek oka — Bartók egyik előadására gondolva — az lehet,
hogy nem akart sem utánozni, sem hasonló verset írni. A közvetlen népdalhatásról, vagy inkább -formáról a korai versek árulkodnak csupán. De itt
elsődlegesen Petőfi és Illyés hatására gondolunk, s így, ennek révén megismert
dalszerű formára.
Csoóri Sándor versei közül ilyen formát mutat a Kék hó, kék madár,
amely az ismerős, zöld erdőben, zöld mezőben sétáló madár motívumát, egy
virágének-emléket szinte láthatatlan öltéssel szövi a kedveséhez íródott verse
utolsó strófájába:
Kék a hajnali hó,
kék a hajnali szél,
kék a nők szeme alján
a patkós
hold-karéj.

Megyek munkába reggel,
nincs semmi
vígaszom,
csak a hó katonazenéje
a csontkemény
hídon.

Bujkál a villamos,
kék barlang most az utca,
ha szállna száz madár,
gyöngy-villámként
suhanna.

Asszonyom fölkel, mosdik,
csipogó vize kékes —
kintről ibolya árnyak
hajolnak a szeméhez.

A hólapátolók
körmüket fújják
fázva,
mert kék az is, mint széthullt
csillagok kék szilánkja.

Megáll és rámgondolván
egy percre meg is retten:
nem keresem-e
sorsomat
ibolyakék
szemekben?

Aztán egy nagyot sóhajt,
továbblép s tűnődőén
dúdol egy kék madárról,
ki sétál kék mezőben.
21

A Boros Anna című k ö l t e m é n y e — Garcia L o r c á r a g o n d o l v a „ c i g á n y r o m á n c " - n a k is m o n d h a t n ó k — egy, L ü k ő G á b o r p é l d a t á r á b ó l v e t t , i m m á r o n
ismerős n é p d a l első s t r ó f á j á v a l indul. A vers előtt két v á l t o z a t o t i d é z ü n k . Az
első m u l a t ó n ó t a , a m e l y m ú l t századi följegyzések — L i m b a y E l e m é r M a g y a r
D a l t á r a — a l a p j á n d o k u m e n t á l t dallam, a m á s o d i k v a r i á n s B é k e f i A n t a l
1952-es g y ű j t é s e a Veszprém megyei Dudarról.
I.

II.

Hej, Luca Panna
megy a kútra, megy a kútra,
hej, piros almát
hint az útra, hint az útra.

Luca Panna purucícája,
Ki van varrva
figurája.
Aki aztat
kipingálta,
Ki is varrta figurára.

Hej, aki aztat
fölkapkodja,
fölkapkodja,
hej, azé lesz a
Luca Panna, Luca Panna.

Luca Panna rmegy a kútra,
Hosszi szívát ráz az útra.
Aki aztat
fölkapkodja,
Azé lesz a Luca Panna.

Hej, ez a .barna
felkapkodta,
felkapkodta,
hej, ezé lesz ia
Luca Panna, Luca Panna.

Rózsám, rózsám, kegyes rózsám,
Kegyes szemmel tekints
énrám!
Én csókullom meg a szádat,
Barna-piros két orcádat.

B O R O S ANNA
Boros Anna bársony nyereg,
nem ül arra minden gyerek,
aki ráül, jól megülje,
hogy a vadőr le ne lüjje.

Boros Anna, Boros Anna
vörös kendőd ne vidd haza,
vörös kendőd, vörös szárnyad,
megkínzóid otthon
várnak.

Boros Anna bontott haja,
erdő alját beborítja,
beborítja, akit szeret:
földönfutó
falevelet.

Gyere inkább
cigányéjbe,
tornyos város sűrűjébe,
elűzötten,
bársonyosan,
ha árván is, hatalmasan.

íródott
M á s k é n t építi v e r s é b e a népdalt a Bakos János bátyám emlékére
versben, a m e l y az 1954-es, Felröppen
a madár című, első k ö t e t é b e n t a l á l h a t ó .
Nincstelen volt, rossz
grófi földön
vetett, kaszált ,—
ötvenéves
keresésben
boldogságra
sose talált.

gúnyájú,

Szegény volt, de konok,
nem hajolt meg
senki előtt,
nem süvegölt soha-soha
se számtartót,
se főjegyzőt.
22

büszke,

Örök társa, a komorság
kísérgette
amerre ment:
olyan volt az élete, mint
vad viharok
előtti csend.
Szépen tudott
énekelni,
mondogatták
róla többen. ;—
Ám a .dalát én csak egyszer
hallottam egy
furcsa őszben,

Most, hogy emlékét
idézem,
föltámad
a régi este:
Vasárnap van, komor, borús,
sóhaj reszket
a szelekbe,

Száll a dala lázítóan,
beleönti
szívét, lelkét —
s ,a dalára feleletként
nagymessziről
dörög az ég...

s ő dalol az utcán végig,
dalol, dalol
csodás hangon:
„. ..ha még egyszer azt
üzeni..
száll a dala
messzehangzón.

Hátranézve így emlékszem
őrá, aki
régen elment,
kinek olyan volt élete,
mint nagy vihar
előtti
csend...
Zámoly, 1953.

I t t t e h á t a v e r s egyetlen s o r á b a n idézi, azaz megzendíti az ismerős Koss u t h - n ó t a egyetlen sorát, s a h á r o m p o n t t a l jelzi a folytatást, a m i t mi, olvasók, jól i s m e r ü n k , s m i n d a n n y i u n k b a n m e g is szólal a n n a k dallama.
M á s k é n t él az ismerős népdallal egy későbbi, a Dunáról fúj a szél című
versében:
Nem akarok hallani róla,
nem akarok, mert gyöngeségem,
Dunáról fúj a szél.

Odaszorultam két szeme közé
s üti valaki a fejemet
kővel,
Dunáról fúj a szél.

Esők gyilkosa, magasan jár a
nyárban, aszály-szoknyáját
látni
Dunáról fúj a szél.

csak,

Csanádi I m r e í r j a a zámolyi p a r a s z t d a l o k a t b e m u t a t ó g y ű j t e m é n y é b e n ,
hogy a „ D u n á n t ú l régi népzenei stílusára a n n y i r a jellemző Haj Dunáról fúj a
szélnek is él m é g n é m i t ö r e d é k e s emléke Z á m o l y o n :
Ha Dunárúl fúj a szél,
Mindenhunnan
minket ér,
Dunárúl fúj a szél.
Fekügy mellém, maj nem
ér...
— de i n k á b b csak szólásként e m l e g e t t é k m é g az öregek is:
Akárhunnan fúj a szél,
Mindenhunnan
minket ér!"
A v e r s és a zámolyi e m l é k u t á n idézzük fel az ismerős n é p d a l n a k két
v á l t o z a t á t : az elsőt Bartók Béla g y ű j t ö t t e Felső-Ireghen. A m á s o d i k változat
Somogy megyéből, Szenyérről való. Ezt 1954-ben g y ű j t ö t t e P á l f i Csaba.
Szőllőhegyen
körösztül
Megy a kislány öccsöstül,
Dunáról f ú j a szél.
*

Ha Dunáról fúj a szél,
Szegény embert mindig ér,
Dunáról f ú j a szél.

Haj Dunáról fúj a szél,
Feküdj mellém, majd nem
Dunáról fúj a szél.
Ha Dunáról nem fújna,
Akkor hideg sem volna,
Dunáról fúj a szél.
Sárga tiknak a bögye
Adjál kicsit te Bözse,
Dunáról fúj a szél. (stb.)

ér,

23

Ezek után nézzünk újra a versre: mi az, ami összetartja? A rímek? Nem.
Az ütemek, a sorok? Azok sem. Hanem — miként a népdalban is — az ismétlődő sorok adják a vers vázát. Ezekben a sorokban tűnik fel egy pillanatig az
ismerős dallam, mint emlék. De magától a dallamtól — tudatosan — eltávolít a
költő, hogy azután ismét, többször is megzendítse ezt a sort e dallamtalan,
szomorú versben. Hatásának titka bizonyára itt keresendő. Mert a folyton
ismétlődő harmadik sor után azt gondolnók, hogy akár eldalolható is
volna, de rögtön utána be kell látnunk, hogy nem, mégsem, hisz e vers nem
dal! Amolyan „átmeneti", különös forma, mint az elbocsátás, az elhagyatottság érzete, mint amilyen a vers ihletője, létrehozója.
Az 1969-ben megjelent Lekvárcirkusz bohócai című gyermekverskötetbe
hiába is lapoztunk, népdalszerű vers egy sincs benne. Talán csak egy-egy motívumot vesz át a költő. Két ilyen verset idézünk, miközben mellé teszünk hasonló népdalpéldát.
VILÁGJÁRÓ
Csiga-Zsiga elindul —
fáj a szél, fáj a szél.
Komótosan
mendegél,
mendegél.
Reménykedik
mindenáron,
világgá jut egy fűszálon,
egy fűszálon, (stb.)
Elment, elment az én párom,
Le az úton egy fűszálon
Sej-haj, hogyha elment,
visszavárom,
ölelő karomba zárom.

HA ELMÉSZ
Ha elmész, ha itthagysz,
megbetegszem —
arany szalmaszálra
hanyatt fekszem —
Bagoly-gyűrűt
húzok
ujjaimra,
s mire visszajössz
majd,
nem ismersz meg.
Ne hagyj el angyalom,
megöregszem,
Lábaim nem bírnak,
megbetegszem.
Támadékom te legyél,
Nálam nélkül ne legyél,
Panaszimnak
higyjél.

A következő Csoóri-vers a fordítottja a most idézetteknek: e felnőtteknek szól költeményben az ismert gyermekmondókát variálja, miközben egy
különös, fájdalmas és groteszk éneket készít belőle.
24

HÁBORÜS MONDÓKA
Csiga-biga, gyere ki,
háromlábú lovakat
láthatsz,
a háború csodái ők,
meg-se-született
csecsemőt
láthatsz,
a háború csodája ő.

Csiga-biga, gyere ki,
ég a házad ideki —
Katonák lefagyott füle,
kék csigahéj, látod-e?
Csiga-biga, gyere ki,
ég a házad teteje,
szomszédunk háza is leégett,
meg se kérdezte,
éghet-e.
Repülők folyója az , égen
kiáradt
s hömpölyget három
világtájat.
Csiga-biga, gyere ki,
nincs tankom, repülőm, sem
egyedül vagyok a világon,
ki a világot szereti.
Csiga-biga, gyere ki,
íme, egy véres fenyőág
az emberiség jelképe lett:
robbanó madarak az aknák,
az őrület verebei.

ágyúm,

Ég a föld, ég a hó,
légnyomásos harang dadog,
ágyúcsövek zöld kígyói
nyalják végig az ablakot,
fonódnak szűzlány
derekára,
kisbikák kolompos
nyakára.
Csiga-biga, gyere ki,
holnapután lesz karácsony,
ültess hátadra pici Jézust,
hadd ámuljon a világon.
Csiga-biga, gyere ki,
tanítsuk meg a holtakat
pohárból inni és beszélni
s fényszóró-fűszálra
tapadva
az élők fölé
menekülni.

E vers u t á n u g o r j u n k előre t ö b b évtizedet, s egy olyan — „rosszkedvű" —
versrészietet idézzünk, a m e l y b e n f e l t ű n i k a Rákóci kis ú r f i b a l l a d á n k egyik
i s m e r t „szereplője", hőse:
Lehetnék Rákóci kis úrfid,
lovatlanul,
templomaid falát támasztó diák,
hársfaillatú katona, aki most ér csak haza
egy hosszúra nyúló
háborúból...
— í r j a az 1981 j ú l i u s á b a n keltezett Senkid, barátod című versében. Idézzük
most f e l a Somogyban ismert ballada egy részletét, a h o n n a n a v e r s b e kívánkozott — önjellemzésként — a Rákóci kis ú r f i , i m m á r sallang n é l k ü l és lovatlanul.
1. Rákóci kocsmábo Két karajcár a bor,
Arra mén, arra mén Szegény
özvegyasszony.
2. Gyere be, gyere be, Szegény
özvegyasszony,
Igyál egy icce bort, Vagy ha kettő kell is.
3. Sem magad pénzire, Sem fiadéra,
Hanem a lányodé, Bodor Kataliné!
4. Lányom, édös lányom, Bodor Katalina,
Eladtalak téged, Rákóci kocsmábo,
Rákóci kis úrnak!
5. Anyám, édösanyám, Kedves
szülő-dajkám,
Mér adtál gyilkosnak, Rákóci kis úrnak,
Ki nappal aluszik, Éjjel
gyilkolódzik?!

10. Jó napot, jó napot Én gyöngybéli
mátkám!
Fogadja el isten Rákóci kis úrfi!
11. Akkor ott felkapja, Ló farkához köti,
Tüskékről-tüskére,
Bokrokra
hurcolja.
12. Lassúi járgy, lassúi járgy, Rákóci kis úrfi,
Már piros cipellőm Sarkig vérben úszik! (stb.)
A balladánál m a r a d v a m o s t e g y olyan verset idézünk, a m i t t ö b b a n t o l ó g i a
is átvett, m i n t a m ű b a l l a d á i n k egyik legszebbikét:
BALLADA A R É G I IDŐK M O D O R Á B A N
Hol a vaktükör
s a koronás hajcsat?
Százesztendős fiókból szedd elő!
Hol a rozmaring-sebzö
csizmasarkak,
vérágas
keszkenő?
A múlt idő jege, hava,
és széttört-üvegű
lámpája: a Hold?
Halott nagynénéd teste hol van?
Betyárok szeretője volt.
Szűzmária arca aranyban,
az övé erdő-harmatban
ázott.
Présházak templomfala
közt
őt imádták, ő volt az áldott:
hodályok
boldogasszonya,
zöld vásárok szerencsehozó
nője,
Szoknyája:' erdőtűz — a fél Bakony
ötször leégett tőle.
Virágai üszkös
facsonkok,
ijedtsége a halvány tél volt.
Almában kés úszott a két melle
de a pengébe
belemarkolt,
és mint a jogart, úgy tartotta,
haláláig
szorította.

felé,

AJÁNLÁS
Ha ölelem, ölelem őt is,
a kést, az erdőt s ami nincs már,
betyárlovak csontos fejét
egy éjszakai
csordakútnál;
a földet, amely téged is vár:
csípőd, derekad
temetőjét;
a hajnali fák országát, hol
elrejtőzhetsz
és kiabálhatsz a jövödért.
Az előző n é p b a l l a d a u t á n látni, érezni, h o g y ez más, egészen m á s . A h o g y
az elején m o n d t u k : m ű b a l l a d a . Testvére és r o k o n a József A t t i l á n a k — és a k i hez József Attila is kapcsolódik — Villon m e s t e r n e k a b a l l a d á i közt t a l á l h a tók. De v a n e k ö l t e m é n y n e k egy olyan e r ő t e l j e s k é p e — a „ s z o k n y á j a : e r d ő 26

tűz"-re gondolok —, amelyik már előlegezi Csoóri Sándornak a népdalok szürrealizmusáról szóló esszéjét. Itt is érvényes, amit egy másik írásában olvashatunk a huszadik század költői által újra nagy szerephez juttatott képről, mítoszról: „A költői kép, a mítosz nem utánozza a világot, hanem a legsűrűbb
jelentését közvetíti. Megszünteti az ábrázolás szükségét, kiindulópontját, hogy
minél gyorsabban bekapcsoljon bennünket a legegyetemesebb tevékenységbe:
a kifejezhetetlen világ átélésébe."
•

A fenti leltárba e kalandozásunk során csupán ennyi verset vettünk fel.
Mert a legtöbb Csoóri-vers daltalan, gyötrelmesen és keservesen kihordott, rímekben szegény ének. Ezek nem bírnák el a dalszerű formát: a kötött szótagszámot, a csengő-bongó rímeket. Csoóri Sándor verseinek legjellemzőbb formája a szabad vers, legjellemzőbb tulajdonsága, hogy nagyerejű költői képekkel építkezik. , , . . . a tizenkilencedik századra oly jellemző élményszerűség, a
csattanókkal és fordulatokkal élő szellem alkalmatlanná vált az újfajta öszszegzésre — írja. A petőfis, a heinés, a puskinos poénok szerepét az apollinaire-i, a József Attila-i, a lorcai képek vették át." Ez jellemzi az ö verseit
is. Most a költő újabb versei közül egy ilyet idézünk, annak okán, hogy fiának s a Muzsikás együttesnek ajánlotta.
MINT A TESTŐRÖK
A Muzsikás együttesnek

Mindjárt itt hagynak ezek a zsivajos fiúk,
ezek a zsibongó lányok,
telenevették és telecsillagozták
szobámat;
elmennek, de csíkos ingükről a csík
s vidám karmolásaik
nyoma
itt marad velem.
Elviszik hegedűjüket, .sippogó
dudájukat,
de zenéjük édes viháncolása
ágyam fejénél
megtelepszik.
Rám csöröghetnek durván sunyi bádogórák
és földrészek üzleti csipogásában
nyomulhat felém az emberrabló álom,
süvöltő nádsípjaik, mint a testőrök,
körülvesznek.
Régi szeretők énekelnek itt velük
pünkösdi, tág torokkal
s rozmaring-erdő mögül előlépkedő árvák,
kiktől még ma is fáradt a szeptemberi égbolt
s nem múlik múltjuk, nem múlik azóta se,
hiába süt be a Hold élesen két fa közé.
Es víz énekelt a kútban
magára hagyva Ihosszan,
ágasfa, lengő favödör a békétlen éjben
s valaki űzötten még,
aki bitang erdőkben én is lehettem volna:
a halállal szemben is rézbaltás
szegénylegény.
27

A v e r s e k s o r á t — k a l a n d o z á s u n k a t is — m o s t a népdalról, b a l l a d á r ó l , a
népköltészetről, a népi k u l t ú r á r ó l í r o t t számos esszé között v á l o g a t v a azzal a
gondolattal — s hozzá kapcsolható verssel — z á r j u k , a m e l y K o r n i s s P é t e r
f o t ó a l b u m á n a k előszavában o l v a s h a t ó :

/

„Hosszú időnek kellett eltelnie, hogy egy történelem alá kényszerített nép kultúráját ne a cserepei, hanem összefüggései alapján vizsgálhassuk. Hogy ami a felületes szemnek első pillantásra népiesnek, réginek tűnik, alaposabb szemrevétel
után nagyvonalúan utaljon — Németh Lászlóval szólva — a »mindenkiben élő közös emberi«-re is.
Nekünk, magyaroknak ez egyszer szerencsénk volt. A század k u l t ú r á j á b a n lezajló vércserét két olyan lángelme szomszédjaként élhettük át, mint Bartók Béla és
Kodály Zoltán. Sőt, olyan elevenen maradt életforma részeseként is, melyben mi
voltunk a fő- és mellékszereplők is. Mi voltunk a több mint ezer éve vágott láncos botokkal köszöntő regősök, a betlehemi háromkirályok, a lakodalmi vőfélyek,
a halottvirrasztók. Mi voltunk Bartók Cantata profanájának agancsot növesztő fiai,
akik otthagyva a szülői házat, a civilizáció erdeiben topogtunk, s hiába halljuk az
apai hívást, nem tudunk visszamenni. Nem tudunk, de most már nem is mehetünk."
Ezt a gondolatot m o n d j a el B a r t ó k Béla e m l é k é r e a j á n l o t t Cantata
profana című — nemzedéki v a l l o m á s n a k is fölfogható — v e r s é b e n Csoóri S á n dor. B e f e j e z é s k é n t ezt a verset idézzük. Ez e g y ú t t a l — m i k é n t B a r t ó k m u z s i k á j a s a feldolgozott kolinda szövege, a mítosz — á t v e z e t a m o d e r n költészet,
a 20. századi e m b e r létének, p r o b l é m á j á n a k , feszítő g o n d j a i n a k t e r ü l e t é r e ,
amelyről számos verse és esszéje szól Csoóri S á n d o r n a k .
CANTATA PROFANA
Bartók Béla emlékére

Nem mentünk haza ma sem,
nem mentünk haza, fiúk.
Hiába sikálta el anyánk a késeket,
hiába mosta le
a görcsös asztalt.
Átmetszett
nyakkal,
vére iszapjában
hiába jajdult föl a lúd.
Nem is
üzentünk,
nem is írtunk —
mintha árvíz sodorta volna el
Húsvét nem húsvét
a kisöpört ház
nem a mi házunk.

többé,

Ki az az öregember ott?
Ül a fehér fal lidérce előtt,
ül a világvégi
cigarettafüstben.
Arca szétnyomott
Talán .minket vár,
minket keres,
28

vesszőkosár.

kezünket.

minket szeretne látni,
az ablakon túli utcában,
rövidlátó
életében.
Ne keress
bennünket,
ne várj,
te dohányszagú
öregember,
te, kutyaól-mellű
szegény.
Nem vagyunk már a te fiaid.
Ha ajtó nyílik, mintha kések.
S ha szólunk,
félrebeszélünk,
mint a hamistanúk.
Rádrontanánk csak, mint a légnyomás,
rázkódnánk
melletted,
mint a villanytelep.
Széthasadna a tányér,
a borospohár
s vállignőtt hajunk: földrészek
gyökérzete,
átszőné
gyomrodat,
lenne belőle szőr-kosár,
szőrember,
fölpörzsölhető
halott.

GREZSA FERENC

A költő Erdély-képe
CSOÓRI SÁNDOR: AZ ELMULASZTOTT UTAK
'
Csoóri utolsó kötetében, A világ emlékműveiben
mindössze két költeményt találunk, amelyet a szerző dedikációval is ellátott: az egyik — a Kiss
Ferencnek ajánlott Sérült vers a „csakazértis" drámai vallomása, a másik
— Az elmulasztott utak Sütő Andrásnak címzetten — a katasztrófát panaszolja, mely Erdéllyel a magyarságot érte. A két mű között, noha más és más
a lírai tárgyuk, egyfelől az emberi, másfelől a nemzeti tragédia — mély benső rokonság feszül. Analóg a vershelyzet: agónia és életakarat mérkőzése a
lélekben. Hasonló a lírai tér-idő: a Kárpátok felől „vad kiáltozás-foszlányok"
hangzanak, a Királyhágón túl „elkomorodnak" az éjszakák. Párhuzamba
vonható a költői gondolat: a kimondott vagy elmulasztott szónak immár
rendkívüli a tétje — maga a lét. Mintha a két alkotás csak perspektívájában
különbözne: a Sérült vers kicsiben (emberi sorsban) példázná Az elmulasztott
utak látomását, az országos pusztulást és a megmaradásért való küzdelmet.
Viszonyuk a mikro- és makrokozmoszé, a portréé és tablóé. Mindkettőben
„sötét árnyék" borul a létezésre, s csak pillanatokra kísért a vak remény,
hátha múlóban a „föld apályideje". Nemcsak a lírai én nő a személyes relá29

ció fölé, a megszólított is: mindketten (Kiss Ferenc Kárpátaljáról jött, Sütő
András a Székelyföldön él) a kisebbségbe szorult magyarságot képviselik, s
a költő — barátságuk apropóján — a nagyobb hazából kiszakadt „kishazák"
iránti nosztalgiájáról vall.
Erdély sorsa, mióta a török hódítás és a Habsburg-uralom Magyarországot (a mai Németország helyzetéhez hasonlíthatón) két hazára osztotta, a magyar költészet egyik fő problémája. Az alapmetaforát hosszú időre érvényesen a magyar korona „legszebb boglárjáról" és a létét fenyegető „rettenetes
sárkányról" Zrínyi alkotja meg. Ady számára Erdély a magyarság mintája,
ideálképe, de szétszóródásának, pusztulásának a szimbóluma is. Trianon után
Kosztolányi a magyar költők „sikolyát" tolmácsolja Európa írástudóinak, J u hász Gyula az elcsatolt városokat nemzeti emlékhelyekké avatja, Németh
László a fennmaradás esélyeként a „tejtestvériség" eszméjét és a „kovásznép" magatartást ajánlja. Az 1945-ös impériumváltozást követően — az ú j
históriai állapothoz igazodóan — Illyés Gyula vállalkozik a magyarságtudat
megújítására: a nemzeti kisebbségek elnyomását (a szocializmusban is) a
kollektív kizsákmányolás egyik válfajának tekinti, a politikai széttagoltságban — az „ötágú síp" hasonlatával — a közös szellemi haza, a nyelvi nemzet és kultúra egységét hirdeti meg, s éles határt von az internacionalizmusnak álcázott nacionalizmus, illetve az etnikum identitástörekvéséből és jogos
önvédelméből származó patriotizmus között. Csoóri nemcsak folytatója e
gondolkodásbeli hagyománynak, de továbbfejlesztője is. A nemzeteszmét megtisztítja a hozzá tapadt romantikus illúzióktól, tudatosítja, hogy a politikai
hatalommal szemben — a kisebbségek dolgában is — politikai erőt és logikát kell felvonultatni, élesen bírálja a pártállam megalkuvását, közömbösségét a határokon túl élő magyarság sorsa iránt. Nem területi, hanem erkölcsi
revíziót sürget: a múlt bevallását, a szellemi igazságtétel igényét, az emberi
és közösségi autonómia megteremtését.
Csoóri Erdély-képének eszmei meghatározottsága műfajonként eltérő
módon jut érvényre. A vers — mint a személyiség szabadságküzdelmének,
teljességvágyának színtere — nem lehet kátészerűen programos, mint a publicisztika, vagy racionálisan tételes és oknyomozó, mint a tanulmány. A líra
alanya a létezés enciklopédistája, aki nem szűkítheti be szerepét a politikuséba vagy a teoretikuséba, neki a világ-ént és az én-világot kell megalkotnia és birtokba vennie, a rész helyett az egészet. A konkrétum: az eset,
élettény és emlék — így a szárazajtai pogrom, Szilágyi Domokos öngyilkossága, az elrománosodott temetők látványa és ihlető szövegként az Ady-vers,
A halottak élén — a gadameri „okkazionalitás" törvénye szerint épülhet be
a versbe, a belső létfolyamat függvényében, a képzettársítás technikájával és
a gondolatmenetet alkalmi jelentésekkel bővítőn. A látomástermő képzelet
többletével:

Az elmulasztott utak
Istenem, az a sok elmulasztott út
Kolozsvárig! Álmomban
körbeutazhatnám
rajtuk a Földet. Sárga
rekettyefény
járna előttem várostól városig
s bivalyok dülledt szemétől elkomorodó
éjszakák.
30

Hágók, templomok, fahidak és öngyilkosok
erdőben kallódó cipői jönnének
velem
tolongó kíséretként. S Ady árnyékos
kalapja,
jól belehúzva egy csillag
homlokába,
sötétbe borítana előttem
országokat.
Zarándokút? Szégyenút lenne ez? Magányos
gyászmenet a véres lécekkel telitűzdelt
földön?
Fogam közt szikrázó
aranypénzzel
az elrabolt temetőket kutatnám föl
s a holtakat beszéltetném a föld alól suttogva
a fejszével levágott fejekről, ha már az élők
szájában szavak helyett terméketlen, nyers kréták
csikorognak...
Istenem, az a sok elmulasztott
szó
és elmulasztott lombzúgás Kolozsvárig! Az a
kanyart-jelző,
élénk rekettyefény
a királyhágói
meredélyen! Nem is tudom: lenne-e még út
számomra arrafelé? Vagy már a fűvel benőtt
ösvény is csak a szívekbe visz föl, ahol annyi a kő,
mint a Sebes-Körös medrében Csúcsa alatt?

A versvilágot — akárcsak Babits lírai festményén, a Messze, messze...
anzikszsorozatában vagy Illyés költeményében, a Gyalogút múltidéző, tűnődő
emlékezésében — egy képzelt utazás eseményessége szervezi, csakhogy Csoóri
utasát már nem a romantika szabadságösztöne vezérli, az egzotikus szépségek és ú j életformák iránti vonzalom, nem is a kolumbuszi fölfedező kedv
és népi bölcsesség, hanem az igazságtétel elemi szenvedélye, s a lelki táj is
más, végzettel terhes és sokkal komorabb, tragikusabb, mint amit a szeceszszió színes pompaszeretete, illetve a leíró tárgyiasság derűs és játékos hangvétele felidéz. Mindhárom mű példázatos alkotás, de míg Babitséban az
álomra, Illyésében pedig az empíriára esik nagyobb hangsúly, Csoóri versmenetében látvány és látomás villan egymásba. Az „elmulasztott út" egyszerre kanyarog kint és bent, a realitásban és a lélekben. Valóságosan Nagyváradot köti össze Csúcsával és Kolozsvárral, virtuálisan meg a némaságtól
a szóig, a megdöbbenéstől a meditációig terjedő tudatfolyamatot rajzolja ki.
A távlat, melyet a vándor előtt kinyit, fokozatosan szűkül: előbb a Föld, majd
a választott szülőföld, s legvégül a szív a dimenziója. A bizonyosságot felőle
egyre inkább megkérdőjelezi a kétely: vajon — az egzisztencialista filozófia
terminológiájával szólva — a Létbe fut-e, avagy a Semmibe? História és metafizika határpontján állunk.
A látomás paradoxitását a költemény kétosztatú, „antifónás" kompozíciója is kifejezi. Nemcsak egyes motívumok ismétlődnek, mint például az
„Istenem" megszólítás vagy a „sárga rekettyefény" metaforája, hanem szerkezeti elemek is, így a felkiáltás, vizionált kép és kérdőjeles értelmezés sorrendisége vagy a hosszabb- rövidebb mondatok ritmusa is. Jellegadó azonban
a két tiráda közti különbözés is: az elsőben az „út" elmulasztása kelt fájdalmat, a másodikban a „szó" hiánya; a „gyászmenet" látványa még valamiféle
katarzis irányába mutat, a „fűvel benőtt ösvény" és az elkövesedett „szív"
trópusa viszont ennek lehetetlenségére utal, a Cantata profana feloldhatatlan
kelepcehelyzetére. Csoóri általában óvakodik a versépítésben a szélsőséges
végletektől: az avantgárd képi anarchiájától és epizódokban burjánzó zűrzavarától éppúgy, mint az előre kész logikai menetrend megkötő fegyelmétől
31

0

és kimért pedantériájától. Itt is teret enged némi kevertségnek: a vágyképeket a jövő helyett a múltba helyezi, „vakító semmi-térképre" rajzolja a „letagadott hazát", akárcsak a Senkiföldje szövegében, nem a lelkek, hanem a
tárgyak elevenednek sereggé, s a temetők hasonlóképp szólnak bele a létfontosságú ügyekbe, mint Szabó Dezső mitológiájában. Csakhogy e disszonanciák nem homályosítják el a költemény alapgondolatát. Az antifónás szerkezet alkalmas arra, hogy mederben tartsa a látomás képlékenységét, anélkül
azonban, hogy áramlása szabadságában korlátozná.
A versindító vízió az értékpusztulás tragikumát kesergi. Az „elmulasztott utakat" a képzelet benépesíti ugyan, de csak árnyakkal; a látvány nem
emberek megjelenésével dúsul életessé, hanem kallódó tárgyak felvonultatásával. A költő előbb a fény-árnyék technika lehetőségeit aknázza ki: Ady „csillaghomlokát" elfedi a fejébe húzott „árnyékos kalap". A sötétség „bivalyok
dülledt szemétől" komor, félelmetes és groteszk, akárcsak József Attila „téli
éjszakája", s a fel-felvillanó „rekettyefény" inkább emlékeztet a „holtsárga
levél" színére vagy a „kihantolt hadseregek csontjára a kamillás réteken", semmint a „sárga ördög", a Nap ragyogására. Majd a „vér és arany" adys dialektikájára vált át: a föld „véres lécekkel" van telitűzdelve, s a lírai én „foga közt szikrázó aranypénzzel" kutatja föl az „elrabolt temetőket". Ám jelentéses a tárgyak sorrendisége is: a „hágó", a „templom", a „fahíd" még
összeköt, az emberek közösségbe szerveződését sugalmazza, de az öngyilkosok
elhagyott „cipője" s a nyakazásokhoz használt „fejsze" már az oktalan pusztulást revelálja. A rémálom után azonban jön az ébredés, az eszmélés ideje.
A gondolati számvetés egyfajta (csongori?) hármas útjához érkeztünk. Vajon
„zarándokút"-e a költőé, mely a keresztények Jeruzsáleme, illetve Juliánus
barát őshazája helyett a „buta semmibe" vezet (Vakulnom kell)? Vagy „szégyenút" inkább, mint Jónás prófétáé Ninivébe, hiszen „írhat-e az író magyarul bűntudat és kétségbeesés nélkül, miközben tudja, hogy azért a nyelvért,
melyen ír, embereket megaláznak, és csöndes lelki halálra ítélnek" (A végtelenség érzete)? Netán „magányos gyászmenet" az álmok, eszmények és a
valóságos élet közötti „fáziskülönbség" okán (A félig bevallott élet)? Csoóri
kedveli a versben a látomás többértelműségét, az útválasztás szabadságát, az
alternatív nyitottságot. A képet a ráció csak félig-meddig világítja meg, mert
gazdagabb, mint értelmezhetősége.
A verset záró látomáshoz a „szájban csikorgó kréta" különös metaforája
vezet át. A kréta „nyers, terméketlen" anyag, az igazság némaságával egyenértékes, legfeljebb holt betűk rovására elegendő, ellenben a szóban élet rejtezik, a „lombzúgás" tavaszképzetét asszociálja. „Alkalmas közeg nélkül a
művek nem egyebek, mint fojtott sugdolózások egy lakatlan házban" — bukkanunk a szembeállítás ötletére Csoóri egyik esszéjében. Emberi környezetben a „rekettyefény" jelentése is pozitív előjelre vált, „kanyart-jelző" segítség lesz a „királyhágói meredélyen". A vízió már-már idillbe hajlik, amikor — váratlan fordulattal — felhangzik a „lét vagy nemlét" súlyos hamleti
kérdése: vezet-e út egyáltalán ama határokon túleső hazába? „Vagy már a
fűvel benőtt ösvény is csak a szívekbe visz föl, ahol annyi a kő, mint a Sebes-Körös medrében Csúcsa alatt?" Mindkét trópus a lét kiüresedését, a
halottság állapotát jelöli. „Elgazosodnak az éjszakáink, mint a temetőkert"
— olvassuk a Senkiföldje vallomásában. „A köveket mindig szerettem, voltak és mégsem éltek" — találjuk egy korábbi Csoóri-versben, a
Kövekben.
32

0

A szövegkontextus mindkét metaforának negatív előjelet ad. A líra alanya,
az „eltökélt merénylő" érvényteleníti az idill esélyét. Remény gyanánt már
csak egy kérdőjel vigasztal bennünket: az irracionális hit, hogy művelhet
még csodát velünk a történelem.
A pszichológiai teljesség jegyében előbb *a szárnyaló képzelet kap nagyobb szerepet a vers szervezésében, majd a hiteles emlékezet. A költői kép
az expresszionista stílus törvényének megfelelően túlnő a szemléleti valóság
dimenzióin: középpontjába (Ady monumentálissá növesztett alakjával) a kozmikus Ember látomása kerül, a dolgok megelevenednek és a halottak megszólalnak — hogy aztán a lírai realizmus normáinak engedve visszahajoljon
a realitásba, a megtörtént utazások empirikus közegébe. A kompozíció — a
stílusváltás ellenére is — a szerves egység benyomását kelti. Egybetartja érzelem és gondolat. Az indulat stációi: az „utazás félálomban" költői mámora,
a szorongás és félelem közérzete, az igazságtevés szenvedélye, a katarzis utáni sóvárgás, majd a kegyetlenül őszinte helyzettudat — teljes személyiségtörténetté állnak össze. A kohézió másik feltétele és tényezője: a példázatszerű általánosíthatóság. Az Erdélyben „kizökkent" idő — mindenfajta kisebbségi lét jelképeként — egyetemes emberi sorslehetőség.
Csoóri Sándor lírája „kinetikus" költészet: az utazás szinte állandó témája. Régebben a hatalmas terek és távoli világok izgalma vonzza: „Nekem
Kuba, Orbánnak India — Életünk derekán ez volt a mi megkésett ifjúságunk" — vallja versében. Újabban azonban mind erősebb a szűkebb pátria
gravitációja, a tanulság, amit a „letaglózott Börzsöny", „Balassi horpadt sírja" vagy a „Belgrád felé vonuló halálos jégtáblák" látványa kínál. Az elmulasztott utak a figyelem e változásának megrázó dokumentuma.

SÜTŐ
ANDRÁS
ÉS

•

CSOÖRI
SÁNDOR

33

TAMÁSI ÁRON

Szülőföldem
VI.
GYÜMÖLCSÖK RÉGI FÁN
2.

Leülök a kanapéra s beszélgetni kezdünk. Az én életem folyásáról, aztán a Gáspár nehéz és szakadatlan iparkodásáról, majd az. anyám sorsáról.
Akkor mondom neki, hogy vigasztaljam egy kicsit:
— Hagyja el, addig is nehéz volt, amíg élt apám.
Sóhajt édesanyám és így szól:
— Eleget keserített, de legalább volt valakim.
Eddig hallgatott nagyanyám, bár elejétől fogva ott állott, künn a nyitott
ajtóban, hegyezett fülekkel. De most, amikor boldogult fiáról keserítő minőségben szólott anyám, hangot ad ő is.
— Bár most is keserítene! — mondja.
Bizony az jó volna, gondoljuk a csendben, de nem felel senki. Pedig éle
van a szónak, mint ahogy egész életében az volt minden szavának; s feddés
benne és jelzés egy emberi természetről, melynek hordozója szereti alábbnyomni mindenkinek a fejét, legalább egy arasszal. Amint hallom ezt a hangot és a szemem ismét rápihen az éles öreg arcra, egyszerre különös indulatot
érzek. Szeretnék felugrani és az öreg asszonyt magammal vinni a szobájába,
s ott kikérdezni őt életről-halálról. Ha nem is lázadás, de valami izgalmas
berzenkedés van ebben a mohóságban, amely lelkemre tört. Falusi ember
számára ismeretlen érzés lehet, s a városinak észrevétlen. Így, kipattanó és
küszködő indulat formájában, csak aféle emberrel történhetik meg, amilyen
én vagyok: kinek lelki és vérbeli alapzata a falu, de a tákolmány, mely ezen
az alapzaton épül, már betűből és tusakodásból van. A nyugalom világát hirdeti az alapzat; s a rövid iparkodásét, ami felette van. Igen, a városiak kutató ingere berzentett fel a falusi megnyugvás ellen, mely egyének titkát sohasem fürkészi és nem magyarázza. Éppen úgy, ahogy az élet titokzatos folyását, vagy a halált sem babrálja értelmével. Eddigelé csak villanásokat észleltem a talpazat és a tákolmány között, mely bizonytalanul áll felette. De
ebben a percben nyersen és világosan döbbenek rá, hogy valójában csak megszállottak műve a sok isten és a sok vallás, amely tagolja az emberi világot.
Mert a világos értelem csak két istent és két vallást adhatna az emberiségnek: egyiket a falunak, a másikat pedig a városnak. Ennek a kettőnek, amelyek úgy állnak egymás mellett, mint a növény és a gép.
Hirtelen magamnak is feltűnik, hogy miket gondolok; s már ítélkezném is
felette, de abban a pillanatban egy fát lát a képzeletem. Olyan élesen látja,
mintha testi szemekkel látnám. Susog a fa és a szélben bátran hajladozik,
erejében bízva. A tetejébe kelepet kötözött valaki s a megáramlott légben
kattogva és futamokban szól a kelep.
34

ígen, én vagyok ez a fa!
Még erősen és vidáman állok a szélben s fent a törzsem tetejében mulatságosan zakatol a kelep, melyet a „művelődés" kötözött rám.
Furcsa.
Ilyenkor vigyorog az ember, mert a vidámság és a fájdalom egyszerre
jelentkezik.
Felállók a padról és szólok nagyanyámnak, hogy bémegyek egy kicsit
őhozzá is. Nagyon jól esik neki a figyelem s ahogy bémehetünk a szobájába,
szorgoskodva töröli a széket. Pedig nem lehet poros, rend és tisztaság van
az ódon szobában. Nem is csodálom, hiszen ő mindig ilyen volt: rendben,
szóban és szokásban szigorú. Csak akkor ereszkedik le a kanapéra, amikor
én is elfoglalom helyemet a széken. Az ablakból ráesik éppen a fény s meglepődve látom, hogy mennyire megnyúlt az álla s hogy milyen nagyon megzsugorodott a szeme.
— Hány éves, nannyó? — kérdem.
— Kilencvennégy — mondja és mosolyog sajátmagán. Majd ő is megtudakolja tőlem:
— Hát maga?
— Miért magáz engem, hiszen az unokája vagyok! — mondom neki.
— Az igaz — feleli, — de maga sokat tanult.
Gondolom, vájjon kezdjem-e magyarázni, hogy a „tanulás" alatt most is
az a legényke van, aki egy-egy eldugott almáért szívesen vágott fát neki.
Bizonyára nem sokra mennék vele s különben is hadd szóljon úgy, ahogy
neki -esik jól. Elhagyom hát a magyarázkodást, inkább életem egyik-másik
körülményébe avatom belé, mert azokat szeretné tudni. Majd ő kezd beszélni
Gáspár fiáról, ki apám után való volt s jogász korában meghalt. Micsoda
deli fiú volt, amikor jött itt ki az utcán! Egyenes tartású, szép és vidám.
S amikor beteg lett, mennyit hordozták mindenfelé a fürdőkre, dehát az
Isten nem akarta, hogy éljen.
A könny elnémítja egy kis ideig. .
— Az emberek virága v o l t . . . — mondja azután.
Többet nem beszél róla, hanem magát készíti, hogy a fia után megbékélve mehessen, ha eljön az óra. Eléggé biztatom, hogy ne búsuljon, mert biztosan megéri a százat, de annyit már nem tanultam, hogy ő ezt elhiggye nekem. Az őrangyalt emlegeti, kivel már megegyezett. Űgy szól az egyesség,
hogy az őrangyal ügyeljen rá, amíg él; s halála után legyen a teste ajándékul
az őrangyalé. Nem lehet tudni, hogy miért és miképpen tervezte ki magában
ezt az alkut, de bizonyára úgy okoskodott, hogy a test se maradjon gazdátlanul, ha már a lélek mindenképpen Isten gondjába esik.
— Aludni tud-e? — kérdem.
— Csak bóbiskolok — mondja.
Hunyorogva néz felém s a fején a kendőt is igazgatja, mintha a látását
az zavarná. Mohón figyelem a mozdulatait, fejének ingását, arcát és kezeit.
S nem tagadhatom önmagam előtt, hogy még sohasem láttam embert, aki
ennyire érett lett volna a halálra. Borzongató és izgalmas érzés nézni s hallani valakit, aki ilyen érett állapotban éppen a hullás előtt van. Ha valaki,
akkor ő elég közelről láthatja a halált s bizonyára bölcseknél is illetékesebb
arra, hogy egyet és mást tudasson velünk az emberi végzet felől. Kérdéseket
szeretnék feltenni neki, de félek, hogy megzavarom gyenge világát élte gyer35

tyájának. Izgalmasan válogatom. magamban a szavakat, majd azt kérdezem
tőle:
— Foglalkozik-e sokat a halállal?
Kesernyésen nevet az öreg asszony, majd így szól:
— Jó volna, ha csak foglalkoznám, de benne v a g y o k ! . . .
Gondolom, ha már idáig jutottunk, akkor felteszek még egy kérdést.
— S mit tud róla?
— Mit tudhassak! — mondja. — Testemet elvesztem, azt az egyet tudom . . .
Benne van a hangjában, hogy ezt nemcsak tudja, hanem már lélekben
oda is adta. Lemondott róla mindazideig, amíg elkövetkezik a feltámadás.
A hit már nem gyógyír neki, hanem a bizonyosság képében áll. Nem ő rendezi magát a halálba és a halál után, hanem a hit rendezi őt.
Igen, átadta neki az uralmat.
Hiába tusakodom s szüretelem le egy perc alatt a mélység és magosság
szöllejét, mert jobbat és helyesebbet az örök elrendezésre nézve én sem tudnék kitalálni, pedig tudományomat nagyanyám magázva tiszteli.
Nincs más hátra, legyünk jók és vidámak, amíg a világ s a szerencse
engedi nekünk. Lám, az én arcom már csupa derű s egész lényemen úgy látszik a könnyű és tiszta jókedv, hogy még nagyanyám is észreveszi a rossz
szemével.
— Maga legalább szép és erős — mondja örömmel.
Odajön hozzám s a vállamon megsimogatja a ruhát. Éppen akkor lépik
bé a Gáspár tudós leánykája s köntösét húzogatva így szól:
— Anyám azt mondta, hogy jöjjön nálunk is!
Nagyanyám nevet a gyermeken, majd a fejére teszi a kezét s azt mondja:
— Ez is férjhez megy egyszer, azt még ha m e g é r h e t n é m . . .
Nevetve megyünk ki a szobából, én és a leányka, mintha kérdés sem
férne ahhoz, hogy az esküvőn is együtt leszünk, mind a hárman. Jobbat nem
is vihetnénk Gáspárékhoz, mint éppen a jókedvet, mert anyám ott is derűben
tartja a szobát s mint két folyó amikor összeomlik, úgy adódik a dolog. Az
asztal is terítve áll s onnét az ágyból, a csecsemő mellől, harsányan osztogatja
az utasításokat a fiatal asszony. Egyrészt Gáspárnak, hogy ültessen engem az
asztal mellé; s másrészt anyámnak, hogy mimindent rakjon elé.
Csak ketten ülünk az étel mellett, Gáspár és én. A gyermek csak akkor
kerülhet oda, ha felnő; s az asszony akkor, ha egyéb dolga nincsen. Itt a
gyermekek kicsik, anyámnak dolga van s Erzsi tilalomban. Egyedül nagyanyám ülhetne még mellénk, mert időközben béereszkedett a szobába. De
hiába biztatjuk az öreg asszonyt, odáig már nem vetemedik, hogy az Erzsi
asztalához üljön. Inkább a beszédet figyeli, hogy vájjon igaz-e, amiket mondanak nekem.
— Hát itt általában mikor szoktak enni? — kérdem.
— Amikor éhesek vagyunk — mondja Erzsi.
— Amikor van — javítja anyám.
Az öreg asszony felülről inti le mind a kettőt:
— Ne vétkezzetek, mert eddig még volt!
Gáspárral ketten szótlanul derülünk a tányér felett; majd amikor lejár
a beszéd, amit az asszonyok felöntöttek, ismét közrebocsátok egy kérdést:
— Együtt szoktak-e főzni hárman?
36

— Egy házban — mondja anyám és nevet.
Nagyanyám úgy jelenti ki, mintha valami törvény szövegét olvasná:
— Erzsi magának, Márta is magának, s nekem senki.
Ügy veszem észre, hogy az öreg és a fiatal asszony között kifeszült a
húr s amit játszani szeretnének rajta, nem hallgató vagy andalgó dallam az.
Most szeretné elmondani ki-ki a magáét, hiszen végre itt ülök én, aki családi
körünkön belül az egyetlen igazságos bíró lehetek. Ismerem azonban őket és
az állapotot egyaránt s így szükségtelennek látom, hogy elévonják a harci
kocsikat. Így is megtudom mondani, amit harci zaj után mondani tudnék,
így szólok tehát:
— A békétlenség miatt mindenki szenved: aki felidézi s a többiek is.
Okos ember nem csinálja tehát. Belátónak és türelmesnek kell lenni, mert
az élet rendjét senki nem tudja úgysem felforgatni. Aki megöregszik, kíméletet érdemel; aki pedig fiatal, az érhet még jobb időket.
Erre Gáspár is felüti a zászlót és így szól:
— Mondom én is e l e g e t ! . . .
A szót csend követi, melyben nagyanyám és a gyermekágyas asszony
nagy igyekezettel emésztik a nehéz bölcseséget. Én pedig jó érzéssel gondolok arra, hogy kicsi bajon már néhány szóval is mily sokat lehet segíteni.
Ha jól ítélem meg az állapotot, most könnyen eltalálhatnám a szerencsés igét
is, melyben a lelkek nemes vidámsággal tudnának ölelkezni. De mielőtt ez
megtörténhetnék, kinyílik az ajtó és Anna nővérem ereszkedik bé rajta, két
gyermekével együtt. Egy kicsit elmaradva, sógor is vonul utánuk. S egyszerre
nagy üdvözlések merítik el a csendet s bokrosán lepnek el mindent a kérdések, mintha esztendők óta nem láttuk volna egymást. Erzsi húgom is megjön
az urával és három gyermekével, majd későbbecske nagysebesen Ágnes.
Ilyenformán most már mind együtt vagyunk, akik a család legbelső körében élünk; s mint nehezen áttelelt madarak, úgy bujunk a régi fészekben
össze. Megtelik kimondott és ki nem mondott szavainkkal a szoba, melyben
életünket kezdtük, mi gyermekek; s értelmünk és csontjaink kifejlődtek.
Ahányan vagyunk, óriási hangszernek a hurozatát adjuk. De méginkább lehet, hogy a nemzet forrásai között kicsi, tiszta forrás vagyunk, melynek vizébe székely tündérek már rengeteg ideje járnak fürödni.
Sok beszéd közben ilyenek jutnak eszembe s bár a család mostoha sorsa
miatt izzik bennem a békétlenség, idővel mégis hála gyűl szívemben, hogy e
forrásnak cseppje lehetek s a világ előtt néha játékosan csilloghatok is, a
tündérek kedve vagy bánata szerint.
Mint bennem, a Gáspár öcsém égboltja alatt is úgy rezdülhet a szellő,
mert váratlanul odaszól tudós leánykájának, hogy énekeljen valamit. A gyermek zavartan sütögeti ide-oda a fejét, majd próbálgatni kezdi az éneket, de
nemigen tud a dallam nyomára akadni. A harcot azonban nem adja fel, hanem segítségül hívja az Erzsi húgom leánykáját, aki egyidős véle.
Pajkosan vihognak ketten.
— Üljetek a bölcsőbe s úgy! — rendeli el Gáspár.
Csakugyan ott áll üresen a bölcső, mert az újszülött még mindig az
anyja mellett fekszik az ágyban. Gyorsan megnézi a két leányka a bölcsőt s
már benne is van mind a kettő: megfogják a karját, aztán egymásra tekintenek, hogy a rengetést egyszerre kezdjék. Jobban nem is lehetne, úgy indítanak, s az éneket is hiba nélkül csendítik meg.
37

A sárgalábú gólyáról dalolnak.
Könnyed örömmel nézem és hallgatom őket, majd az jut eszembe, hogy
a zengedezésnek ezt a módját nekem is meg kéne próbálni. Igen, abba a
nagy bölcsőbe kellene ülnöm, amelyben magyarok jó sorsát ringatták valaha.
Hátha akkor én is jobban tudnék énekelni a nagy magyar családnak: a mainak, jövendő fiaknak és unokáknak!
Mint a szivárvány a folyó vizét, úgy issza ez a gondolatom az időt. Színei
csak akkor bomlanak meg az én szivárványomnak, amikor késő este kilépünk a kapun, hogy Ágnessel ketten hazatérjünk. Egy kicsit még otthon is
bölcsőnek tűnik a magos ágy, melyben nyugalmam fölött nászát tölti álom
és valóság.
Az öröm s a bánat, mint nap és hold, úgy boronganak azután is; közben
pedig észrevétlenül közelítünk húsvét felé. Az idő együtt küszködik a néppel,
de egészen kiverődni nem tud egyik sem.
Így kezdődik a nagyhét.
Mint jó katolikusok, bételünk egészen az emlékezéssel, hogy valamikor
a Szentföldön milyen nagy és különös események történtek ezen a héten; s
valósággal óvakodunk attól, hogy most is feljegyezhető események történjenek. De amit előírt a sors, nem zápul az meg óvakodásban sem.
Főleg nagyszeredán tapasztalom ezt.
Akkor este, mint általában máskor is, néhány rokon és szomszéd ül
együtt az Ágnesék hajlékában. Anyám valami okból későn érkezik s látom
az arcán, hogy bujkáló ború van rajta. Várok egy ideig, hátha magától szólana borúja miatt, de mivel nem akar szólani, megkérdezem:
— Hát mi újság?
— Nagy nincs semmiből — mondja anyám. — Sem a jóból, sem a
rosszból.
Egyszerre csend keletkezik a szobában s egyik-másik gyanúsan pillogtat.
Majd Gáspár öcsém mosolyogni kezd s anyám felé így szól:
— Hát magának nem elég nagy, ami ma délután történt?
— Ma délután? — kérdezem én.
— Igen.
— S micsoda?
— A fenyőfa koporsóval!
Egyszerre mindenki megbolydul a fenyőfa-koporsóra: ki nevet, ki röffent
egyet, ki pedig legyint.
— A bíró feszül! — mondja valaki.
Ebből még nem sokat értek ugyan, de a képzeletem előtt már ott áll a
bíró, akit csak futva láttam egyszer, amióta itthon vagyok. Nagyanyám felől
rokonom vér szerint is. De lélekben és természetben már apámnak idegen
volt, s javítani öcsém sem tudott a dolgon. Különben nagy gazda és érdekes
személy ez a bíró; közel jár már a hatvanhoz, de termete most is erőben
feszül s két bika-szemével dölyfösen szokott nézni.
A vén oroszlán lehet ilyen, más nyugtalanító állatok között.
— Hát mit követett el a bíró? — kérdem a gyülekezettől.
Csúfondárosan nevetnek ismét.
Engem pedig feszít az indulat, hogy milyen nehezen adják a szót. Pedig
megszokhattam volna, hogy itt, ezek között az emberek között, így szokott
ez lenni: nagy készülődéssel ássák a történetnek az ágyat, ahogy a folyónak
38

is küszködve és kavarogva ássa a medrét a víz. Aztán végre járható lesz a
meder s elindul benne a szó. S el a szóban a bíró is, maga. Kifordul kevélyen a kapun, nem sokkal délebéd után, s elindul felfelé az úton. Még a kérdőnek sem mondja, hova megy, de ügyelik az asszonyok és a gyermekek:
s hát az asztalos sógorom háza előtt megáll.
— Itthon vagy-e, Albert? — kiált bé az ablakon.
Sógor kinyitja az egyik szárnyat s így szól:
— Én itthon, hát mért?
— No, tégy le mindent a kezedből — folytatja a bíró —, s csinálj hamar egy fenyőfa koporsót.
— Azt kinek? — kérdi sógor.
— Az anyámnak — mondja a bíró.
Többet nem szól egyet sem, hanem megfordul és elmegy. De a hír még
őt is megelőzi, úgy fut végig a falun: halálán van a szegény öreg asszony!
Pedig beteg sem volt, csak kilencven esztendős. Mire hazaér a bíró, már
nagyanyám is tudja a szomorú hírt. Megrettenve pislog belé a levegőbe, hogy
szegény barátnéja dől a koporsóba, pedig nálánál mennyivel fiatalabb! Reszket a keze, ahogy imádságra összeteszi, de nem leli nyugtát az imádság után
sem. Megtapogatja az ágyat s öreg bútorait, mintha védelmüket kérné a halál ellen, mely térben és időben egyaránt itt jár a közelében. Aztán olyan
nyugtalanság vesz erőt rajta, hogy kijön a szobából és gyámol nélkül indul
a szomszédba. Gondolja, búcsút veszen szegény barátnéjától, ha ugyan még
életben talál lenni. Ahogy bétopog a szobába, hát a bíró anyja egyedül üldögél a kályha mellett. Megtapogatja őt is nagyanyám, hogy vájjon jól látja-e,
amit lát; majd azután így szól:
— Te Zsuzsi, micsinálsz?
— Üldögélek — feleli Zsuzsi néni.
— Azt mondják, halsz meg.
— Monhassák is.
Nagyanyám is melléje ül s így folytatja:
— A fiad megrendelte a koporsót.
— Örökké mindenről gondoskodik — feleli Zsuzsi néni.
Tovább nem fűzhetik a szót, mert a bíró bélépik a szobába. Megtekinti
a két öreg asszonyt s azután odamegy az ablakhoz, összebújva nagy asszonysereget lát odakünn az úton, kinyitja tehát az ablakot s öblösen odakiált:
— Mit pletykáltok, te! Olyan nagy csordában!
Még bé sem teszi jóformán az ablakot, már megcsattan a kapu s egy
asszony jön béfelé rajta. Majd fent a tornácban gyorsan és sugdosva kezdi
beszélni, hogy mit pletykálnak az asszonyok. A bíró figyelmesen tartja a
begyit, hogy ömöljék belé a szó. Igen, a fenyőfa koporsót beszélik! Hogy micsoda ember az ilyen, aki nagy gazda létére fenyőfából csináltat koporsót az
édesanyjának! Egy ilyen tisztes asszonynak, aki egész életében csak dolgozott
s lelke volt a háznak. Ki vagyona után is legkevesebb cserefa koporsót érdemelt volna! Hát ember az ilyen, aki fenyőfával akar túlesni a gyászon?
A bíró kiveresedve hallgatja a szavakat, majd a végén összehúzza a
szemöldökét és megkérdezi:
— Ezt beszélik?
— Ezt mind.
Akkor meghordozza nehéz fejét és így folytatja:
39

— Mondd meg nekik, hogy felakasztatom őket! Mindegyiket. S onnét
aztán nézhetik, az akasztófáról, hogy milyen koporsóban temettettem el
anyámot s hogy miképpen! Mert ők olyant nem láttak, amióta élnek. Mondd
meg nekik!
Az asszony elmegy, Zsuzsi néni pedig az ágyba fekszik.
S pénteken reggel már mondja Ágnes a gyászhírt, hogy meghalt szegény.
Miközben tiszta szívből sajnálkozunk rajta és kívánjuk neki a csendes örök
nyugodalmat, éppen látogatók érkeznek nálunk a házhoz. Ezek is a szegény
megboldogultnak szentelik figyelmüket és minden szavukat. Az egyik nagy
dicsérettel állapítja meg, hogy milyen szép napon hala meg Zsuzsi néni:
nagypénteken! Nem irigyli azonban a szószóló a szerencsét, mert sajnálkozva
teszi hozzá:
— Igaz, hogy csak kelepelnek neki, nem harangoznak.
A másik látogató nem becsüli ennyire le a kelepelést, mert azt mondja,
hogy Jézusnak sem harangoznak, hanem csak kelepelnek. Már pedig ha Jézusnak jó, akkor Zsuzsi néninek is jó lesz. Innét más vallásokra megy át
a beszéd, mivel azokban a vallásokban nem így van, hanem nagypénteken is
harangoznak a halottnak.
— A miénk is szólna, ha húznák! — csendül védelmünkre egy hang.
A halotti szokások felől teszek fel egy-egy kérdést, hadd lássam, változtak-e gyermek-korom óta ezek a szokások. S meglepődve hallom, hogy halott-kém nincsen mostan; s megritkult az olyan ember is, aki felöltöztesse a
halottat. Egyszerűen úgy járnak el, hogy a jegyzőnél béjelentik a megholtat,
aztán negyvennyolc óráig tartják s aki fel nem serken addig, azt vizsgálat és
kétkedés nélkül eltemetik. Ilyen errefelé a törvény. S mivel az öltöztetők is
kimentek a divatból, már tudják a betegek, hogy lehetőleg még életükben
felöltözzenek a hosszú útra.
Milyen egyformák életben s halálban!
Valami súlyosan nyom, lelkem háborog s magányba vonulok. Ahogy gondolkozom egyedül, két nagypénteki szó jut eszembe: epe és ecet. Hosszabb
időre azonban nem bújhatok magamba, mert egyre hozzák a halottas ház felől a híreket. Hallom, hogy egyre-másra gyűlnek Zsuzsi nénihez az asszonyok,
megszállják feketén a házat és sírnak.
így kívánja a tisztesség is.
De a bíró nem ügyeli az asszonyokat, hanem átalereszti nekik a házat és
a halottat, hadd sírjanak, amíg győzik; s rágjanak, akit akarnak. Megbántva
és háborogva csak egyet ismer: megmutatni a világnak, hogy milyen virrasztót és milyen temetést rendez ő! Hadd szállja meg a némaság az asszonyok nyelvét s hadd lepje bé őket az ámulat, mint a rothadó leveleket a
fagy!...
Maga elé rendeli mind a két szolgáját.
— Fuss hamar a paphoz! — parancsolja a kisebbiknek. — S mondd meg
neki, hogy zúgassa a kelepeket. Ha elhasadnak, vagy elkopnak, másikat vészén a bíró. S mondd meg azt is neki, hogy kerítsen még két másik papot
maga mellé, mert hármasban kell anyámot temetni. S amibe belékerül: az az
én bajom, ne törődjék véle. Értetted-e?
— Igen — mondja a szolga.
— Repülj!
40

Megszöki magát a kisebbik szolga, a nagyobbik pedig várja a szót.
— Hamar a két lovat! — parancsolja ennek a bíró.
— Béfogni a nagy kocsiszekér elejébe. De sebesen, mert megyünk a városba koporsót venni, egyebet is.
Egy félóra múlva csattogva viszi a két ló a szekeret. A bíró egyedül ül
a szolga mögött, bekecsben és nagy fekete kalapban. Tompa szemekkel az
eget nézi s jóformán arra sem vet ügyet, aki köszön. Estefelé amikor megérkezik, nagy cserefa koporsó fekszik a szekér derekában s fojtott fényében
úgy uralkodik, ahogy emberben maga teszi, a bíró. Aranybetükkel a Zsuzsi
néni neve is ki van rakva a koporsón: egyik oldalon a leányos neve s a másikon az ura után való. S a koporsó körül, mintha sárgára cifrázott forgácsokkal volna teliöntve a szekér dereka, úgy áll szinültig a rengeteg sósperec. És elől, a szolga mellett, illendő zsinóros fekete ruhában ott ül a városi
halottas huszár.
Nagy zörgéssel fordul bé az udvarra a szekér és a ház előtt megáll.
Mindenki odacsődül, aki felragadt az úton: hadd lássa, micsoda portékát és
micsoda nagy fekete urat hozott a bíró.
Leugrik a gazda s a fejével mozdítva egyet, úgy veti oda a bámészkodóknak :
— Vettem egy urat is!
Aztán megparancsolja a halottas huszárnak, hogy vétesse le a koporsót s
utána lásson más dolgához. Csinálja meg a ravatalt s fektesse fel a halottat,
ott van a házban. Az asszonyokkal pedig kosarakat hozat, hogy azokba belégyűjtsék a rengeteg sósperecet; majd rámutat egy fekete ládára, hogy fel kell
nyitani azt is.
— Mi van benne? — kérdi egy rokon.
— Gyászleplek — mondja a bíró.
Kiveszik a fekete lepleket s a kaput és a tornácot mind béteregetik azokkal. Még a kerítésre s az ölfák tetejére is vetnek egyet-egyet. S egyszerre
úgy megfeketedik az egész udvar, hogy az emberek elégülten mondogatják:
— No, gyászolhatunk . . .
A koporsót béviszik négyen a házba, az asszonyok pedig töltik sóspereccel a kosarakat. Mint a sáskák, a gyermekék úgy sereglenek. Egy-egy perecet
odahajít nekik a bíró. A többit felviszik az asszonyok a házba s nekilátnak,
hogy a nagyobbik szobában, az esti torozásra, megterítsék az asztalokat. Jelenleg itt fekszik még a halott is az ágyban, ahogy elérte a vég, abban az
állapotban. A termetes halotti huszár azonban ölbeveszi és a kertfelőli külső
szobába átalviszi szépen. A megboldogult után az ágyat is eltakarítják s így
sokat tágul a hely.
Lassan leereszkedik az este. A lámpákat meggyújtják, a virrasztók gyülekeznek. Nagy ládákkal sört hoznak a szolgák és az üvegeket durrogtatni
kezdik. Sűrűn kirakják a dugottakat az asztalra s az asszonyok átveszik a
tisztet.
— Üljön mindenki az asztalhoz! — hangzik egyre a szó.
A férfiak engedetlenül, sűrű csomókban állanak s eresztik a füstöt. Pedig dagad a felhívás rohamosan s élesednek az asszonyok. Aztán az egyik
átalveszi a parancsnokságot és a többinek odakiáltja:
— Kezdjétek lenyomni őket!
41

S csakugyan: ki-ki megragad egy-egy férfiút s lenyomja az asztal mellé.
Majd amikor mindenki ül már, valaki megkopogtatja az asztalt. Mintha tarajos hullámok futnának sziklák alá, a kopogtatásra úgy bújik el gyors hullámokban a zaj. S a viharzás kiürült medrében már komoly gyásszal és arcra
szállott lélekkel ül a sok darabos férfiú, amikor feláll a kopogtató és lehajtott
fejjel mondja:
— Imádkozzunk a megholt lelkiért!
Egyszerre mindenki feláll és lehajtja fejét, mintha az imádság balzsamos
ködébe mártaná belé; a kopogtató pedig mondani kezdi:
— Isten, ki teremtetted a mennyet és a földet: kérünk Téged, hogy megholt testvérünknek adj békességes nyugodalmat a földben és majdan a végső
ítéletnél légy irgalommal hozzá. Egyben kérünk Téged, hogy bocsásd meg a
mi bűneinket és töltsd meg lelkünket a Te kegyelmeddel. Mert csak így válhatunk Előtted kedvesekké, kiknek imádsága érvényesen Elődbe juthat, amiképpen jusson ezen jelenvaló is, megholt testvérünknek lelki üdvösségiért.
Ámen.
Erre leülnek csendesen ismét és elfújnak egy halottas éneket. De ahogy
elhangzik az ének utolsó szava, mingyárt meghervad arcukon a gyász és e
földi életnek ereje visszaveszi helyét.
— Nyúljatok hozzá! — kiáltja az étek mestere.
Ropogni kezdenek a perecek; de inkább csak tördösik, mint eszik, mert
ahogy az egyik mondja: zajt lehet verni ezzel a pereccel, éhséget azonban nem.
. Egy-két üveg után ismét következik egy halottas ének, de azután egyre
sűrűsödni kezdenek az üvegek és gyérülni a halottas dallamok. Az öreg
énekvezető is lassan igája alá kerül az italnak s a hangot egy fiatal férfiú
veszi magához, ki legjobb daloló volt legénynek is a faluban. Ennek vezetése
mellett sem fújnak azonban csak kettőt, mert olyanformán kezd kanyarogni
az ének, hogy immár nóta lett belőle.
— Jobb lesz, ha elhagyjuk máról — ajánlja is egy jámbor öreg.
— S a bérukkolásnál majd folytassuk! — mondja a szomszéd.
Meg is egyeznek, hogy immár nem fújnak több éneket, csak holnap este.
Hanem kártyát szednek elé s játszódni kezdenek. S ahogy jobban és jobban
melegednek a kártyába belé, a kedv és a tréfa is úgy kezd vastagodni.
— Egyhamar nem is temetjük el! — találja ki az egyik.
— Azt nem — fűzi a másik. — Amíg ilyen hűvös idők járnak, addig
bátran lehet tartani.
Egy fürge kicsi ember ül az asztal végén s hegyes hangon még feljebb
csavarint ja a szót:
— Melegben se muszáj! Mert reggel levisszük a pincébe s este felhozzuk.
Igen, ragaszkodnak a halotthoz, mert ezt a kicsi jólétet neki köszönik.
S ebben a ragaszkodásban hajnalig töltik az időt. Csak akkor kezdik hagyogatni el a házat. Virradatkor már csak a közeli rokonok vannak jelen, m a j d
azok is megbújnak valahol, hogy szundítsanak egy kicsit.
Csak a halottas huszár, akit „megvett" a bíró, csak az látja egyedül, hogy
a halott feje fölött milyen üdén kel fel a tavaszi nap.
(1938)

42

ATTILA

Gy. Szabó Béla
Ahogy kirakta képeit az asztalra meg a díványra, a szoba megtelt fenyőillattal
és fecskecsivogással. Hallgatag főzte a kávét,
kisfiúsán
mosolygott,
kérdéseinkre
nem felelt. Csak később értettük meg némaságát, mikor
„hivatalos kísérőnk" (egy helyi lapszerkesztő)
kiment
a WC-re. Sietősen mondta:
„Gyertek
vissza
délután, de ezt az alakot veszítsétek
el!" így
történt. És már nem hallgatott, nyájasan
nyitogatta mappáit, közben mesélt a hegyi
falvakról, az elgyötört emberekről. És
választhattunk
egy-egy fametszetet:
hosszasan keresgéltünk
a
fenyvesek
között, a bivalyos patakok meg a
páfrányligetek
között. Elidőztünk
egy-egy
mohos kövön, egy deszkapállón.
Itt egy
zuhatag,
ott egy fekete-fehér
sziklabérc. Egy csonka fűz,
egy falu messzi tornya. És közbül ott guggolt
az öreg festő — öltönyben,
nyakkendő
nélkül —, mint egy álruhás
fejedelem.

Mesterségéhez
Ki próféták és görbe hátú
mesteremberek
utóda vagy, ne add fel éji műhelyed. Bár senki
sem figyel rád, a helyed el nem hagyhatod, a
virrasztó toronyszobát,
hol gyertyafény
világít
minden málló töredékre. Maradj hű a szavakhoz, hűséges nyájad el ne hagyd, hiába a gépi
handabanda odakünn, közgazdászok
és kancsal
próféták tülekedése. Maradj az álmok
pásztora,
próbáld még egyszer egybelátni az időt. Ahogy
az alkimista elegyíti higannyal a ként, hűséges
szavaiddá lélekülj. Hallgattad még a régi mestereket, akik a holnapot néven nevezték, s porköpenyükben
oly korszerűtlenül
botolták
itt,
mint éj lidérce. Arcukat s hátuk
görbületét
nem ismerte senki. De visszanéznek,
s a láthatatlanért
virrasztanak
tovább,
és
látomásuk
megmarad,
mint borostyáncsöppbe
zárt levél.

SZÖLLŐSI ZOLTÁN

Tornác
Tornác magas betonján ülök
Csönd morzézik
tücsök
Éber a kert vad és idegen
Feketéllik
kezem
Morzsolgatok sajgó vérgöböt
Gyöngyöt ím
bennszülött
Fűzfa pudvás lelke kél a Hold
Kuvikfiók
sikolt
Testem éveimmel
csömörig
Csillag erőlködik
Lombon s tetőn szárazság
Ejt csurgat az eresz
Virrasztásom szent tüze
Sötét
misztérium

neszez
kihuny

Fűzfa pudvás lelke kél a Hold
Kuvikfiók
sikolt
Kuvikfiók
sikolt
oktalan
Év júliusa van
Idő ritkás szőre fény remeg
Mi nincsen is meleg
Repülő zúg s zeng nádi
Minket Isten hisz-e

mise

Erik szívem Fája kortalan
Csillag s gyümölcs
zuhan

44

BÉLA

Két csorba kőszent
Ponyvaregények
végtelenjében
sodródtam
tizenkét évesen, a fülledt őszben
öklömnyi
gesztenyékkel
döngettünk
bádogtetejű
házakat,
petróleumlámpáit
ijedten hunyta le falum,
a papolást könnyen feledtük, fogatlan
rémék
vihogtak, cigarettáztak
lompos
sötétségben,
ott ülnek azóta is a sarki kőhídon,
szemben
a Wendler-féle
bolttal: mi történt velem akkor?
— Térj vissza, játszd újra, súgja Hang,
és a vacogó tisztelendő lép elém
(két csorba kőszent közt megyek föl a lépcsőn
májusi litániára; nyílt az orgona, hárs és akác,
korán jött a nyár ötvenkettőben;
megyek le a lépcsőn
az októberi litániáról): „mondj ellene
a gonosznak" — nézem ijedten: gyerekes arc,
rövidre nyírt haja egy
kiskatonáé,
keret nélküli szemüvege villog, szavai most
érkeznek meg hozzám, kibámulok a budapesti,
nyolcvanötös őszbe, nyírfacsontvázak
közt
beretvás szél oson, merő verejtékben
ordít,
szétfűrészelt
cirkuszi test
lázálomban,
morajlik a mélyben
városom.
— Megálltam tegnap hazafelé jövet a Csaba lépcsőn,
fekete-vizes
gesztenyesor robajlott
fölöttem
riadtan: a szél, akárha templomban
lennék,
repülő kígyók csavargatták az ágakat
(tavasszal, a virágzó gyertyák fényében is
látom ablakait, zöld lombok falán
a kék-vörös üveg átsüt),
a téli torok rémülten újra
gurgulázott
s a lépcsőn hallgatózó kabátos ember
égő cipőtalpakon elsietett, vitte fáit, éveit és
templomait, a karinges
tisztelendőt,
keret nélküli szemüvege villogását, vacogtak
fogai,
nyári tó palaszürke glóriái gyűrűzték
körül,
vadkacsák úszták elő a nádasból
sötéten,
aratógép mászott a dombon és a kultúrházzá
alakított kastélyból egy induló
trombitái
nyújtogatták
nyakukat szomjasan — vitte, tudta;
robajlott fölöttem a
gesztenyesor.

— A kiskatonás tisztelendő arcába
visszanézek,
szavaihoz most
visszaérek,
ne ölj, mondom, és ne mondd, hogy papolás a szó;
emberek teszik mindenütt,
anyaszülték,
a két csorba kőszent hozzájuk sem szólt
érthetetlenebb
nyelven;
s kinek van itt joga, hogy üres héj legyen,
ártatlan szállás, hova ganészagú
göncben,
lángot acsargó orrlyukakkal akárki
beléphet?
(1985)
0
A

•• j ••

«•

Az otoson
Szokott útvonalaim
szépsége
az ötösön és a hetes buszon, a
tizenkettesen,
csak annyi év után jön szemembe, most: a Vérmező
és a Margithíd meg a
pályaudvarok.
Kopasz férfival utazom, ő az újságjával
utazik,
megrmegsimitja
a betegesen száraz
fejbőrt,
szikrákat pattintanák
ujjai,
megismerem,
s mint film a filmben, története
képei
vakuvillanásokkál
ugranak
elém.
Képzeljétek,
mesélem aztán, szokott
útvonalamon
a Vérmezőig állták már a kocsisorok,
mert az Alagútnál egy camion
beszorult,
mi meg a Március 15. térre tartó ötösön,
a tavaszin, a kéken, a szépen, ő az
újságjával,
én vele, ő nem tudta, nem látta, hogy látom,
ki látta? ki tudta? a képek mint egy utazás,
ez kézenfekvő
volt s hogy beszorultunk
—
de kinek nincs története, atlényegülésre
kész?
de kinek van Donáth Ferencéhez csak hasonló?
A meleg tavaszi front is halántékunkra
dőlt,
és a még télies ruhák ázott
testszaga;
ajtó-ablak zárva, képzeljétek,
valaki
elájult,
ekkor persze kinyílt, maradtam, már
indult,
járt, ment az ötös a szokott
útvonalon,
kigördült a Pasarétről, el a
Városmajor,
a Vérmező és a Tabán mellett, át a Dunán,
és ő nem látta, hogy látom,
láttam-e?
A moziban van a busz vagy a buszban a mozi?
És ki vetíti e platóni
mozgóképeket?
A vért vizelő csődör matricáját ki ragasztja
ránk?

5 miként tartozom a busz utasához, mit súg
fülembe, túl a becsület nyakas
örömein?
Filmesek közt s a nézők
tömegében
lökődöm, komikus kínban
finomulok,
pokolköveit
forgatja a lélektelen
idő,
bugyborékolnák
szuburbiák és
megalopoliszok,
hova legyek?
az ötösön, a kéken, a szépen, a tavaszin
ott se vagyok, csak a képek,
mondom,
a surrogó mozi, csak a száraz fejbőrt
simogató
ujjak, csak a busz — én ott se, ott se ...!
De erre némaság. Beszorultunk.
Állnak a kocsisorok,
villognak az emlékezet műszerei, pityegnek
fájdalmasan,
az űrszürkeségben
egy térkép sémája,
ki-kigyulladó
sárga lámpácskák: Budapest, Prága, Varsó.
(1984)

Jelmezesek bevonulása
A vonatablak mocskos üvegén
kinéz:
dérbe dermedt
lakótelepek,
kosárlabda-pálya,
fal mögött
kaszárnya,
raktár-pavilon
udvarán öt pufajkás
melegszik
narancs-mellényben,
bokáig érő tűz körül.
Oszlop-rácsok, huzalok, varjak,
leponyvázott
vagonok; a fák fekete pókhálórajza
szép;
mi még? A közeli álom szörnyszülöttei
újra.
Jelmezesek bevonulása a városba
elefántokkal.
Ijesztő nemi szervét mutogatja egy gnóm,
mások majom-ülepet;
néma cintányér
leng;
tűnődni, mit akarnak ezek, most nincs idő.
Ismerős-piros
öregember-arc közelről
kiált:
segítség! fekete üreg a szája, ki ez? álom
ez, sötét fantazmagória, nincs és nem is lehet:
kérdés, sem felelet.
Elhagyja vonata rossz lakóit,
de a mozdony a ködben mégis
folytatódik,
a forgalomba visszaviszi, bulgakovi
villamos
pallosa fenyeget, ördögi tréfák áldozata ki?
Kürtöl a gép rekedten, hajó lesz ez, hattyú,
húzzák olajos síneken rejtett
drótkötéllel.
Opera-ária hajlong a dombóvári ködben.
Pannon
szürkeségben
siklik, alagsorban,
hályogos
tükör mutatja a városba települt
cirkuszosok
47

aranysisákos gn&mját, kezében török
jatagán.
Függőleges halcsontvázakként
a párhuzamos
út
nyárfasora fut, sorompók vörös
macskaszeme
a reflektorokat
megbabonázza,
tartálykocsik
bombaháza horkol betonlábú állomás
kilövőjén.
Botfák sövénye fölött idegen bolygó
közelít
s úgy szakad szét, marad félbe az egész,
mintha fehér rongyot egy kesztyűs fekete
kéz.
(1985)

SÁNTA GÁBOR

Kapaszkodó
nyolcvanhat
parancstól hangos őszén
Isten a vállamra tette csontos
hosszúujjú kezét és láthattam
amint meggyötört arca mosolyog
ő kezdte a közeledést nem én
a létembe vetett hit a fontos
súgta öregember-hangján
halkan
éreztem hogy majd segíteni fog
mondtam hogy egyre kevesebb vágy
és egyre több ami elszomorít
hogy engem kevés ember
szeretett

szít

mondtam neki hogy rossz ez az élet
vagy ha az nem akkor a szemlélet
nem jó de ő mindig csak
nevetett

Pókhálóban
abban a megmásíthatatlan
pillanatban
amikor
létezésünk letagadhatatlan
ténnyé
válik
egy törékeny másodpercre (azok az okosok
akik mindenben oly szánnivalóan
biztosak erre
mondják hogy ez az élet a csavargók meg csak
legyintenek)
nos ebben a végzetes
pillanatban elkerülhetetlenül
egy
leírhatatlan
pók láthatatlan hálójába csapódunk és
miközben
48

azt hisszük végre révbe értünk már régen
elindult felénk számtalan szőrös lábán
a halál puhán lépkedve alig sietősen mi nem is
sejtjük a létezését azoknak a már
régebben vergődőknek pedig akik lázasan
suttogják hogy ők már látják
megbocsáthatatlanul
a szemükbe nevetünk mi mást
tehetnénk
ennyire kicsin ennyire egyedül
feküdnénk
talán mozdulatlan akkor lehet később karolnának át a
jéghideg lábak de a rettegés
borzalmas
világvége-pillanatai
már akkor minden
percet
megmérgeznének
akkor már jobb
megfontoltan
ugrálni módszeresen rázni a hálót és amikor a
legyőzhetetlen
váratlanul ránktör legalább azt
hihetjük naivan hogy mindent megtettünk
ami
erőnkből tellett (nem kizárt hogy a legyek
fátyolosodó
fonnyadásnák
indult szemeiből is ez olvasható ki) az
elmúlás könyörtelen mérgétől átitatott agyunk a
pillanatnál is gyorsabban zsugorodik így a végső
eszme érintetlenül zuhan majd a nyirkos
semmibe: a becsapódás és a ránkrontás közötti
néhány
fájdalmasan rövid eseménytelennek
hitt
mozgalmas perc a lét
valaki egyszer azt mondta: a pókoknak is élniük kell
és üres orsóját hóna alá csapva magunkra
hagyott

Szembogárvadászat
Tóth Juditnak
Szembogárvadászat
folyik
mindenütt
Riadtan pislogó űzött vadak és szúrósan
kemény
Jéghideg vadászok vagyunk egyszerre véres
játékainkat
Űzve a kihalt utcákon robogó zsúfolt
autóbuszok
Fülledt melegében a dobhártyaszaggató
koncertek
Csápoló magányában a rongyrázó discók fojtogató
Kényszer-örömében
az ágyban
mindenütt
Mutogatjuk csápjaink meredező
keménységét
Szöcske-lábunk
észveszejtő ívét
puha-zöld
Szárnyaink
hetyke könnyedségét
és nevetve
Felejtjük el a nagyúri luxusnak tűnő
tisztesség
Utolsó asztalról lopott morzsáit is amikor
Gerincünk játszi hajlékonyságát
ecseteljük
szerényen
Tükör-előtt-gyakorolt
részegen
őszinte
Pillantásaink fúródnak bódultan
egymás
Vadidegen-közönyös
szemébe
könnyekig

Hatódva a másik káprázatos tarkaságán és nem
Vesszük észre hogy ez már jóval több
Mint kétszinűség pedig már csattognak
lerázhatatlan
Kitinpáncélként
fejünkre nőtt
svábbogárálarcunk
Roppant csáprágói és fúrunk és csípünk és marunk és
Szúrunk és lárvaarccal ölelünk
magunkhoz
Mindent miközben a félelem edzette másokon
köszörült
Egoizmustól mérgezett
szeretet-fullánkjainkat
Mélyesztjük
bárkibe aki mellénk áll csak azért
Hogy érezzük nem vagyunk egyedül a sírnál
Hol rajtunk kívül senki sem hiszi el
gyászkönnyeinket
Melyeket mindig önmagunkért ejtünk
önmagunk
Mumifikálódott
csótányhullája
felett ahol
nevetve
Mondunk szavak nélküli
angyalcsináló
Gyászbeszédet
melyet így sem ért az ég világon
senki
— Alkalmanként
százhatvanért

Szentségtörések
i.
nem is tudom hogyan került
a kezembe az agyag igaz nem is
kutattam az okát csak gyúrni
kezdtem
öntudatlanul gyúrni kezet
alkotni
lábat formálni fejet és egyszerre csak
életre kelt az anyag vad
munkakedvemben
pedig nem figyeltem az intő jelekre
(hiszen
oly könnyű mást átformálni
de
magammal mit kezdhetnék)
hirtelen
eltört mindkét kezem csak
gyúrtam
tovább a gipszpáncélba zárva esztelenül
majd
furcsa könnyező lepel vert
gyökeret
szememen vakon dolgoztam tovább
megállíthatatlanul
most pedig agyam sűrű bűzös
homályában
a téboly vérszínű virága nyitotta ki nyirkos
szirmát de én ásom az agyagot
gyártom
az ellesett titkot és ások és gyúrok és ások és
gyúrok és ások míg a gödör lassan
puha fekhelyemmé
szélesül ám én addig is
Istennek
képzelem

magam és hiszek még

valamiben

II.
a televízióban bemondták évente
húszezerrel
fogyunk tehát alig ötszáz évünk van még
hátra persze csak ha jól számolom

álmomban apró emberkék
születtek
kezem alatt csodálatos két
évtizeddel korábbi önmagamra
hasonlító
pöttöm figurák jöttek
egymás
után bólogatva üdvözöltek okos fejüket
szűk pólyáikból ki-bedugták
aztán
lassan elsötétült minden a szívem
hangosan kalapált a sötétben is
tudtam hogy folyik minden a maga
csodálatos Isten-adta
módján
szüntelen és ahogy lassan öntudatra
ébredtem helyre állt a kép és csak
csodálkoztam hogy a nadrágomban a kezem

fürge

a televízióban bemondták évente
húszezerrel
fogyunk tehát alig ötszáz évünk van még
hátra persze csak ha jól számolom
Sánta Gábor a JATE III. éves hallgatója. Írásai itt jelennek meg először a n a gyobb nyilvánosság előtt

BELICZAY MÁRIA GRAFIKÁJA
51

CZINE MIHÁLY

Herceg János ünnepe
Nem csak a bibliai pásztoroknak adattak nagy alkalmak, mikor aklaik
előtt az istenekkel találkoztak, a ma olvasóinak is, ha gondolkodásukat, életvitelüket nagymértékben formáló alkotókkal foghatnak kezet, s azok tekintetét érezhetik magukon. Ilyen nagy pillanatokként őrzöm a Kodály Zoltánnal, Németh Lászlóval, Illyés Gyulával, Kós Károllyal, Fábry Zoltánnal és
Veres Péterrel történt találkozásokat, s egyre inkább a Herceg Jánossal való
ritka együttléteket is. Nyolcvanadik születésnapját szinte diákos türelmetlenséggel vártam: jön, itt lesz, ünnepelhetjük. Hallhatjuk élő szavait is újra.
Arra a napra azonban, amelyiken a TIT — a jó másfél évszázados Tudományos Ismeretterjesztő Társulat — ünnepelni kívánta, naptáramba a véletlen rendezéséből három más esemény is zsúfolódott. S ebből kettő egy
nyugat-dunántúli városba szólított; egy Móricz-emlékezés, a nagy író születésének 110. évfordulóján, s egy kerekasztal-beszélgetés a nemzeti tudat kérdéseiről. Halasztani egyiket sem lehetett. A két elfoglaltság között azonban
most nem a régi barátokat és a város nevezetességeit kerestem, hanem a
Jugoszláviából frissen kapott Híd és a 7 Nap Herceg Jánost köszöntő írásait
olvastam.
Lázban, gyönyörűségben: igen, így kell ünnepelni Herceg Jánost, mélyen meghajtva a zászlót előtte. Ilyen lázban siettünk vissza Pestre — a Helikon együttessel voltam —: el ne késsünk a Kossuth-klub ünnepi estjéről. Már
csak egy feladatunk volt a Herceg János-est előtt: egy előadás a mai magyar
irodalomról, különös tekintettel az idei könyvhét termésére.
Csak hát hiába volt az országúti nagy sebesség; Pesten a diákok éppen
tüntettek a kínai követség előtt, így a Postás Művelődési Házat — az előadás
helyét — csak gyalogosan közelíthettük meg. Szakadt rólam a víz: mi lesz,
ha Herceg János köszöntéséről lekések. Pontosan fognak kezdeni: az estet
közvetíti az újvidéki rádió és a Kossuth rádió is. Kényesebb kérdés is feszengett bennem: lesz-e elég nagy közönség? Rossz az időpont: nyár van, a diákok vizsgáznak és tüntetnek; a könyvhétről már hazamentek a vendégek; az
emberek főként a politikával vannak elfoglalva, Nagy Imre közelgő ú j r a temetésével, a Duna-vízlépcső felmondásával, a Dubcsek-interjúval és a kínai forrongás híreivel... Egyáltalán, kikre, milyen közönségre lehet számítani? A fiatalok nem ismerhetik eléggé, a kortársak már majd mind elmentek, Németh Lászlóné épp most fekszik kiterítve, s Balogh Edgár most még
„véletlenül" sem nyithat be Erdélyből jövet, mint a hetvenedik születésnapon tette.
A Kossuth-klubba érve végre nagyot lélegezhettem. Minden rendben volt.
Tele a földszinti terem, az előtér, még egy másik kisebb terem is. Sok-sok
ember; nem csak magyarországiak, de jugoszláviaiak is nagy számban. S nem
csak magyarok, de szerbek, horvátok és németek is. Írók, olvasók, a művészet
és a közélet emberei. Kortársai közül kevesebben, de fiatalok örvendetesen
52

sokan. Jöttek Szlovákiából és Kárpátaljáról is számosan. Még Bécsből s a
tengerentúlról is voltak köszöntői; Monoszlóy Dezső Bécsből, Faludy György
Torontóból érkezve nyitott be az ünneplésre. Jó érzés volt végigtekinteni a
népes gyülekezeten, és érzékelni az idők változását: íme, mégiscsak mozog a
föld. Ha többnyire későn is, mégiscsak bekövetkezik a tisztelgés az írói nagyság és emberi hűség előtt. Mégiscsak kiléphet — legalább alkalmanként —
a nemzetiségi író is a már életében rázárulni kész „kettős koporsóból". Sőt,
kaphat kettős elismerést, kettős megbecsülést is. S lehet ünnepelni, országhatároktól függetlenül több szomszédos népnek is egyszerre, egy szívvel,
ugyanazt az embert. Még hivatalosan is. Mert Herceg Jánost — akinek a
munkásságát Jugoszláviában elég sokszor nézték fenntartással, s Magyarországon eddig talán csak két könyve jelent meg — most Újvidéken, Szabadkán és Budapesten is ünneplik. Magas magyar kitüntetést is kapott — a Magyar Népköztársaság aranykoszorúval díszített Csillagrendjét —, hivatalos
jugoszláv jóváhagyással; s a pesti ünneplésen ott volt a jugoszláv nagykövet
is. Magánemberként, olvasóként, jó ismerősként is. A barátság, a testvériség
természetes érzésével.
A köszöntőműsornak már a hangütése is emelkedetten szép volt: Hornyik Miklós, a jugoszláviai magyar irodalom értékőrző kutatója beszélt a
Herceg-életmű értékeiről, az író emberi helytállásáról; abban a sorban láttatva Herceg Jánost, amelyben Petőfit, Aranyt, Móricz Zsigmondot, Adyt és
József Attilát tartja számon az emlékezet. Akik nem csak szépségeket teremtettek, de népük gondiát vállalva járható utakat is kerestek. A magyar íróban a testvériség munkását és Európa polgárát is méltatta, az emberi helytállás, az írástudói becsületesség példáját.
Kitűnő volt a műsor is: a versek, a novellák, a memoár- és esszérészletek az egész életútról adtak számot, lírai hangolásban, s igazán értő művészek — Béres Ilona, Avar István, Hegedűs D. Géza előadásában.
Minden szem tágra nyílt, minden arc mosolygott — csak az ünnepelt nézett jó ideig fásultnak tetsző fáradtsággal maga elé. Kartávolságnyira szembeülve vele, néztem az arcát. Napsütötte, barna, sima, frissen borotvált; galambősz, de még eléggé sok és puha haj koronázza a nemesen éles arcot.
Egyenes derék, széles váll, választékos viselet. Messzebbről akár ötvenévesnek is hihetnénk, ilyen közelről azonban olvasható már az arcon a nyolcvan
esztendő: az elvégezettség, a befejezettség tudata. A közönség egyre inkább
előredől, hogy egyetlen szót és árnyalatot se veszítsen a bevezetőből s a hűségesen közvetített írói üzenetekből; a szerző azonban rezzenéstelenül néz
maga elé. Mintha szép versének, Az öregség elégiájánák volna a szoborillusztrációja, illetve az élő modellje. Ha már idehoztatok — mondja szinte
az arc —, hát itt vagyok, itt ülök. Elviselem, de ne beszéljetek annyit; tudom én jól, hogy már vége, már minden elvégeztetett: „megőszült már az
erdő, és megrohadt / az avar, a zászlók lobogása pedig ugyancsak / megfáradt
az elcsituló szélben..." S mintha zavarná is a sok szöveg, a voltak, a múltak nosztalgikusán szép idézése, kedves lányához fordulva dörmögővé sikerült
suttogással mondja: „Unalmas. Sok benne a szociológia."
Pedig hát jobban — az egész életútról művészien számotadón — a műsort aligha lehetett volna összeállítani. De éppen a dörmögése jelezte: még
mindig a régi. Még mindig a jobbat, mindig a szebbet, a teljesebbet akaró
53

elégedetlenség él benne. S a műsor végén már így mondja versét, Az öregség
elégiáját, emelkedetten, lázzal, ahogy valamikor Illyés is mondta a verseit,
perben az elmúlással:
„... várnánk \
barna árnyaiba bagyulálva az est nyugalmát,
s csendes lámpafény, melyet majd elolt fölöttünk
gyengéd kezével egyszer a lassú elmúlás."
Míg hallgattam, könnyeimmel küzdve, megerősödött bennem régi hitem,
melyet ennek az estnek a megnyitójában is próbáltam már eldadogni: Herceg
János a magyarság és emberség igaz írója, sorsvállaló ember; mértéke az
emberségnek és magyarságnak, miként irodalomalapító idősebb kortársai,
Kós Károly, Fábry Zoltán és Szenteleky Kornél voltak. Szépet, nagyot, történelmit és emberit cselekedett lepergett évtizedeiben: irodalmat szervezett,
értékeket teremtett, emberi és írói példát adott. Nagy László-verssorokat láttam lebegni a feje körül. Neki sikerült átvinni a szerelmet, fogában tartva
is — a túlsó partra. Ahogy maga is mondta: átmentette a menthetőt.
S menti változatlanul. Mert a műsor utáni fogadás alatt a televíziónak
és a rádiónak adott interjút, a jelenlegi helyzetről és a jövőbeli feladatokról
váltott gondolatokat a gondokkal birkózókkal, még a vacsoráról is feledkezve.
S másnap már korán reggel indult Szombathelyre. Hívták, szeretettel
hívták, s vonzotta az emlék és a feladat: viszontlátni a szívének kedves várost, és beszélgetni a nyugat-magyarországi írócsoport fiatal embereivel.
Ez az út is érdekes vállalkozása volt a nyolcvanéves Herceg Jánosnak.
Pihenhetett volna akár egész nap, sétálgathatott volna a főváros utcáin, i f j ú kori lábnyomát keresve. De Szombathelyt választotta inkább; ott már 48 esztendő óta nem járt. Akkor Bárdosi Németh János hívta a nyugati végekre,
s többek között Pável Ágostonnal, a szlovén és magyar kultúra apostolával
találkozott, most a TIT vendégeként látogatott Szombathelyre. A városbeliek
úgy gondolták: ebéddel várják, utána pihenjen a legjobb szállodában rendelt
szobában, s majd délután elbeszélget az írócsoport tagjaival. Herceg János
azonban másként határozott: lemondott inkább az ebédről s a déli pihenőről,
hogy jelen lehessen egy író-olvasó találkozón, a Volán könyvtárában. A Volánban Dobos László, a szlovákiai magyar író volt az eredetileg meghívott
vendég, Herceg János önként, érdeklődésből és szolgálatból vállalta maga is
a munkásolvasókkal való találkozást.
A fogadtatás itt is kedves volt — plakátok, fogadóbizottság kellő számban, Dobos László könyveiből, az előzetes terv szerint még kiállítást is csináltak —, de Herceg János, az egykori könyvtáros hamar észrevette: az ő
könyveiből egy sincs a polcokon. Ki sem igen kölcsönözhették: nem számítottak a jelenlétére. Nem mutatta azért a sértődöttet, tudomásul vette, hogy
a jugoszláviai írók még mindig csak hiányosan vannak jelen a magyarországi
üzemi könyvtárakban. S örült annak, hogy Fehér Ferenc és Gion Nándor
könyveit — a katalógus szerint is — már többen forgatták. S úgy beszélt
— bár fél év végi hajrá lévén, elég kevesen voltak — Dobos Lászlóval együtt,
mintha sok százan lettek volna. Olyan elmélyültséggel és felelősséggel, ahogy
valamikor Veres Péter és Németh László beszélt, akár kisded közönségnek is
a nagy kérdésekről.
54

A közönség különben elég tájékozottnak bizonyult, hasonló kérdéseket
fogalmaztak a nemzetiségi, nemzeti gondokat illetően, mint majd az Eletünk
szerkesztőségében az írók és a művelődési intézmények munkatársai. S a fiatalabb szlovákiai magyar író gondolatai is erős rokonságot mutattak az idősebb vajdasági író töprengéseivel. Rokonmód beszéltek a nemzetiségi írás, a
nemzetiségi magyar író feladatáról is. Mintha nem is harmadszor találkoztak
volna életükben, de egy iskolába jártak volna már a kezdetektől fogva.
Két ilyen hosszú nap után igazán jól jött volna az idejében való nyugovóra térés, az összevont ebéd-vacsora után. de Herceg János semmiképpen
sem kívánt tovább időzni Szombathelyen. Leánya és unokája várja Pesten.
S másnap reggel már indulni akar haza, Doroszlóra. Szinte érthetetlen volt
a sietsége: maradhatna, igazán szívesen látnák, otthon már se családja, sem
hivatalos kötelessége, sem szoros határidő nem sürgeti, de ő menni és menni
akart. Ne legyen még véletlenül sem senki terhére. S végül is: várja a „műhelye". Ami egyedül maradt a nagyvilágból. Várja a munka. A toll. Az írás.
Már nincs is más vigasztalása,, míg el nem oltja lámpáját az este.
Az út Szombathelytől Pestig sem volt rövidebb, mint Pesttől Szombathelyig; jövet is, menet is 240 kilométer. De mintha mégis gyorsabban telt
volna. Jövet megállás nélkül folvt a beszélgetés, még a gvönvörű nyár eleji
tájra, még a kéken hullámzó Balatonra, s a zölden integető Badacsony—Tátika—Somlvó ormaira is alig-alig vetettünk pillantást; mindig csak Herceg
Jánost kérdeztük és hallgattuk. S János bácsi készséggel beszélt színesebbnél
színesebb történeteket. Idézett rég porladó embereket, monarchiabelieket, régi zomboriakat, írókat, politikusokat, mesterembereket, találkozásokat; Szenteleky Kornélról, Szirmai Károlvról, Margalits Edéről. Sinkó Ervinről beszélt,
s az egvkori szerb hadügyminiszterről, vagv vezérkari főnökről, aki éppen
Karlsbadban gyógyítgatta a gyomrát, mikor kitört az első világháború. Szalonkocsit bocsátottak rendelkezésére, hogy mehessen haza mozgósítani...
Hazafelé indulva, a szombathelyi tapasztalatokról kezdtük vetni a szót,
maid újra őt kérdezgettük. S mondta is tovább jó kedvvel, derűsen különös
történeteit és alakjait. De mikor már erősen sürvedett, majd elnyelte a sötét
az útszéli fákat, s fáradtabban kezdtek jönni a szavak, az ébrenmaradás,
meg az emlékezés kedvéért is, az éneklésre gondoltam. Sokszor tapasztaltam,
író-olvasó találkozókról Nagy Lászlóval, Simon Istvánnal, Kiss Ferivel és másokkal az éjszakai órákban hazatérőben, hogy a kísértő álommal szemben segíthet az ének. A közös emlékek, a személyes sors olyan mozzanatait mondhattuk el a dalokban, amelyekről szóban amúgy sem lehetne beszélni. Emlékszem, egyszer Váci Mihállyal és Palotai Erzsivel éjfél körül indultunk Kaposvárról hazafelé. A csábító álom ellenében dalosversenybe kezdtünk: csak
népdalokat, s kizárva az ismétléseket. Jó kétszáz kilométeres volt az út, de
győztük. Egészen a házunk kapujáig.
Most némi bizonytalansággal tapogatóztam a dalok irányába. Dobos
Lászlóban biztos voltam: bodrogközi, Patakon volt diák. Tudtam, hogy kedves szervezőnk, Fogarasi Ági is szereti a népdalokat, s a sofőrünknek igazán
nincs ellenére semmiféle zene. Herceg Jánosban nem lehettem ennyire biztos. Annyit róla is tudtam, hogy ifjúkorában hegedülni is tanult, s fiatal emberként jó barátjával még a pesti utcán is fújták, két szólamban, a szerb
dalokat. De mikor lehetett az? Már a Kossuth-klubbeli fogadáson is azért
tartózkodtam a szokásos közös éneklés pendítésétől. S most onnan is korán
55

elment haza, a lányához; nem tartott velünk, mint még pár esztendeje is,
hogy szippantson legalább néhányat a pesti éjszakából.
Felesleges volt az óvatoskodás: Herceg János szívesen énekelt velünk.
S mindent tudott. Nem csak a századforduló újabb keletű dalait — azokat
még gyermekkorából —, de a Bartók—Kodály-gyűjtésekből ismertté váltakat,
az erdélyieket, a Zobor-vidékieket és a felső-magyarországiakat is. Még előttünk ismeretlen dalokat és variánsokat is, amelyeket talán az egykor Zomborban dalárdát vezető Kodály-tanítványtól, Kiss Lajostól hallott, vagy a
szlavóniai magyaroktól a pinceszereken, útjai során. Hazáig énekeltünk. Éjfél után egykor úgy búcsúztunk, mintha együtt lettünk volna valamikor már
legények is. Mintha együtt jártunk volna a fonóba is.
Most már persze magam is elértem a hatvanat, de majd ilyen közelinek
éreztem igazában Herczeg Jánost már első találkozásunkkor, s azóta mindig,
már jó húsz esztendeje. Pedig én nem csak a nálam húsz esztendővel idősebbeket magázom legtöbbször, de mindazokat — paraszti hagyomány szerint —,
akik nekem kenyeret kerestek vagy kereshettek volna éveik szerint; még a
testvérbátyáimat is. Mi a titka, hogy Herceg Jánost már első találkozásunkkor annyira rokonnak éreztem? Mi a titka, hogy valaki beépül az életünkbe,
bár maga semmit sem tesz, mások meg — bármennyi is a találkozás s a szorgalmazás —, mégis közömbösek, vagy éppen idegenek maradnak?
Mikor először foghattam Herceg Jánossal kezet, az újvidéki rádió valamelyik irodalmi estjén, már mozdíthatatlanul benne volt a gondolkodásomban. Ismertem minden írását, amit az Eötvös-könyvtárban megtalálhattam,
ismertem a Kalangyát, tudtam felszólalásáról a lillafüredi találkozón, lapozgattam az általa szerkesztett Hidat, s hallottam róla Csuka Zoltántól és Németh Lászlótól. írásai és hallomásaim alapján már akkor a jugoszláviai magyar irodalom meghatározó egyéniségének gondoltam. S nem is tudom, miért
— hiszen tudtam a születési évét —, az irodalomalapítók nemzedékéhez tartozónak véltem; Kós Károly, Fábry Zoltán és Szenteleky Kornél nemzedéktársának. Annál nagyobb volt az örömem, mikor egy szálfa termetű, a lehető
legtermészetesebben viselkedő emberre tekinthettem fel. Nem tudom, kinek
jutott eszébe, s miért, hogy Újvidékre hívjon, de attól kezdve magam is kerestem az alkalmakat, hogy mehessek. S míg Herceg János volt a rádió irodalmi műsorának szerkesztője, mentem is; máig hálás vagyok a sorsnak,
hogy az újvidéki rádió Ady-, Németh László-, Nagy László-, Csuka Zoltán- s
Majtényi Mihály-estjein részt vehettem.
Ünnepek voltak ezek az irodalmi estek, s a hozzájuk kapcsolódó fogadások; valóban a hídépítést szolgálták. A barátságot építették nem csak a magyarok és a délszlávok, de a jugoszláviai magyarok és a magyarországi magyarok között is. A vajdasági magyar irodalom legtöbb munkásával magam
is ott ismerkedtem. Gondolkodásban, Ízlésben a vajdaságiak közül Herceg
Jánost éreztem a legközelebbinek; szinte teljesen egyezőn vélekedtünk a monarchia, a Szerb-Horvát-Szlovén Királyság, a Horthy-Magyarország dolgairól, a történelem alakulásáról és az irodalom jelenségeiről. A fiatalabbak
jó része az avantgárd igézetében élt, Herceg János avantgárd múltja örökségét megtartva ugyan, a valóságra figyelmeztetett; a fiatalok többsége — s
nem csak a fiatalok — a nemzetiség dolgát nemigen tartotta fontosnak, Herceg János európaiságát természetesen őrizve, népe gondjaira is fokozottan figyelt; nem csak Párizst, nem csak Leningrádot látogatta, de a horgosi és a
56

csúzai dűlőutakat is járta. Többen a vajdasági magyar irodalom hármas meghatározottságából — világirodalom, délszláv irodalmak, magyar irodalom —
a magyar irodalmat szinte elhanyagolhatónak vélték, Herceg János a délszláv
irodalmat közvetítve, a világirodalmat szemmel tartva, a magyar hagyomány
szükségét, értékét és nélkülözhetetlenségét következetesen hangsúlyozta. S túl
a művészi formálás kérdésein, az írást szolgálatnak is tekintette. Tudta, vallotta: az írónak a maga népéről kell írnia, s annak az útját keresnie. A kétely nélküli igenlések idején is volt ereje — elismerve a változások forradalmi eredményeit — szembenézni a kedvezőtlen jelenségekkel és tendenciákkal;
mindig vállalva a vajdasági emberrel a sorsközösséget.
Szomorú, hogy oly sokan és oly sokáig figyelték enyhe bizalmatlansággal
Herceg János hangsúlyait; magyarságát, olykor „botlasztó kőnek" vélve, még
a nacionalizmus, a defetizmus gyanúját is meg-meglebegtetve körüle. Mára
már igazolódott: minden lényeges kérdésben igaza volt. Elgondolásainak, óvásainak figyelembevételével a vajdasági magyar irodalom járhatóbb, eredményesebb útra találhatott volna.
Szerencsére Herceg János következetesen járta a maga útját; hűséggel
és szívósan kereste a jugoszláviai magyar irodalom legjobb lehetőségeit. Ügy
igaz, ahogy Dér Zoltán már régebben fogalmazta: a vajdasági világ legteljesebben benne sűrűsödött, és érett szellemmé, magatartássá.
Olvasói talán kezdettől így érzik. A Hídból az ő novelláit, a 7 Napból az
ő tárcáit, a Dolgozókból az ő riportjait, az Üzenetből az ő irodalmi kitekintéseit olvassák legtöbben először, s az öreg parasztok — a vajdasági Dudás
Károlytól tudjuk — még kedvesen zsibongó unokáiknak is csendet intenek
a vasárnapi ebédnél, ha a rádióban megszólal Herceg János, nehogy egyetlen
szava is hallatlan maradjon. Amit ő mond: igaz. A jugoszláviai magyar irodalom a magyarországi olvasó tudatában is az ő nevéhez kapcsolódik legerősebben. A Bácskából Pestre származott Illés Sándor vallomása sok-sok olvasó véleményét tükrözi: ha bácskai ízekre vágyakozik, Herceg János valamelyik könyvét veszi a kezébe. Elég csak belelapozni, máris ismerős tájon
érzi magát, látja „a távoli kis tanyákat körülölelő göcsörtös akácokat, az ámbitus kapukat, a barokkos parasztházak előtt ülő asszonyokat, a falusi sarkon ,bandázó' embereket subásan, kucsmásan; a bolt ajtajába kiálló keresk e d ő k e t . . . " S felvillan előtte a táj, „akár egy Konjovic-festmény: haragos
kukoricatáblák, viharos tengerként, szilaj felhők, roggyant tanyák, ég felé
markolászó fák, mintha segítségért kiáltozna a mindenség.".
A nyolcvanéves Herceg János igazán nyugodt lelkiismerettel tekinthet
vissza elpergetett évtizedeire; a maga mögött hagyott örvényekre és köves
kaptatókra. Mindent megtett, amit megtehetett. Érdemelten lett példaember:
az emberség, az emberi magatartás és a nemzetiségi magyar író példája.
Folytassa csak tovább küldetéses munkáját; ott, Doroszlón, a Mosztinga partján. S várjuk még sok születésnapra, s újabb vidéki utakra. Változatlanul
a régi, régi-régi szeretettel.

57

FEKETE GYULA

A kormánypolitika
mint a jövő ellenzéke*
Egy parlamenti bizottság 1988-ban az újságbeli tudósítás szerint arról
tárgyalt, hogy: „a problémákat hosszú ideig a jövő terhére oldotta meg az
ország, s a terheknek mindig a következő nemzedékekre hárítása" elviselhetetlen helyzetbe hozta a mai ifjúságot. A problémák ma már „a társadalmi
újratermelési folyamat általános zavaraként jelentkeznek." „A teljesítményelvű bérezés hibái miatt megingott a tanulás társadalmi indítékrendszere. A
szellemi kapacitás »szűkített újratermelése« folyik." „Az önerőre hagyatott
fiatalok első lakáshoz jutása szinte reménytelen." „ . . . A prognózis szerint
2020-ra 800 ezerrel csökken az ország népessége, mert a családok anyagi
helyzete nem teszi lehetővé a szükséges reprodukciót."
A húsz—huszonöt évvel korábbi, akkor még kiátkozott figyelmeztetések
ma már a Parlamentben visszhangzanak — ez is valami. Noha — látni fogjuk — a szükségesnél mérhetetlenül kevesebb.
Népesedési helyzetünk a legkedvezőtlenebb a világon — vajon ebből
vissza lehet következtetni arra, hogy a gyermeket, a családot, a jövő beruházásait, megalapozását illető politikánk is a legkedvezőtlenebb volt?
Bárhová nyúlunk, ennek a tüneteibe ütközünk.
A „magyar csodáról" szólva másutt utaltam már rá, hogy a jövő beruházásainak igen fontos elemében, az oktatás-művelődés költségvetési ellátmányában, beruházásaiban és mérhető eredményeiben hogyan szorultunk
Európa sereghajtó posztjára.
Újságcikkből: „Világszerte nyilvánvalóvá vált, hogy a társadalmak fejlettségét a szellemi munka részaránya és színvonala határozza meg." A fejlett európai országokban két-háromszor akkora a felsőoktatás hallgatóinak a
száma, mint nálunk. „Ha az egyetemek nappali tagozatain tanulók fajlagos
értékeit vetjük össze, akkor a különbség még nagyobb: ötöd-hatodannyi hallgatónk van, mint a fejlett ipari országoknak." „ . . . Ha megdupláznánk a
nappali tagozatos egyetemi hallgatók számát, akkor is még mindig csak feleannyi diákunk lenne, mint a 7,5 milliós lélekszámú Ausztriának."
Nem csak térbeli szomszédságunkhoz kedvezőtlen az összehasonlítás, időbeli szomszédságunkhoz, saját múltunkhoz viszonyítva is: Klebelsberg korában 9,5%-kal részesedett az oktatás-művelődés a költségvetésből, mostanában
4,5%-kal részesedik. Ez a számadat Európában a legkisebbek közül való — ha
* Részlet a Magvető számára készülő Véreim, magyar kannibálok! c. kötetből
58

nem épp a legkisebb —, s önmagában is teljes bizonyossággal vészjelzi: itt
kizsákmányolják

a

jövőt!

S a művelődés, a kultúra minden részterületén — úgyszintén. A médiák
összpontosított, mindennapos reklámjával — úgy is, mint a hatalmi manipuláció fő eszköze — igen-igen előtérbe kerül a pillanat művészete, a főként
jelen érvényű szórakoztató ipar. S elhanyagolják, igen-igen háttérbe szorítják a nagy távlatú irodalmat, művészeteket, tudományt. Zuhatagban árad a
kultúrmocsok, naponta elmossa, pusztítja az évezredes talajban gyökerező
kultúrflórát — végképp pótolhatatlanul.
„Nem épülnek meg régóta várt intézmények, nem fejlődik a kulturális
termékek előállítása, terjesztése, s mind nagyobb társadalmi aránytalanságok
keletkeznek a kultúra fogyasztásában, a művelődésben" — olvasom, de hiszen a már meglévő intézmények is ritkulnak, nagyüzemek sorvasztják, kilakoltatják a könyvtárakat, pénzzé teszik a művelődési otthont, a szociális,
sport-, üdültetési intézményeket. Csak az kell, ami pillanatnyilag kifizetődik,
aminek a haszna évről évre könyvelhető!
„Erkölcsi tartalékainkat, nemzeti jövőnket éljük fel" — olvasom. — Mert
„a kultúrát, a tudományt mérhetetlenül lebecsülő gazdasági-pénzügyi felfogás továbbra is akadályozhatja azt az elmozdulást, melyet a »termelő szféra«
állami támogatásának töredékéből el lehetne érni."
S kártételeinek is — töredékéből. Naponta 105 milliós veszteséggel járt
a fehérvári Ikarus leállítása a nagyipari lobby belső vitái miatt. Egyetlen
nap ráfizetésével elháríthatták volna a szépirodalmi könyvkiadás fojtogató
csődjét.
Naisbitt úgy véli: az Egyesült Államokban fölismerték már a közelre
nézés — a rövidlátás — veszedelmeit. „A rövid távú szemlélettől a hosszú
távúra való áttérés során átalakul szemléletmódunk az oktatás és a foglalkoztatás kérdésével kapcsolatban is. Az egész életen át tartó tanulás gondolata már jelenleg is az oktatás rövid távú megközelítése helyébe lép,
amelynek az volt a lényege, hogy az emberek iskolába járnak, diplomát
szereznek, és ezzel kész." „A hosszú távú perspektíva annak szükségét jelezheti, hogy vissza kell térni az általános műveltséget adó oktatás gondolatához. Ha túlzottan előtérbe kerül a specializálódás, arra ébredhetünk, hogy
szakismereteink hosszú távon elavultakká válnak."
Nálunk is előtérbe került a közelre néző specializálódás.
A Kádár—Aczél-korszak kormánypárti politikája minden téren egyben
következetes ellenzéke a jövőnek.
Az újratermelés két fő tényezőjét, mely szétválaszthatatlan összefonódásában élteti a társadalmat, ez a politika olyannyira szétválasztotta, szembe
is állította egymással: a javak jelen érdekű újratermelésének alárendelve az
élet újratermelését.
S egyebekben is: a jelen érdeknek a távlati érdeket.
Például: a jövő javára könyvelt amortizációt fölélte, elhasználta, s ezáltal megrabolta az utód nemzedéket.
Például: a kamatokat az inflációs ráta alá szorította hosszú idő óta:
évente tízmilliárdokkal vámolta meg ezáltal a jövőt.
Például: képtelenül magas, 20 százalékot is elérő örökösödési és átírási
59

illetékekkel gátolta a szabad mozgást, a termelési szerkezetváltást, korszerűsödést. (Vö.: a szabad költözködést gátló feudalizmusban is a házingatlan
értékének csak tíz százalékát követelhette meg a földesúr.)
Például: a hírhedett telekrendelet, a Kádár-féle MSZMP Pol. Biz. egyik
emlékezetes műve, amely cinikusan gyermek- és családellenes határozattal —
nyilvánosan! az egész lezüllesztett sajtó egyetértésével! — annál inkább megnyirbálta az állampolgár jogait, minél népesebb család tagja volt.
Például: a hivatalos szélhámoskodás a gyermekholmik drágítására.
A KNEB 1972-ben mintegy a felét vizsgálta a gyermekholmit gyártó üzemeknek, s megállapította: kb. 900 millió dotációt kapnak (erről születtek a
vezércikkek, a politika túlcsorduló gyermekszeretetét dicsfénybe vonók), ám
ugyanezen gyermekholmik után 1500 millió forgalmi adót fizetnek (erről viszont nem született vezércikk).
Eszerint csak hagyományait ápolta a hivatalbeli gyerekgyűlölet, amikor
1988 januárjában „átárazta" a gyermekholmikat. Például: Kombi bébiágy ára
1680 Ft-ról 5200 Ft-ra, Mini-maxi etető 367 Ft-ról 1140 Ft-ra, Zsuzsi csecsemőágy 660 Ft-ról 2040 Ft-ra, hálós járóka 295 Ft-ról 1140 Ft-ra, pelenka 14,10ről 33,20 Ft-ra emelkedett.
Sok esetben a gyermekholmi ára jóval drágább lett, mint az azonos
anyagú, azonos modellű, de nagyobb méretű felnőttruha, -cipő. A Kereskedelmi Szemle összegezte az ötéves korig feltétlenül szükséges bébiholmik
árát; az eredmény: 1987-ben 5133 Ft 50 fillér, 1988-ban: 9466 Ft 80 fillér.
A pénzügyi lobby a szükségleti cikkeknél alkalmazható legmagasabb ált.
forgalmiadó-kulcsot — 25%-ot — terhelt rá a gyermekruházati cikkekre,
a gyermekbútorokra, az iskolaszerekre, miközben jóval alacsonyabb adókulcsot kapott a bulvárlap, a fodrászat, sőt nullára szállították le pl. a külföldi
túrák, társasutazások, a vadásztöltény adókulcsát...
No de: minél inkább megadóztatják a gyermeknevelést, annál inkább
megemelheti az állam az ún. „szociális juttatásokat". Olcsó szemfényvesztés
— első rápillantásra. De vizsgáljuk csak meg közelebbről, s kiderül, milyen
kártékony eszmét rejt magában. Minél inkább igyekszik a szülő, annál többet csikar el tőle az adóhivatal, és amit az igyekvőktől elcsikartak, azokhoz
juttatják el, akik a kisujjukat sem mozdították a gyermekükért.
Tehát a lumpenek járnak jól.
Nivellál a pénzügyi lobby, igyekszik leszoktatni az állampolgárokat arról, hogy a családjukért többet dolgozzanak.
Komplex adópolitika — nemcsak arra van gondja, hogy gyerekeink szájából kiverje a kenyeret — a lelket is mérgezi.
S íme egy példa a közvélemény mérgezésére 1988 júliusából: a százforintos családipótlék-emelésre hivatkozva drágították a cigarettát, a s ö r t . . .
Részletek egy feljegyzésből, melyet 1987 májusában — az akkori legfelsőbb döntő fórum — az MSZMP Politikai Bizottságának minden tagja
megkapott:
„A személyi jövedelemadó tervezete oly mértékben család- és gyerekellenes, hogy ennyire nyíltan antiszociális adóztatásra nincs példa a világon.
Vezérszólamként használták a tervezet készítői: »Ne keverjük össze az adóztatást a szociálpolitikával!« De egyetlen olyan példát sem mondhatnak a
civilizált világból, ahol ne »kevernék«, sőt ne építenék össze: ahol az eltar60

tottak számára ennyire nem volnának tekintettel. Hiszen másként el sem
képzelhető az igazságos, a teherbíráshoz alkalmazkodó
adózás!..."
Részletes számításokat közölt ezek után a feljegyzés: már egyetlen gyermek igen szűken számított (évi 36 ezer Ft) létminimumát 8700 Ft adó terheli. Másik számítás: egy hatgyermekes apa elérte, hogy rengeteg különmunka árán családja a létminimumnak megfelelő színvonalon él, most az
anya és a hat gyermek létminimumát 93 ezer 700 Ft adóval sújtaná az
adóterv.
„Ez lenne a világtörténelem legmagasabb gyerekadója."
„Utánpótlásunk három évtizede sorvad, helyzetünk e tekintetben legrosszabb a v i l á g o n . . . Gyermekadó bevezetése a mi helyzetünkben — nemzeti öngyilkosság."
Nos, a Politikai Bizottság a nemzeti öngyilkosságra szavazott. S utána az
Országgyűlés is, kilencvenegynéhány százalékos többséggel!
Dr. Fekete Gyula tanulmányából: „Az adóreform a gyermekes családokat lényegesen hátrányosabban érintette, mint általában a t á r s a d a l m a t . . . "
„A csak keresetből és családi pótlékból élő gyermekes szülők fogyasztási lehetősége dupla olyan mértékben csökken (18-19%-kal), mint a csak keresetből (reálbérből) élő népességé (8—10%-kal)."
„A személyi jövedelemadó az alábbi területen súlyosbította a szociális
problémákat: gyermekes családok (kb. egymillió-százezer család), több gyermek nevelése miatt háztartásban dolgozó anyák családjai (kb. 50 ezer család),
csonka családok (kb. 205 ezer család), idős hozzátartozókról rendszeresen
gondoskodó családok (kb. 500 ezer család), munkanélkülieket eltartó családok (kb. 20 ezer család), súlyosabb mozgássérülteket ápoló családok (kb. 60
ezer család). Az adózás egyértelműen kinyilvánított szándéka az, hogy működése során nem lehet tekintettel a teherbíró képességre, túladóztatás esetén szociális intézményekhez kell fordulni."
íme, újabb ostobaság-világrekordunk: a fiskus-bürokrata gondolkozásé.
Az adóhivatal megvámolja a létminimumot, elveszi az élethez legszükségesebbet is, elvben a szociálpolitikának ezt vissza kellene térítenie. Akkor volna
rá pénze, ha a társadalmi minimumból elcsikart milliárdokat az adóhivatal
teljes összegben átutalná a szociálpolitikának. Csakhogy teljes összegű átutalásról szó sem lehet, hiszen az adóapparátus és a szociálpolitikai apparátus fenntartása igen sokba kerül, akár önköltségen számolva is.
Nem elhanyagolható összegek oda-vissza adminisztrációjáról van ám szó!
Gondoljuk el: 1988-ban a társadalmi minimumnak mintegy harmadrészét
megadóztatták. (Ez is világrekord.)
Mellesleg: az adózási-pénzügyi politika fennen hangoztatott rendező elve
a korszerűség, a hatékonyság, a piac; értékrendjét ezekhez igazítva alakítja
ki. S ezt az értékrendet mindenestül a jelenérdek élteti. Ha ennek a pénzügyi-gazdasági csőlátásnak, ennek a vaksi jelenérdeknek a társadalmi létezés-megmaradás főtörvényét alárendeljük, csakis pusztulás lehet a következménye.
Mint köztudott: alárendeltük.
(A közvélemény félrevezetését célozták azok a pénzügyi eszmefuttatások, melyek úgy állították be: a jövedelemátcsoportosítás a gyermekes családok javára történik. Ez hazugságnak is túlzó, hiszen a gyermeket nevelő
családok fogyasztáscsökkenése átlagosan 20—25 százalékos volt, a gyermeket
61

nem nevelőké 9 százalékos. A pénzügyminiszter a Parlament előtt fejtette ki:
nincs fedezet a gyermekes családok gondjain enyhítő családi pótlék növelésére. Holott csupán a dotációk megszűnése és a forgalmi adó emelése kb.
havi 600 Ft-os családipótlék-emelést tenne lehetővé. Ehhez hozzájárul még a
személyi jövedelemadó igen jelentős összege, amelyet mintegy
gyerekadóként
a gyermeknevelési költségekre vetettek ki.)
Sületlenségrekordjaink közül még egy: a tartásdíjat is megadóztatják,
éspedig annak a jövedelméhez számítva, aki nem rendelkezik vele, tehát:
aki fizeti. Magyarázata lehet ennek az az elvtelen fiskus spekuláció: magasabb kulccsal adózik az, akitől levonják a tartásdíjat, mint az, akinek átutalják. (Végtére, ha már elfogadtatták a magyar Parlament fejbólintó jánosaival, hogy a gyermeknevelést keményen meg kell adóztatni, teljesen logikus a
tartásdíj megadóztatása. Itt is ugyanúgy a gyermeknek járó létminimumot
vámolja meg — nyilvánvaló törvénysértéssel, de kibicel hozzá minden létező hatalom —, zsákmányolja ki az adóhivatal, mint a családbeli jövedelemnél.)
A személyi jövedelemadó természetesen jövedelemelvonás, csökkenti az
életszínvonalat. Kitűnő alkalom volna arra az ilyen adórendszer bevezetése,
hogy mérsékelje az igazságtalan aránytalanságokat a jövedelemelosztásban.
Ez az adórendszer épp ellenkezőleg: növelte az aránytalanságokat, az igazságtalanságokat, úgyszólván szándékosan, hiszen bőven kaptak figyelmeztetést
az adórendszer kidolgozói a szűk körű, előzetes vitákban. Mégis az adó bevezetése az elviselhetetlenig növelte a gyermekes családok addig is nyomasztó
hátrányait, még inkább terheli a családalapító, pályakezdő fiatalokat. Ricardo
200 éves törvényéhez képest meredek visszalépés: a munkaerő távlati ú j r a t e r melésének — a gyermeknevelésnek — a költségeit fölös jövedelemként megadóztatja, s a lakhatás-lakásszerzés költségeit meg el sem ismeri, mondván:
az „nem várható el sem a minimális bértől, de még az átlagbértől sem".
Piacgazdálkodó demokráciákban az adó többnyire az első számú vitatéma a pártok között, a választók között, a közéleti gondok sorában. A kormányzat adóztatási szándékait és étvágyát igencsak mérsékelik a nyilvános
viták, kivált a választások előtt, nálunk viszont úgyszólván nincs beleszólása
az állampolgárnak az adóztatásba — nincs tehát ellenőrzés, fék, kontroll,
amely a fiskus mohóságot valamelyest mérsékelné. Az illetékes miniszterelnök-helyettes kijelenti: az adózás nem képezheti vita tárgyát a kormány
és az állampolgárok között. Ha demokráciában élnénk, az illetékes miniszterelnök-helyettesnek igen gyorsan be kellett volna adnia a lemondását. De
minthogy nem demokráciában élünk, határtalan nálunk az adóztatási étvágy.
Megadóztatják az adót is.
Például: a társadalombiztosítási járulék. Beletartozik az adóalapba, noha
levonják, a dolgozó nem is látja, majd, mint nyugdíjat, újra csak besorolják
az adóalapba. Akkor is, ha netán többletmunkát vállal a nyugdíjas.
Megadóztatják nálunk a mínusz kamatot is. Magasabb az inflációs ráta,
mint bármely kamatláb — közgazdasági számítások szerint 1987-ben 37 milliárdot fizettek rá az állampolgárok az inflációra —, a betétek tehát vásárlóértéküket sem őrzik meg, a kamatuk mínusz érték — de azt is pluszban
adóztatják. (Megtéríti a bank, de a hitelre szorulók amúgy is súlyos terheit
növeli a kamatadó.)
Mi vezettük be Európában elsőnek a családi pótlék rendszerét (1912),
62

mi szüntettük meg elsőnek (1987), sőt a pótléknál is jóval több a drágulás
meg a gyerekadó. Jogi képtelenségek árán azt a jövedelemrészt is adóztatva,
amely nem a keresőt illeti, hanem — peresíthetően! — a családbeli eltartottakat.
A Nagycsaládosok Országos Egyesülete segélykiáltásában olvasom: „A
társadalom, s vele a gazdaság önfelszámolásához vezethet az a politika,
amely a gyermekes családok felét, a gyermekeknek legalább a kétharmadát
a létminimum szintje alá kényszeríti, amely rövidlátó módon intézkedéseivel
egyre sorvasztja a családok gyermekvállalási lehetőségeit."
A képviselőket — kiket képviselnek?? — nem hatotta meg a segélykiáltás. Az Országgyűlés reform (!!) ad hoc bizottsága, miközben a nyugdíjasok
számára 120 ezer forintig adómentességet javasolt (igazán nem irigylem), a
gyermekek dolgában úgy döntött, hogy az igen zsugorin kiszámolt 36 ezer
forintos évi létminimumjukat továbbra is keményen meg kell adóztatni!
Erre már belém sül a szó, átadom József Attilának:
Az erőszak bűvöletében
mit bánja sok törvényhozó,
hogy mint pusztul el szép fajunk!

LEVENDEL LÁSZLÓ

Népi kollégiumi varázs
Évfordulók, emlékezések. Űjra és újra elhalasztott évfordulók, néma és
elnémított emlékezések. 1956 szeptemberében a kollégiumi vezetők találkozásán megfogadtuk: nem hagyjuk elveszni mozgalmunk megharcolt, megszenvedett értékeit. Az 1956 november 4-ére meghirdetett újabb találkozó máris
elmaradt. Kardos László megtörhetetlen ember- és életszeretetének sugárzását
közvetlenül csak évek múlva érezhettem. A börtönből szabadulva megkeresett, és beszélgetésünk közben megdöbbenten figyeltem gondolkodását: mindent ott akart folytatni, ahol abbahagyta. Minden érdekelte, és magáról,
börtönéveiről nem beszélt. Ezt mondtam is, mire ő azt felelte: — Ne felejtsd
el, hogy időközben megéltem életem legboldogabb napját, az ítélethirdetést:
életfogytiglanra ítéltek!
Ez Kardos Laci!? Vagy lehet, hogy ez a fényes szelek nemzedékének életesszenciája? Végül is a kollégiumi emlékek, élmények jól letaposott, ledöngölt talaját a Nékosz-dokumentumgyűjtemény 1970-ben kezdődő munkálatai
lazították fel. Szóval megint csak Kardos Laci hite, életre szóló nyugtalansága. A harmincéves évfordulóra készülve, Laci biztatására 1976 tavaszán
megírtam a szegedi Apáthy István Medikus Kollégium indulását, háttérben
a szegedi egyetemi mozgalommal. Nagyon örült az írásnak Laci, de csakhamar rájöttünk, ennek közlésére — terjedelme és tartalma miatt — nem
63

találnánk folyóiratot. 10 év múlva, a negyvenéves évfordulóra gondolva vettem elő a kéziratot. Lerövidítve a Tiszatájnak szántam, de addigra az a
Tiszatáj, amelynek el akartam küldeni, nem volt. Most újabb alkalom: Kardos László halálának tizedik évfordulója közeleg. Szükségem van az emlékezésre, nekem is, a túlélőnek. Közel másfél évtized után sem szánom rá magam, hogy akkori mondataimat átfogalmazzam. Legyen úgy, ahogy megírtam.
AZ APÁTHY KOLLÉGIUM SZÜLETÉSE
1946 őszén megindult — a nyári rohammunka befejeztével — a szegedi
Móricz Kollégium. Mindössze négy orvostanhallgató tagja volt. Jól elfértek.
A Medikus Kör megerősödése és a szegedi MÉFESZ megalakulása azonban
ú j feladatokat, ú j lehetőségeket, egyben ú j veszélyeket hordozott. Ügy véltem,
létjogosultságunkat, újra, jobbra törekvéseinket — ha nem akarunk frázisvitézek lenni — elsősorban tanulmányi munkánkkal, önművelődésünk erősítésével kell bizonyítanunk. Az ifjúsági és kollégiumi mozgalom sok társadalmi munkát kívánt tőlünk. Félő volt, hogy ez tanulásunk rovására megy.
Pesten, ahol nálunknál mindenben előbb voltak, már megmutatkozott ez a
veszély. Nem akartunk hivatásos .diákpolitikussá válni, mert úgy véltük, csak
szorgalmas tanulmányi munka adhatja meg szavaink hitelét, csak így szerezhetünk tekintélyt diáktársaink és tanáraink előtt. Így aztán hamar abba
a gyanúba keveredtem, hogy vitatom a politika elsőségét és a „szakbarbárságot" segítem a medikusok között. Az igazság az, hogy volt is elfogultság
bennem az orvosi szakma iránt, és fennen hirdettem „téveszmémet", hogy
kisebb baj, ha a jogász, bölcsész, vegyész nem tanul; az orvosi pályán ez
emberéletbe kerülhet. A Medikus Kör-i munka mindinkább a tanulást segítette, de ez kevés volt. A szakkollégium létrehozásától vártuk törekvéseink
megalapozását. Zöld Sándor ebben is támogatott. 1947 első felében már folyt
az Apáthy szervezése. Sikerült megnyerni ügyünknek Takó Józsefet, a belklinika adjunktusát. Első időben ő vállalta a kollégium igazgatói tisztét, én
voltam a kollégium titkára. Álljon itt kollégiumunk „alapítólevele":
MEGÁLLAPODÁS
A Magyar Demokratikus Ifjúsági Szövetség és a NÉKOSZ Apáthy István
Medikus Kollégium a mai napon megállapodott a következőkben:
Az Apáthy István Medikus Kollégium céljaira a Madisz Nagyszegedi vezetősége 5 évre a kollégium rendelkezésére bocsátja a Róka u. 3. sz. alatt levő földszintes házat egy kis helyiség kivételével és a Róka u. 2. sz. alatti összkomfortos 3 szobás lakást, ezenkívül a kollégium rendelkezésre bocsát leltár szerinti
ingóságokat.
A Róka u. 3. sz., valamint a Róka u. 2. sz. alatti helyiségekben minden vonatkozású gazdasági terhe (javítások, villany, stb.) a NÉKOSZ Apáthy Kollégiumát terheli meg.
A szerződés 1947. június 10-től, 1952. június 10-ig érvényes.

A szemközti Bors-házban a három lakószoba még emeletes ágyakkal is
nyomorúságosan szűk volt a fiúknak. Lehetőség adódott a szomszédos 4 szobás lakás cseréjére. Kezdtem mondani feleségemnek, Marinak, hogy ott van a
mi háromszobás lakásunk, milyen messze van, és nagy is nekünk. Pedig már mi is
64

hatan voltunk. Mari hallgatta egy darabig köntörfalazásom, elmosolyodott,
és mint sokszor fiatal éveinkben, azt mondta: persze. A csere után, átadván
két szobát a négyből, az 5 lakószobában már elviselhető volt a kollégisták
helyzete. Igaz, hogy a hatvanas évekig nem is volt főbérleti lakásunk, de
nem ez volt a legnagyobb bajunk. — A berendezkedésre, hiszen úgy kellett
mindent „szerezni", már nemigen emlékszem. Lehet, hogy jó okunk van a
feledésre, mit, hogyan szereztünk. Már mindenünk volt, csak fürdőkádunk
nem. Mikor Zöld Sándor egyszer megkérdezte, hogy mennyire vagyunk, ezt
elpöttyentettem. Kijött velem a Pártház emeletén lévő fürdőszobába. A kád
tele volt mindenféle holmival, iratokkal. — „Látod, úgysem használjuk, nyugodtan vigyétek el." Másnap már kádja is volt a kollégiumnak. Ez a kád
jelkép lett. Emlékszem, az 1948-as NÉKOSZ-kritikára, majd a NÉKOSZ
1949-es feloszlatására, miszerint nem volt jó a kollégiumok kapcsolata a párttal, s hogy mi népi kollégisták szembehelyezkedtünk a párt irányvonalával . . . Szegedi tapasztalataink, élményeink cáfolták ezt a sommás véleményt.
Kiragadok még néhány oldalt a „Napló"-ból.
Első perctől kezdve komolyan vettük a tagság önkormányzatát, a szövetkezeti társulás önkéntességét, a vezető kiválasztását, a döntést a szövetkezet életformájáról. Volt, ahol „kol-kaja" volt, mindent beadtak a közösbe,
volt, ahol nem. Megindulásunk után jó fél évvel már az igazgatói funkciók
zömét a Szövetkezeti Tanács vette át. Jegyzőkönyve árulkodik erről, és az
önkormányzati formában élő fiatalok tanulásáról.
,, J e g y z ő k ö n y v
A Szövetkezeti Tanács első üléséről
1948. márc. 9-én
Megjelentek Csorba Lajos, a Szöv. Tanács elnöke, Pintér Gizella, a Szöv. Tanács
titkára, Bartók István, Szabó Gyula, Feledi László szövetkezeti elnökök.
Csorba Lajos bejelenti, hogy a kollégium vezetésének minél szélesebb alapokra
való helyezése érdekében hívta össze a Szövetkezeti Tanács első ülését. Szükségesnek tartja, hogy a felvetődő problémákat a Szövetkezeti Tanács esetenként megbeszélje, és abban ne egy ember döntsön, hanem a döntés minden alkalommal egy
megbeszélés eredménye legyen. Megjelentek helyeslik Csorba Lajos előterjesztését,
és megegyezik a Szövetkezeti Tanács abban, hogy szükségszerűen, esetenként fog
összeülni.
Felvetődik a tanulás problémája. A Szövetkezeti Tanács egyhangúlag a legkomolyabb tanulás mellett foglal állást.
Szabó Gyula szövetkezeti elnök hozzászólásában kifejti, hogy a centenáriumi
ünnepségek előkészítésével és az azokon való részvétellel a kollégium tagsága erősen igénybe van véve, ezért a teljes erővel meginduló tanulást csak az ünnepségek
lezajlása után lehet fokozottabban megkívánni. Bartók István szövetkezeti elnök
ezzel kapcsolatban javasolja, hogy a centenáriumi ünnepségek lezajlása után a kollégium lehetőleg csak belső munkát végezzen, csak a legszükségesebb normáknak
tegyen eleget, mert ez lesz az egyetlen biztosítéka annak, hogy a tagság minden
energiáját a tanuláshoz használja fel.
Megbeszélve a dolgokat, a Szövetkezeti Tanács megegyezik abban, hogy egy
felhívást fog intézni a kollégium tagjaihoz, amelyben 1. a tanulás rendjének teljes
betartását kéri, 2. a közelgő szigorlatokra való tekintettel a legkomolyabb tanulásra hívja fel a figyelmet, 3. a centenáriumi ünnepségeken való lelkes részvételt
kéri, 4. felkéri Maczelka János szakoktatási titkárt a tanulókörök fokozottabb ellenőrzésére, 5. a tanulmányait elhanyagoló kollégistát a közösség ellenségének jelenti ki.
65

Végül megegyezik a Szövetkezeti Tanács abban, hogy tagjai egységesen gondoskodni fognak arról, hogy a centenáriumi előkészületeken és ünnepségeken a
kollégium, mint egységes egész vegyen részt és ott fegyelmezettségével példát
mutasson.
kmf.
jegyzőkönyv hiteléül"
Állandó anyagi gondjaink voltak, egyre nehezebb volt a kollégisták élelmezése. Á kórházból, klinikákról, üzemekből hoztuk az ételt. Kifogyott a
szójababkészletünk, az Apáthy Kollégium pártoló testülete 15068-as csekkszámlájára is kevés pénz folyt be. Nacsa úr, a szomszéd fűszeres is nehezen
adott hitelt. Pedig jóban voltunk, mert míg nem volt saját pecsétünk, az ő
pecsétjét használtuk a nyugtákra, kissé elfordítva lenyomáskor. Végül is
megint Zöld Sándor segített. Íme a Délmagyarország 1947. VIII. 31-i számából egy riport címe:,
„Dr. Zöld Sándor közbenjárására 30 ezer forintot kapott az Apáthy István medikus népi Kollégium." Ekkor látogatta meg kollégiumunkat Weil
Emil, az orvosszakszervezet elnöke, Vikol János népjóléti államtitkár, m a j d
Olt Károly, Ortutay Gyula. Helyzetünket látva szeretettel segítettek szűkös
lehetőségeikhez képest.
Voltak másfajta „gondok" is a kollégiumban. A Napló 76. oldalán:
„És jőve a
szerelmet
ajzó
tavaszi szél!
Az mely megmozgatá volt mindazokat, kik pubertásukon átestek vala, de a h á zasságon meg innen valanaK. Es volt látható a Kollégiumba nagy sensoros és
motoros
nyugtalanság
szívtájnak szorongó érzése, lazult vala a munkafegyelem és minden romlásnak
indult vala.
És úgy látszott vala azidőtájt, hogy minden út az ÁVI-hoz vezet. Egy józan ember
maradt tsupán kit megóvának az ő körülményei az tavaszi láztól, ki minden reggel nyugodtan igy szólt vala: házasodjatok meg, mert az orvosságul szolgál az nyavalyatörés ellen, és elszomorodott vala az ő szívében bévül."

Igen, Németh Máriával, a Védőnőképző (ÁVI) igazgatónőjével gondban
voltunk. Azt hiszem, nem voltunk maradiak, csak féltettük a lányokat, ahogy
á lányos szülők. De vigyáztam, nehogy prédikáljak a fiúknak. Egyik éjjel
azonban felcsendült ablakom alatt a szerenád:
Az olajok, az olájok fapapucsban
járnak,
azok élik világukat,
kik kettesben
hálnak!
Lám én szegény kollégista csak magamban
akármerre
tapogatok,
csak falat
találok...

hálok

Erről a szerenádról még szó esett: mikor kizártak a pártból, a határozat
indoklásában az is szerepelt, hogy személyi kultusz volt körülöttem az i f j ú sági és kollégiumi mozgalomban (pl. a Levendel-szerenád!). Akkor tudtam
meg, hogy az igazságot is úgy lehet kiforgatni, mint egy inget vagy ruhát.
A centenáriumi ünnepségek után minden erővel a tanulásba vetettük
magunkat. Elsősorban azzal szereztünk rokonszenvet magunknak. Az 1948
májusában megjelent felvételi tájékoztatónkból idézek:
66

„Ha orvos akarsz lenni: a nép orvosa légy! Magyarországon az orvosoknak több mint fele városokban él. A tanyák és falvak parasztságának alig
jutott orvos."
Mi ezen az orvosi hivatással össze nem egyeztethető aránytalanságon
akartunk változtatni. Azt, hogy ez nem romantika, mi sem mutatja jobban,
mint eddigi eredményeink.* Legközelebbi feladatnak azt látjuk: egyetlen
elégségest se, minél több kitűnőt az év végi vizsgákon. Professzoraink, mint
tájékoztatónk további oldalain látható, támogatják, szeretik kollégiumunkat,
munkánkat...
És következzenek professzoraink (Gellért Albert, Hetényi Géza, Jáky
Gyula, Korpássy Béla) nyilatkozatai: Hetényi professzor ezt írta: „Az Apáthy
Kollégium diákjainak eddigi tanulmányi eredményei a legjobb reményekre
jogosítanak. Nem kételkedem, hogy képzettségükkel és szellemükkel diplomájuk megszerzése után is az élvonalban fognak maradni és mindenütt megállják a helyüket. Kívánatosnak tartom, hogy a hallgatóságnak minél szélesebb
rétege munkájukba bekapcsolódjon."
Dénes Leó, Szeged polgármestere írta többek között: „Szeged közönsége
megbecsüléssel és szeretettel veszi körül az Apáthy kollégistákat — magam
azon leszek, hogy az eddigi támogatást még csak fokozzam és ezzel is kifejezésre juttassam azt a barátságot, amely hozzájuk fűz."
Gyáni Imre, Szeged város parasztpárti főispánja: „ . . . Habár nem szeretem a frázisokat, mégis csak a »legnagyobb elragadtatás« hangján írhatok
ezekről az ifjú emberekről, akik úgyszólván a semmiből, hatalmas lelkesedéssel építettek otthont maguknak, ezzel js megteremtve a több tanulás lehetős é g é t . . . Mindig azon leszek, hogy céljaik elérésében segítsem őket!"
Igen, azért is kellett dolgoznunk, .tanulnunk, bár élt bennünk az eddig
tanulási lehetőségektől megfosztottak mohósága is. Mai szemmel merevségnek tűnhet a drákói szigor. Legjobb barátunknak is kitettük a szűrét a' kollégiumból, ha szigorlatot, évet mulasztott. Előveszem egyetemi indexem.
Mind a 16 szigorlatom kitűnő. Mindig ellenszenveztem az eminens tanulók
attitűdjével. Nem stréberségből tettem, nem is tanultam könnyen. Szigorlóévemben már csak 3-4 óra alvást engedélyeztem magamnak. És ugyanezt tette örök riválisom, Mari is, azzal a különbséggel, hogy ő sokkal könnyebben
tanuft, és a gyerekeket mégis ő szülte. Így kellett csinálnunk, másképp nem
lett volna hitele szavainknak a diákság, a professzorok előtt.
Megint eszembe jut a NÉKOSZ-kritika, hogy a kollégisták elhanyagolták
a tanulást. Tudom, volt ilyen. De ez nem következett a kollégiumi mozgalomból. Abból, ha jó volt a közösség, éppen nem az következett.
KOLLÉGIUMFOGLALÁS
Nőtt az Apáthy becsülete, és ezzel arányban a fiatalok érdeklődése kollégiumunk iránt. A felvételre jelentkezettek száma világossá tette, hogy akárhogy szelektálunk, ha fokoznánk is a nyomort, a régi helyen nem maradhatunk, már nem férünk el. A Szent Imre kollégium a Dóm téren egyre inkább
elnéptelenedett. Szent Imré-s barátainktól tudtuk, hogy kevesen tudják meg* Itt felsoroljuk szigorlati és kollokviumi eredményeinket
67

fizetni a kollégiumi díjat, a nagy természetbeni beszolgáltatást. A tanév végén már csak pár diák lézengett a kollégiumban. Magunk határoztunk és
döntöttünk, mert kész helyzetet akartunk teremteni és a felelősséget a „törvénytelenségért" nem akartuk exponált vezetőinkre hárítani (koalíciós kormányzás volt, és a botrányokat a központban nem szerették). Szóval kifundáltuk haditervünket és egy nyári hajnalban, alig pirkadt: sorakozó! Elindultunk a Boldogasszony sugárúton, a Dóm téri árkádok alatt libasorba fejlődtünk. Becsöngettem a Szent Imre kapuján. A portás kikászálódott, kaput
nyitott. Ügy emlékszem, Maczelka János — neki volt a legotrombább lába —
betette a lábfejét, a küszöb és a kapu szögletébe.
A portás nagyon megijedt, sokan is voltunk. Igyekeztünk nagyon barátságosan beszélni vele. Megnyugtattuk, ha baja támad, mi megvédjük. Olvastunk a Téli Palota ostromáról, s úgy képzeltük, mi is ilyenféle módon foglaljuk el a szép 3-4 ágyas kollégiumi szobákat. Semmitől és senkitől nem féltem, csak Zöld Sándortól. Kicsit szívta a fogát, hümmögött, majd telefonált
Dénes Leónak, ö kikerestetett valami paragrafust, hogy kihasználatlan lakóhelyiséget joga van a polgármesternek kiutalni.
Kaptunk egy ilyen kiutalást. Így próbálták barátaink törvénytelen eljárásunkat utólag enyhíteni.. A botrány azért csak kitört. Ment a tiltakozó távirat a kultuszminiszternek. Nem volt elég jártasságunk, nem tudtuk, mit szól
áz ügyhöz Ortutay Gyula. Mégiscsak kisgazdapárti miniszter volt, az ilyesmi
rajta csattant. És azt is tudtuk, hogy Szent Imré-s volt szegedi diák korában.
Nagy ravaszul mi is táviratot fogalmaztunk, „Üdvözöljük Miniszter Urat abból az alkalomból, hogy a népi kollégisták beköltöztek (így!) abba a kollégiumba, melyben Miniszter Űr is nevelkedett!" Alig ment el a távirat, még
semmi hatása nem lehetett, mikor jött az üzenet a palotából, hogy Hamvas
Endre megyés püspök úr a kollégium vezetőjével akar beszélni, és másnap
délelőttre várja.
Egész éjjel nem aludtam. Készültem. A Bibliából tanultam idézeteket.
Fejembe vettem, hogy meggyőzöm a püspök urat eljárásunk helyességéről,
hogy a mi gyerekeink igen rossz körülmények között voltak, hogy még sokan akarnak tanulni a kollégiumban, s nincs még egy lakásom, hogy azt is
odaadjam. Szóval azt akartam, hogy terjessze ki ránk is keresztényi szeretetét.
Mentem fel a palotába, márvány lépcsőház, szőnyegek, nagyon szépnek,
ízlésesnek tűnt minden. A püspök úr alakja és öltözéke imponáló volt. Barátságosan fogadott: Ülj le, fiam — és állva maradt, míg le nem ültem.
— Csak azért hívattalak (tudtam, miért hívatott és már köszörültem a torkom, hogy elkezdem mondókámat), . . . csak azért hívattalak, mert ne hidd,
fiam, hogy falánkok vagyunk.
Mértéktartóan élünk, de egy kis húst, ha nem is minden nap, magam is
megeszek. Csak olyan tízdekányit. És tudod, a munkatársaim is, a ház népe
is csak megkívánja. (Te jó isten, mit akar a püspök úr?) Meg aztán az sem
igazságos, hogy ugyanabból az egyiknek a jó jut, a másiknak a rossz. De tudod, hiába akartunk más megoldást, az nem megy, meg költséges is volna,
és tudod, nagyon kell vigyáznunk a pénzre. — Csak nem értettem, miről van
szó, és ez így ment még egy darabig, míg szűk agyamban megvilágosodott a
probléma. — A disznóólak, ahol hízók vannak, a kollégiumotok (így mondta)
oldalára esik. És bár az ólak kellemetlenek lehetnek a szaguk miatt, de te68

kintettel az ő szükségletükre, tűrjük el ezt. — Legszívesebben megcsókoltam
volna örömömben a püspök urat, de csak azt mondtam: dehogy zavar az
minket, Püspök úr! Nem vagyunk mi kényesek —, meg bármi van, Püspök
úr, tessék csak üzenni. A mi fiaink nagyon jó gyerekek, mondtam, pedig ezt
már nem is kérdezte. Boldogan mentem haza, a kollégiumban elújságoltam,
hogyan zajlott le a beszélgetés. Valami csalódottság mégis volt bennem. Egyszer lett volna alkalmam egy püspököt kitanítani a keresztényi szeretetre, s
ez sem sikerült. Nagy szerencsénk volt, hogy első találkozásunk így történt, és
nem alakult ki valami hidegháború a kollégium és a palota közt. Az ugyanis
nekünk lett volna nagyon hideg. Kiderült, hogy a kollégium központi fűtésének kazánja a szeminárium pincéjében van. fgy aztán minden fűtésidényre
pontosan beadtuk a szénjárandóságunkat. Inkább a kosztra ne jusson, de a
szénkötelezettségnek eleget kell tenni. Nem is volt baj. Ment a „koegzisztencia". Egyszer volt csak kifogás. A szeminaristák udvari kerengésük során
mindig átsandítottak a kollégiumra, éppen arra a részre, ahol a lányok laktak. Hát ezek a csinos kis bestiák nem odamásztak az ablakba fésülködni,
meg tenni magukat. Érthető volt a másik ház aggodalma. Akkor már mind
gyakrabban ugrottak ki a kispapok. Még csak ez hiányzott. Megmondtam a
lányoknak, hogy az ördög tényleg beléjük bújik, ha ilyet csinálnak. Persze,
nem az én szavamra hagyták abba, többet használt a kollégista fiúk egyszerű féltékenykedése.
Még egyszer jártam a püspöki palotában. Akkor folyt a Mindszenty
elleni kampány. A tanoncok, vagy ahogy akkor már neveztük őket: ipari tanulók elhatározták, hogy küldöttségbe mennek a püspök úrhoz. Lényegében
azt akarták, hogy a püspök úr nyilatkozza ki, hogy őket jobban szereti, mint
a hercegprímást. A püspök úr azonban nem állt kötélnek. Mire a tanoncok
kijelentették, hogy addig nem mennek el, míg ezt a nyilatkozatot meg nem
írja. Letelepedtek a lépcsőkre, és hogy idő teljen, énekeltek, amiket tudtak,
elsősorban munkásmozgalmi indulókat. Nagy türelemről tett tanúságot a
püspök úr, mert ez órákig ment. Mikor az egvik gyerek megkérdezte a püspök úr húgát, hogy a néni a püspök úr felesége? — ez már kihozta a sodrából, és telefonált a pártbizottságra. Komócsin Mihály kiküldött valakit, de
annak szavára nem tágítottak. Jó este volt már, mikor nekem telefonált,
hogy menjek át. A püspök úr, úgy láttam, megkönnyebbült, mikor megismert. A gyerekeket leteremtettem, azt mondtam, nem látják, hogy a püspök
ú r idős ember, akinek ilyenkor már pihenni kellene. Nem beszéltem a püspökkel, csak illemtudóan elköszöntem. De volt valami olyan a nézésében,
hogy hiába, a tanult ember csak húz a másikhoz.
Hamvas Endre már meghalt, így megkésve hadd valljam meg az igazat.
A gyerekek ismerhettek, hiszen akkor már a nagyszegedi PB ifjúsági titkára
voltam, de azért mentek el, mert veszekedésem ellenére is pontosan érezték,
hogy hozzájuk húzok.
Valahol el kell vágni a történet fonalát. Stílusos, ha reprodukálom a felmondólevelet, amit a NÉKOSZ feloszlatása után kaptam.
„Tárgy: Igazgató felmentése

Hiv. sz.: 0
Vallás és
Országos
Budapest
Postafiók

Közoktatásügyi Minisztérium
Diákjóléti és Kollégiumi Hivatal
II. Fő utca- 1.
12.

Melléklet: 0

69

1073—205/1949. O.D.K.H.
Értesítem önt, hogy a Szegedi Apáthy Kollégium (Dóm tér 1.) igazgatói teendőinek ellátása alól — mivel a kollégiumok átszervezése következtében létszámfelettivé vált — azonnali hatállyal felmentem.
Budapest, 1949. évi szeptember hó 21-én
A miniszter rendeletéből:
(Avar Györgyné) sk.
min. titkár
Levendel László úrnak,
Szeged"

1949. szeptember 24-én, 3 nap múlva (a Rektor szünetet rendelt el ilyenkor) Sub laurea Alma Matris doktorrá fogadott a Szegedi Egyetem.
ÉLETRE SZÓLÖ ÉLMÉNY
Most, ahogy végiggondoltam, elmondtam, vagy el sem mondtam az
Apáthy Kollégiummal kapcsolatos élményeimet, rájövök, hogy az egész kollégium két évig létezett, a NÉKOSZ is csak három évig tartott. Mi történt itt?
Miért érzem én, és azt hiszem, valamennyi népi kollégista, sokkal többnek
ezt az időt? Az idő tűnése és az élmények intenzitása keveredik bennünk?
De akkor arra gondolunk, mennyit változtunk, alakultunk — és ilyen
gyorsan? Már régóta érzek valami titkot, meg nem fejtettet a NÉKOSZ körül. Volt 15 000 népi kollégista az országban. Miért van az, hogy hamar felismerjük egymást? Szinte folytatnánk, ahol elhagytuk. Soha meg nem szűnő
nosztalgiával keresünk emberi közösséget. Hogvan nevelhették ezt belénk
két-három év alatt? Sok írás jelent meg a NÉKOSZ-pedagógiáról, például
„A Valóság pedagógiája. Közösségi nevelés a népi kollégiumban" c. dokumentumkötet. A hozzáértő, pedagógus szakemberek, Pataki Ferenc és sok népi
kollégista kutatása után is még megfejteni való rejtélyeket érzek. Magam csak
egyetemista kollégistákkal éltem együtt, tapasztalataim tehát már felnőtt fiatalokra vonatkoznak. Az a katartikus élmény, amin átmentünk, talán nem is
magyarázható a pedagógia alkalmazásával. Engem például jobban emlékeztet
a maratoni csoport-pszichoterápiás élményére. Azt hiszem, néhány konvencionálisan elfogadott nézetünket, állításunkat is felül kell vizsgáljuk.
Szívesen mondjuk, statisztikai adatokkal bizonyítjuk, hogy a NÉKOSZban nagy többségben munkás-paraszt fiatalok voltak. Ezt így kissé sematikus
állításnak érzem, én inkább úgy fogalmaznék, hogy főleg a falusi, kisebb
részt a városi szegénység társadalmilag nem eléggé meghatározott, éppen
ezért mobilisabb, vagy társadalmi mobilitásra törekvő gyermekeit vonzotta a
NÉKOSZ. Előttem csak egyetemista kollégista sorsok, személyiségformálódások vannak, statisztikai adatokkal nem rendelkezem, nem is ártom magam
bele valamilyen szociológiai elemzésbe. A falusi gyerekek között persze legtöbb volt a kisparaszti származású, de nagyon hasonló szociális élményekkel
jöhetett a kollégiumba a földhöz jutott mezőgazdasági munkás, a falusi suszter fia, vagy a tanítógyerek, ugyanakkor jókora különbségek voltak hasonló
vagyoni állapotú parasztgyerekek között' szociális attitűdjük szempontjából.
Ugyanezt elmondhatom a városi gyerekekről, csak ott még. bonyolultabb vi70

szonylatokat kellene érzékeltetni. Jobban jellemezte a kollégistákat, hogy
személyiségfejlődésükben, szocializációs folyamataikban volt valami nem
megszokott, valami eltérő attól, amit családi, szociális miliőjük determinált
volna.
Abban a „származáskutatási" érában mi ezekre a mozzanatokra .figyeltünk, csak legtöbbször nem úgy volt, ahogy elvártuk. Talán éppen azt mondhatnám, fejlődésük, szocializációjuk nem az osztályhelyzetük „megszabta" síneken futott. Helyzetük többnyire konfliktusos volt. Tudták, hová. tartoznak,
különböző tudatossággal végül is elkötelezetten vállalták is, ugyanakkor lázadtak ellene, ki akartak szakadni. Aki nem ilyen volt, hanem egyensúlyozottabb, megállapodottabb, inkább otthon maradt. Valami szociális nyugtalanság jellemezte a fiatalokat, nem az egyértelmű osztályhelyzet. Szüleikkel
is gyakori volt a függőségi-függetlenségi feszültség. Nem nyújtották a munkás- vagy parasztfiatalok sokszor megrajzolt idillikus képét. A másik gyakori
nézet,, hogy azért tudtak a népi kollégisták hamar és jó közösségeket „formálni, mert a társadalmi helyzetükből adódó elkötelezettség közös ideológiát
jelentett. -Ez aztán nem igaz. Volt ott minden a „tarisznyában", csak egységes ideológia nem. Ahány kollégista volt, az mind mást hordozott a fejében.
Ami később ideológiai egységnek tűnt (soha nem alakult ki teljesen), az már
inkább másodlagos, kollégiumi szerzemény volt. Inkább azt mondom, hogy a
mozgalom dinamikáját éppen a sokféleség, az induláskori ideológiai .pluralizmus erősítette. Az ideológiai „hajtóerőnél" jelentősebb volt aktivizálódásunkban a társadalmi cselekvés mámora. Éppen ez hidalta át a világnézeti különbségeket. Rohamos fejlődésüket éppen a társadalmi elkötelezettségen belüli indetermináltságukból tudom' értelmezni. Mert nem volt egy személyhez
kötött énideáljuk. Nyitottabban, sok személyből, képességből, személyi tulajdonságból összegeződött, ennek megfelelően összetettebb volt az énideáljuk,
amit követni szerettek volna. Ugyanakkor önmagukról alkotott képüket
— jellemzően az alulról jött emberekre — hajlamosak voltak a reálisnál alacsonyabbnak tekintetni. Erre mondanák a pszichológusok, leegyszerűsítve,
hogy kisebbségi érzésük volt.
A jellemző azonban nem ez, hanem az a feszültségi fok, mely énképük
és énideáljuk közt jelentkezett. Bizonyára sokakat elpusztított volna' ez a
sodró dinamika, ha nincs a közösség, amelyben oldódni, támaszt lelni lehetett,
nem egyszer a másik kollégista hasonló jellegű feszültségének megérzésével.
Az egyedi konfliktus, belső feszültség elviselhetetlenebb, mint ami közös.
Itt Soós Imre jut eszembe. Megnéztük már, hány miniszter, vezető ember
lett a népi kollégistákból. És hány öngyilkos? Talán ez sem volna érdektelen.
Ez a helyzetből keletkezett feszültség, heves személyiségdinamika vitte olyan
gyorsan előre a fiatalokat. Fontos eleme a varázslatnak. Bárkire gondolok
— igaz, különböző szintűek és képességűek voltak —• mindig az az érzésem,
hogy felülmúlták önmagukat. Az összetettebb, nem egy személlyel azonosuló
énideál miatt nem alakult ki a NÉKOSZ-ban vezérszisztéma, és talán innen
is a különös affinitás az önkormányzati elvhez, a közéleti demokratizmushoz.
Á legtöbb népi kollégista az autoriter vezetőt nem bírja, az anarchisztikus állapotban ugyancsak rosszul érzi magát. Mi volt a népi kollégium közösségi
ereje? Erről is sokat írtak. Éppen az ideológiai pluralizmusból szervesen formálódó nézetazonosság volt a meghatározó, a tolerancia a közösségen belül.
Ez tett? lehetővé a nyíltságot, az őszinteséget, amely nélkül csak torz közös71

ség létezhet. A nyíltság és a tolerancia előfeltétele a kritikai szellemnek, a
segítő kritikának, mely a kis közösségnek (szövetkezet), de az egész kollégium
közösségének előrevivője. Az együttélés, a közös cselekvés, a közös munka
sokkal sokrétűbb kommunikációt tett lehetővé, ill. fejlesztett ki a kollégistákban. Ismertük egymás tekintetét, mozdulatát, munkáját, gesztusát, hanghordozását, és a szavak csak ezekkel összhangban váltak hitelessé. Megtanultuk valahogy megérezni a kimondott szó igazát, valódiságát. Egy ilyen teljesebb emberi kapcsolat nem volt talaja az akkor már egyre burjánzóbb „verbalizmusnak". Hányszor hallottam a kitűnő „svádájú" előadók kritikájaként:
„sóder", „duma", „süketel". Csak a személyesnek, az átéltnek volt hitele.
Megtanultuk a beszéd, a szavak kijelentő, közlő értelmén túl érzékelni, mit
ákar beszédével elérni a másik, és befolyásolási szándékát segíteni, vagy elhárítani tudtuk a mélyebb megértéssel. Ez szorosabbá, egészségesebbé, feszültséget oldóvá tette kapcsolatunkat.
Micsoda nyeresége lett volna az új magyar értelmiségnek, ha e sarjadó
képességek tovább erősödnek, mennyi védelmet jelentettek volna a manipulációs törekvésekkel szemben! Talán volt negatívuma is az ilyen erős közösségben érvényesülő ráhatási lehetőségnek.
Fokozta a beavatkozási hajlamot, a pedagógiában való hitet, a pedagógiai
bűvöletet. Sok népi kollégista hitte és talán hiszi, hogy a bajok, nehézségek
pedagógiával mind megoldhatók.
Az emlékezésnek ez a formája, a népi kollégiumi varázs idézése a józan
kívülálló szemében elfogultságnak tűnhet. De vállalom, akarom ezt az elfogultságot! Sokszor úgy érzem, hogy a népi kollégiumi évek nélkül nem tudtam volna megőrizni „politikai romkáderként" az azt követő évtizedekben
bizakodásomat: jobb lesz, igazabb lesz.
EPILÖGUS
1979 augusztusában három napot Nagyrákoson, az örségben töltöttünk
Kardos Laciéknál. Emlékezetes három nap volt. Laci csillogott helyismeretével, minden tudásával, figyelmével. Szinte elárasztott bennünket barátságával. Hajnalig beszélgettünk, mikor már a többiek elaludtak. Múltunkról, sorsunkról, barátainkról csak „az országban, népben gondolkodók" módján volt
szó. Elmondtuk, értékeltük mindazt, amit annak idején nyíltan nem lehetett
elmondani. Sokat beszéltünk a kollégiumi mozgalomról, próbáltuk értelmezni,
mi okozta, hogy a felszabadulás után, mikor a népi demokráciák indulásánál
még sok azonos elem található, a népi kollégiumi mozgalom sajátosan magyar
kezdemény maradt, és politikailag jelentőssé vált. Akkori sejtésem nem fogalmaztam meg. Inkább a NÉKOSZ-pedagógia lehetséges jövőjéről beszéltünk. Persze tudtuk, hogy ez csak az országos politika alapvető változása esetén képzelhető el. Ábrándos futurológia vagy a tényekkel megalapozott, reménytelenségben makacskodó bizakodás kerített hatalmába bennünket? Laci
realizmusa, illúziók nélküli hite, hajlékonyságot elbíró szilárdsága nagyon hatott rám. Ekkor határoztam el, hogy új könyvemet Lacinak ajánlom.
1980. március 2-án, szombaton este közös születésnapok alkalmával Kardos Laciék, Vörös Laciék és Csoóri Sanyi voltak nálunk. Laci megemlítette,
72

hogy hozzánk jövet megint jelentkezett szokásos tavaszi nyelőcsőgörcse. Az
meg mi? Nem emlékszem, hogy valaha is betegségre panaszkodott volna.
Jó hangulatú, vidám beszélgetésünk során örömöt akartam szerezni Lacinak, és megmutattam új könyvem kefelenyomatán az ajánlást:
„Kardos Lászlónak, s az egykori népi kollégistáknak,
dolgukat tevő barátaimnak.".
Meglepte, finoman elpirult és mosolyogva azt mondta „no csak". Hazakészülődtek. Taxit hívott, de még pár sort írt a fiamnak szóló levélre Amerikába.
Vidám, élcelődő sorok voltak. Negyedóra múlva Pogány Mari telefonált.
Laci lebukott a taxiban az ülésről. Bevitte a legközelebbi klinikára. Mire
odaértem, Laci halott volt.
Néha összejövünk a fényes szelek baráti körében, de egyre gyakrabban
csak temetéseken találkozunk. Már nem emlegetjük a kollégiumi mozgalom
reneszánszát. Sejtésem a népi kollégiumi mozgalom születéséről és lassú haldoklásáról ma már bizonyosságnak tűnik: a NÉKOSZ lelke Kardos Laci volt.

BELICZAY MÁRIA GRAFIKÁJA
73

PENTTI SAARIKOSKI

Turkuban jártam egyszer
Turkuban jártam egyszer, valamelyik
télen s az Auroki
jegén
egy kettétört kerékpár
csillogott,
egész nap boldog voltam
mégis,
mindenki, aki ellenem volt, velem volt újra.
• Az erkélyeken ruhákat
szellőztettek
s az érsekné arról csacsogott
hosszan,
hogy unalmas ilyen nagy palotákban lakni, az érsek
meg arról, hogy nemsokára megvadult fiatalok rohannak
és elhurcolnak
engem,
sajtos kekszet majszolgattunk
ott mohón
s az érsekné
sajátsütésű
puffancsait.
Ide most egy hasonlat illenék a derült
égbolttól
búcsúzó
felhőkről,
hisz ekkor búcsúztam el ünnepélyesen
én is
Arisztotelész
Poétikájától
és tértem vissza Hérákleitoszhoz
ismét,
bóklásztam ide-oda ráérősen a téli
Turkuban,
früstök után a Püspök utcán
önmagám voltam újra
és Mao Ce-tung is,
ki a Szív sziklás hegységének
a csúcsára
kaptat,
hogy lába előtt láthassa a világot
elterülni.
A kapitalizmus bűvészmutatványai
közben nem jutott
eszembe
semmi jó megoldás sem,
csak boldog voltam és a városban továbbra is

be
[az ajtón

Pentti Saarikoski (1937—1983) a háború utáni finn líra egyik legjelentősebb
alakja. Haavikko, Nummi, Manner nemzedékével, az úgynevezett „ötvenesekkel"
szemben verseiben a modern városi ember életérzéseinek ad hangot, nyelvében a
helsinki városi nyelvet felhasználva. Politikailag elkötelezett, kommunista költő
volt, aki azonban sohasem torzult agit.-prop. dalnokká, sőt, élete utolsó évtizedében, melyet Svédországban élt le, meglehetősen messzire távolodott a kommunista
eszméktől. Prózát is írt, emellett kitűnő műfordító volt, többek közt Ginsberg verseinek, Joyce Ulyssesének, Homérosz Odüsszeiájának, Máté evangéliumának, klaszszikus görög és latin költők verseinek finnre fordítója,
74

a Vadász menyasszonyát
húzatta T. Nurmela
szenvedélyesen,
igen, boldog
voltam,
a kereszténység
Turkun át nyomult be Finnországba
s Turkun át is hagyja el egyszer.
Mindenségem, te teljes, téged
szerettelek ott is, aki szétáradsz velem minden égtáj iránt,
sőt az Eszme
fölépitetlen városrészeibe
is!
Szépséged mellett elhalványul a Hold és a magasság minden
csillaga.
CSOÓRI SÁNDOR fordítása

Goethe
Három férfi ballagdál át a hídon.
Három férfi, az élet minden igézetének
képviseletében,
mert mi más az élet, mint szavak és igék vonulása
korról-korra: jönnek a sötétségből, mennek a sötétségbe,
de áthaladva a fényen, az a pillanatuk
halhatatlan,
mikor a hídon mennek, .ezt kell Tágranyílt Szemmel
látni
s ott kell Látó Kezekkel foglyul ejteni a szavakat.
CSOÓRI SÁNDOR fordítása

Einstein
A szavak mindenkor
eltávoznák,
meg kell hálnunk, hogy naponta visszahozhassuk
őket az elmúlásból.
Mit segít bármily Elmélet ebben a
lélekvacogásban,
magunkra húzhatjuk-e
takaróul
s álmodhatjuk-e
álmunkat tovább, melyben vonat suhan el velünk,
akár egy metafora.
Naponkénti
halál elszakadni attól a Gondolattól, hogy nem azt
látjuk csak, amit figyelmesen
nézünk; mint kő
zuhan le ilyenkor a hang, vagy mint madár
szárnyal fölfelé
eltökélten.
CSOÓRI SÁNDOR fordítása

Akár a honatyák
gyülekeznek
az öbölben
a hattyúk, akár a honatyák,
járnak-kelnek,
tudákolóznák, vizslatják, hogy áll a világ.
En is téblábolok, s ugyanazt veszem észre, amit e szomorú

lelkek:

elhagyott
csónak
korhad a vízben,
aki használta, aki valaha evezett benne, mára már halott,
váratlanul halt meg, várható volt ugyan a halála,
hiszen
egészségtelenül
élt,
a

hattyúk
gonosz madarak, kegyetlen
madarak,
a szigetek mögé futnák a vizén
haza kellene mennem, töprengek, de most hogy ez az ember
most hogy ez az ember meghalt,
valahogy
a csónakjába kellene ültetni, hiszen e ladik az ő asszonya,
ez az ö asszonya
gondosan szurkozott csónakba kellene ültetni, abban égetni el,
alkonyatkor,
hogy a füstön áttörhessen a nap
s beragyoghassa azokat, akik
szerették,
e férfi csónakját nem kéne
itthagyni
hogy árván
korhadjon
Bárcsak leülhetnék e parti ház lépcsőjére akár egyetlen
percre!

meghált,

J Á V O R S Z K Y BÉLA fordítása

Ő, kinek kő az arca
A hazudozós padján
üldögéltem
Fenyőszagot árasztottak a sárló tehenek
a juhok ma jöttek ki először
ebben az évben
legelésznek teszik amit kell
Minden csupa virág, küszöbünkön
a nyár
virágzik az alma a cseresznye
virágzik a kökény
A hatálom áthajol embertársaink
és fizet
nem igaz a történelem, csak a
propaganda az, ismétlem
s magasztalom
őt, kinek

kő az arca

s ki úgy néz
hogy senki se hallgatja
Ara a magány
készpénzben
fizetendő
76

fölött

Csónakodat húzd ki egy sziklára, borítsd a hátára
délután
üldögélj
a parti csűr lépcsőjén, nézd, hogyan
vándorol
sziget sziget mögött
hogyan hagy magadra
a világ
öt
magasztalom
aki az árbochoz köttette magát s viasszal
tömte be evezősei fülét •
a tapasztalt
férfiút
ki hazatért, aztán a kérőket
megölte
temetett,
temetett
s kinek már kő az arca
Bolondul szökdécseltek
a juhok
az első reggelen
Megmentette
a hazáját, de mitől
és minek
és egyáltalán: szentesíti-e az eszköz a célt?
Megyek, megkérdem
tőle
hiszen a kérőket mind megölte, magányos
tehát
ismétlem s magasztalom
már kő az arca
A cifrálkodó este vállaira
madarak
telepednek
JÁVORSZKY BÉLA fordítása

Helsinkiben szerződést kötöttem
Helsinkiben szerződést kötöttem a következő
könyvemre
és eltűnődtem a
szocializmuson.
Kikísértük Popescut az állomásra
aztán betértünk a piacra csukát
venni.
Ma el is készítem.
A szocializmus másfajta elvágyódás mint amire én vágyom.
Amikor egy nő a jobb meggyőződése
ellenére
megszólal
legjobb ha máris csomagol ha van hová mennie.
Az elemek
elszennyeződnek.
Mi nem fröccsenünk szét darabokra s nem is olvadunk bele a kőbe.
A hatalom minden kézből kicsúszik a
hatalömbitorlónák
fogalma sincs hogy mibe nyúl.
Én viszont nem óhajtom kiteregetni nézeteimet hogy
száradjanak.
SZOPORI NAGY LAJOS fordítása

Vannak dolgok
kimentem az erdőbe, ahova
a patakon vezet át az út, át kell csak ugranod
s máris nekivághatsz a kaptatónak
a domboldalban borókabokrok néhány
lucfenyő
nem kiránduló cipőben indultam,
elzuhantam
arccal a mohába, zizegett kicsit
aszályos volt az idei nyarunk
Ügy mondták akár a tér kellős közepén is
csakhogy én nem lékelem meg a fejemet
olyan
dolgok miatt melyekhez nincs közöm
Pedig engedélyt adott a belügyminiszter
hogy akár a tér kellős közepén is
a külügyminiszter
viszont
figyelmeztetett:
vannak dolgok
amiket a költő a legjobb akarattal se képes fölfogni
feküdtem a földön
most is ott fekszem
áfonyázva.
JÁVORSZKY BÉLA fordítása

Engem mindig némi fenntartással kezeltek
Engem mindig némi fenntartással kezeltek s nem ok nélkül
tudom nagyon jól, meg is értem
hogy a társadalom nem tűrhet el akármit
de azért a kabátomon
van egy rejtett zseb a rendőr se tálálja meg
s benne melegítőpárna, a sitten roppant
előnyös
Föl-alá sétáltam a cellában, tornagyakorlatokat
végeztem, ezek versek
észt barátaim a maguk. celláiban
sóhajtoztak dünnyögtek töprengtek saját
bajukon
Fehérre volt festve az ablak, a padló műanyag
törökülésben ültem rajta és arra gondoltam
most hát ekkora a világ
az őr kivágta az ajtót
és rám szólt
hangjában szigor
Az itt-tartózkodás alatt próbáljunk meg nem
gondolkozni
SZOPORI NAGY LAJOS fordítása
78

/

Martin Heidegger — Andenken
KONFERENCIA SZEGEDEN
Száz éve született (1889. szeptember 26-án) Martin Heidegger, a huszadik
század talán legnagyobb gondolkodója. Ebből az alkalomból rendeztek nemzetközi szimpoziont 1989. október 8-a és 12-e között „Andenken" címmel Szegeden, amelynek, mint első magyarországi Heidegger-konferenciának,
igen
nagy jelentősége volt szellemi életünkben. A cím is mutatja, hogy részben egy
„emlékezésről" van szó, másrészt viszont a gondolatok irányát is megadja,
mivel a Heidegger számára is oly fontos, azonos című Hölderlin-műre utal.
Gy. Z.: Heidegger terjedelmes életművén végigtekintve elmondható, hogy
hiátusokban nem szűkölködünk, ezek pótlásáért még van mit tenni, hiszen
— egy-két kivétellel — művei sem jelentek meg eddig magyarul, s a főmű,
a Sein und Zeit kiadása is — Wildner Ödön szavaival élve — „irodalmunk
khínai falának" és őrzőinek a jóvoltából évek óta késik. E mű küszöbönálló
megjelenése előtt ezért is lényeges a jelenlegi szegedi és a novemberi budapesti konferencia.
A viszonylag szűk publicitást kapott rendezvény előadásokra, majd ezt
követő beszélgetésekre tagolódott, melyeknek a különbözően megfogalmazott
gondolatok ütközése adta meg az értékét. Ez a metódus így az eddigi „konferenciastílus" monologizálásával szemben a filozófiai diszkusszióra építő szabad
szellemű együttgondolkodást valósított meg, s így az átlagosan is magas színvonal mellett néhány egészen kiváló előadást is hallhattunk. Mindez — nem
utolsósorban — a konferencia házigazdáit is dicséri. Ezért e beszélgetés elején
érdemes talán abból kiindulni, hogy maga a szervezés miként történt, s egyáltalán milyen bázisra építhetett, hisz — úgy gondolom — ma Magyarországon szinte páratlan európai hatása ellenére (az irodalomtól egészen a teológiáig) Heidegger főként a pszeudoértelmiség körében úgy népszerű, hogy nem
is ismerik, nem is olvassák műveit.
K. É.: Ez feltétlenül igaz. A szervezéshez igazi alkalomként a századik szülenap kínálkozott, annak ellenére, hogy mi azt valljuk: nem feltétlenül szükséges mindenkinek, akinek évfordulója van — még ha nagy filozófus is — konferenciát rendezni. Ez inkább alkalom volt arra, hogy találkozzunk azokkal,
akikről úgy gondoljuk, hogy hajlandók egy nem teljesen akadémikus rendezvényen részt venni. A nem akadémikus itt azt jelenti, hogy nem az innenonnan összegyűjtött „bölcsességeket" akartuk meghallgatni, hanem beszélgetni
szerettünk volna arról, hogy ez a gondolkodó számunkra ma miért fontos.
Másképp szólva: egy közös beszélgetés során meg akartuk fogalmazni néhány
kérdését ennek a filozófiának, nem utolsósorban azért, hogy megértsük belőle
azt is, amit eddig nem teljesen értettünk.
V. M.: Ha pedig születésnap és egyben alkalom, nem szerettük volna, ha
mindez Heidegger szellemétől idegen módon történik, mert ha valami ellenére
lenne, vagy lett volna, az a tudományos konferencia, ahol „nagy" tudósok
Kocziszky Éva (JATE Német Tanszék), Vajda Mihály (KLTE Filozófia Tanszék)
és Bacsó Béla (ELTE Esztétikai Tanszék) beszélgetőpartnere Gyenge Zoltán (JATE
Filozófia Tanszék) volt
79

előadják bölcsességeiket, melyeket összeszedtek tőle és róla. Egy ilyen rendezvényen mindig feláll valaki, elmondja téziseit mint egyetlen érvényes értelmezést. Ezzel szemben mi nem tartjuk magunkról, hogy a helyes és egyetlen
igaz gondolat birtokosai lennénk, sőt, az egyik szeminárium jellegű beszélgetésen el is hangzott, hogy bizonyos kérdésekkel nem tudunk mit kezdeni. Ez
egy akadémikuskonferencián, ahol mindenki az igazság letéteményesének
érzi magát, elképzelhetetlen. Hisz ott állítanak valamit, nem pedig — ahogy
Heidegger is mondta —: „denken, denken, denken", hisz neki is a gondolkodás állt érdeklődése középpontjában. Ezért mi azt szerettük volna megvalósítani, hogy összejöjjön néhány ember, akik közül az egyik Heidegger-kutató, a
másik nem, de érdekli Heidegger. A kérdés így az volt, hogy lehet-e erről
beszélgetni? Én azt hiszem, sikerült igennel válaszolni e kérdésre.
K. É.: Én is így érzem. A résztvevőkön is látszott, hogy ez a gondolat él
bennük. Teljesen különböző emberek voltak itt: építészek, ún. lét-analitikusok
(Daseinsanalytiker), ahogy én magamat sem tartom filozófusnak, de filozófiatörténésznek sem, hanem irodalmárnak, aki főleg a költészettel foglalkozik.
Tehát mindannyian mások vagyunk, ezt tudjuk, így az egész szimpoziont is
ebben á szellemben akartuk csinálni.
Gy. Z.: Ezért nem is hirdettétek meg?
K. É.: Én küldtem meghívót Budapestre, például a filozófia tanszékre, amire
— azon kívül, hogy Fehér M. István sajnálattal közölte, hogy nem tud eljönni — semmiféle reakció sem érkezett. Nem volt visszhang abban az értelemben sem, hogy a két (szegedi és budapesti) rendezvény valamilyen módon
kapcsolódjék egymáshoz — ami, véleményem szerint nem is baj, hogy nem
történt meg —, de abban az értelemben sem, hogy az ún. szakma sem mutatott különösebb érdeklődést.
V. M.: Ez persze — meg kell mondani — kicsit Szegednek is szólt, mert ami
fontos, az persze csak Budapesten történhet, ami például Szegeden van, az jelentéktelen. Ezen is szeretnénk radikálisan változtatni, ezért hoztuk ide ezt az
ülésszakot. Ebből az országból ugyanis csak akkor lesz valami, ha nem csak
egy Budapest van benne, s ami azonkívül létezik, az csak a „sötét parlag".
K. É.: Értelme volt azért is, mert a budapestiekkel szemben a szegedi kollégák — itt persze a JATE Filozófia Tanszékének egyes oktatóira gondolok —
eljöttek, sőt diákjaink egy része is, bár nagyon kevesen. Ez azonban érthető, ha
a nyelvi és bizonyos ismereti korlátokra gondolunk. Egyrészt tehát ezért volt
szűk körű, másrészt pedig nem akartunk egy külön technikai apparátust létrehozni (a konferencia nyelve végig a német volt), hiszen a heideggeri nyelv
miatt a fordítás úgyis kudarcba fulladt volna.
Gy. Z.: Ha az előadásokat végignézem, szembetűnik, hogy a három nap
három — persze egymással szorosan összefüggő — téma köré csoportosult.
Az első nap a Kunst, a második a Raum, a harmadik egy ugyancsak érdekes
probléma, a Heilige gondolatkörével foglalkozott, s mindennek a hátterében
Hölderlin költészete állt.
K. É.: Ez tökéletesen így van, de a gondolatmenetnek ezen keresztül egy
töretlen íve van, hisz az egész kérdéskör a Kunst kapcsán merül föl. Így ez
egy olyan gondolatmenet, amelyet az életműből vettünk ki, hiszen sem a Sein
und Zeit korszakról, sem más egyéb problémáról nem esett szó. Nem is gondoltunk arra, hogy ez a konferencia fölvállalja a teljes életművet, ez képte80

lenség is lenne. Ezzel szemben egy témából a mélyebb gondolati tartalmak
kibontása volt igazán fontos, s ennek megfelelően a beszélgetéseket is igyekeztünk ebben az irányban tartani, a lényegesen eltérő kérdéseket inkább „rövidre zártuk". Azt akartuk, hogy ezen téma köré csoportosuljon a diskurzus,
s ne menjen szét minden irányba a beszélgetés, hogy a végén a semmiben
kössön ki.
Gy. Z.: Ezért is kérdezném Bacsó Bélától, hisz végül is te fordítottad a Der
Ursprung des Kunstwerks című Heidegger-művet, hogy szerinted hogyan jelenik meg a művészet lényege ebben a filozófiában, mi ennek művészetfilozófiai érvénye, s egyáltalán: hogyan alakul a művészettel kapcsolatban a heideggeri gondolatmenet?
B. B.: Azt hiszem, mostanra egyértelműen kiderült, hogy ez a mű ennek a
léttörténeti fordulatnak a kezdete, bár meg lehet még említeni, hogy az Einführung in die Metaphysik és a Nietzsche könyv első része is ezt a problémát
járja körül. Úgy gondolom, mégis ettől a műtől lehet az egész esztétikai hermeneutikai fordulatot számítani, mivel itt jelenik meg egy teljesen egyértelmű
állásfoglalás a tudati pozícióval szemben. A heideggeri gondolatnak megfelelően ugyanis a mű az, ami többet tud, mint amit mi tudhatunk róla. Megítélésem szerint ez egy olyan jelentős fordulat az esztétika történetében vagy az
esztétikatudományban, hogy ettől kezdve lehet egyáltalán esztétikai hermeneutikáról beszélni. Ezzel a kérdés irányára, a hermeneutikai kérdezés pontosságára utalnék. Ennyiben Heidegger szelleme itt is jelen volt, hisz világosan
megfogalmazódott: sohasem vagyunk abban a helyzetben, hogy minden választ a lehető legtökéletesebb formába öntsünk, hanem többnyire csak kérdezők vagyunk, mind a művekkel, mind saját életünkkel kapcsolatban.
Gy. Z.: A második napból — éppen e művészetfelfogásnak megfelelően —
két eseményt szeretnék említeni. Az egyik: egy Le Corbusierről szóló előadás,
mely az általa képviselt építészeti stílusnak a lényegét Nietzschéből, ill. Heideggerből értelmezi. A nyitottságot mutatja, hogy mennyire jól megfért egymás mellett egy építész, és egy volt Heidegger-tanítvány előadása. A másik:
Blumen im Winter címen H.-P. Paldrutt késő esti, s a megszokott „Vorlesung"-tól jócskán eltérő megközelítése volt. Már maga a kezdés is meglepett,
mivel a terembe lépve egy pontosan berendezett „színpaddal" találtam szembe
magam. Ebben a térben ketten különböző szövegeket és verseket olvastak föl,
miközben az egyik résztvevő zongorakíséret mellett Schubert Winterreise című
dalciklusát adta elő, mely egyszerre volt a szövegek értelmezése és aláfestése,
s az egész kiegészült egy diaképsorozattal, melyben Dürer-, Klee-, Seuratfestményektől kezdve a technikai civilizáció primitív barbarizmusát tükröző
reklámokig több dolog is megtalálható volt. Ezeket a külön egységeket a Winterreise fájdalmasan szép zenéje kötötte össze, mely így teljes egységbe szerveződött a hölderlini és heideggeri gondolattal. Ezt a két előadást tehát azért
emelném ki, mert egy egészen más metódussal egy egységes világképet próbált
megfogalmazni Heidegger segítségével önmaga számára.
K. É.: Ez valóban olyan esemény volt, mely a mi gondolatunknak a szellemében, saját létünkre vonatkozóan levonta a konzekvenciákat. Egyszerűen
arról volt szó, hogy a heideggeri gondolatvilág inspirálta őket erre az élményre, s ezt csodaszépen jelenítették meg. Itt tehát egy műalkotásról volt
szó, mely egyben azért egyfajta Heidegger-értelmezés is, mely kapcsán tovább
81

akarják gondolni a felmerült problémákat, azaz azt: hogyan kellene élni, ha
az ember ezt a filozófiát komolyan veszi.
V. M.: Pontosan erről van szó. Ugyanakkor az egzisztenciális réteg voltaképp
kiszorult ebből a produkcióból, inkább a társadalomkritika irányába mentek
el, mely persze kétségtelenül jelen van Heideggernél. Meg kell azonban jegyezni, ha kronológiailag tekintjük, egyre kevésbé, ugyanis a mozgás iránya
az egzisztencia felé mutat, ahol a társadalmi, politikai cselekvés helyett valami
egészen más válik lényegessé.
Gy. Z.: Művészetfilozófiai szempontból lehet ezt az előadást valamiképpen
értékelni?
B. B.: Egészen biztosan, hisz végül is az a gondolat, melyet például Seurat
késői rajzaival próbáltak elmondani (az emberi számkivetettség érzése a technikai civilizáció által uralt világban), valós kérdés. Ugyanígy kérdés a kifejezés lehetősége is. Ezért jogosultak Seurat gyönyörű rajzai, például az a sejtelmes kép a fa mellett álló emberrel. Ezen a fa úgy van megrajzolva, mint egy
határ, amelyen túlra az ember képtelen eljutni, s így a fa mindenképpen lehatárolja cselekvését: itt vagyunk, itt állunk, s előttünk csak egy pontosan
meg nem határozható valami. Lehet életfa, de lehet olyan határvonal, amelyen túl már semmi sincs, vagy egyszerűen nem tudjuk, mi van. Nem tudjuk,
hogy mögötte mi vár ránk. Ez egy különös életérzés, amellyel szemben itt ez
a teljesen „eltechnicizált" világ, a motorizáció és civilizáció összes „csodájával", s az előadásban újra és újra visszatérő motívumaival, melyeket Heidegger- és Hölderlin-szövegek, valamint a dalok foglalnak keretbe.
Gy. Z.: Talán ez az előadás is mutatja, mennyire jelenkori ma Heidegger. Ez
a jelenidejűség azonban egy ideje rossz értelemben vett aktualitást is jelent. Ezt
példázza az egyik Diskussion alatt hirtelen kipattant vita Heidegger és a fasizmus kapcsolatáról, melynek legújabb felelevenítése — ha jól tudom —
Farias könyvéhez köthető. Érzésem szerint Heideggernek a fasizmussal való
azonosítása két dologra jó. Az egyik: divatot lehet belőle csinálni, főleg a magukat műveltnek nevező emberek körében, hisz a fasizmus önmagában is egy
izgalmas beszédtéma lehet. A másik: nem kell ismerni Heidegger filozófiáját
ahhoz, hogy elutasítsák. Nem véletlen tehát, hogy ez a téma szinte az ízléstelenségig fokozható, amire jó példa az a kép, melyet nemrég egy olasz lapban
láttam, s amelyen Heidegger arcképét egy haláltábor hullahegyeiről készült
felvétellel montírozták össze.
B. B.: Azt hiszem, ennél a kérdésnél a legegyszerűbb, ha úgy cselekszünk,
mint Derrida. Ö ugyanis azt mondta, hogyha valaki arról kezd el beszélni,
hogy Heidegger nemzeti szocialista volt, akkor csak egyet szeretne kérdezni
tőle: vajon olvasta-e a Sein und Zeitot?
V. M.: Alapjában véve való igaz, amit mondtál, hogy ezt a vitát Farias robbantotta ki, anélkül, hogy új érveket, ú j adatokat hozott volna. Ez a kérdés
eredetileg francia belügy volt, elsősorban Derridáék ellen irányuló merénylet.
S csak ezután gyűrűzött át Németországba, ahol bizonyos értelemben szellemi
légüres tér van. Ott tehát ezt az alkalmat arra használták fel, hogy az utolsó
nagy német gondolkodót megpróbálták megsemmisíteni. Valami b a j van
ugyanis a német kultúrával, ami — azt hiszem — összefügg azzal, hogy a
mai napig nincs megoldva a német probléma, s talán nem is akarják megoldani. Ebből egyenesen következik, hogy aki németül gondolkodik, az már
náci. Ez az önostorozó attitűd figyelhető meg Habermasnál is, aki szégyelli,
82

hogy német, s gondolkodásában mégis annyira az, hogy tagadhatatlan. Mi
nem akartunk mélyebben foglalkozni ezzel, mert nem is kell, hogy itt és most
Szegeden bennünket Heideggerből ez érdekeljen.
Gy. Z.: A vita során volt egy érdekes megjegyzésed Heidegger és Lukács
ideológiai kapcsolatáról.
V. M.: Igen, én ezt meg is írtam. Arról van ugyanis szó — és ezt mint
Lukács-tanítvány mondom, aki az „öreget" máig el nem múlóan szereti és
tiszteli —, hogy pontosan tudom: ő egész filozófiáját feláldozta egy totalitáriánus mozgalom oltárán, amit Heidegger nem tett meg. Heidegger bizonyos
pillanatokban, helyesebben szólva: volt egy olyan pillanat, amikor úgy érezte,
hogy ez a mozgalom egy olyan irányba tudja elmozdítani a szellemiséget, ahogyan ő elképzelte (megjegyzem: világtól elvonult ember volt), s amikor rájött, hogy nem, otthagyta az egészet. Nevetséges azt állítani, hogy náci volt!
Gy. Z.: Végül már csak egy dolog érdekelne: lesz-e ennek a konferenciának folytatása? Fogjátok-e az itt elhangzott anyagokat publikálni?
K. É.: Szeretnénk egy emlékkönyvet összeállítani, de hogy lesz-e? Nem
egészen rajtunk múlik . . .
V. M.: Pénzkérdés! S ha úgy tetszik, a felszólítás elhangzott.
Gy. Z.: Akkor itt fejezzük be.

BELICZAY MÁRIA GRAFIKÁJA
83

Duray Miklós önéletírása
és a Csehszlovákiai Magyar Kisebbség
Jogvédő Bizottsága
A magyar sajtóban évekig le sem lehetett írni Duray Miklósnak, a
Csehszlovákiai Magyar Kisebbség Jogvédő Bizottsága létrehozójának, a szlovákiai magyarság élő lelkiismeretének a nevét. Ha erre mégis sor került, az
csak olyan pejoratív értelemben történhetett, mint amikor Hajdú János az
Élet és Irodalom hasábjain 1983-ban megírta „Utószó egy előszóhoz" című
hírhedt cikkét. A szerző — az Aczél-féle kultúrpolitika szolgálatában közreadott filippikájában — egyfelől Duray Miklósnak a Kutyaszorító c. önéletrajzi kötetét támadta, másfelől félreérthetetlen hevességgel és hangsúllyal
rontott neki Csoóri Sándornak, aki a műhöz írt előszavában joggal bírálta a
nemzetiségi kérdés kezelését a „létező szocializmus" országaiban. A Hajdúcikk megjelenésének következményei ismertek: Csoóri Sándor az előszó miatt
szilenciumban részesült, egyik láncszemeként azoknak az adminisztratív intézkedéseknek, amelyekhez Csurka István elhallgattatása, a Tiszatáj és a
Mozgó Világ elleni akciók is tartoztak.
Duray Miklóst a szlovák hatóságok két ízben is bebörtönözték: 1982-ben
és 1984-ben. Mind a két esetben a nemzetközi tiltakozás következtében szabadulhatott ki pozsonyi vizsgálati fogságából, anélkül, hogy elítélték volna.
Azóta Amerikát is megjárta, hogy eleget tegyen egyetemi meghívásoknak és
végigjárja az amerikai magyarság jelentős településeit. Közben számos cikket és tanulmányt írt, és sikerült Püski Sándornál kiadatnia a
Kutyaszorító
második kötetét, valamint Kettős elnyomásban címmel megjelentetnie a
Csehszlovákiai Magyar Kisebbség Jogvédő Bizottsága tevékenységének tíz évét
magába foglaló forráskiadványt. Mivel a két mű egyszerre látott napviláígot
Püskinél a Hungárián Humán Rights Foundation támogatásával, az alábbiakban együttesen mutatjuk be a Duray személye miatt egyébként is egymáshoz
kapcsolódó munkákat.

Duray a mintegy 200 oldalas önéletírásában — amelynek java részét
1983-ban írta — főleg a vizsgálati fogságáról és a bírósági tárgyalásáról
számol be.
Amikor 1979 júliusában lecsapott rá a rendőrség, éppen a később, 1982ben Párizsban kiadott és „Szlovákiai jelentés a magyar kisebbség állapotáról"
címmel ismertté vált kismonográfiáján dolgozott. Ezt szakította félbe a nyo84

mozó eljárás, amely még hosszú ideig folytatódott, hogy végül is 1982-ben
Pozsonyban letartóztassák és bíróság elé állítsák. Az ok: a Szlovákiai Magyar
Jogvédő Bizottság vezetőjeként különböző ellaborátumokat készít a szlovákiai
magyar kisebbség helyzetéről, állapotáról. Duray tárgyalására Budapestről egy
háromtagú írócsoport érkezik: Cseres Tibor, Csurka István és Mészöly Miklós.
Maga Illyés Gyula is tollat ragad Duray érdekében. (A budapesti csehszlovák
nagykövetséghez eljuttatott, többedmagával aláírt e tárgyú levelének másolatát becses dokumentumként őrzöm.) Végül is a nemzetközivé duzzadt ügy
miatt Duray perét előbb felfüggesztik, majd a vádlottat az eljárás lefolytatása nélkül szabadon engedik.
Ez a rövid, vázlatos összefoglalása a Duray-ügynek, amelyről a Kutyaszorító második része szól. A szakképzettségét tekintve geológus szerző már
az előző kötetében és a kifejezetten irodalmi jellegű Tegnap alighanem bolondgombát etettek velünk c. munkájában is bizonyítékát adta irodalmi velleitásának. A Kutyaszorító II-nek azonban a legnagyobb értéke az a mód,
ahogyan a szerző leleplezi egy posztsztalinista — szlovákiai — belügyi hatalom mechanizmusát és az állampolgáraival — különösen, ha azok magyarok! — szemben alkalmazott módszereit. Ha elolvassuk, miképpen zajlott le
az ügy előzménye, majd maga a per, akkor sok hasonlóságot állapíthatunk
meg az egész kelet-európai régió országainak belügyi apparátusaira jellemző
módszerek között. Sőt: a Duray Miklóssal szemben alkalmazott pszichiátriai
vizsgálat félelmetesen hasonlít a Szovjetunióban ugyanazokban az években
alkalmazott gyakorlathoz.
Durayban azonban a szlovák belügyi hatóságok emberükre leltek, akinek
nem csupán a kisujjában vannak a csehszlovákiai magyar kisebbségre vonatkozó sérelemanyag tényszerű adatai, hanem szinte jogászi felkészültséggel állt
nyomozói és bírái elé, és bebizonyította, hogy a vele szemben is alkalmazott
eljárási gyakorlat csak a monolitikus politikai-hatalmi rendszer hegemóniáját
hivatott védeni, és így teljes mértékben figyelmen kívül hagyja az emberi
jogokat, nem szólva a nemzeti kisebbségek kollektív jogairól.
A pszichiátriai vizsgálaton — ami megelőzte Duray letartóztatását —
a doktornő, jellemző módon, a következő kérdéseket tette fel neki:
„Nem gondolja, hogy azért rosszabb a magyar kisebbség helyzete, mert
ellenségesen viselkedik a szlovákokkal szemben?"
„Tud arról, hogy a szlovákiai magyarok nem hajlandók szlovákul beszélni?"
„Az itteni magyarok sokszor úgy viselkednek, mintha Magyarországon élnének. Miért nem veszik tudomásul, hogy ez Szlovákia, és itt nem maguk az
urak?! Ismerek én rendes magyar elvtársakat is, azoknak szlovák iskolába
járnak a gyerekeik."
Hosszú előzmények, lélektani „hadviselés" után került sor az 1982 júniusában tartott házkutatásra, amikor is a megtalált dokumentumok — jogvédő
tevékenységének bizonyítékai — alapján a politikai rendőrség nyomozó osztálya vádindítványt adott ki ellene. Ez jogalapot teremtett arra, hogy a nyomozás lezárásáig (illetve letartóztatásáig) állandóan ellenőrizhessék hollétét.
A Belügyminisztérium útlevélosztálya június végén bevonta útiokmányát.
Augusztusi szabadságát is rendőri ellenőrzés „vigyázta". Egyre jobban szűkült
körülötte a világ, mígnem 1982. november 10-én becsukódott mögötte a rendőrségi fogda ajtaja.
85

A Duray elleni hajszában a szlovák belügyi hatóságok minden eszközt bevetettek. Ezek között talán az volt a legszomorúbb, hogy sikerült vele szembeállítani a szlovákiai magyar nemzeti kisebbség másik reprezentatív alakját:
dr. Janics Kálmánt. Az üldözési mániában szenvedő orvos képes volt a vád
tanújaként fellépni Duray ellen, és őt „hivatásos provokatőr"-nek, valamint
„páneurópai összeesküvő"-nek nevezni, aki „együttműködik a legsötétebb elemekkel". Janics ennek során a magyarországi csoport tagjait is megnevezte:
Benda Kálmán, Jeszenszky Géza, Törzsök Erika és Vigh Károly személyében!
Ehhez — úgy vélem — szükségtelen kommentárt fűznöm!
A városi bíróság 1983. február l-jén megtartott zárt ülésén úgy döntött,
hogy a dr. Duray Miklós ellen a köztársaság felforgatásának bűntette vádjában folytatott tárgyalást elnapolja. Duray a cellájában ugyan felkészült az
utolsó szó jogán elmondandó beszédére is, amit sikerült megírnia, azonban a
városi bíróságtól értesítést kapott, hogy a február 11-ére elnapolt tárgyalás
időpontját törlik. Majd miután kérte vizsgálati fogsága megszüntetését, nagy
meglepetésére a városi bíróság közölte vele: az 1983. február 22-én tartott zárt
ülésén úgy döntött, hogy szabadlábra helyezi. Valóban: aznap hazaengedték.
Igaz: még aláírattak vele egy kötelezvényt, hogy nem fog nyilatkozni a pozsonyi börtönviszonyokról... Százöt napig tartó „vizsgálati fogság" után szabadult.
•

Duray Miklós tevékenysége összeforrott a csehszlovákiai magyar kisebbség társadalmi jogvédelmével. Maga a Jogvédő Bizottság 1978 áprilisában
alakult. Létrehozását annak köszönhette, hogy a csehszlovákiai magyarság iskoláit ebben az időszakban a rohamos megszüntetés veszélye fenyegette.
Ugyanis Szlovákia iskolaügyi minisztériumában az 1977—78-as években olyan
tervet dolgoztak ki, amely — ha rendeletté vagy törvénnyé válik — rövid
úton felszámolhatták volna a magyar nyelvű oktatást az ország összes magyar
iskolájában. Duraynak és munkatársainak a fellépését nem csupán a környező
országokban alakuló nem hivatalos polgárjogi csoportok, vagy a Charta '77
példája ösztönözte, hanem az a körülmény, hogy 1975-ben Helsinkiben Csehszlovákia is aláírta az európai biztonságról és együttműködésről elfogadott
záróokmányt, amely az európai országokat az emberi, valamint a polgári jogok tiszteletben tartására kötelezte. A fenyegető iskolaügyi rendelkezések
miatt felismerték azt a veszélyt, amely a magyar kisebbség mielőbbi elszlovákosításával járt volna.
Felhívásaik, állásfoglalásaik terjesztésében nagy segítséget kaptak a magyarországi demokratikus ellenzéktől, amely a szamizdat sajtójában — főleg
a Beszélőben — közreadta ezeknek a dokumentumoknak egy részét. A szlovákiai magyarság körében természetesen csak nagyon korlátozott módon terjeszthették a Jogvédő Bizottság iratait. A Csehszlovákiában uralkodott ismert
politikai viszonyok miatt a magyar kisebbség nyíltan nem mert szót emelni
saját érdekei védelmében. Kivételt csak az 1984. évi tömeges tiltakozási hullám képezett, amikor a magyar iskolák pedagógusai, diákjai és a túlnyomóan
magyarlakta helységek lakossága felemelték a szavukat a magyar kisebbséget
sújtó iskolaügyi törvénytervezet ellen. Gyengítette a Jogvédő Bizottság akcióit,
hogy — egy-két esettől eltekintve — a Charta '77 nem foglalt állást a magyar
kisebbség helyzetével kapcsolatban. Ugyancsak nehezítette a jogvédők tevé86

kenységét a többségi szlovák nemzet kebelében megnyilvánuló hol látens, hol
agresszív magyarellenesség. Ráadásul, mivel a szlovák evangélikus egyház
nyíltan is igyekszik felszámolni a magyar hivek közösségeit, elmondhatjuk,
hogy Durayék jogvédő bizottsága rendkívül kedvezőtlen társadalmi-politikai
közegben volt kénytelen végezni a tevékenységét.
A fent röviden felvázolt nehézségek ellenére a Csehszlovákiai Magyar Kisebbség Jogvédő Bizottsága 1978-tól 1982-ig — az 1979-es rendőri beavatkozást
is átvészelve — megszakítás nélkül dolgozott. Ebben a fontos időszakban
mintegy 10 dokumentumot szerkesztett és juttatott nyilvánosságra. Csak az
utolsó, a 10. dokumentumot érte „munka közben" a rendőri akció. Majd 1983ban Durayék újraszervezték a jogvédelmet és megalakították a Szlovákiai Magyar Iskolák Védelmi Csoportját, amely — mint ismeretes — eredményesen
működött a magyarellenes iskolaügyi javaslat visszavonása érdekében. Ezt
követően megalakították a Jogvédő Bizottság (ún.) Információs Csoportját, miközben sikerült közelebbi kapcsolatba kerülniük a Charta '77 polgárjogi mozgalommal. E párbeszéd eredményeképpen 1986-ban elkészült a „Csehszlovákiai
nonkonformisták az országban élő magyar kisebbség helyzetéről és a nemzetiségi kérdésről" c. antológia.
Ha végigtekintünk a Kettős elnyomásban címet viselő 527 oldalas testes
köteten, az első benyomások is arról győzhetnek meg bennünket, hogy a Jogvédő Bizottság tevékenységének tíz évéről (1978—1988) szóló dokumentumok
egyben a csehszlovákiai magyar nemzetiség eme évtizedének legfontosabb
forrásai.
A Jogvédő Bizottság kiadványait nem csupán a magyarság felvidéki ága
iránti elkötelezettség jellemzi, hanem az egyes témákat illetően a legteljesebb
tájékozottság és szakszerűség. Ha arra gondolunk, hogy Durayt ebben a munkájában a szlovákiai magyar értelmiség legjava segítette, akkor ez magyarázza a dokumentumok hitelességét. Ugyanakkor arról sem szabad megfeledkeznünk, hogy az anyagok összeállítóinak munkájuk közben sok nehézséggel
is meg kellett küzdeniük. így pl. sok esetben csak rendkívül nehezen, vagy
egyáltalában nem juthattak hozzá a hivatalos adatokhoz. Ennek ellenére imponáló adatbőség jellemzi a kötet anyagát.
A kiadvány első részében a már említett tíz dokumentum a szlovákiai
magyar iskolák tervezett elszlovákosítása elleni tiltakozással, a cseh§zlovákiai
magyar kisebbség helyzetéről a Charta '77 szóvivőihez eljuttatott két levéllel,
a csehszlovákiai magyarságnak az emberi jogokra vonatkozó helyzetével, a
madridi Európai Biztonsági és Együttműködési Értekezlethez 1980-ban eljuttatott beadvánnyal, a csehszlovákiai magyar szülőkhöz és pedagógusokhoz
szóló felhívással, a csehszlovák politikai és kulturális élet képviselőihez intézett levéllel, valamint a csehszlovákiai magyar kisebbség állapotáról és helyzetéről készített két jelentéssel foglalkozik. A második részben találjuk a
Szlovákiai Magyar Iskolák Védelmi Csoportjának 1983-ban és 1984-ben keletkezett dokumentumait. A harmadik rész tulajdonképpen kapcsolódik a Kutyaszorító II. kötetéhez, mert a Jogvédő Bizottság Információs Csoportjának ama
dokumentumait tartalmazza, amelyek tájékoztatást nyújtanak Duray Miklós
második vizsgálati fogságáról, 1984 októberéről. Megkülönböztetett figyelmet
érdemel a kötet negyedik része, amely mintegy 58 dokumentumot tartalmaz,
és a magyar kisebbség helyzetéről lezajlott magyar—szlovák—cseh párbeszéd
87

fordulóit öleli fel. Végül a függelékben találjuk azokat a sajtódokumentumokat, amelyek a csehszlovákiai magyar kisebbség helyzetével foglalkoztak.
Már az így felsorolt tartalomjegyzékből is kiderül, hogy a Jogvédő Bizottság — és személy szerint Duray Miklós — milyen behatóan és sokoldalúan
foglalkoztak a csehszlovákiai magyar nemzetiség helyzetével. E rendkívül gazdag dokumentumanyagból mégis ki kell emelnünk a Jogvédő Bizottságnak a
magyar iskolákért, az anyanyelvi oktatásért folytatott harc dokumentumait.
Durayék ugyanis felismerték azt a tendenciát, amely a második világháború
utáni években különösen, de még 1948 februárja után is azt célozta, hogy a
magyar iskolahálózat fokozatos elsorvasztásával döntő mértékben hozzájáruljon a magyar nemzetiség asszimilálásához, erőszakos beolvasztásához. Ebben
az összefüggésben kell fontosnak találnunk a Jogvédő Bizottság ama kezdeményezéseit, hogy megismertesse a Charta '77 szóvivőivel, valamint általában
a cseh és szlovák partnerekkel a magyar kisebbség helyzetét és sérelmeit.
Ugyanis, ha figyelemmel kísérjük a pártállam lebontásának a folyamatát, a
posztsztalinista rendszerek közép-kelet-európai összeomlásának eseményeit,
joggal reménykedhetünk abban, hogy a Csehszlovákiai Magyar Jogvédő Bizottság azzal a Charta '77-tel ismertette meg a magyar nemzetiség létproblémáit, amelynek belátható időn belül döntő szerep juthat Csehszlovákiában a
masaryki humanizmus eszméin nyugvó jogállamiság és polgári demokrácia
létrehozásában.

A fenti kiadványok ismertetésével kapcsolatban — a teljesség kedvéért —
meg kell jegyeznünk, hogy a Hungárián Humán Rights Foundation 1984-ben
Amerikában néhány alapvető dokumentumon kívül megjelentette a magyar
nyelvű oktatást veszélyeztető 1983-as törvényjavaslat elleni tiltakozás, valamint Duray Miklós ismételt: 1984. évi május 10-i letartóztatásával összefüggő
nemzetközi tiltakozás dokumentumait. Mint ismeretes: a nagyméretű tiltakozás eredményeképpen végül is a csehszlovák hatóságok elálltak Duray bíróság
elé állításától, és ismét szabadlábra helyezték.
VIGH KÁROLY
o

Mocsár Gábor: Minden időben
Ha csupán azokat a megállapításokat idézném Mocsár Gábor életírásának
második kötetéből egy-két mondatos kommentárral, amelyek mellé olvasás
közben — egyetértőleg — felkiáltójeleket róttam, vagy — kétségeimet kifejezve — kérdőjeleket rajzoltam, már akkor túllépném nemhogy egy recenzió, de még egy tanulmány szokásos terjedelmét is, mivel a könyv nagyobbik
hányada nem magánkrónika, hanem köztörténet, ilyenformán mindenki számára hozzáférhető és sokféleképpen értelmezhető, magyarázható. Annál is
inkább, mert az a bő évtized, aminek az eseményeit Mocsár felidézi, tele van
tisztázatlan, sőt, ma még megválaszolhatatlan kérdésekkel. S nemcsak azért,
mert a forrásértékű dokumentumok lappanganak vagy hozzáférhetetlenek,
88

hanem, mert ami közülük mégis ismert, azok nagyobbik hányada manipulált. Különösen az a korabeli sajtó, ami — Lenin útmutatását követve —
a „proletármunka kerekévé és csavarjává", pontosabban az állampárt által
szigorúan irányított propaganda eszközévé vált. Ennek a sajtónak lett hithű
elkötelezettje, szorgalmas tollnoka Mocsár Gábor a fordulat éve után.
Amikor 1946 tavaszán nagy szerencsével hazatért a szovjet hadifogságból, először a villanygyár pénzbeszedőjeként dolgozott Debrecenben, de mert
jó stílusú munkáslevelező volt, a párt „kiemelte". így lett a helyi lap riportere, később a salgótarjáni, majd a győri újság főszerkesztője. Még innen van
a harmincon, amikor Dobi Istvántól átveszi a Szocialista Munkáért Érdemérmet, és Rákosival szilveszterezik a Parlamentben, mint a Szabad Nép szerkesztőbizottságának újsütetű tagja, ami miniszterhelyettesi beosztásnak felelt
meg. „Nofene — veti közbe Mocsár némi malíciával —, eddig vitte hát az
egykori halápi mezítlábas kiskölyök, akinek viselt dolgairól oly szívesen meséltem életírásom első kötetében."
Mi tagadás, karrier ez a javából, bár nem kivételes eset az ötvenes években még az újságírói pályán sem. Mert ide is jöttek a földekről, a munkapadok mellől a népi káderek, a „mindent elhivők, mindent teljesítők — vagy
ha úgy kellett, túlteljesítők", a naiv, tájékozatlan, de lelkes fiatalok. Ma már
világos, hogy a párt választása éppen azért esett rájuk, mert felkészületlenségük miatt könnyen alakíthatók, fenntartás nélküli hitük miatt pedig
— ahogy Mocsár is mondja róluk és magáról — „mindenbe belevihetők és
mindenre rávehetők voltak." Ezt azonban akkor még nem ismerte fel, mint
ahogy nem vette észre azt sem, mi történik az országban. Ebből következően
önéletrajzát írva az a legnagyobb gondja, hogy belülről láttassa egykori önmagát és mindent, amit tett, „holott kívülről és a jövő felől nézve már jól tudom: mindazt, amit csináltam — és lelkesedéssel, hittel csináltam — el kellene felejteni, át kellene az egészet vörössel húzni. Vagy inkább feketével. De
nem lehet, ezt az utat végig kell járni, az önkínzás különös nemével önmagamban . . . mintha nem ismerném, nem tudnám, hova visz az utam."
Ha meg is botlik néha, de ezt az utat becsülettel újra végigjárja Mocsár
Gábor, s bár nem mindig pontos és tárgyilagos, összességében mégis hiteles
képet rajzol a korról és viselt dolgairól, mivel ritkán hagyatkozik pusztán az
emlékezetére, és egyáltalán nem törekszik az.események „regényes" ábrázolására. Vagyis módszere nem a szépíróé, hanem a valóságkutató szociográfusé. Amikor csak teheti — és gyakran megteheti, mert hatalmas és alapos
gyűjtőmunkát végzett — dokumentumokat idéz. Bőven válogat a korabeli
- sajtó írásaiból, olvasói levelekből; részleteket közöl publikus és titkos pártdokumentumokból, emlékiratokból, kéziratos jegyzőkönyvekből (közülük a
legérdekesebb a Szabad Nép szerkesztőségének taggyűléséről készült jegyzőkönyv 1954 októberéből). E korfestő dokumentumok és a köztörténeti események sűrűjében szinte eltűnik Mocsár Gábor személyes sorsa, magánélete:
szerelme, házassága, családi tragédiája, de még írói „pályamocorgása" is.
Ilyenformán, miként a valóságbán, a mű „tarka szőttesében" is csak egy
„szál" az alkotó élete.
A közép-kelet-európai írósors alig kikerülhető buktatója az, hogy az alkotó „belepréselődik" a történelembe, műve pedig a politikába, s pályája
ezekkel együtt emelkedik vagy bukik, alkotása tőlük függően válik szenzációssá vagy érdektelenné, mivel ebben a közegben nem az írás eszté89

tikai minősége, hanem az író bátorsága méretik meg. Hogy a pusztán csak
a politikára figyelő alkotói magatartás, illetve csupán a szembefordulás bátorságfokát minősítő kritikusi ítélet mennyire részérvényű, jól szemléltethető
a Minden időben példáján. Bizton állítható ugyanis, hogy ez a könyv két évvel korábban még a közfigyelem középpontjába került volna, mert Mocsár
Gábor olyan gondolatokat fogalmaz meg, olyan tényeket tár fel benne, amelyek akkor még kimondhatatlanoknak, közölhetetleneknek számítottak, mint
például a Petőfi Kör sajtóvitája vagy Hruscsov titkos beszéde a XX. kongresszuson. Időközben azonban nagyot változott a világ. Bálványok dőltek le,
tabuk szűntek meg; a tegnap még bizalmasan kezelt hírek a lapok címoldalaira kerültek, a könyvtárak és levéltárak zárt anyagai pedig mindenki számára hozzáférhetők lettek.
Ha az utcai árusok standjait ellepő, titkokat kibeszélő írások özönében
Mocsár Gábor könyvének ma már nem is lehet kirobbanó sikere, a megkülönböztetett figyelmet mindenképpen megérdemli, mivel a Minden
időben
nem csupán korrajz, hanem morális számvetés is. Egy olyan pályaszakasz
mérlege, aminek paradox körülményeire, váratlan fordulataira, abszurd szerephelyzeteire maga a visszaemlékező is csak rácsodálkozni tud. Mai eszével
mi mást is tehetne, amikor fellapozva a győri újság egvkori számait, azt
látja, hogy születésnapján Benjámin László versével köszöntötte a „zömök
férfit", aki „kivezette a fényre nemzetét", néhány nap múlva pedig azt írta:
„örömmel vettük tudomásul" a jegyrendszer újbóli bevezetését, vagyis azt,
hogy a „fényre" kivezetett nemzet dolgozói ezentúl havonta 75 deka cukorra
és 1,2 kiló lisztre jogosultak.
Egykori tévedéseit Mocsár — mint annyian mások is — tájékozatlanságával magyarázza, holott inkább vakon elfogult volt, mintsem tudatlan. Abban persze igaza van, hogy sok minden máskéoD történt volna, ha ideiében
értesül a közvélemény például arról, hogy az MDP Közoonti Vezetőségének
határozata már 1953 júniusában kimondta: „Rákosi elvtárs közvetlenül adott
utasításokat az Államvédelmi Hatóságnak a letartóztatásokra és a letartóztatottak fizikai bántalmazására." Ez a határozat azonban sem akkor, sem később nem került nyilvánosságra, pedig — véli Mocsár — „mekkora felragyogása lett volna ez a párt megújulásra való képességének, erejének". De mint
tudjuk, e „felragyogás" elmaradt, helyette a kulisszák mögött elkeseredett
hatalmi harc kezdődött Nagy Imre és Sztálin „legjobb magyar tanítványa"
között.
Mint az közismert, a megújulást sürgető erőknek két hídfőállásuk volt:
a Szabad Nép szerkesztősége és az Írószövetség pártszervezete. Innen indultak azok az akciók, amelyek közvetlenül ugyan rendre sikertelenek voltak,
közvetve azonban hozzájárultak a sztálinisták ellehetetlenüléséhez, mert legalább egy részét kimondták azoknak a problémáknak, amelyekről addig beszélni nem lehetett. Tették ezt „pártszerűen", azaz csak maguk között, először
a Szabad Nép három napig (!) tartó taggyűlésén, 1954 októberében, majd
egy évvel később a Központi Vezetőséghez küldött írói memorandumban,
végül pedig 1956 júniusában — immár ezrek előtt, nyilvánosan — a Petőfi
Kör sajtóvitáján. Személyes emlékei és a jegyzőkönyvek alapján Mocsár
mindegyik akciót részletesen ismerteti, de mint kommentárjaiból kiderül: a
maga helyét és szerepét még utólag sem látja tisztán. Ebből következően nem
érti, miért került tizenegy év után vissza oda, ahonnan elindult: a débreceni
90

Napló szerkesztőségébe. Hogyan is érthetné, mikor jórészt az ő helytállásán
múlott a Szabad Nép október végi megjelenése, amikor írásra biztatták a
Népszabadságba is, ám alighogy cikke megjelent, Fehér Lajos már arra kérte, ne vegyen részt a szerkesztőségi ülésen. December végén pedig levélben
arról értesítették, hogy „vállalati átszervézés jogcímén" munkaviszonyát
megszüntették.
Amennyire érthető Mocsár Gábor akkori tanácstalansága, annyira különös, hogy utóbb sem látta be, miért lett „kegyvesztett", holott a magyarázat kézenfekvő. A Népszabadság november 17-i számában megjelent cikkéből
ugyanis az derül ki, hogy komolyan vette a „forradalmi munkás-paraszt
kormány" ígéreteit. Például azt, hogy „a népmozgalom résztvevői" amnesztiában részesülnek, „Nagy Imre újra elfoglalhatja helyét a politikai életben",
az MSZMP pedig „nem kívánja fenntartani az egypártrendszert". Noha ezek
az ígéretek alig két hete hangzottak el, felemlegetésüket már nem vették jó
néven, s gyanakodva fogadták Mocsár számonkéréssel felérő szapora hivatkozásait.
Mi tagadás, az idő a hatalom ú j birtokosainak „éberségét" igazolta, mert
bár Mocsár Gábor „minden időben" hű maradt eszméihez, a szocializmus
ideálképéhez, 1956 után a politika mindennapi gyakorlatát már kritikusan
szemlélte, s előbb csak ösztönösen, később viszont tudatosan szembefordult
vele. Hogy miért és miként, azt visszaemlékezéseinek harmadik — ma még
kéziratban levő — kötetében idézte fel, amin egyre lázasabb tempóban dolgozott, mintha megérezte volna, hogy a halál csak addig vár, amíg elkészül
a végső számadással. (Magvető, 1989.)
SIMON ZOLTÁN

A szülőföld krónikája
KONTRA FERENC: DRÁVASZÖGI KERESZTEK
Drávaszög: a történelmi Baranya vármegyének a trianoni döntés után
Jugoszláviához került része. Határai az ú j országhatár, a Duna és a Dráva.
Alakja után mondják „baranyai háromszög"-nek is. A második világháború
idején néhány évig ismét Magyarországhoz tartozott. Ma — Szlavóniával
együtt — Horvátország része. A magyarság szempontjából szórványvidék.
Nagyobb közösségekben csupán néhány faluban élnek magyarok: Laskon,
Vörösmarton, Csúzán, Hercegszőlősön, Kopácson... Etnikai szempontból
nagyjában ugyanaz jellemzi, mint az Ormánságot: a református hit, az egyke,
a talpasház, a festett famennyezetű templomok... Drávaszög magyar lakossága egyre fogy. Bár van iskolai anyanyelvi oktatás, van magyar tagozatú
középiskola Pélmonostoron, van magyar művelődési egyesület, magyar tánccsoport, magyar nyelvű képes hetilap és a nemzetiségi megmaradást szolgáló
további számos intézmény és lehetőség, a horvátországi magyarság száma a
két népszámlálás (1970 és 1980) között — míg Jugoszlávia egész területén
91

mintegy tíz százalékkal — itt harminc százalékkal csökkent: 35 ezerről kb.
25 ezerre zuhant vissza. Drávaszög: a határon túli magyarság szétszóródásának és erodálódásának modellértékű vidéke. S mivel a magyarság lélekszáma
az országhatáron belül is egyre fogy (míg a környező más etnikumok, szlovákok, románok, horvátok népszaporulata nő), azt is mondhatjuk, hogy a
Drávaszög: az egész magyarság lassú felőrlődésének modellértékű tája.
Kontra Ferenc a Drávaszög szülötte. Tanulmányait részben szülőfalujában, Laskón, részben Magyarországon, a szegedi bölcsészkaron végezte. Évekig az Eszéken megjelenő Magyar Képes Ojság szerkesztőségében dolgozott.
Ma Újvidéken él, a Forum Kiadó, illetve az Új Symposion című lap munkatársa. Korábban két verseskötete látott napvilágot (Jelenések, Magyar Képes
Újság kiadása, 1984; Fehér tükrök, Forum, 1986). Ú j könyve szépprózai mű,
és a Forum Kiadó regénypályázatán díjat nyert. A Drávaszögi
keresztek
gyökerei már a korábbi verseskötetekben föllelhetők. „Sok elkallódott sír
felett szánt az eke" — írta Krónika című versében, s e sort akár mottóként
odaírhatta volna prózai könyve fölé. Sőt, vannak olyan jelképes, metafora
értékű verssorai, amelyek változtatás nélkül átkerültek a regény szövegébe.
Például: „árvább a szó a hallgatásnál", vagy: „nekem az emlékezetemre kell
hagyatkoznom / neked pedig a képzeletedre". Líra és epika rokonsága Kontra Ferencnél még ennél is szorosabb. A szerző a könyv nekem küldött példányába ezt írta: „Szülőföldem rendhagyó krónikája ez a regény." Kontra Ferenc okkal nevezi a Drávaszögi kereszteket rendhagyó krónikának. A regény
tér- és időkoordinátái végtelenül halványak: a cselekmény színhelye és kora
csak utalásszerűén jelenik meg; a történet inkább jelképes, mint kézzelfoghatóan időhöz és térhez kötött. A cselekmény egy kamasz kisfiú, Janika (az
író alteregója) tudatában tükröződik, az ő egyes szám első személyben elmondott szavaiból bontakozik ki. Ha vannak is a krónikának más szereplői
(Janika apja, anyja, nagyanyja, Gábor mester, a kosárfonó, Milutin bácsi,
a jáger, a bolond Jolán, tanyasi és falusi szomszédok), ezek nem hagyományos regényhősök, nem sokoldalúan ábrázolt figurák: vagy csupán villanásnyi időre jelennek meg, vagy maguk is egyes szám első személyben mesélik
el élettörténetüket (mint Ronec Mihály). Képzelet és valóság, álom és tapasztalat keveredik a könyv lapjain. A cselekmény sem a hagyományos epikai
építkezést követi, a szerkezeti egységeket — a laza időrend, az évszakok váltakozása mellett — a szabad képzettársítás fűzi egymáshoz.
Janika egyetlen gyermeke szüleinek. Előbb tanyán élnek, majd beköltöznek a faluba. A körülötte kirajzolódó világ egy meghatározott tájegység
élete, s a húsz—harminc évvel korábbi múlt. Itt és ekkor még élnek a paraszti élet hagyományos formái, a magángazdálkodás, a népszokások, a hagyományok, a hiedelmek. A regényben selyemhernyó-tenyésztésről, szüretről,
csárdáról, pálinkafőzésről, búcsúról, népi imádságokról, jégvágásról, kukoricamorzsolásról, kuruzslásról, magzatelhajtásról esik szó. A környezet, az emberi
világot körülvevő t á j is még „romlatlan", természetes állapotában, emberi
arcával van jelen: a jégverés, a vihar, a szomszéd tanyáját élpusztító tűz, a
téli hó harmonikus kerete szerves része az emberi történéseknek. A változás
ténye az olvasó tudatában jelentkező fölismerés. Kontra Ferenc nem beszél
nosztalgiával a múltról, csupán emlékezik. Az olvasó rádöbbenése, hogy a
változás törvényszerű és tragikus: az emberek a tanyáról a faluba, a faluból
a városba költöznek, a szőlőt kivágják, az ősök sírja fölött a keresztek elkor92

hadnak, az anyanyelvi szó elárvul. Amit Kontra Ferenc rögzít: a pusztulás,
a halál előtti utolsó pillanat drámája. Regénye egyik lírai előképében, Drávaszögi ikonok című versében írja: „körtefánk utoljára borult virágba / mielőtt elmennek / kivirágzanak a fák / aztán ráfeketedik a tavaszi hó / a görcsös ágakra".
Az író lírai látásmódja nemcsak a regény mondandójában, hanem az
anyagkezelésben, a nyelvi megformálásban is tetten érhető. A szövegbe
minduntalan hasonlatokat, szimbolikus értelmű képeket, metaforákat sző.
A gyakran nyers, papiros ízű, publicisztikai fordulatokat jótékonyan ellensúlyozzák a sosem mesterkéltnek ható költői stíluseszközök, képek, hasonlatok. A könyv elejéről idézzük: „Egyszerre kiismerhetetlenné vált a táj, akár
a vadméheket rejtő, korhadt fák odva. A gyöngülő fényben szemem a fal
réseit fürkészte. Világított, akár a riadt vad szeme. Végigpásztázta az elhagyott Péter-templomot. Átsüvített a szél a kitört ablakokon. Elindultam felfelé a harangtorony lépcsőjén..." A könyv egyetlen belső monológ, múlt
idejű emlékezés. Éppen ezért nem idegenkedünk attól a formai megoldástól,
amely a párbeszédet minden tipográfiai jel nélkül beleolvasztja az írói narrációba. Ekképpen: „Ezek után még nagyobb aggodalommal követtük szomszédunk minden lépését. Űgy éreztük, felelősek vagyunk érte. Ahogy bele
van bolondulva Annába, még képes, és megteszi, sopánkodott anyám, küldött
át neki egy kis ennivalót. Ki tudja, mikor evett utoljára főtt ételt szegény?"
Sokkal kevésbé tudjuk elfogadni a szöveg tipográfiai tagolását. A száznégy
¡oldal egyetlen bekezdés, amelyet minden ésszerű ok nélkül — akár két monidat között, akár mondat közben, vesszőnél, akár összetartozó szószerkezetek
|között — tör meg a szerző, és kezd egy sorral lejjebb ú j bekezdést. Ezt a
'megoldást nem lehet puszta formalizmusnál többre értékelni. Ugyanilyen
esetlegesek a könyvben Maurits Ferenc — a lehető legváratlanabb helyeken
fölbukkanó, önmagukban ugyan szellemes, játékos, de a szöveg hangulatától
idegen — „illusztrációi", szoborfotói.
A Drávaszögi keresztek egyszerre szomorú és vigasztaló olvasmány. Szomorú, mert jelképes üzenete a magyarság szétszóródására, fogyására, pusztulására figyelmeztet: a mai Drávaszög a holnapi Burgenland, a holnaputáni
Felvidék és Bácska, az azutáni Erdély. És vigasztaló, mert ez a lélekszámában kicsiny emberi közösség, a drávaszögi magyarság tehetséges embert, ú j
írót, hasznos értelmiségit küldött a magyar irodalomba: Kontra Ferenc rendhagyó krónikája írói tehetségről, a szülőföld iránti hűségről, a szerző erkölcsi
igényességéről vall. (Forum, 1988.)
TÜSKÉS TIBOR

93

Búcsú Bözödi Györgytől
Az embertől, a baráttól, a romániai magyar irodalom fájdalmasan szomorú sorsú alkotójától búcsúzunk.
Felfedezőnek, ú j utak, ú j csapások törőjének indult, iskolateremtő tudósnak és ú j irányt jelölő írónak. Olyan tüneményesen, mint előtte Tamási Áron
és utána Asztalos István. Nagy hit munkált benne már gyermekkorában: felérhet az égig érő hegyek tetejére, és repülhet.
De az idő, a sors kegyetlen volt hozzá. A legkegyetlenebb. Hideg, fagyasztó szembe-szeleket kapott újra meg újra, s azt kellett tapasztalnia ismételten: havas úton, éjjeli ködben, jéggé fagyott folyók, dermedt téli hegyek
között jár: csak a ló csengője hallatszik és a szán suhanása. Még sejteni sem
lehet, mi van túl a ködön. Térdig, szívig süpped a hóba. Mint Ady Eltévedt
lovasa, ő is megrendülten érezte gyakorta: eltévedtünk valahol, már nagyon
régen, a mindenségben. Minden utat befújt a hó. Szomorúan tapasztalta:
szülőföldjén „ .. .még nem volt az özönvíz óta / ú j olajág, mely a békét hirdette volna".
Ezt a sorsot, ezt a léthelyzetet írta a költő és novellista Bözödi György.
Már 19 éves korától, ahogy a nyilvánosság elé lépett. Meglepően ú j volt a
hangja: szabad versekben szólt, és a kietlen valóságot sohasem ékesítette fel
szavakkal. Verseit szinte mindig a földről indítva lendítette a magasba; szimbolikus értelmet adva a köznapi tényeknek. Talán csak Tompa László, az „erdélyi árvaság" költője tudta így költészetté emelni az élet szürke színtereit.
Bözödi György lírai hősei — pásztora és Mózsi bátyja — éppoly helytállói
emberek, mint Tompa László lófürösztői.
'
Novelláiban is azt a világot írta Bözödi György, amelynek érzéseit, hangulatait a versekben megszólaltatta. Nem a virágos tetők, nem a zengő erdők
vonzották a tekintetét, hanem a nyomorúságos emberi sorsok, a hétkrajcáros
szegénységnél is nagyobb mélységek. A novellákban is, akár a versekben,
alakjaival együtt reménykedett és vérezett. Leginkább a tragikus sorsokra rezonált: „a fájdalmak sorstüze által kioltott" mécsekre, a némaságba dermedt
életekre: a megalázottak és elesettek seregére. Művészileg is kívánatosan ú j a t
jeleztek a novellák: a Móricz nevéhez fűződő realista és a Tamási Áron által
teremtett légiesebb elbeszélés hozományának az ötvözését: a földi és égi ízek
vegyülését. Akárcsak regénye, a Nyugtalan pásztorok.
S még a költő és epikus Bözödi Györgynél is ígéretesebben indult a tudós
Bözödi György, a történész és szociográfus. Csak 22 éves volt, mikor a szombatosokról szóló írását, a Zsidó istenek, székely emberek című, máig érvényes
tanulmányát megjelentette, s csak 25, mikor a két világháború közötti romániai magyar szociográfia legjelentősebb művét, a Székely bánját megírta. Eme
művét máig a Puszták népe, a Viharsarok, a népi irodalom nagy szociográfiai
műveknek szomszédságában méltathatja az irodalomtörténet. Szerzőjétől okkal
remélték a korszerű erdélyi realizmus megteremtését, az erdélyi kisebbségi
regény megírását. Szinte minden érzékeny író; a Korunkat, szerkesztő Gaál
Gábortól Móricz Zsigmondig, a magyar próza fejedelméig. Ezért is kérte az
Erdély-nézőbe induló Móricz Bözödi Györgyöt: kísérje végig a Székelyföldön.
Bözödi György akkor még csak a huszonnyolcadik esztendejét járta. Már
egy kis életmű volt mögötte. Móricz Zsigmond, Gaál Gábor figyelmes szerete94

tét érezhette, és a vele rokon gondolkodású fiatalok testvéri bizalmát. A megalakuló fiatal erdélyi írócsoport lapjának, a Termésnek Szabédi László és Asztalos István és Kiss Jenő mellett ő is szerkesztője volt. A jövendő kapujában
érezhette magát.
Még a második világháború befejezése után is lehetett — egy ideig —
lélegzetnyi levegője. Először a kolozsvári 1848—1849-es Történelmi Emlékmúzeum szétszórt, megtiport anyagából varázsolt újra múzeumot, s megírta az
1848-as Erdély társadalmát. Aztán, aztán mind fagyasztóbb szelek jöttek. Volt,
hogy teljesen kiszorították az irodalomból. Volt, hogy vidéken kellett bújdosnia. És volt — nem is egyszer —, hogy elvetemült ostobasággal börtönbe is
csukták. Törték, repesztették: fűrészporrá akarták zúzni a szálfát. De Bözödi
György nem adta meg magát. Ha másként nem lehetett, hát élt, csak kenyéren és vízen. Ha csak könyvelni lehetett, könyvelt, ha csak a fordítás adott
menedéket, fordított. Fordított román klasszikusokat, és gyűjtött magyar népmeséket. Ha enyhült az idő: a székely múltat és a negyvennyolcas forradalmakat búvárolta, s Móricz Zsigmond emlékeit gyűjtötte össze bözödi házában.
S verseket írt újra. És regénybe is kezdett; a megjelenés minden reménye nélkül. Csak 1968-ban, 55 esztendős korában jelent meg régi prózai írásaiból egy
válogatás, s csak 1979-ben, 66 esztendős korában az első verseskönyve: régi és
ú j verseinek gyűjteménye.
Bözödi György még ezt a lehetetlen sorsot is győzte: a perifériára szorítottságtól, a kiúttalanság érzésétől gyötörtén, a tüdő, a gyomor, a szív rendetlenkedése idején is dolgozott: írta tanulmányait és járta a levéltárakat. Még
kopott, elvásott lábakkal is. Még a halál szomszédságában is. Magam is láttam: már-már madárnyira fogyva, már csak alig-alig csoszogva — már fájdalmas volt minden mozdulata —, de a Városház utcából, a kedves rokoni
házból mindennap felvánszorgott a várba, elsőként, várva az Országos Levéltár nyitását. S estig, a zárásig pihenés nélkül dolgozott. Élete utolsó éveiben
— számos probléma között — Petőfi halálának kérdését akarta tisztázni. Ahhoz gyűjtötte az anyagot; még megüresedett cigarettásdobozainak írásra alkalmas felületeit is írásra felhasználva...
Nem tudom, hány kézirat és mennyi jegyzethalom maradt utána Marosvásárhelyen és Bözödön. És azt sem, mi lesz majd a sörsuk. Arra azonban
magam is tanú vagyok, hogy Bözödi György élete utolsó napjaiban is hazakészülődött. Már csak írásban mondhattam néki vidámításra szánt apró dolgokat, erőltetett mosollyal, de ő komoran és sürgős dolgokról szólt, utolsó erejével préselve ziháló tüdejéből a szávakat. Akkor menjünk, akkor induljunk.
Neki feltétlenül mennie kell. Tizenkettőkor megy a vonata. A központba, haza.
Hát a vonatod csakugyan elment! kedves Gyurka. Most már véglegesen.
S távolodó zakatolásában egyik kedves énekedet hallom: A bözödi zölderdőben van egy fa, / Senki sem tudja, hogy mi terem r a j t a . . .
Sajnos, még mindig kevesen tudják, mit jelentettél Te a magyar írásnak.
De a legnagyobbak tudták: Móricz Zsigmond, Kós Károly, Gaál Gábor, Szabédi László, Jékely Zoltán tudta; Kiss Jenő, Sütő András, Kányádi Sándor,
Farkas Árpád tudja. Tudja szülötte-földed népe is, amelynek Magyarországra
szakadt emberei közül régi barátaid és ismeretlen tisztelőid itt állnak ravatalodnál. Tudják értő, nagy hírű orvosaid; akik igyekeztek az életnek megtartani. S tudják a legkülönb hazai fiatalok. Akiktől nemrég verseidet is halloto

95

tam — kívülről mondták —, unitárius hittestvéreid adventi szeretetvacsoráján.
Itt, Pesten, a Nagy Ignác utcában.
Akármennyire is meglopott Téged, kedves Gyurka, az élet, ha nem is lehettél szálfa a rettenetes időben — meggyötörtségedben is fényes csillag, elnémítottságodban is kiáltó szó lettél. Kiáltó szó — a pusztában? Igen. De Te
tudod legjobban — versben is megírtad —, kiáltó szó „nem hangzott el soha
hiába". Hamvaid is kiáltanak. Kiáltani fognak.
Búcsúzunk Tőled, kedves Gyurka.
Isten veled, pihenjél békével.
Végleg hazatérve, majd az erdélyi földben.
CZINE MIHÁLY

Szerkesztőségünk postacíme megváltozott, a Csongrád Megyei Tanács székházába költöztünk. Ü j címünk: 6741 Szeged, Rákóczi tér 1.
Telefonszámunk változatlan: (62)
12-670.
REGIO címmel
negyedévenkénti
kisebbségtudományi
szemle
indult,
mely elsősorban csehszlovákiai magyar súlyponttal a kisebbségi kérdés, valamint a Közép-Európa-problematika vizsgálatára vállalkozik. A

96

januári szám szerzője — többek között — Kosáry Domokos,
Konrád
György, Hanák Péter, Bojtár Endre,
Kiss Gy. Csaba és Turczel Lajos.

Közöljük szerzőinkkel és olvasóinkkal, hogy az 1989-es évfolyam
tartalommutatója
(két
füzetben)
technikai okokból a januári helyett
a februári számunkban található.
Egyébként szerkesztőségünk is elküldi annak, aki erre igényt tart.

