Gyula,
Csorba Győző,
Fodor András versei;
Féja Géza novellája;
Kiss Anna verses játéka;
^^^^
^^^^
László
a u ^ B u k
Gyula
Medgyessy

tiszatáj

I R O D A L M I ÉS K U L T U R Á L I S F O L Y Ó I R A T

Megjelenik havonként

Főszerkesztő: VÖRÖS LÁSZLÓ
Főszerkesztő-helyettes: ANNUS JÓZSEF

Kiadja a Csongrád megyei Lapkiadó Vállalat. Felelős kiadó: Kovács László
80-5066 — Szegedi Nyomda — Felelős vezető: Dobó József igazgató
Szerkesztőség: Szeged, Tanácsköztársaság útja 10. — Táviratcím: Tiszatáj, Szeged,
Sajtóház. Telefon: 12-670. Postafiók: 153. Terjeszti a Magyar Posta. Előfizethető a
hírlapkézbesítő postahivataloknál, a kézbesítőknél, a posta hírlapüzleteiben és a Posta
Központi Hírlap Irodánál (KHI Budapest, József nádor tér 1. sz. — 1900) közvetlenül
vagy postautalványon, valamint átutalással a KHI 215-96162 pénzforgalmi jelzőszámra. Egyes szám ára 12 forint. Előfizetési díj: negyedévre 36, fél évre 72, egy évre
144 forint. Kéziratot nem őrzünk meg és nem adunk vissza. Indexszám: 25 916.
ISSN 0133 1167
A szerkesztőség tagjai: Csatári Dániel, Mocsár Gábor, Olasz Sándor, Tóth Béla

Tartalom
XXXV. ÉVFOLYAM, 1. SZÁM
1981. JANUÁR

ILLYÉS GYULA versei: Mentőöv, öregkori versek, Távoli testünk, Gyógypedagógia, Vallásalapító
FODOR ANDRÁS versei: Úttalan út, Lemmingek
CSORBA GYÖZÖ versei: Csillag, őszutó, Ennyi volna?
SERFŐZŐ SIMON versei: Szedelőzködik, Kellenének ...
FÉJA GÉZA: Vízparti esték (novella)
MARSALL LÁSZLÓ versei: Szökevénynek és rosszféléknek, Bálint úr, ha ánglius színfalak mögül kiles,
Zsoltár
KISS ANNA: A kaszás (verses játék)
Irodalomtudósaink fóruma (Kiss Ferenccel Görömbei
András beszélget)
Kultúráról, művészetről (Kis Pintér Imrével Varga Lajos Márton beszélget)

3
6
7
10
12
17
19
27
33

HAZAI TÜKÖR
TÓTH BÉLA: Tiszajárás. (XIII.)

40

ÖRÖKSÉG
GÁL ISTVÁN: Angol nyelvű Juhász Gyula-antológia
Amerikából
FOGARASI MIKLÓS: Tömörkény és a velencei nyelvjárás
NYÍRI ANTAL: Mészöly Gedeon és Klemm Antal egyidejű szegedi professzorságának históriája
NYIKOS (STRAUSZ) GYULA: Mészöly professzor és a
kolozsvári egyetem
TÓTH BÉLA: Mea culpa

45
47
48
49
52

1

KELET-EURÓPAI NÉZŐ
Lengyelország
53

KOVÁCS ISTVÁN: Edward Stachura

KRITIKA
VARGA LAJOS MÁRTON: Marsall László: Portáncfigurák
VASADI PÉTER: „Öröktől fogva — cseng a bal fülem"
(Gondolatok a költészetről Marsall László Portáncfigurák című verseskönyve ürügyén)
ALFÖLDY JENŐ: Villanó öröm (Rába György: Rovások)
REISINGER JÁNOS: Weöres Sándor: Ének a határtalanról
MÁRKUS BÉLA: Törékeny lepkecsontváz (Markó Béla
újabb versei)
PETROVICS ISTVÁN: Kristó Gyula: Levedi törzsszövetségétől Szent István államáig)
LAGZI ISTVÁN: Két alternatíva: Eltűrni vagy ellenállni (Vígh Károly két könyvéről)
ERDŐDY GÁBOR: Spira György: A nemzetiségi kérdés
a negyvennyolcas forradalom Magyarországán

62
65
68
71
74
76
80
84

MŰVÉSZET
Képzőművészet
LÁSZLÓ GYULA: „A legjobb magyar szobrász" (100 éve
született Medgyessy Ferenc)
87
LÁSZLÓ GYULA: Baráti levél a 75 éves Gy. Szabó
Bélához
91
Színház
ABLONCZY LÁSZLÓ: Duna-völgyi
Ottó Végeladása Kecskeméten)

végjáték

(Tolnai

Szerkesztői asztal

94
96

ILLUSZTRÁCIÓ
Medgyessy Ferenc munkái az 5., 9., 11., 26., 86., 89. és a
93. oldalon (Móser Zoltán reprodukciói)
Gy. Szabó Béla metszete a 92. oldalon
Imre Lajos metszete a 96. oldalon

*

Mentőöv
Mentőövünk vagy!
Idedobtak.
Hogy örültünk! Hittünk! S megint
tovább repültél, lebukó Nap!
Fut a víz a sodrás szerint.
Kiáltottam. Nem
válaszoltak.
Pedig csak ők, pedig
ők látták, bámulóink sorfala,
ez volt már a Niagara.

Öregkori versek
„öregkori versek" — Arany kései,
Babits hatvan alatt írt keservei!
„Hullanak a lombok!" Ha így hullanak:
sugarat lövell a tar gally közt a Nap.
Köszönet az ősznek, mely ránk úgy köszönt
rombolása résén is — meleget önt.
„öregkori versek", — milyen fiatalhitű, ha „időben" búcsúzik a dal!
Bár halálos fagyban didereg a test,
hogy fölgyúl a lélek, bár ha jajba kezd —:
milyen
fényesen
segít élni bár a halálfélelem!
Ha költő beszél,
összefut ajkán a borzadály s a kéj.

Távoli testünk
Jönnek hírek; s jönnek majd egyre hírek,
testünk
tartományaiból.
Távoli világrészekről tehát. Megint a messzi
ős tájról, melyet bejártunk egykor ifjan;
föllázadt gyarmatokról olyan hírek, hogy
a szem fülelni, a fül látni próbál.
Jönnek harc-dúlta testünkről hadi hírek.
Volt győzelem, de lett rá vereség is, de —
de mennyi, ott s amott a hajdan oly regényes
távoli testünk
hegyvidékein,
szorosaiban,
kikötőiben.
Egyre kétségesebb a háború esélye,
mint minden lázadásé, melybe
eddig, mi jobbak, reményünk
vetettük.
Szaporodnak a rémhírek, ihol
álarcuk levetve
tigris-agyarral,
nesztelen talpon közelednek ezek a jelentések
hátrálni kezd hadnépével a lélek is,
hátrálni
bekerítve.

is:

Gyógypedagógia
Míg — s még! — az esti képernyő
előtt
elálmosodásig így kézben a kéz
maradunk, mi vagyunk, mi ketten — odanézz,
a sirályok,
a párban föl s le cikázok, a merész
széllel szemközt
repülők,
a vihar képébe
kiáltók,
így őszfürtösen is, mert igenis
elhihető, hogy lesz derülés, (ha te látod,)
hogy jönnek idők és hoznak erőt
himnusszal zárni akár a rikácsot, —
úgy, úgy, mi vagyunk, — mert „győz mégis a szív meg az ész
bár zuhanások előtt,
mi, a fejen átpenderülők, a világot
átfordítani
kész
hű hajdaniak, örök esti sirályok.

Vallásalapító
Átfut, férfiakon, rajtunk csak a lét. Örökös üresek
lettünk:
méhtelenek.
Sírni, de rá éppoly mélyből mosolyogni csak ők
tudnak, a nők:
egyként befogadni örök
lételemet, csak a nők, a
szemre
törékeny-védtelenek
képesek ők, a komoly szemű nők, a
minden időkkel töltekpzők, a
tartályként ürülök, ti
belül — végtelenek!

FODOR

ANDRÁS

Úttalan út
Köröskörül a roskadó
keserves zuhatag,
ragacsos téglák, üregek,
málladzó
támfalak.
A számonkérö
bizalom
•parancsai miatt
hányadszor járom újra ezt
az úttalan utat.
Ki hiszi el, hogy éppen így,
általatok lettem szabad:
ernyőként tartva homlokom fölé
kudarcaitokat.
Erőm csupán a türelem,
az oldozó szavak,
az irgalom, mely önmagát
nem kímélheti csak.
Mondhatjátok rám: szolgahős,
dicsőült áldozat,
ez a sármocskos hosszú út
örökké szégyenem
marad.
S már róla se beszélek,
hisz egyre titkosabb:
bukásoktól csigázva
reményre mi kapat,
miként teremt meg újra,
hogy óv, hogy simogat
mindentudó asszonyi kéz,
egyetlen
mozdulat.

Lemmingek
J. mondja, némi fáziskieséssel
már itt van Pesten is a punk.
Avatott publikum elé
egy fekvő, meztelen lányt
6

hoznák be, kit egy férfi
üvegcseréppel véresre irdal.
Aztán dunsztosüvegben
kergetőző
fehér egereket vágnak a fáihoz.
S hogy fokozódjon a hatás,
ott nyílt színen, gyakorlott
mozdulattal
néhány galamb nyakát
kitekerik.
Közben a szertartás oly extázisba megy
hogy a befőttes
üvegcserepekkel
már egy-egy önként vállalkozó is
fölhasogatja arcát.

át,

Kár, hogy nincs tengerünk,
s nem érhetjük utol
a pusztulásba rohanó lemmingek
merész
romantikáját,
így a hálálösztönben sem tudunk
megbirkózni a világszínvonallal.
Háztáji-módra éljük meg csupán a
fölösleg
mártiriumát.

CSORBA

GYOZO

Falakon vaskos
rengetegeken
a sötétség bástyáin át
a jövőből mely sose lesz jelen
ég égeti egy csillag sugarát
vitézlő
fészek-csillagét
öblében az egyetlen
értelemmel
a kozmoszok s a kvarkok űr-jegét
harc nélkül is könnyen győző meleggel —
Az őszülő fej meghajol
a tompuló szem hálával

telik
7

túlról a horizont alól
sejlő ösvény
emelkedik
s elhiteti hogy végtelen
S ki lassan a sajátmaga
mentsége lenni is már
képtelen
adatik újra híznia sőt tán biztatnia
Az őszülő fej meghajol
a meg-megrángó száj köszönni

—

mozdul:

az idő szervezett
árkaiból
csillag segíti nézni a síron túl

Őszutó
A zöld helyett s a földbarna
helyett
hányféle sárga bíbor és uörös
mintázza a kert gyűrött
talaját
s majdnem kopasz minden fa és bokor
De az ág-bog
rácsok-rajzolatok
tapadva a házfalra
kerítésre
az ég alján a
horizont-szegélyre
a hullt lombnál százszorta
díszesebben
ékítik a környezet
pusztaságát
Mégis e két- s
háromdimenziós
szépség-konstrukcióból
jéghideg
szél vág ki szürke hófelhők osonnak
mégis ősz vége van mégis a tél jön
a szem öröme mégse tud leszállni
a hús mélyébe
Vagy talán nem is
valódi öröm ez: mögötte rémárnyékok bünbandái
sompolyognak?

Ennyi volna?
Benőtte a húsomba vágott
sebet a megszokás hege.
Ami egyszer vértől
virágzott,
lesz lassan sorsom részese.

Lázongásait
befejezve,
már mint szelíd
tulajdonom,
öntörvényeit
kirekesztve
szolgálja híven hajlamom.
Hát mindent (önmagunkat is?)
elveszteni csak ennyi volna,
hogy emlékké
kedélyesül?
S tán innét túlra vándorolva
az itt szintén
átlényegül,
s fölkél megint a hunyt nap is?

SERFŐZŐ

SIMON

Szedelőzködik
Szedelőzködik innen a nép
a városi dobozolt
életbe,
s másfelé. A
kutyaugatást
szabadon engedi.
Elpotyázza
vagyonkáját,
csakhogy vigyék.
Múltját
elcsapja, mint a barmot.
Otthagyja
temetőjét!

Félreesőn, szélein e hazának,
vidékek zugaiban,
legaljában halódnak,
csöndesülnek el öregeikkel
a megüresedő,
jövőből kitagadott
falvak.
A
csülöknyom-partokon
útjai világgá mennek,
elbitang ólnak.
Gödrei kilukadnák,
mint a vödrök.
Elhagyott istállóik szaga
bődül el az ajtókban.
Elköltöztették
holnapjait,
mint az iskolát.
Harangszó is a szomszédból
mint az orvos néha.
Nincs gyógyítója
máskor:
a betegség, fájás
hiába jajgat.

A felhőkkel
föllobogózott
tájról, ahol az élet
makacsul maradna,
elszáll az életkedv, mint a madár.
Üres galambdúcokat
szaglász
a szél, amikből
a lukak is elröpülnek már.
jön,

Kellenének
Kampányország
ez,
idénycélok hazája.
Kifogy
jövőjéből.
A holnapok,
s mások kárára
kielégített
vágyak
csapatokban
tollászkodnák.
Jóllakott,
lecsillapított
életek

10

csöndje páráll.
Csak tehetősebbek
lettünk,
nem
bizakodóbbak.
Kellenének
messzire néző hitek!
A jelen
csak a mával gondol,
nem ablakával
új évszakra nyíló hazával.

MEDGYESSY FERENC: FÉSÜLKÖDŐ

11

FÉJA

GÉZA

Vízparti esték
Báth Mihály akkor járt a vízparti városkában utoljára, midőn egyedül maradt kisfiával. Szüntelenül bolyongott az időben, mert meggyőződéssel hitte,
hogy egyszer csak szembe jő véle, akit elveszített. A fájdalom és a vágy
egybevarázsolja atomjait, és újjászülötten elébe áll, mellére borul. Így gondolta
Báth Mihály, és várta asszonyát a vízparton, erdők mélyén öreg fák oldalához
dőlve, temető padján üldögélve. Borús délutánokon megfeszülve hallgatta a
nád suttogását, talán útba igazítja a konok keresőt. Négyesztendős kisfiát
vezette kézen fogva, hátha jelenléte visszavonzza az Elragadottat, akit a kínszenvedés és az áldozat angyalai vittek ismeretlen világba. Ám hiába járta a
környék dombjait, nádasait és az erdőségeket. Egyedül maradt.
Már ezüstös lett Báth Mihály feje, mint a püspöké, midőn ismét e vidékre
tért, a kora őszt a nagy víz mellett szerette eltölteni. Akit egykor annyit keresett a külső világban, azóta bévül megtalálta. Már tudta, hogy a halottak valóságosabban élnek, mint azok, akik még a föld porát-sarát tapossák. A halottak
végre boldogok, és az egek kék borát isszák. Járta az egykori utakat, a régi
fájdalmak szelíden dúdoltak benne, mint a békébe hajló elégiák. Nyugodt
ember lett Báth Mihály, s megkezdte készülődését az örök életre. Ám szüntelenül visszahúzta a föld. Megmozdította gyökereit, és a holtakkal beszélgető,
csillagokkal vitázó férfi édes fájdalommal, kopogtató bűntudattal süppedt
vissza időnként az emberek társaságába.
A szőlők közepette lakott magános házikóban, mint igazi szegény emberhez illik. Szegény maradt becsületből és hűségből árva nemzetéhez. Körötte
suhantak a fölhuzalkodott alkuszok hivalkodó gépkocsijukon, ám ezek nyilván
a pokol felé száguldoztak. Báth Mihály meg úgy élt, akár a paradicsomban,
verőfényes magány honolt körötte, diófák árnyékolták, duzzadó szőlőfürtök
vigasztalták, érlelődő almák mosolya fogadta reggelente. Estéit öreg petróleumlámpa világította bé, akár gyermekkorát, és az őszi bogár ciripje altatta el.
Egyetlen házat látogatott csak itten Báth Mihály, az országút mellett álldogáló Lippay portát, öreg ház volt ez nagyon, valaha úgy építették, hogy a
lelkek kinyújtózhassanak benne. Akadt itten helye minden méltó dolognak,
még a hazajáró lelkeknek is. A visszalátogatok így telente körülvették a nagy
cserépkályhát, nyaranta a tornác párkányán sütkéreztek, vagy félrevonultak a
ház bal oldalán megbúvó védett zugba, hogy utódaik sorsát megvitassák.
A házfal és az ódon kőkerítés fedezték ezt a zugot, vén fa borított árnyékot
reája, középen mohos kőasztal körül padok süppedeztek, mintha az öröklét
vett volna itt szállást. Aki ezt a zugot alkotta, bizonyára a házi istenek részére
akart méltó otthont teremteni. Különös áhítat lepte el az embert, ha ide vonult, vagy az elhanyagolt kertben járt, az ilyen szabadon tenyésző öreg kerteket szerette Báth Mihály. Nemesített növények tövénél mezei virágok ingatták
együgyű kis fejüket, vastag kérgű fák szomszédságában ifjú csemeték serdültek, a patinás kőoszlopra vadszőlő kúszott, a vetemények mellett díszbokor
virágzott, a gyep úgy nőtt, amint kedve tartotta. Maga a természet volt ez a
kert, melyet még nem torzított el az ember, hanem hozzá társult a maga
lelkével.
Mindig tárva volt az öreg ház kapuja, akár a régi magyar portáké. Aki
erre járt, bizonnyal betért a Lippay házba, lett légyen írófejedelem, vagy poros
lábú s makulátlanná égett zarándok. Gyakran itt tanyázott Lengyel László,
12

akit Lorenzónak becéztek. Lorenzó szüntelenül embertársai nyakán élősködött,
és rímes formában füllentett, amiért a hasonszőrűek költőnek hirdették. Estére
mindig megtelt a házigazda tágas dolgozószobája, Lippay Dániel egész éjszaka
szorgosan töltögette egy fogyhatatlan zöld kancsóból a bort, s folyt a hitvita,
az ellenfelek egymás képébe ordibáltak, némelyik végső tromfként kukorékolfii
kezdett. A szegény Vizyné, aki még sohasem fordult meg szabadon futkosó
háborodottak között, egyszer — a vitákat hallva — szívrohamot kapott, azt
hitte, hogy most már bizonnyal a tettlegesség következik. Költők szavalták
klapanciáikat, újságírók mesélték a meg nem élt kalandjaikat, egyik-másik
érzékenyebb lélek a sarokba vonulva zokogott. Lengyel László pedig gyilkossági terveit adta elő, melyeket mersz hiányában sohasem hajtott végre. Néha a
látogatók szerencsésen futottak össze, ilyenkor a szimpozion mámora lengte be
a régi házat. A gazda csak mosolygott, töltötte a bort, és keblére ölelt mindenkit. Napközben azután a hátsó ajtón egyre gyakrabban hurcolták ki az eladásra szánt holmit, zongorát, varrógépet, miegymást, hogy ebben a házban
egy árnyalattal se színtelenedjék az élet, és Lippay Dániel maradjon meg a
kisváros gazdájának. Öriási szíve volt ennek a Lippaynak, egyre több embert
fogadott be, és ki nem repedt. Jó barátja, Csengődy főorvos nemegyszer meg
akarta vizsgálni a szívét, de sohasem nyert erre engedélyt. Lippay félt, hátha
a tudós orvos túlzottnak tartja szívének a terhét, és néhány mihaszna embert
kioperál belőle. Lippay még az ádáz Lengyel Lászlóhoz is híven ragaszkodott,
mert úgy vélte, hogy minden élőlény hozzá tartozik a természethez.
Életében egyszer követett el súlyos tévedést a daliás Lippay Dániel. Megszédítette őt a technika szemérmetlen reklámja, és kerékpárt vásárolt. Szerencsétlenségére akkor még nem ismerte Báth Mihályt, aki bizonyára lebeszélte
volna őt erről a ballépésről. Ám nemcsak megvásárolta ezt a sátáni szerszámot,
hanem reá is ült, de tüstént elérte a bűnhődés, mert első útján lezuhant, és
maradandó idegsérülést szenvedett. Bottal kellett ezután járnia, tehát inkább
otthon ült a felesége mellett, unalmában írt, studírozott, és mérgesen házastársi hűséget fogadott, mivel a fürgébben mozgók úgyis megelőzték volna a
szoknyák utáni veszekedett hajszában.
Ám a szent fogadalmak megtartása inkább az angyalokra tartozik, mintsem a parázna húsba ültetett emberiségre. Báth Mihály mindig a szobába
hozta legfrissebb szeretőjének az illatát, Dániel orrcimpái ilyenkor azonnal tágulni kezdtek, majd bajuszát simogatta, és tokáját vakargatta, ami parázna
vágyainak a megkövéredését jelezte. Barátja sejtette, hogy Dániel elhatározó
lépést forral, de bölcsen hagyta, hadd ugorjék ki a nyúl a bokorból. Nem is
sokat késlekedett, mert egy ízben, midőn a felesége kiment a szobából, csak
megszólalt Dániel:
— Vasárnap Marica nénihez megyünk. Meghívott téged, én pedig, mint jó
barátod, elkísérlek.
Marica néni? Még sohasem hallott ilyen nevezetű asszonyságról Báth Mihály, de ráhagyta jó szívvel:
— Elmehetünk.
Este azután a szőlők között találkozott szívbéli komájával, Szűrszabó Jánossal, aki a református egyháznál presbiteri tisztet viselt, és több helyi megtisztelő megbízatás mellett még fiákerrel is rendelkezett, míg nyugalomba nem
ment. Szűrszabót tiszta erkölcsű és feddhetetlen férfiúnak ösmerte mindenki,
éppen ezért kapott méltóságot az egyháznál.
— Nem ösmersz valaminő Marica nénit? — faggatta barátját Báth Mihály.
János bácsi hátrált egy lépést, mintha orvtámadástól tartana, szeméből
bizalmatlanság párázott, s jobb kezének mutatóujjával figyelmeztetőleg intett:
— Csak nem gyanúsítasz te is véle?
— Már miként gyanúsítanálak, hiszen nem is ösmerem a tiszteletre méltó
asszonyságot.
13

— Hát tudod, ez a Marica néni egész télen át másutt dámáskodik, tavas zszal azonban idejön, hogy minket boldogítson. Még egy konflissal fuvaroztam
az időben, mikor tömérdek táskával, kosárral, ládával meg holmival érkezett,
a jó ég tudhatja, mi mindent hozhatott a mi megrontásunkra. Velem vitette
magát, fizetett a csomagjaiért, ám nem volt elegendő aprópénze se néki, se
nékem, hát tíz forinttal adós maradt. Sebaj — vigasztaltam jó szívvel —, majd
megadja holnap, ha találkozunk. Ö azonban billentett a csípőjén, és szemérmet
sértően reám kacsintott:
— Hogy megadjam? Még mit nem! Jöjjön el holnap este hozzám, és majd
megszolgálom.
Így szólt, és a tetejébe még heherészett is kihívóan. Meghallották mindezt
többen is, és azóta gonosz hírek keringenek rólam, mintha azon az átkozott
estén elmentem volna. Holott sosem voltam ott.
— Kedves János, köszönöm szíves felvilágosításod, és aszerint cselekszem
— mondotta Báth Mihály, s a két barát nyugodalmas jó éjszakát kívánván
egymásnak, pihenni tért.
Ezen az éjszakán azonban Báth Mihály nehezen aludt el. Egyre Dániel
fortélyossága forgott a fejében. „Ki hitte volna, ki hitte volna?" — mondogatta magában, de szilárdan elhatározta, hogy vasárnap elkíséri barátját, és
megóvja a reá leselkedő veszedelemtől, bármennyire is maga keresi azt. Féltette a daliás embert, hátha bűnbe esik, és az egek megint megbüntetik, például siketséget bocsátanak reá.
Vasárnap ugyancsak türelmetlenül fészkelődött karosszékében a kövérkés
Dániel, alig várta, hogy belépjen Báth Mihály. Azonnal gépkocsit hozatott, és
a kanapén nyugvó feleségének igaz ügyhöz méltó ékesszólással elmagyarázta,
miszerint adatokat megy gyűjteni a vízi világról szóló munkájához.
— Most következik művemben a nádasokról szóló fejezet, hát odamegyünk
helyszíni élményeket szedegetni. Te csak pihenj, drágám, éretted fáradozom
most is. Ha ez az írásom megjelenik, akkor majd valamivel több kényelmet
teremthetek néked. — Így sorjázta, orcapirulás nélkül.
A derék feleség még hálálkodott is:
— Szegény uram! Még vasárnap is szünet nélkül szorgoskodol.
— Ez a sorsom! — jelentette ki magasztosan és emelt fővel DánieL
Az asszony ezek után bekuporodott a pamlag sarkába, összegömbölyödött,
mint a cica, és elbóbiskolt. Annál fürgébb volt azonban Dániel, úgy lépdelt,
mintha kutya baja se lett volna a lábának.
— A vízparthoz! — vezényelt a gépkocsivezetőnek.
A kocsi egy villa előtt állott meg. Dániel ismét elfeledte a lábfájást, fürgén kiszállott, és vitte Báth Mihályt, mint az igazságra vezérlő kalauz. A villa
mögött kert következett, végig a kerten festett fanyilak mutatták az irányt,
ilyen felírásokkal: Ez az út Marica nénihez v e z e t . . . Marica néni a stégen
fogad . . . Marica néni csak hivatalos ügyekben áll rendelkezésre...
— Milyen hivatala lehet Marica néninek? — tűnődött Báth Mihály, de már
a vízparthoz érkeztek, s a nádasba vezető keskeny fapalló végéhez egy tutajszerű alkotmány csatlakozott, ezen foglalt helyet Marica néni hajófülkére emlékeztető lakosztálya. Asztalka és székek sorakoztak a vízi házikó előtt, s többfelé pallók vezettek a nádas jól rejtő belsejébe. A házikóból illő komolysággal
és hatvan esztendejét meghazudtoló fürgeséggel nyomult ki Marica néni. Frissen festett haja bronzvörös színben égett, túlzsúfolt alakján sötétlila, nehéz
selyempongyola feszült. Hellyel, majd feketekávéval kínálta vendégeit, és kitartóan mustrálta Báth Mihályt.
— Nagyon érdekes ember — állapította meg, hozzá lépett, és a férfi busa
szemöldökét kezdte pödörni.
Báth Mihály most már mindent értett. Amelyik nő a szemöldökét pödörte,
az eddigelé még mindig kerítőnek bizonyult, s a világ azóta sem változott meg.
14

Ám kitartóbb tépelődésre nem jutott ideje, mivel szemet kápráztató felvonulás
következett. Mindenekelőtt megjelent Marica néni jószágkormányzója és főudvarmestere, a Kálmán, javakorbeli és ígéretes küllemmel rendelkező férfiú.
A faluban csupán mihaszna Kálmánnak nevezték, holott eddigi élete során
mindent elkövetett, hogy hasznos társadalmi lénynek bizonyuljon. Vincellérnek
indult, azután a környék valamennyi pályáját megjárta, még krumplicsőszködött is, de csak a vízi birodalomban, Marica néninél ért révbe. Itt tanyázott
éjjel-nappal, felesége pedig azóta nap mind nap végigszipogja az utcát, sűrű
sóhajtozással emlegeti a régi jó időket, midőn Kálmán még az övé volt, testestől-lelkestől. Majd így kesereg:
— Oda az én uram, a gyönyörűséges Kálmánom, megbűvölte az a boszorkány. Jaj, jaj, magányos és hideg özvegyi ágyban forgódom egész éjszaka. Békötötték az én búzás zsákomat, és nem születik több magzatom.
Kálmánunk után a fehér hajú zeneszerző bútt ki Marica néni kislakából,
aki — úgy látszik — a művészeti tanácsadó szerepét töltötte bé mellette. A társaság még össze sem melegedett, midőn ismeretlen szőke hölgy jelent meg a
színen. Tenyérnyi fürdőruhája inkább mutatott, mint takart. Lassú himbálással vonult el a vendégek előtt, majd leült a házikó elé helyezett padra, s láthatólag a szerencséjét várta. Néhány perc múlva egy barna nő jelent meg,
majd egy vörös hajú. Egymás mellett foglaltak helyet, mint a divatcikkek a
kirakatban, és észrevehetőleg várták a vevőt. Báth Mihály elinalt ifjúságára
gondolt, elátkozott házak szalonjaira, azokban történtek ilyen némű felvonulások, midőn az első vendégek megérkeztek.
— Mekkora becsülete van itten ennek a Dánielnek, hogy egész mintagyűjteményt tárnak elé — mormolta Báth Mihály, de csakhamar egy újabb esemény bilincselte le, mert elébük toppant a fekete nő. Lengeteg pongyola fedte
mezítelen testét, ő volt a legigézőbb, mivel társnőinél többet sejtetett. Báth
Mihálynak mindig gyengéje volt a fekete haj, s ezt néhány fűszerezett mondatban tudtára is adta a fehér hajú muzsikusnak, aki lelkes készséggel válaszolt:
— Megkívántad, kérlek? Vágyadat megértem és méltányolom. Parancsolod, kérlek?
A szigorú erkölcsű Báth Mihály éppen meg akarta feddeni a fehér hajút
művészi buzgalmáért, midőn inogni és reszketni kezdett a stég. Báth úgy
vélte, hogy most következik az egek büntetése erre a Sodomára és Gomorára,
tűz- és jégeső helyett egy-kettőre a víz fenekére süllyednek. Szemrehányó tekintetet vetett az ijedten pislogó Dánielre:
— Látod, hová cipeltél? Most mehetünk ezzel a bandával a pokolra, s
mennyi időbe meg verejtékbe kerül majd, míg kimagyarázkodunk a túlvilágon.
A fekete nő azonban megnyugtatta a társaságot:
— Semmi baj, csak Miklósom jön.
Miklósom meg is érkezett, fürdőruhában, olyan volt, mint önmaga karikatúrája. Combja közepéig ereszkedett a hasa, arcára kilókban rakódott a hús.
Ám mentségére szolgált, hogy ez a szétömlő férfi, akit már csak a fekete nőnél rendezett légyottok érdekeltek, olykor öniróniát csiholt elsüllyedt lelkéből:
— Micsoda világ ez, melyben én nagy ember lehettem? — mondogatta
kétségbeesetten.
Báth Mihály megértően bólogatott, és vigasztalta tiszta szívvel:
— Magam is így vélekedem, Miklósom...
Az épületes társalgás közepette lassanként leszállott az este. Eltűnt Kálmánunk, s nyomában a nők. Miklósomat ladikon szállították a gépkocsijához,
mivel nem akarták ismét próbára tenni a deszkapallókat. Marica néni pedig
cinkos kacsintással újabb látványosságra hítta vendégeit:
— Gyerünk! Ez lesz a'java!
Libasorban vonultunk a stégen az országút felé, melyen egymás után
suhantak a gépkocsik, honiak és külföldiek. Kálmán az országút mentén derék
15

tüzet rakott, mely lángolt szilajon. Nemsokára tenyérnyi táncnadrágban megjelentek a nők, és vad iramban szökdöstek keresztül a tűzön, miközben egyre
kiáltozták:
— Égetjük a prémünket!
Marica néni tapsolt, Kálmán rikoltozott, a nők visongtak. A megálló gépkocsikból idegenek szálltak ki, és a tűz köré csoportosultak tátott szájjal, a
fehér hajú művész pedig a világ minden nyelvén magyarázta:
— Eredeti magyar népszokás.
Ezután a még közelebb merészkedő férfiak fülébe súgdosott egyet-mást, és
a nádas felé intett, ahol Marica néni házikójának homlokán már égett a neonfény, hogy hírt adjon az élet még mindig meglelhető örömeiről. Ezt a jeladást
pedig minden lelkes és jóvérű ember megérti, s a nők a felajzott idegenek
vállára borulva lassanként eltünedeztek a nádas útjain, hogy őket népszokásainkba folytatólagosan és kiadósan beavassák. Csak a szőke ugrált még a kihunyó tűz fölött veszekedetten.
— A szőke, a szőke! Szőke csoda! — mormolta Dániel, és aprókat nyelt
közben.
— Óvakodjunk a szőke nőktől! — intette Báth Mihály, de eredménytelenül, mert Dániel lelkesültsége percről percre nőtt, már lábával dobbantott a
földön, miként a türelmetlen csődör.
Báth Mihálynak elő kellett rukkolnia a kötelező, korszellemhez illő realizmussal :
— Mennyi pénzed vagyon? — kérdezte.
— Nem sok — vallotta be elszontyolodva társa.
— Ügy tudom, kettőszáz a taksa — világosította fel Báth Mihály.
— Akkor gyerünk! — sóhajtott Dániel.
A két barát elindult a kora őszi éjszakában. Hűvös szél támadt, a víz
fölött aranyhidat épített a hold, az égen sokasodni kezdtek a csillagok. A hegyek és víz lélegzete találkozott, és körülölelte őket. Ám Dániel mégis egyre
szomorúbb lett, majd megállott a kígyózó országút szélén, és széttárta a karját:
— Mégiscsak legszebb a házastársi hűség!
Így mondotta, s arca olyan volt, mint a mártíroké. Aztán megindultak az
otthon, a terebélyes fák közt meghúzódó, melegen világító ablakaival hívogató
Lippay porta felé.

16

MARSALL LÁSZLÓ

Szökevénynek és rosszféléknek
Ki külországba kotródik, teret
mivel nem lel e
megfogyatkozott,
vastag őshadak kóborlotta
végen,
s magának elég jószágot — mehet,
ha véli: itt vén
tenyésztúzokok,
elülepedvén nagy rezervált
székben
reáhörrennek, hahogy oly magot
vetni merész, mi megfogan, s ha zsendül,
nem őslényt emtet, de ország s világot;
s véli sisegik: „tépjük
gyökerestül";
s hogy lön perszona
nemkívánatos;
vagy parolázgat véle szutyok banda:
„öcsi, magocskád netán
megfoganna,
termése legyen csak Én-Te-Ő jussa,
a törvény szita, akad ablakocska,
hogy kibújjunk, és te lészesz a hulla;
revizor? Nulla. Judicium? Nulla."
Hát kotródj, igen, s ahány szutyok banda
— mindig haráccsal cipekedő hangya —;
nagyreményből
s jószágból aki
kifogyott,
én fontoljam, netán eltűnnöm innen?
Magyarországtól kérek
menedékjogot.
S nem szégyellned: félútról
visszanéznem
— elvámolni valóm az életem —;
s hogy ellenetekre ezt is kibírjuk
nehányka
négyzetkilométeren?
Magadat szégyelld vélned: „mit hülyül?!
koponyájában süsük süllye ül,
csak szavak égő szalmáján hevül."
Tudd: nincs számomra hely már e kívül.

2 Tiszatáj

Bálint úr, ha ánglius színfalak mögül kiles
Színfalak
döntője
el s túllöködője
föstött ház mögött ha búj
maskaráknak őre
asszony kerítője
valamíg függöny lehull

mivel
heverője
gyapján bírlalt nője
disznóhólyagba
tutul
véle kötődője
a helyt
megkötője
nyikkan úgyszintén
kimúl

cinkarddal
körözve
hátulról
betörve
deszkára hol holt kinyúl
nézőknek
előtte
ha vált kesergőre
hadonász és könnye hull

jönne csak élőmbe
tapsért nagy
örömben
s pendülne érette húr
legyen
fölöltője
rossz
elöltöltője
távozzék s tudja ki úr

Zsoltár
Gyönyörűm, mint szántani
palatáblácskát
Űr tüzes
vesszejével
tavaszkor ki megindul
kisiskolások
setesuta
kezében,
járván
anyanyelvemet
magamban s benned,
elmondandót
formázni,
úgy kell
megkövesselek,
mivel ellened,
vélem, igenis vétek,
veszendő
idiómát
fölragyogtatván,
valamint a régiek,
Gyönyörűm,

18

éretted

is.

KISS

ANNA

A kaszás
(Rongybábuhalmok, kasza mered fölébük. A halálnak kimázolt színész kalapban, nagy cserépfazékkal be a színre.)
„Fehér

liliom

tört levét tegyél rá!"
(Kottázza így-úgy.)
„Fehér liliom
tört levét tegyél
„Fehér liliom
tört
levét..."
„...

rá!"

levét..."

És a köszvényem
álnoksága még az
éhem is felzavarta.
(Jobbra, a kulisszák mögé.)
Hé!
Az iménti
fiskális
dumával
meg se próbálkozz,
ez ugyebár tyúktoll (!),
és a tyúktoll
nem pottyanik az égből!
(Leül a fazékkal.)
Egy szuszra ennyi
egy vén fúftatöból
ritkán szalad ki,
a szegvári pékné
három taktussal
megint
lemaradt,
márpedig az
kemencényi
fehérnép,
a küszöbön strázsáló
négy papucsból
úgy
megcsudáltam,
a nagyobbik párat,
hogy a világ is
megszűnt
körülöttem,
2»

utálok is
minden réz vekkerórát,
mi ott lapít
a hálószoba mélyén,
hogy egy óvatlan
pillanatban orvul
beindítson
valami katasztrófát...
!
Előszabadult
az asszonyi düh,
egyetlen szuszra
ott a pekerájban
széjjelfújta
a lisztet,
pedig én csak
kúrálódni akartam!
Pekeráj melegétől
reméltem, hogy a
köszvényem
odébbáll!
Sértésekre
nem is válaszolok.
Ülök itt a
Dicsőség Mezején,
és e tyúktoll
tényéhez
visszatérve
megismétlem:
hogy ez ugyebár
tyúktoll,
és a tyúktoll
nem pottyanik az égből!
Határtalan
az önbizalmad

ám!

Egész tyúkólat
rejtegetsz
a rongy közt,
arra vársz, hogy
odébbálljak,
szipirtyó,
de itt vagyok,
és belátok a szádba,
hét teknő lisztet
fújjon rám a pékné

Szegváron, hogyha
ki nem éheztetlek!

szentséges
tört leve...

Hess, a fazékról
ne is álmodozzál,
hogyisne, hogy a
p orcsinfűleveskét
használd fel ellenem,
a taktikában kissé
régebben gyakorlom
magam,
volt, ahogy volt
a szegvári kaland,
féleszű lennék,
hogyha a tanulság
nem térítne
magamhoz,
mutatja itt
az elkobzott
fazék,
pakold elő
a tyúkólat, s felőlem
száz évig is
lapulhatsz ott a
rongy közt,
ne mondd, hogy nem
gáláns halál akadt rád
e hajnalon,
mikor még az se biztos,
hogy felkél-e
a
nap...!

Hogy elővett
a köszvény!

Megáll az ész.
Ékesszólásom ellen
berzenkedel,
s a galantériámat
mered túlságosnak
nevezni,
pispekecskék,
tábornokok
„forgatják"
így a
szót...?!
Bánom is én,
beszédüknél a gyertyát
nem tartom, és
ezután sem fogom
(a bábuhalmokra)
ezt meg hiába
varrnád a nyakamba,
semmit nem láttál
hogyha így beszélsz,
még egy ilyen
gyanúsítgatás és
repül a fazék!!!
(Felakad a szeme.)
Ó, magasságos
fehérliliom,
20

!

(Ripacskodik.)
Ifjúságom sok
hebehurgyasága
de messze vagy,
hess vissza az időbe
köszvény, te is(!),
még tán a bujakór is
(keresztet vet)
kíméletesebb nálad ... !
Hú, de rossz.
(Lekottázza máshogy.)
Ifjúságom sok
hebehurgyasága...
Ki sejtené,
hogy egy valódi
köszvény
rosszabb színészt
csinál egyszer
belőlem,
mint aminek még
híre-hamva sincs.
Persze
a ponyvás
szekér,
és a mód,
ahogy a csepűrágók
legnagyobbja
magához int, s azt mondja:
elmegyek
fickó véled,
de itt légy a porondon,
taníts elébb,
én meghalok
naponta!
Ez már igen,
ez már tetszik!
Színészünk
magához int,
mindent egy lapra tesz,
és „kijátssza
az egeret a lyukból" (!),
ahogy a jó direktor
mondaná.
És a ponyvás
zötykölődve,
ruháskasok

szekéren

szentséges tornyai,
szalonna és a
sárgadinnye közt
— a színlapok szerinti
rend betartva:
segédszínészek
hátra,
és a bakra
„rendezte, írta, és színpadra
vagyishogy
a direktor-,
egyszóval a
ponyvás szekéren ülve
összepróbál
a díszes társaság
(a bábuhalmokra)
egy majd efféle
drámát,
végül bicskára tűzi,
ami ehető... !
Elfajult már
a színészet,
ha ennyi
(a bábuhalmokra)
statiszta kell,
siralmassá fajult.
(Jobbra, a kulisszák mögé.)
Nagy ott a csend!
Csak nem
magadba?

szálltál

(Ripacskodik.)
Ahh,
mely ripacs
valék!
Mert úgy van ám,
senki nem
nyűheti a deszkát
az alja nép
tetszése ellenére,
csattanjon ám
a durva éle,
s a párna
seggén pufogjon,
régi jó szabály;
hattyúdalnál is
jobb a marhavér!
De a tehetség
ennek ellenére

tette",

akar megélni,
puszta önmagából!
Ahogy Pepike
kóvályog a színen,
foga közt kék virág,
s a szájakat
lehervasztja ilyenre ... !
(keserűre)
Cicéró Tuskót
szorongatja fenn
végtelenné
rögtönzött
szövegével,
rángatja Tuskót
újabb
helyzetekbe,
„fingatja"
úgymond,
nem adja a
végszót...!
— A direktort
hetedszer is
felmossák. —
Elbolondul a játék,
mert a karzat
— ott potyázik
a szemfüles deáknép —
bekapcsolódik
verselő beszéddel,
Cicérót támogatja!
Tuskó feladja,
kéreti a színre
a nagy közös iszákot,
megtekinti, milyen ma
a bevétel,
úgy véli,
szűkmarkú a publikum,
kinyilvánítja,
s szalonnázni kezd,
de ő nem olyan
„hitvány",
mint Cicéró,
bicskahegyen tolja elé
az
„étket"...!
— Direktorunk
a függönytoló vassal
előront, s egyedül
viszi el a botrányt. —
Soha ne féltsd te
az efféle népet,
másnap
verekszenek
egy jobb helyért!
Nem

„ágálok"!

Em-lé-ke-zem.
Világos?
Elvégre a köszvényem
épp elég ok
azon tűnődnöm,
ponyvásszekér
volt-e
nagyobbik ok,
hogy társaságát nékem
viselni kell,
vagy a setét batárok,
miknek
hátulján
kapaszkodva
később
tábornokok,
és szívorcájú
hölgyek,
pispekecskék,
veszett fiskálisok
sorsába
keveredtem?
Ó, nagy ész!
Fehér liliom
tört levével inkább
kenegetném
villámló
csontjaim...?!
De ha a procedúra
eredménytelen,
éhem pedig,
és legkivált e tyúktollf!)
ideszögez
átkozott
fazekadhoz!

zengzetes nevű szer
alighanem
megváltott a bajomtól.
Elő a tyúkot,
megfiatalodtam,
hej, réjja,
réjja...!
(Abbahagyja a rókatáncot, balra a kulisszák mögé.)
Te vagy az ott,
Kópic...?
Lophatnál már egy
új dudát, a képem
leég. miattad,
foltozott dudával
jársz a nyomomban,
szégyen rám, terád,
és a kutyákra,
akikből efféle
instrumentumot
fabrikál a sorsuk!
(a bábuhalmokra)
Ez itt, fiam
pont az,
aminek látszik.
Így néz ki a
Dicsőség.

Ráfogva minden
a hadakra!

Hej, réjja,
réjja...
réjja, réjja ... !

Ám ha
puha-tolóznék
egy kicsit
a rongy közt,
találnék én ott
mindent,
ne rikoltozz,
nem az „etyepetyére"
célozok,
talán a bájaidról
akartam eddig is
leltárt csinálni?!
Pfü!

Kó-pic!U
Szerintem ez a
féleszű gyerek
eltanulta
a szentek
tudományát,
tökélyig ment
a
kámforrálevésben,
mert amióta
a szegvári pékné
dühét
megtapasztaltuk,
ezt miveli!

(Repülne a fazék, de észbekap, csontjait
kezdi vallatóba venni.)

Hogyisne!

No, lám,
hisz ez a

Semmi okom, hogy
én is igy tegyek,

22

(Jobbra, a kulisszák mögé.)

Kópic el van
magában,
gyámkodásom
neveltetését célozza,
s ezúttal
is megtettem,
mi tőlem telhető,
de te csak nem
reménykedésbe
estél,
hogy a fenével akarsz
elvitetni?
(Szívdobogást dobol ki a fazék fenekén.)
A fene nem vállal
mostan fuvart,
eddig van
rendeléssel!
Ha csak annak a
szívorcájú
hölgynek
eleget tesz,
akinek a batárján
függve-lógva
annó sokat utaztam,
nem is fog (!)
egyhamar.
Egyébiránt
a szívorcájú hölgyek
gyakorlott
vésztők,
mert nem ismerik
a szót, hogy:
mindenáron.
Ezért aztán,
később (!),
a páros ágyak
dunnái közt
elég okot lelünk
visszagondolni
rájuk.
„Leszaladok
egy pakli
jó dohányért",
leheljük vissza
a hitvesi csókot,
s keréknyomok
után
vetjük
magunkat.
ők tehetnek
csakis ők,
a szívorcájú

engemet nem tekerhet
valaki csak úgy
o szíve köré!
Inkább
mélázz!

magadról

Ügy ne járj,
mint a
szentéletű pispek,
aki addig jutott
a böjtölésben,
hogy a végén
' ekkorka lett, ni
(mint a fazék)!
Hhhe.
Azt érte el véle,
hogy búcsúkor
üveg közt mutogatják.
(Jobbra, a kulisszákhoz a fazékkal.)
Ne akarjad már
elhitetni vélem,
hogy én hiába
nyüvöm itt a számat!
Mind a ketten
nyársra húzunk
egy tyúkot,
a többit meg
lábánál összekötve
átalvetem a vállamon,
s agyő!

mindenről,

Jár az eszed,
nagyon jár ott a
rongy közt,
csikorognak a
fogaskerekek, mi?!
Hagyok egy kis
időt, de lássam is
mire jutottál,
buta némberekre
nem szívesen
vesztegetem a szót.

hölgyek!

(Visszaül a fazékkal.)

(Lassul, akadozik a dobolás.)
Dehogy vagyok
szerencsétlen
flótás,

én

Mert ugyebár
a szívorcájú hölgyek
batárján
függve-lógva
úgy találtam,
ezerszer inkább
23

a nyakamba csurgó
esőlé, mint a
kockás
mamuszokban
történő
veszteglések,
mert volt az is,
mikor a rációval
haragba lettem,
és a kék harisnyát
látni se bírtam (!),
úgy gondoltam én
(fejét ütögeti),
hogy azon sose
szalad le a szem... \

„Fehér liliom
tört levét tegyél rá!"
„Fehér liliom
tört levét... !"
„... levét...

!"

(Körbemutat.)
S micsoda
díszletek közt...

!

(öleli a fazekat, ringatózik.)
(Szívdobogást dobol ki.)
Csak ne vihogj.
Mert
fuszekli-ügyekben
eligazodtam végül is,
mi több,
vígan csurog
nyakamba az esőlé.
Nagy francok ám
a szívorcájú
hölgyek,
gyakorlott
vésztők,
és a nagy hazárdok,
akiknek
kizuhantunk
a szívéből.
Kik a halállal
játszanak
ezentúl,
terítik a
marokkó-pálcikákat
bőröndjeik hátára,
intenek:
elmegyek
fickó véled,
tiszta játszma,
magam vagyok
a tét!
(Szívdobogást dobol ki.)
Ez grandiőz.
Ez már
tetszik
nekünk.
Hát ezt te
meg nem érted
ott a rongy közt,
nem a „fehér liliom
tört leve".
(Ripacskodik.)
24

Erre-arra
ringatnak a batárok,
pispekecskék
meg szívorcájú
hölgyek,
akik mindig
magukkal
háborúznak,
piroságyak meg
pakli jó dohányok,
esőlé, hólé,
mind
üvegszívekkel
való együgyű játék,
Kópic is,
akit tényleg
káposzta alatt leltek,
káposztalepke
lehetett az anyja,
így az okfejtés ... !
Mármint Kópicé.
Ujja bögyén
fehér
lepkeanyácskát
Hllegtet,
uramisten...
(Felugrik.)
Te csak vigyázz!
Ennyit ér
az élet!!!
(Eljátssza a bábuk lelövetését,
mint a lassított felvétel.)
(Felül, kalapját a szívére nyomja.)
Kérem az urakat,
és megkérem a
hölgyeket is szépen,
ne tessenek
nevetni,
mert hát mi lett

a ponyvás
szekerekből,
ahol a színlapok
szerinti rendben... ?
Megállapodtak
lám,
a pispekecskék,
buzgó, hétlelkű
fiskális urak,
szétdőltek a
marokkó-pálcikák,
és
káposztalepkék
szállnak ki az ajtók
csillagosra zúzódott
üvegén
!
De gurulnak
a tábornoki hintók,
azoknak ám
gurulni kell,
hová is(?),
ja, igen, hát a
Végső Győzelemre.
(Jobbra, a kulisszák mögé.)
Aztán ha
megszurkálták
vőn
a rongyot,
mi lenne, he?!
Száz évig is
elüldögélhetsz
még ott,
majd ifiúkorodból
babarózsák
tülekednek
elő,
babrálhatsz rajtuk,
p orcsinfűleveskéd
kitart, amíg
egyességünk
kitart,
mit óckodol,
pislogsz rám
vén szemeddel,
dűlőre kéne vinni már
a dolgunk,
tessék, a köszvényem is
hogy kiújult,
villámok
sisteregnek
csontjaimban,
nem ülök itt sokáig,
annyi biztos!
Szegváron már a
kenyér jó szagában
pörögnek az
ecetfalevelecskék,
áttetsző sárga

szőnyeget az útra
terítnek az ecetfák,
veres kandúrok
kurkásznak
levél közt
lapuló egerek után,
áldja isten,
segítse a
kandúrok jó szokását!
Ólálkodik
bennem is a kísértés,
hogy meglegyen,
minek meglenni kell,
elcsábítom a péknét
papucsostul.
Olyan esik meg véle,
a keservit,
amitől visszaszívja
mind a lisztet,
leszek én az
élet királya, hé,
de nagyra vagy
a tetves
tyúkjaiddal!
Ez az út innen
épp Szegvárra visz.
Kópíc ott ül
a kőszentnél, csudálja
bárgyú Szent
Demeterkét,
dudaszóval
vonulunk,
mert az élet
szép, ha rohadt is,
a szegvári pékné
se leljen bennünk
kivetnivalót,
bevonulunk
bizony
a pekerájba,
én a vállamon
átvetett
tyúkokkal,
Kópic mögöttem,
mesztélláb,
dudástul,
kiugratjuk az ablakon
a péket,
volt már eleget
Szegváron, a dunyhát
megfordítjuk,
s a közepébe
vágunk...!
Fenébe!
Pont az ecetfalevélről
jut ez nékem
eszembe...?
Hm.
25

Ecet.
Belátom,
rámragadt a
Pepike
nyavalyája,
én is, ha ennyi
(ujjbegynyi)
közönséget érzek,
már kibújik
belőlem a ripacs,
és elkezdem

szeretni (!) a világot!
öreg hibal
(Kegyetlenül „odateszi" a fazekat, jobbra
be a kulisszák mögé, kisbőrönddel keveredik elő, marokkó-pálcikák, szalaggal összekötött levelek zuhannak ki belőle, áll fölöttük, fehér pamutparókát
rámol ki a zsebéből, fejébe húzza.)
Vége.

MEDGYESSY FERENC: PIHENŐ LANY

26

Irodalomtudósaink fóruma
KISS F E R E N C C E L G Ö R Ö M B E I A N D R Á S

BESZÉLGET

— Kiss Ferenc esztétikai gondolkodása szerint a nagy műalkotásban
mindig
jelentős emberi ügy, tét intéződik el. Fő törekvése ügy és esztétikum
találkozásának
feltárása. Az ügy a legfontosabb emberi jelenségek sűrítő prizmája, lényegi összegzése, nem pedig valamiféle szűkre szabott politikai vagy társadalmi cél. Az esztétikum pedig eme bonyolult, összetett, de Kiss Ferenc érzékletes és árnyalt érvelése
révén bemutatott ügyvivő személyiség létezésének művészi terepe,
megvalósulása.
Ügy vélem, ez a létérdekű irodalomszemlélet
nem engedi őt a szakma lármás, a
személyiséget háttérbe szorító újításai után futni. Szemléletét a különféle
irodalomtudományi módszerek eredményeinek szuverén társítása, egymást kiegészítő, egymást
segítő összegzése jellemzi. Kategóriái látszólag a hagyományos esztétika
finomításai
csupán, pedig komolyan számol a modern irányzatok eredményeivel
is, csak éppen
a tudálékos apparátusokat kerüli el. Munkásságában szinte példás egyensúlyban van
az irodalomtörténet
és a jelenkori irodalom kutatása. Irodalomtörténeti
munkáiban
a Nyugat első nemzedékének
nagy alakjai foglalkoztatják
elsősorban. Ennek az
érdeklődésnek legismertebb dokumentumai A beérkezés küszöbén című korai könyve,
mely Juhász Gyula, Babits Mihály és Kosztolányi Dezső ifjúkori barátságát, pályakezdését mutatja be, aztán az Irodalomtörténeti kézikönyv ötödik kötetének
néhány
fejezete, és végül a nemrég megjelent terjedelmes munka, Az érett Kosztolányi című
könyve. Ezek mellett alapvető fontosságú tanulmányai foglalkoznak József
Attilával,
Radnótival és másokkal. A jelenkori irodalomnak is sokoldalú művelője. Művek közelről című könyvének tanulmányai csak ízelítőt adtak abból a mennyiségben
és
műfaji színességben egyaránt jelentős munkából, amit ezen a területen végzett. Irodalomszemlélete műközpontú, verselemzések, egy-egy problémakör mély átvilágítása,
pályakép, verstani tanulmányok,
kritikatörténet,
műfajtörténet,
kritika és vitairat;
és még mindig csak a legfőbb változatokat említettem. Most itt, az Irodalomtudósaink fóruma című műsorban beszélgetünk, beszélgetek vele, és éppen ezért először azt
szeretném megkérdezni — mivel ez a műsor egy-egy irodalomtudós műhelyét, gondolkodását hivatott bemutatni —: milyennek ismered saját műhelyed, hogyan tudnád jellemezni?
— Előbbi szavaid alapján azt hihetné az olvasó, hogy én egy nagyon tágas műhely gazdája vagyok. Ezzel szemben az az igazság, hogy sajnos, ez a műhely elég
szűk. Szűk abban az értelemben, hogy újabb könyveim már a lépcsőházba szorulnak, tehát alig férünk, de tágabb értelemben is szűk. Nem vagyok képes például
arra, hogy két-három irodalom rokonjelenségeire kitekintsek, merész analógiákkal
próbáljam megvilágítani az általam vizsgált jelenséget. Tettem én erre kísérletet,
említetted első füzetemet, A beérkezés küszöbént, ahol Kosztolányi, Babits, Juhász
Gyula ifjúkori barátságán túl a művelődési, irodalmi tájékozódásukat is megpróbáltam felderíteni aszerint, hogy milyen belső rokonság létezhetett olvasmányaik és
közöttük. Nagy tévedéseken nemigen értek tetten. De most, utólag mégis borzongással olvasom vagy nézem azt a vakmerőséget, ahogy akkor én tájékozódtam, és
talán ez az ijedelem is részes abban, hogy az utóbbi időkben kisebb parcellákon,
pontosabban szólva — hiszen a Kosztolányi-életmű elég nagy birtok — körülhatárolhatóbb területeken próbáltam valami intenzív művelést megvalósítani.
Talán öröklött hajlamok is erre intenek. Szegény apám igen lenézte azokat,
akik sok földet műveltek és rosszul, akik gebévé hajtották a lovukat. Takaros munkát követelt tőlünk. Igen rossznéven vette például, ha a szekeret szalmával vagy
szénával úgy raktuk meg, hogy hullott. El kell mondanom, mert hozzátartozik a
gondolathoz, hogy egyszer aztán egy barátommal elhatároztuk, úgy rakjuk meg a
27

szekeret lóherével, hogy takaros legyen, mint egy komédiás kocsi. Ilyenre is sikerült, volt rá egy fél nap, mert addig legelt a marha, de sokat gereblyéltük, ütögettük villával az oldalát, és ezalatt, ami jó volt benne, hát kipergeti. Apám ezt a félhomályban is észrevette, és még kegyetlenebbül legorombított. Egyszóval ebben az
intenzív meg takaros művelésben is az a nehéz, hogy a mesterkedésben elpereghet
a szem. Az a jó munka, még a mi szakmánkban is, amely valamiképpen az élet
benyomását kelti. Nemcsak apámtól, az irodalomtól is ezt tanultam: a műnek fő
kritériuma, hogy életszerű legyen.
Tehát a magam műhelyét szűkösnek érzem, de nem panaszként mondom ezt.
A Rózsadomb déli oldalán van ez a műhely, besüt hozzám a reggeli nap, a délelőtti,
a déli, és a munka is csak akkor megy jól, ha nappali világításban láthatom a jelenséget. Ilyenkor lehet termékenyen szemlélődni. Kosztolányival való foglalatoskodásomnak egyik nagy nyeresége, hogy megtanultam, miképpen lehet ámulni a dolgokon, önmagukért, azért a titokért, a rejtelemért, a csodáért, ami bennük van,
hogyan lehet fölöttük tűnődni. Az értékelés, az eszmei elrendezés aktusa ezután
jöhet. Ha ennek a kettőnek az egyensúlya megbomlik, az ember lehet megszállott
híve valamilyen eszmének, lehet egy koncepció robusztus vagy voluntarista keresztülvivője, de a meggyőző erő az anyaggal való kapcsolaton alapul. Ezért van szükségem a nappali világításra. Enélkül dolgozni sem tudok. Ez azt is jelenti, hogy ha
túlságosan indulatos vagyok, vagy túlságosan lelkesült, „ihletett", ahogy a költőkről
szokás mondani, akkor inkább csak jegyzek, és megvárom azt az időt, amikor a
munka nem egy eltökélt szándék erőszakosságával, hanem a titok felé haladás izgalmával bonyolódhat.
— Mégsem olyan szűkös ez a műhely, hiszen téged általában mindenki a József
Attila, Illyés, Németh László, Nagy László nevével jelezhető bartóki modell
következetes képviselőjének
ismer. Nos, ebben a modellben az ügynek,
magatartásnak
nagyon fontos a szerepe, előbb mégis a rácsodálkozás értelme mellett érveltél. Munkásságodban a Kosztolányi-könyv
bizonyos egyensúlyt is teremtett: mintha a bartóki
modellt s a homo aesteticust egyformán tudnád becsülni. Mit köszönhet a bartóki
modell iránti vonzalomnak a Kosztolányi-könyv,
és a bartóki modell
képviselőiről
szóló tanulmányaidba
belejátszott-e Kosztolányi közelségének
élménye?
— Kérlek szépen, tényleg azt hiszem, hogy kölcsönös a viszony. A Kosztolányimű szelleme, azt hiszem, segít azoknak a költőknek a tanulmányozásában is, akik
másfajta költészetet művelnek. Például Nagy László műveinek az elemzésében is.
Sokat töprengtem az elmúlt időkben azon, hogy a profetikus, a váteszi költészet
rossz sajtója közepett miért nem mernek Nagy Lászlóról olyan gunyoros, devalváló
véleményeket közzétenni, mint a vele rokon fiatalokról, akik még védtelenek? De
jóhiszemű vagyok, és azt hiszem, nemcsak azért kíméletesek Nagy Lászlóval szemben, mert őt egy nagy mű védi, s talán azért kíméletlenek a fiatalokkal szemben,
mert az ő verseikben az akarat pőrébben, szikárabban ölt formát. Hogy Nagy
László nem szikár, ez nemcsak azt jelenti, hogy valamivel színesebb vagy gazdagabb,
hanem azt is — és ezt is Kosztolányi műhelyében tanultam meg észrevenni —, hogy
hihetetlenül gazdag a Nagy László-vers tárgyi, anyagi rétege, amelyet az ihlet átszervezett a maga intenciói, a maga szándékai szerint.
Legutóbb például a Menyegzőről kellett írnom egy elemzést, és ha Kosztolányival nem élek együtt éveken át, akkor nem vettem volna észre — azt tán igen, hogy
a Menyegző is szerepvers, de hogy a költemény természete is csak e felismerés felől
közelíthető meg, aligha. Nem akarom most itt elmondani, hogy mit nyertem ezen,
csak jelezhetem, hogy a vers egész struktúrája, közlésmódja, az a világ, amely itt az
események őrült körforgása ellenére is hihetetlen bőséggel föltárul, a tengernek
fordított ifjú pár optikája révén válik meggyőzővé és olyanná, amilyen. Azt lehetne
hinni, hogy vérbe borult szemű sámáni vagy váteszi harag h a j t j a a verset, úgy árad
benne az indulat, s furcsa módon mégis csupa látványosság, szenzációs képek sora
tárul elénk, s ezek révén a képzeletnek folyton ú j ablakokat nyit. Ahogy például a
kezeket megidézi, aztán a fejeket, ahány fej, szinte annyi emberi portré, a lezüllés28

nek annyi képlete. De ugyanígy a lábbeliket idéző képtömb. Mindez hihetetlenül
érzékeny megfigyelésen, az empíria roppant gazdagságán alapul. Tehát azt mondanám, hogy Nagy László az intelligencia, a szűzi érzékelés és a látás hihetetlen élességének köszönheti, hogy a hatalmas pátoszt, ami a versen végighullámzik, sehol
sem érezzük pusztán retorikusnak, szikárnak vagy terhesnek, nem érezzük „dagályosnak". Azok sem, akik a „fülledt váteszkedés"-re oly igen érzékenyek, ö k is
érzik, hogy ebben a pátoszban jelen van valamiképpen a csoda is. Azt tenném még
ehhez, hogy a szerepjelleg, a szerep funkciója nélkül az öntanúsítás fennkölt szavain: „mi vagyunk a tűz, mi vagyunk a vér, a tej meg a méz, / kozmikus küldetés
ősatyák kőtáblái ellen", tehát amikor magukról szavalnak ezek a fiatalok, ha nem
őket hallanók, könnyen megütközhetnénk. De abban a helyzetben, a Menyegző drámai helyzetében, amikor arccal a tengernek fordítva állnak, noha „értük" zajlik a
buli, és szinte a testüket éri, biológiailag érzik a menyegző fajtalan örvénylését,
tehát ebben a kritikus léthelyzetben az áldozatoknak a rítusból kihallatszó
kiáltása
az, amit magukról mondanak. Ezért nem érezzük dagályosnak, de annak érezhetnénk, ha a költő „direktben" mondaná magáról: én pedig ez vagyok, ez és ez.
A Versben bujdosó is ezért beszél egy haramia szerepében, mert így tud hitelesen
beszélni önmaga igazi képességeiről, értékeiről, egyszersmind arról is, hogy ez az
érték milyen közegbe, milyen helyzetbe került. Tehát így, a szerep révén kifejeződhet a személyes mondandó, a lírai hős máshonnan is ismert sok értéke, tulajdonsága, és kifejeződhet az a viszony is, az a léthelyzet, amelybe került. Ha Kosztolányival nem foglalkozom annyit, nevezetesen A szegény kisgyermek panaszaival, vagy
az Esti-novellákkal, akkor az ilyen megoldások iránti fogékonyságom talán tompább
volna. Nem érzem tehát a két költő közelében töltött időt egymás hasznát lerontónak, ellenkezőleg.
— Ez a teljességre irányuló fogékonyság segített vajon abban, hogy egészen
másképpen értelmezed Kosztolányi Nero-regényét, mint elődeid? Tudomásom
szerint
ugyanis előtted jobbára Szabó Dezsőről szóló kulcsregényként
értelmezték. A te
könyved lényegesen módosít ezen az elképzelésen.
— Amit az imént a világérzékelés gazdagságáról, pontosságáról, élességéről, az
ámulni tudás fontosságáról, a tűnődéshez szükséges lelki pozícióról mondtam, az létfeltétele annak, hogy a műben valamiképpen a maga teljes világképével vegyen
részt az alkotó. Ez nem azt jelenti, hogy a világkép teljes tárgyi gazdagságával, ezt
talán magyaráznom sem kell, hanem hogy valamiképpen jelen lehessen benne a
teljes világ. Természetesen én a Néróban is erre figyeltem, a Kosztolányi-világ
összefogására tett kísérletet gyanítottam benne, s ezt igyekeztem feltárni a jellemek
rendszerében, egymáshoz való viszonyukban, a cselekmény menetében. Rá is kényszerültem erre, mert ha nem ismertem volna a poétikai alapigazságot, hogy minden
jelentős mű a teljes világkép metaforája, az irodalomtörténet felől is rá kellett
volna jönnöm, hiszen tudod, milyen megrázkódtatáson ment át Kosztolányi a Nerot
megelőző időben. Biztosra vettem tehát, látni lehetett, érzékelni a regény minden
során, hogy nagy számvetés szándéka működik benne. Ezért éreztem szűkítőnek azt
a verziót, amely Szabó Dezső-karikatúrának magyarázta, hogy benne voltaképpen
csak a politikussá züllött dilettánst ábrázolja Kosztolányi. A kritikának olyan nagy
kedve telt ebben, hogy közben elfelejtette, amit máskor nem szokott elfelejteni. Például a Timár Virgil fiáról vagy Kaffka Margit Állomások című regényéről szólva a
kulcsjelleget minden kritikus, aki ad magára, inkább korlátozó tényezőként fogja
fel. Furcsa módon ez az érzékenység a Nero értelmezésében kihunyt. Természetes,
hogy nem engedhettem át magam ennek a hagyománynak, és így történt az, amire
utalsz, hogy Kosztolányi egész világszemléletének a regénybeli elrendeződéseként
interpretálhattam. Azonkívül a dekadencia sok megjelenési formáját érhettem benne
tetten, és az ábrázolás részleteiben szintén sok olyan összetevőt, amelyek nem lokalizálhatók egy Szabó Dezső-paródiára.
— A Kosztolányi-életmű
körül heves nézeteltérések,
viták voltak és vannak
most is. Az Édes Annát például mondták csődnek, mondták jóvátételnek is minde29

nért, amit Kosztolányi hibázott. De a hírhedett homo aesteticust is
sokféleképpen
értelmezték. Te ebben a kérdésben a genezist is feltáró értelmezés révén
számomra
meggyőző és határozott eredményre jutottál. Fontosnak vélem például, hogy a homo
politicus lehetetlenné válásával is motiválod a homo aesteticus végletessé
formálódását, szinte deformálódását. Ezt a végletességet a bartóki modellhez való viszonya
felől is bírálod. Ügy látom, ezen a ponton, az első kritikák tanúsága szerint, máris
félreértéssel kell szembenézned. Mi ennek az oka?
— Az okot nem tudhatom, de abban bizonyos vagyok, hogy aki a könyv egészét
figyelmesen olvassa, annak eszébe sem jut, hogy a bartóki modellt kérem számon
Kosztolányin, hiszen a Kosztolányi-iskola egyik legnagyobb tanulsága számomra
éppen az volt, hogy a mű, mint az ember — ismered a Halotti beszéd gyönyörű
sorait: „Ilyen az ember. Egyedüli példány.", és: „Szegény a forgandó, tündér szerencse, / hogy e csodát újólag megteremtse" — hát minden életmű, sőt minden
egyes műalkotás ilyen egyedüli példány, és a becsvágyam, az ambícióm mindig az
volt, hogy ehhez a sajátos jelleghez jussak közel. Namármost, természetes, hogy ez
a törekvés nem szoríthatja ki az értékelő aktust, nem hatálytalanítja azt az emberképet, amely a magyar irodalom bartóki vonulatának közelében bennem kialakult,
ilyen értelemben az értékrendemet sem. Ez azonban nem azt jelenti, hogy aki nem
a bartóki modell jegyében alkot, abban a nagyságot ne tudnám kellőképpen tisztelni.
Kosztolányit József Attila is szerette, Illyés is, Németh László is nagyrabecsülte. Én
az ő műveiken nőttem. Ilyen címen sok pályatársamat lehetne kínos helyzetbe hozni:
mi köze Móriczhoz, Szabó Dezsőhöz? stb. Tudománytalan kérdés volna.
— Azon viszont érdemes tűnődni, miért kell ezen a viszonyon
lovagolni?
— Azt hiszem, azért, mert gyorsan olvas a kritikus, és lényegesebb kérdés felismerésére nincs ideje. Emlékezhetsz, hogy én az Ady-vitáról, illetve a Kosztolányi
esztétikai nézeteiről szóló passzusokban, ahol ennek az esztétikának m á r dacos, tüntető, menekülésszerű változatáról beszélek, teszem szóvá, hogy mi mindent zár ki.
Hogy ekkor már a mindig csodált Shakespeare-rel is szembe lehetne állítani, s minden művel, amely az őserdő gazdagságával rokon. Kosztolányi esztétikai nézeteinek
a rendszere is teljesebb, mint a dacos homo aesteticus, az életmű pedig különösen
gazdagabb. Tehát erről, az esztétikának is csak egy periódusáról szólva írtam, hogy
hát bizony, ebbe nem fér bele sem a bartóki modell néven ismeretes költői vonulat,
a magyar irodalomnak ez az értékes, nagy hagyománya és a jelen korban is nagy
műveket termő birodalma, de nem fér bele Lorca sem, Dosztojevszkij sem, Dante
pártköltőnek minősülne stb. Tehát itt beszélek a homo aesteticusnak a bartóki modellhez való viszonyáról. A kritikus viszont kiterjeszti ezt a Kosztolányi-életmű egészére, mintha mindenütt azt kérném számon Kosztolányin. Tudod mit szólna Barta
János, a mi kedves mesterünk ilyen helyzetben? Azt mondaná: rendben van, lehet,
hogy igazad van, de nézd meg, hogy Kiss Ferencnek ez a vonzódása a bartóki modellhez miképpen működik? Akadályozza-e vagy segíti, amikor a Pacsirtát elemzi,
vagy amikor a Hajnali részegség káprázatos látomásával kerül szembe? És ha ott
tettenérhető, tehát a vizsgálódás belső műveleteiben, akkor vond lé a konzekvenciát.
Egy ilyen kritikai műveletre nagyon oda tudnék figyelni, függetlenül attól, hogy
mennyi benne a dicséret.
— Még egy szó erejéig a homo aesteticusnál maradva: annak tiszta, még nem
deformálódott eszménye és a bartóki modell között látsz-e mégis valamiféle
kapcsolatot, rokonságot,
összefüggést?
— Ha azt kérdezed, hogy Kosztolányi és a bartóki modell k ö z ö t t . . .
— Erre gondolok, igen.
— Akkor határozott igennel válaszolok. Kérlek, a mai irodalomszemlélet vagy
az irodalommelléki szemléletek egyik jellegzetes téveszméje, talán öncsalása is, hogy
lényeges dolgokban vél áthidalhatatlan különbséget látni: Ady, József Attila és
Kosztolányi, vagy a mai magyar költészet olyan alakjai, mint Nagy László, Csoóri
és Kosztolányi között. Például a sorskérdések dolgában. Azt jól tudod, hogy Illyés
Gyula, aki irodalmunkban ma a sorskérdések egyik leghatékonyabb képviselője,
30

rendezte sajtó alá és látta el remek bevezetőkkel Kosztolányi posztumusz írásait.
Milyen hozzáértéssel, mennyi szeretettel és megbecsüléssel tudott róla írni! Vajon
csak azért, mert Illyés esszéírónak is elsőrendű? Ebben lehet valami, de az már
mély, tartalmi rokonságra vall, hogy Kosztolányi például a sorskérdések iránt szinte
olyan érzékeny volt, mint Illyés. És nemcsak Kosztolányi, de a Nyugat egész nemzedéke is. A magyarság iránti felelősséget nem egy-egy pillanat drámai rázkódtatása
kényszerítette rájuk, például 19 után, hanem régi érzékenységük. A Nyugat 1919
után életben maradt írói: Móricz, Juhász Gyula, Kosztolányi, Tóth Árpád, Laczkó
Géza, mélyebben élték és szenvedték meg a magyarság széthullásának veszedelmét,
mint a hivatalos Magyarország. Irredenta kampányokba nem társultak be, de a
nemzet életműködésének baljós tüneteire és az orvoslás lehetőségeire épp olyan
érzékenyen figyeltek, mint a forradalom napjaiban. Persze tépettebb hittel, a sivárabb és kegyetlenebb valóság törvényeihez is igazodva, de 1919-től olyan folyamatossággal, mint előbb Ady költészete. Tehát a sorskérdésekkel, a magyarság ügyeivel
úgy összeforrt bartóki modell, ennek képviselői és Kosztolányi között ezekben a
lényeges dolgokban nem lehet szakadékot ásni. Az, hogy a nemzet közös ihlet, és
hogy a nyelv milyen hihetetlenül erős kötelék azokhoz a költőkhöz, akik a nyelvet
teljes történeti mivoltában, a szavakat holdudvarukkal együtt értették és élték meg
a verseikben, ezekhez a költőkhöz Kosztolányit éppen olyan szoros vonzalom fűzi,
mint Weöres Sándort, aki a régi magyarságot, tudod, milyen igézetes frisseséggel
tudta most életre kelteni. Van Kosztolányinak egy kötete, az Erős várunk a nyelv,
aztán egy másik, a Lenni vagy nem lenni. Ezekben, tanulmányok egész sorában
ezek a gondolatok, amelyeket most előadtam, tételesen is és a gondolkodás rostjaiba
szőve is jelen vannak. Nem beszélve arról, hogy olyan nagy versek, mint az Életrehalálra vagy az Európa e nélkül a felelősség nélkül, a magyarság iránti aggodalmas,
szorongásos felelősség nélkül nem születtek volna meg.
— Éppen ezt akartam kérdezni, hiszen a Számadás időszakáról szóló fejezetednek olyan kiemelkedő verselemzéseiben, mint a Marcus Aureliusról, az Életre-halálra
vagy az Európáról írott, szinte példás egységben tárul fel a személyiség, a magyarság
és az európaiság gondja. Kosztolányi magyarságélményéről
kérdeznélek.
Hogyan
tudnád röviden összefoglalni azt, amit az ő magyarság- és
európaiság-élményében
fontosnak látsz?
— Annyira jellegzetes és korszerű volt ebben is, mint a többi nagy magyar
költő. Átélte a magyarság akkori helyzetét. Természetesen a maga módján. Európa
hű fiaként szólalt meg, ami azt jelenti, hogy értette a sokféle nép nyelvét, költészetükkel együtt élt, bensőséges viszonyban, szerette őket, közelhajolt a svéd anyókához és az olasz, francia, angol útjain látott emberekhez, művekhez, és ennek a
tudatában — tehát hogy Európa hű fia — folyamodott Európa költőihez. De mégis
kétségekkel és aggodalmakkal: vajon elér-e hozzájuk egy magyar költő szava?
Vajon az a közeg, amely körülvette az akkori Magyarországot, egy vesztes háború
után az antant közege, amely meghatározta az európai értelmiség gondolkodását, a
jobbakét is — Illyés sokat ír erről —, hogy ezen a közegen át el tud-e hozzájuk
érni, sikerül-e velük magát megértetni? Azt a szellemtestvériséget, amely költő és
költő között méltó volna, meg lehet-e, meg tudja-e valósítani? ö , a magyar költő, a
történelemnek éppen abban a szakaszában, amelyikben felszólal? Tehát Kosztolányit
elválasztani ettől a gondtól, műveiből kiszűrni ezeket a jegyeket, ez éppen olyan
csonkítás volna, mint hogyha a létproblémákat szűrnénk ki költészetéből.
— Most, hogy Kosztolányi-könyved
befejezted, gondolom, több energiát tudsz a
mai, az élő irodalom kérdéseire fordítani. Utóbbi tanulmányaidból
úgy látom, egy
Nagy László-monográfia körvonalai kezdenek kibontakozni. Ezért róla is megkérdeznélek: miben látod Nagy László jelentőségét az 1945 utáni magyar
irodalomban?
Egyáltalán mi az, amit Nagy László csinált meg, amit az ő költészete jelent?
— Hát tudod, erre az ember igazában csak könyvvel válaszolhat, de azért megkísérlem a teljes válasznak legalább néhány összetevőjét jelezni. Az egyik az, hogy
Nagy László egy elementáris létezésélmény törzsébe oltotta a kor uralkodó eszméjét
31

s a vele összeforrt remény elvét. Ez így túlságosan elvont, de talán a legtöbb, ami
ma költőről elmondható, hiszen a reményt, a szó politikai és emberi értelmében vett
bizakodás eszméit igen sokfelől ki lehet kezdeni, és nem is kell hozzá rosszhiszeműség. Maga Nagy László is sok kétséggel vívódott az emberiség sorsát illetően. Azonban titáni erővel kötődött az élet elemi forrásaihoz: a természethez, a kozmoszhoz.
A biológiai létezés alapjai benne hihetetlenül erősek voltak. Erre gondolok, amikor
azt mondom, hogy egy elementáris létezésélmény törzsébe oltotta a remény elvét.
S ezzel függ össze, mondhatnám: ebből ered az is, amit az ember szerepéről vallott,
felmutatott. Az már csak összetevője ennek a munkának, hogy közben a bartókinak
mondott műveletet is véghezvitte, tehát a folklór, és nemcsak a magyar népköltészet, hanem a bolgár s más népek művészetét: táncot, zenét, verset, faragást, ami
soha ilyen teljességben még nem állt a gondolkodó ember előtt, egyszóval az egyetemes folklór anyagát, annak a látásmódját, életérzését össze tudta forrasztani a
maga személyes hajlamaival. Mikor a mindenség édes fiának nevezem, arra gondolok, hogy az imént említett elementáris létezésélményhez szinte természetesen kínálkozott az elemi emberségnek, létezésmódnak az a megnyilatkozása, amely a folklórban ölthetett testet, és ezért tudta ő a folklórt a maga korszerű poétikájában forrásként hasznosítani, felélni, mert mély szemléleti és érzésbeli rokonság rejlett a
folklór természetében és Nagy László egyéniségében. A harmadik nagy vívmánya,
hogy úgy tudta ezeket az elementáris élményeket, indulatokat hihetetlenül tudatos,
nagy koncepcióban objektiválni, a műformák egész sorát hozva létre, hogy alig vettük észre. Azt hittük, hogy egy ösztönös zseni ráhibázásainak vagyunk tanúi. „Parasztmonstrum" — mondták róla, s nem is rosszhiszeműen. S csak most, amikor
közelről s egész rendjükben nézzük ezeket a műformákat, vesszük észre, hogy szinte
valamennyi a tudatos építkezés ú j vívmánya, poétikai fegyvertény. Gondolj a Rege
a tűzről és jácintról című poemára például, amelyikben a magyar költészettörténet
szinte valamennyi rétegét összegezi: a halottsiratótól a regölésen, a ráolvasón át a
lamentációig, a lírai minőségeknek olyan egységét teremti meg, hogy nem találunk
rá szót. „Hosszú ének"? Talán mondanom sem kell, hogy mennyire általános és üres
formula ez. Hiszen a Menyegző is az, de mégis teljesen más, és ismét más az Ég és
föld, talán drámai oratóriumnak nevezhetnénk. A Menyegzőt előbb szerepversnek
mondtam, de nem kell bizonygatnom, mennyire más, mint Kosztolányi szereplírája.
Mindezt olyan esztétikai érzékenységgel, műfaji kultúrával és teremtő erővel tudta
véghezvinni, hogy teljesítményeinek jelentőségét tüzetesen feltárni egy szerencsésebb
tudósnemzedéknek sem lesz könnyű. Nekem állandó meglepetéseket okoz. Nos, erről
egyelőre ennyit.

32

Kultúráról, művészetről
B E S Z É L G E T É S KIS P I N T É R I M R É V E L

— Sokféle, tartalmilag tisztázatlan fogalmat használunk mostanában. Ezek közé
tartozik a kultúra is. Az a kérdés, mit értsünk ezen?
— Az ilyen általános fogalmaknak még a megközelítésük is nehéz, hát még a
meghatározásuk. Tartalmuk természetéből következik, hogy igen sokféle viszonylatban használjuk őket. A kultúra fogalma körül is bábeli a zavar, ezért szükséges
előre hangsúlyoznom, hogy csak a magam egyéni véleményét mondhatom, vagyis,
hogy amit mondok, azt nem valami objektív érvényesség igényével mondom. A kultúra számtalan lehetséges jelentésárnyalata között például két fő felfogás élesen
elkülönül. A köznyelvben szinte egyöntetűen a neopozitivisták, strukturalisták, etnológusok újabb keletű kultúraértelmezése használatos, ami kultúrának minősít mindenfajta emberi tevékenységet és alkotást, szemben az ember nem munkálta természet tárgyaival és folyamataival.
Számomra viszont a kultúra ennél jóval szűkebb fogalom: lényegében csak a
lelki és szellemi javak köre, illetve az ezek létrehozását célzó emberi tevékenység.
Megkülönböztetem tehát az anyagi-technikai szférától — a civilizációtól —, amely
nem egy vonatkozásában éppenhogy kultúraellenes. A kultúra ebben az értelemben
mindig szellemi értékek megvalósítására irányul, voltaképpen nem más, mint egy
adott emberi közösség gondolkodásának és érzelmeinek sajátos egyezményrendszere:
a teremtés, őrzés, valamint a hagyományozás egésze, ahogyan az az időben létrejön.
Lényege a lelki elmélyülés és a tradíció, fejlődése, gazdagodása meghatározóan függ
attól is, mennyire van az adott közösség, kultúrkör, nép vagy nemzet közösségvoltának hagyományai teljességének birtokában, mennyire ivódott ez tudatába, ösztöneibe. Mert a kultúra, nyelv mögötti nyelvként a maga egészében megragadhatatlan,
ugyanakkor azonban a teljes szóértéshez, az otthonosságérzéshez, az illető közösség
önismeretéhez, mivoltának képviseletéhez, érvényesítéséhez elengedhetetlenül fontos.
Azt, hogy mennyire így van, akkor éri tetten az ember, ha például külföldre utazik,
amikor tehát valamilyen okból a kultúra (mint közeg vagy kommunikációs eszköz)
hiánya váratlanul problémává válik. Az idegenség élményében a hiány fejeződik ki.
— Ismerek olyan meghatározást, ami szerint a kultúra a tevékenység
eredményeként létrejött, őrzött és hagyományozott javakkal, mint értékekkel, s az értékekben
megképződött
emberi-társadalmi
viszonyokkal
azonos.
— Minden közösség értékre orientált, az értékek azonban mindig esetlegesen, e
közösségre jellemző módon öltenek alakot, jellegzetesen nyilvánulnak meg. Ahhoz,
hogy például az angol irodalomban megformált általános emberi értékek magyarul
is megszólaljanak: nyilvánvalóan kevés valamely művet tartalmában-jelentésében
hűségesen lefordítani. Ahhoz olyan művészre, sőt médiumra van szükség, aki nemcsak az eredeti mű szövegösszefüggéseit érti pontosan, de aki a magyar kultúra és
nyelv rezdüléseire is érzékeny, szinte az ösztöneiben. Mint Arany János volt, mondjuk. Az érték mindig egyetemes, az viszont, hogy milyen úton-módon, milyen tradíciókon, milyen konkrétumokon keresztül testesül meg egy közösség számára,
legyen az érték etikai, esztétikai vagy ismereti, ez már sajátosan az adott kultúrára
jellemző. Azért vélem szerencsésnek a kultúrát a nyelvhez hasonlítani, mert a nyelv
is esetleges, de használói számára az esetlegességén belül törvényt szabó.
Nagyon fontos ugyanakkor, hogy ne tévesszük össze a kultúrát a műveltséggel.
Az utóbbi nemzetközi abban az értelemben, hogy bármikor bárki elsajátíthatja pusztán az eszével, személyisége egészének a mozgósítása nélkül. Megismerhetem a maga
összefüggései közt a német filozófia egy-egy kérdését, de amikor saját közösségemben ezeket az ismereteket alkalmazni akarom, számolnom kell azzal is, hogy ami a
3 Tiszatáj

33

német terminológiában evidens (mert gondolkozók és filozófiai iskolák sora m u n kálta ki és kanonizálta), az a magyarban nem biztos, hogy magától értetődik, esetleg
nincs is közvetlen megfelelője, netán vaskos félreértések forrása lehet. Ne essék
félreértés persze ebben sem: éppenséggel nem elzárkózni akarok, csak figyelmeztetni
azokra a gyakorlati nehézségekre, amelyekről olyan könnyen megfeledkezünk. Még
a gondolatot is csupán úgy lehet tevékenyen, hatásosan közvetíteni, ha átélem, ha
a magam logikájával és érzelmeivel újrafogalmazom. Egy kultúrába beilleszkedni
nagyon nehéz, abba ugyanis beleszületünk. S úgy vesszük birtokba, hogy nagyobb
része nem is tudatosodik.
— Sokan vizsgálták már a kultúra nemzeti jellegét. A kérdésre azonban
nem
adtak egyértelmű választ. Ugyanis abban a pillanatban, amikor magyar
sajátosságként
emeltek ki valamit, már torzítottak is és ezt a torzítást könnyű volt kimutatni.
Miben áll itt a megnevezés
nehézsége?
— Szerintem abban, hogy a nemzet nyitott rendszer, s ezért amikor definiáljuk,
már le is zárjuk: bármilyen meghatározás óhatatlanul kirekesztőleges lesz, akaratlanul meghamisítódik. Itt ugyanaz a probléma merül fel, mint akármelyik érték
meghatározásánál. Megnevezhetjük-e az erkölcsi jót minden tekintetben? De amikor
találkozunk vele, igen nagy pontossággal érzékeljük. Vagy tudunk-e vajon valamely
irodalmi műről kimerítő kritikát írni, ami után azt mondhatnánk, hogy többet és
mást e műből már lehetetlen megnevezni? A személyiség is formulázhatatlan a
maga konkrét teljességében, hiszen ez is nyitott rendszer, de mibenlétét félreérthetetlenül észleljük, ha szembesülünk vele. Ami a kultúrából biztos, s ami közvetíthető is, az a tradíció, a kultúra tényeinek köre. A karakteréről inkább közvetve,
élményszerűen értesülünk, miközben belenövünk; nem függetlenül persze a kultúra
közvetítőinek tényeket értelmező szemléletétől, szándékaitól. Életünk minden pillanatában ezernyi útmutatást kapunk erre nézve. Súlyosbítja a dolgot, hogy amikor a
legfogékonyabbak vagyunk, akkor vagyunk a legkiszolgáltatottabbak is ezeknek az
útmutatásoknak. Gyermek- és ifjúkorban. Hogy az értelmező szemléletnek és szándéknak milyen jelentősége van a mindennapi tájékozódást illetően, s épp a szellemi
kérdésekben, az értékrend, az életlátás alakulásában, azt mutathatják a történelem
vizsgálatának a nemzeti érzéseket célzatosan is kisebbíteni akaró törekvései; ennek
az egyoldalúságnak a közelmúltból ismerős tapasztalatai. Mennyi a zavar csak a
történeti tudatban is! Attól való féltünkben, hogy a nemzeti jelleg elismerése révén
szűkítünk és torzítunk, kirekesztőlegesek leszünk, elfelejtünk a kérdéshez közelíteni.
S ennek nem kevésbé beláthatatlanok a következményei, mint a fellengzős, „porpufogtató" magyarkodásnak.
— Ha már itt tartunk: minek tulajdonítja, hogy a magyarságtudat
kérdései az
utóbbi időben ilyen nagy szerepet kaptak
életünkben?
— Én ezt elsősorban annak tudom be, hogy az utolsó hatvan-hetven év alatt,
kultúránk, azon belül történetünk legfontosabb konfliktusaival nem néztünk igazán
szembe, vagy ha igen, akkor különféle, olykor gyökeresen eltérő előjelekkel, taktikai
előfeltevésekkel, ideológiai és egyéb megfontolásokkal. Ennek következtében egészen
furcsa helyzet alakult ki, mert a problémák az érzelmekben és a gondolkodásban
megmaradtak a maguk amorf esetlegességében, anélkül, hogy nyilvános hangot
kaptak volna, s hogy a közösség egészére nézve reális megoldási alternatívákat
küzdhettek volna ki maguknak. S mert az újabb nemzedékek a problématudatot is
torzultan kapták, a zavar szükségképpen növekedett, s mélyült a rossz közérzet.
Erre előbb-utóbb jönnie kellett a visszahatásnak, amikor ezek a generációk is szembesülni akarnak az elfojtott vagy elmosódott elintézetlenségekkel. Más kérdés, hogy
mi lesz ennek a kifutása. Amire szükség van, az a hosszú távra szóló tárgyilagos
önismeret.
De ez a problémának csak az egyik oldala. A másik az, hogy az elmúlt harminc
évben nálunk óriási társadalmi változás zajlott le, ami felrobbantotta a hagyományos életformákat, megszüntette avagy fellazította azokat a réteg- és osztálykerete34

ket, amelyekben ezek az életformák léteztek. Az ú j körülmények között százezrek
keresték és keresik a helyüket, a tájékozódás irányait, az eligazító és közösségbe
kötő kapcsolatokat, értékeket. Mindezeken túl a most élők többsége kivételes intenzitású eseményeket élhetett meg. Világháborúkat, forradalmakat, nemzetek keletkezését vagy lehanyatlását. Érintettek bennünket ember- és magyarvoltunkban is: a
feltoluló kérdések választ követelnek; s mert biztonságtudat, önérzet és méltóság
függ tőlük: nagy kockázat nélkül az ilyen válaszok sohasem odázhatók el. A dolog
jelentőségével nincs mindenki tisztában, de érzi a válasz szükségét. Az érdeklődés
ezért is nőtt meg, s nemcsak az értelmiségben. S bár itt az értelmiségnek kitüntetett
szerepe lehet, amit felelősen kell betöltenie, de nem szabad eltúlozni az útkereső
értelmiségi ideológiák veszélyét vagy jelentőségét.
— Lakiteleken, a fiatal írók tanácskozásán is felszólalt ez ügyben.
— Amit ott elmondtam, abból most csak az látszik fontosnak, hogy a nemzeti
múlt tárgyilagos szemlélete és szeretete nem zárják ki egymást. Mégis, mintha
valami össznépi rövidlátás sújtana bennünket: a gyakorlatban ez a kétféle hozzáállás legtöbbször élesen szembekerül egymással. Azt állítottam — hadd idézzem
most mégegyszer szó szerint —, hogy legyenek történelmünk tényei számunkra jók
vagy rosszak, magasztosak vagy szégyenletesek, pillanatnyi megítélésünk szerint
hasznosak vagy egyenesen kártékonyak — mindez teljesen mindegy. A kérdésnek
ugyanis sokkal nagyobb, egzisztenciális tétje van: a valóság, a történelem hiteles
tudása (és tudata) nélkül létezésünk csak színlelt, vegetatív létezés; akkor mi: nem
mi vagyunk. Ezzel szemben iskolai oktatásunkat, a közvéleményt, még a tanácskozáson elhangzott előadások nagyobb részét is változatlanul a történelem leszűkítésének szándéka hatja át: azt keresik, hogy múltunkból mi az előremutató, a progresszív, a sikeres, mert — vélik — azzal és csakis azzal azonosulhatunk. A többit
pedig mintegy töröljük el. Hadd ismételjem: meg kéne már végre érteni, hogy a
történelmemért nem én vagyok felelős. Én: individuum vagyok, a történelem: kollektivitás. A közös múlt egyrészt számomra változtathatatlan tényként adott, másrészt
— akarom vagy sem — létemben meghatároz. Ezért kell vállalnom, sőt, szeretnem
is: olyannak, amilyen, mert benne és általa végül is magamat becsülöm vagy nem
becsülöm. S ha szeretem, úgy is szeretem, mint saját magamat: ellentmondásosan,
örök elégedetlenül, de bensőségesen. Vagyis nem azért szeretem, mert értékesebbnek
hiszem a többinél, hanem azért, mert a sok közül egyedül ez az enyém. Mert kívüle
nincs más múltam vagy valóságom, mely ilyen teljesen megnyilvánítana, márpedig
mindezek nélkül nem létezhetek. Elhatározhatom-e, hogy ezentúl csak az okos gyermekeimmel vállalok közösséget, a butákat pedig el- és kitagadom? Netán: a butákról is azt állítom, hogy okosak, mert csak akkor szerethetem őket felhőtlenül? Mindenfajta olyan tárgyilagosság, amely mintegy kívülről szemléli ezt a kérdést, hamis
tárgyilagosság. Ha nem vagyunk tisztában azzal, hogy történelmünkhöz, hagyományainkhoz, kultúránkhoz érzelmileg kötődünk, akkor tárgyilagosak se lehetünk.
A tárgyilagosságot, tetszik vagy nem tetszik, de színezi, hogy ezekben az ügyekben
alapvetően érdekelt vagyok.
— A kultúra egyik lényeges megnyilatkozási módja a művészet. Ez azonban még
nem funkció. Mit tekintsünk a művészet
feladatának?
— Ez megint olyan kérdés, amire ismét csak erősen személyes választ adhatok.
(Aminthogy alighanem mindig is így volt, az ókortól kezdve.) Szerintem az erkölcs
és a művészet az a két legfőbb képesség, amelyek által az ember kibontakoztathatja
és megvalósíthatja önmagát a világban, ami tehát értéket és célt, végső soron boldogságot adhat az életnek. Minden emberi érték és értelem, amit a világ számára
elgondolni tudok: szükségképpen „művészi" gondolatként jelenik meg először; mert
lényege szerint csak a művészet rendelkezik azzal a magasrendű kreativitással, hogy
érzéki formában szuverén és érvényes, szellemi valóságot képes legyen teremteni;
hogy tehát — potenciálisan — a személyiség egészére hasson, s mind a társadalmi,
mind az egyéni gyakorlat számára értékadóként funkcionáljon. Ad persze értéket a
tudomány is, de az nem feltétlenül emberérdekűt, minthogy az igazságeszmény a
Í*

35

világ objektív viszonyainak, az anyag belső tulajdonságainak és törvényeinek a felismerését célozza, vagyis éppenséggel az emberi szempontok teljes felfüggesztését
követeli. Más kérdés persze, hogy az így nyert ismereteket aztán eszközként tételezve bizonyos értékképzetek szerint ismét csak a saját céljainkra igyekszünk felhasználni: jól-rosszul.
— Azt hiszem, hogy még valamit kifejez a művészet, ha akaratlanul is, de az előbbiekkel szoros összefüggésben. Azt, hogy az ember erkölcsi lény, s mint
ilyen,
egyetlen a világban. Kifejezi, hogy a szóban forgó életszervező, életvezető
értékeket,
a művészetben megjelenő célt csak mint erkölcsös lény valósithatja meg
maradéktalanul.
— Annyiban mindenképpen, hogy a művésznek is megvan a maga erkölcse,
amely talán mindenki másénál szigorúbb, aszkéta morál: a művével való lényegi
azonosság parancsa, a légy hű magadhoz elve. Nietzsche ezt úgy fogalmazta meg,
hogy „Légy, aki vagy!"
— Olyan sajátosságai az embernek, mint a részvét, a szeretetteljesség, a jóakarat,
a megértés, a belső azonosulás, ami áttöri a magányt, aztán az értékelés, s legfőképpen az önmeghatározás, a döntés, az előre gondolkodás, a célkitűzés, az
értéktudat
vagy értékérzés képessége az értelemadás elemi feltételei, s mert ezek alkotják
tulajdonképpen az ember erkölcsi lényét, az erkölcsiségről beszélni a művészet
kikerülhetetlen feladatának
látszik.
— Az alapprobléma abban gyökerezik, hogy az ember feltételezi: szabad lény.
Az erkölcsi döntések mindegyike közvetve vagy közvetlenül a szabadság tételezésén
nyugszik, mert a szuverén döntés mindig szabad döntés. Ez az oka, hogy a filozófia,
a művészet és persze a mindennapi élet az erkölcsöt központi szereppel ruházza
fel: az erkölcsösségben a szabadság is bizonyítódik. Akkor is, ha az ember alapvetően függő lény, akkor is tehát, ha az a tapasztalatunk, hogy mindenben meghatározottak vagyunk. Fizikai, szellemi, társadalmi értelemben egyaránt. Az embernek mégis, lényegi igénye — úgy látszik — az a meggyőződés, hogy szabad: tehát
célt és értelmet adhat magának s a világnak. Ez válik az erkölcsi döntésben nyilvánvalóvá. S ha egyszer képes például szépséget látni a világban, vagy igazságosságot belegondolni a létezésbe stb., és ezek az ideák számára pozitívak, vonzók: akkor
erkölcsi kötelességévé válik, hogy mindezekre törekedjék, hogy megragadja őket
művészetével (akár indirekten, vágyva rájuk és vágyat keltve irántuk). És persze, túl
ezen, erkölcsi kötelességévé válik az is, hogy megvalósítsa őket — adottságai és lehetőségei szerint — konkrét cselekedeteiben. Ezért hiszem, hogy nincsen „pesszimista"
művészet, a művészet mindig emberérdekű.
— Szokás a művészetnek gyönyörködtető, megismerő és
propagandisztikus-ideologikus funkciókat
tulajdonítani.
— Kétségtelen, a művészetben mind a három jelen van. Az imént utaltam r á :
szerintem a művészet formaalkotás, valóságteremtés, olyan szellemi világ létrehozása, amivel az ember, s az élet értelmezhető, mégpedig egyszerien, megismételhetetlenül. Az igazi művészet szuverenitása abban áll, hogy olyan értelmezést ad a
világról, amely elsősorban az adott művészre jellemző, ugyanakkor, rejtett módon,
mégis lehetséges és valóságos értelmezés, ítélet. Az őrültek is szuverének, de világértelmezésük önkényes. Miután a műalkotás hihetetlenül bonyolult valami, megtörténhet, hogy csak egy rétegében hoz újat, így érvényesíti szuverenitását. Tamási
Áron világa például szemléletben, világképben nagyon is szokványos, viszont valóságinformációjában és nyelvében oly mértékben eredeti, hogy ezek téveszthetetlenül
különbözővé teszik java műveit.
— Minduntalan meggyőzödhetünk róla, milyen korlátozott hatásúak azok az eszünkhöz szóló absztrakt normák, törvények, dogmaértékű tanácsok, amelyek
életünket
akarják szervezni, s ugyanakkor milyen mély nyomokat hagynak a szemlélt
alakok,
eszmények, személyes mintaképek, akiket nem az tesz számunkra érthetővé és meggyőzővé, amit képviselnek, hanem a magatartásuk, ahogy a konfliktusok
erőterében
megvalósul. Ezt az életen kívül csak a művészet kepes megmutatni.
Jogos-e tehát
36

ezt a megmutatást követelni tőle, s azt várni, hogy amit mutat, közérthetően
mutassa?
— Abból, hogy a művészetet mélyen szuverén vállalkozásnak tartom, részben
az következik, hogy a szellemi-erkölcsi példa felmutatása természetes sajátossága;
a példára való igényünk jogos, sőt, csak ez a jogos. A művész teljes személyiségével
van jelen a műben, s mint ilyen, függetlenül köznapi életétől, mintakép. Másrészt
azonban nem ismerhetem el a közérthetőség egyszerűsítő követelését. A művészet
nem lehet tekintettel a különféle külső óhajokra, mert abban a pillanatban meghamisítja magát. Egy művésznek csak saját magával, a maga konfliktusaival lehet
dolga, csak magamagával küzd, hiszen a világot is csak önmagán át, belsőként érzékeli. Mindig a maga legjobb lehetőségeinek megfelelően kell megfogalmaznia mindazt, ami őt jelenti. Ha ezt a mércét valamilyen tőle idegen, külső szempont nyomására megváltoztatja, akkor hasonlatossá válik ahhoz a sportolóhoz, aki indokolatlan
nehezéket vállal magára. Nyilván csak a saját szintje alatt szerepelhet.
— Ismérve a minőségnek a közérthetőség?
— így értve: semmiképp. Vannak olyan alkatok, akiknek, mint Móricz Zsigmondnak, . az élő nyelv a közege. Móricz nem azért írt így, mert érthető akart lenni,
hanem azért, mert az anyaga volt ilyen, csak ebben és csak általa tudta magát
hiánytalanul kifejezni. Vannak olyanok, akik áttételesebben fogalmazzák meg személyiségüket, életüket. Nem az anyag első jelentésével dolgoznak, hanem annak
általánosítottabb, elvontabb szintjeivel. Lassabban ugyan, de ez is visszahat a befogadókra, s mint az előbbi, ez utóbbi is alakítja szemléletünket, formálja életlátásunkat. Nagyon is rövid távú követelés a közérthetőségé: az újságírásra, propagandára, s a közművelődésre tartozik. Ugyanez okból érthetetlen számomra, ha
bizonyos hőstípusokat, meghatározott témát, eseményvezetést kérnek számon az alkotótól. Az ihlet irányíthatatlan, vele szemben még a művész is tehetetlen. Bele kell
nyugodnunk, hogy a művészet, tekintet nélkül más irányú érdeklődésünkre, azt
mutatja meg, ami életben és emberben jelentős és érdemes arra, hogy elmélyedjünk
benne, de ezt a maga logikája, kifürkészhetetlen vonzódásai szerint teszi, s azokon
a pontokon, ahol legjobban tudja. Arra, hogy még maga a művész sem képes ihlete
irányítására, megrendítő példa Arany János, aki meg akarta írni leánya halála
miatt érzett fájdalmát. Azt vetette papírra: „Nagyon f á j ! nem megy!" Az irányítás,
ebben az értelemben még a tudomány területén is csak preferenciaként, munkahipotézisként lehetséges. Alkotó tudományra gondolok persze, nem az „alkalmazott
tudományokra". Kétségtelen, hogy korunkban a tudomány már nem nélkülözheti az
óriási anyagi-technikai ráfordítást, az összmunka rendszeres alapozását stb. De az
igazán nagy felfedezéseket ma is a tehetség különleges érzékenységének s nemegyszer a véletlen szerencsének köszönhetjük.
— Van-e valami titka a műalkotás megközelítésének?
Hogyan találkozhatunk
úgy
vele, hogy lehetőség szerint teljes mélységében áttetszővé váljék előttünk?
— Két dolog ütközik itt. Az egyik az esztétikum sajátos objektivitása, általános
érvényessége, vagyis az, hogy egy műalkotás az adott kultúrkörön belül elvben egyformán értékes, mindenkire azonos eséllyel hat. Ez a tény csak látszatra mond
ellent annak, amit korábban fejtegettem: mivel itt minőségileg más, potenciális
közérthetőségről van szó. A másik tény viszont az a konkrét tapasztalat, hogy ez
nem így van. Az elmúlt 150—200 év éppen arra példa, hogy mű és befogadó közt a
szakadék egyre mélyül. Nem hiszem, hogy ebben a művészet lenne a hibás. Inkább
a világ, de ebbe most ne menjünk bele. A világ ugyanis mindinkább kultúraellenesnek mutatkozik; úgy fest, hogy nem annyira a szellemi, hanem egyre jobban az
anyagi, a hasznos — civilizációs — értékeket becsüli, s ennek megvannak a maga
következményei. Az ellentétet talán csökkentené ha már az iskolákban kialakítanák
a gyerekekben az esztétikai látás és felfogás képességét, az esztétikumra való nyitottságot, s egyben elsajátíttatnák velük a művészetek tradícióit: formakincsét, jelrendszereit. Ha megismertetnék velük az idevonatkozó tények teljes körét, s megtanítanák őket érzéseikről is gondolkodni és kérdezni. Az egész ugyanis az érzelmi
37

kulturáltsággal összefüggő gond. Amennyiben a művészet tért veszít, a lelki-szellemi
konfliktusok privát szinten maradnak, ami érzelmileg is, intellektuálisan is elszigeteli az embereket, maga a művészet pedig hovatovább fényűzéssé, múzeumi látványossággá jelentéktelenedik. Lemondhatunk-e arról, hogy életproblémáinkat, a k á r
csak mindennapos bajainkat a szívünkkel is tudomásul vegyük és ne csak az
eszünkkel mérlegeljük őket, válaszoljunk rájuk. Nyilván soha, márpedig a művészet
helyzetének megrendülésével és együtt a spontán népi kultúrák felbomlásával éppen
az érzelmek méltó kifejezésének a lehetősége vész el sokak, a népesség túlnyomó
többsége számára.
Általános a jelenség, hogy az egyes ember nem akar (talán nem is tud) teljesértékűen beleszólni a tőle függetlenül zajló eseményekbe. Mindezekből talán nemcsak kérdésnek és a mögötte torlódó sokfajta érzelmi nyomorúságnak súlya érezhető, de az is kiviláglik, hogy a művészet megközelítésének feltételeit az iskolának
kell megteremtenie. Ha másért nem, akkor azért, mert az iskola találkozik azzal a
fogékonysággal és romlatlansággal, ami ehhez nélkülözhetetlen.
— Fejtegetését cáfolni látszik, hogy a jelek szerint a művészetek
iránt erős az
igény. A könyvkereskedelmi
adatok ugyanúgy bizonyíthatják
ezt, mint a színházak,
hangversenyek, tárlatok látogatottságának
statisztikái. Sokan amatőrködnek,
némelyek szerint ezen a szinten majd ötszázezer a művészetekhez
húzódók száma. Nincs
itt legalábbis
ellentmondás?
— Remélem, hogy az van, mert biztos, hogy ez az igény sokkal több emberben
él, mint amennyi kívülről látszik. De nem biztos, hogy mindez a művészet iránti
igazi igény. Erős a gyanúm, hogy nagyobb részt presztízsokokról van szó. Sikk a
szellemi-értelmiségi életvitel, de csak külsőségeiben. Nehéz erre mit mondani. Sokféle felmérésünk van például a középiskolások, egyetemisták irodalmi vagy történeti
anyagismeretének vaskos hézagairól, műértésük zavarairól. Nekem mindenesetre
mindennél többet mond, ha lépten-nyomon látom és hallom, hogy fontos dolgainkról
természetesen még írni vagy beszélni is alig tudunk. Jellemző az is, hogy a lakosság
nagyobb körére vonatkoztatva nincsenek adataink. Mintha nem is érdekelne bennünket, hogy mennyire lelki ügy, és mennyire presztízskérdés a művészetek iránti
érdeklődés ma Magyarországon.
— Forduljunk vissza egy kicsit. Vita zajlott a közelmúltban arról, hogy művészetünk elbizonytalanodott,
hiányoznak, vagy mindenesetre
ritkábbak az olyan megragadó művek, amelyek az élet s az ember mélyeibe hatolva eligazítanának
bennünket. Mintha a művészet mostanában nem tudna megfelelni annak az óhajnak, hogy
célt és értelmet adjon. Milyennek látja a helyzetet? Azért is kérdezem, nehogy, bár
akaratlanul, de a közönségre hárítsuk a művészetek körüli zavarok
felelősségét.
— Ennek kibogozásához — azt hiszem — külön beszélgetésre volna szükség, a
téma mindenesetre nagyobb teret kíván, mint ami pillanatnyilag rendelkezésünkre
áll. Annyi bizonyos, hogy tehetségekben nem szűkölködünk, s kétségtelen az is, hogy
abból az irodalmi fellendülésből, amelyet a hatvanas évek eleje-közepe ígért, alig
teljesült be valami. Az okokat főleg azokban a társadalmi bajokban látom, melyek
egy részéről már szó esett. Az életformák privatizálódását nagymértékben elősegíti,
hogy civilizációnk létrehozott egy csomó olyan pótszert, melyekkel a szellemi életforma
közérzete viszonylag könnyen elérhető. Másfelől pedig a szellemi élet krónikus betegségei nyűgözik az írókat: a politikai szűkkeblűségtől kezdve, a három-négyéves
nyomdai átfutásra várakozáson át a tájékoztatás és értékkiválasztás elképesztő zavaraiig. Itt bukkan fel a kritika problémája és felelőssége, nem utolsósorban ugyanis
a kritikának tulajdonítható, hogy a művészet fölismert igazságai nem tudatosodnak.
Most mégis, legalábbis a prózát tekintve: indokolt a bizakodás. Ügy sejtem, a közelmúltban néhány igazán maradandó művet írtak a határainkon túli magyar irodalmakban és az itthoni fiatalabb nemzedékekből is.
— Nem tudom mennyire csak a kritika problémája ez, hiszen, ha végletesen egyszerűsítem a dolgot, s úgy fogalmazok, hogy kétféle művészet van, felfedező és kiaknázó, akkor az utóbbi lelkén is szárad, ha a fölismerések megrekednek. De nagyon
38

igaz, hogy a kritika körül legalább ilyen komolyak a gondok. Arra kérem végezetül,
hogy beszéljen az irodalomkritikusként
töltött évek
tanulságairól!
— Ott végezném, ahol elkezdtük ezt a beszélgetést. Sem a kritika nem lehet
meg irodalom nélkül, sem az irodalom kritika nélkül, nincs tehát közöttük ellentét,
már csak azért sem, mert mindkettőnek a kultúra a célja és a feltétele. De még
ennél is továbbmegyek a rokonításukban, szerintem a kritika is művészet, ha ugyan
másodlagos anyagon. Ha egyszer a műalkotás valóban műalkotás: akkor éppen olyan
teljes és kimeríthetetlen, mint az élet vagy a valóság. A kritikus, amikor ezt értelmezi és megítéli, voltaképpen ugyanazt teszi, amit az író a nyelv közvetítette érzéki
világgal, vagyis kiemeli és felerősíti a műalkotás egyik lehetséges jelentését, megfogalmazza hozzá a maga szuverén szellemi viszonyát. Többször is kifejtettem már
másutt azt az alapvető meggyőződésemet, hogy ezért nem lehet egy műről valami
egzakt, „objektív" kritikát írni, csakis méltó vagy nem méltó kritikákat. Ebből sokféle dolog következik. Mindenekelőtt, hogy a kritikust nem annyira az igazsága, hanem sokkal inkább a hatása minősíti, hogy megítélésében (értelmezése arányaiban)
tévednie is szabad, szemben például az orvossal. Még elfogult is lehet. Persze (a
maga érdekében is) azért mindent meg kell tennie a tárgyilagosságért, hiszen ha az
esztétikumot nem is lehet teljesen soha megragadni, attól az érvényessége még —
elvben — általános.
Amit a kritikusnak nem szabad: az a nem méltó kritika: a mű meg nem értése,
félreértése, belemagyarázás, hamisítás, személyeskedés, rágalmazás. A kritikus csak
azt értelmezheti, ami a műben tényleg benne van és csak akkor lehet nagy művész,
ha anyagával megküzdve: a műről szuverén olvasatot ad. Akkor lesz jelentős hatása,
ha mindig következetes marad önmagához, vagyis a kritikáiban a maga életművét
is írja egyben. Ez a hatás persze sohasem olyan mély, mint egy nagy műé, de rövid
távon jóval szélesebb körű lehet. Fogalmazhatnám úgy is, hogy a kritikus érvei a
kultúra érdekében ugyan kevésbé átütőek és meghatározóak, mint az író érvei,
mégis a lehetősége és felelőssége a közvélemény pillanatnyi befolyásolására összehasonlíthatatlanul nagyobb. Persze csak ha komolyan veszi hivatását, önmagát. Én
a kritika legsúlyosabb problémáját abban látom, hogy alig-alig van olyan kritikusunk, aki ilyen magas igénnyel űzné a mesterségét. Ezt is meg kell mondani, hiszen
ha sikerült pontosan megnevezni a gondokat, akkor már meg is tettük az első,
döntő lépést megoldásuk felé.
VARGA LAJOS MÁRTON

39

TÓTH

BÉLA

Tiszajárás
XIII.
APÁM, A

FANYÜVŐ

Zoltán folytatja:
Ahogy mondom, a család taszított, régi emlékeim vonzottak a Tisza-kanyarba.
Inaskorom nyári vakációit többször végigdolgoztam apámmal Lónyán, Tákoson, Csarodán, Túristvándiban. Faházakat, tornyokat, vízimalmokat preparáltunk, tetejeztünk, zsindelyeztünk. Igaziból akkor ismertem el apámat apámnak, embernek, mesternek. Addig morózusnak, faragatlannak tartottam, aki a száját is csak addig nyitja
ki, míg eszik, köp vagy káromkodik. A szülőfalumban is Bunkónak csúfolták. A szemébe soha nem mondták. De illett rá. Az ácsszakma szerszámai közé tartozik a
bunkó. A vésőt, a hasítóéket ütik vele. Gyerekkori emlékeim szerint bunkó volt vele.
Ha otthoni munkán foglalatoskodott a faragó színben, soha nem tűrte, hogy körülötte lábatlankodjam. Messziről lestem, mert szerettem buzgólkodását. Varázslatosnak
tűnt, ahogy magába feledkezve munkálkodott. Otromba gerendákat hordtak az udvarunkba, amit ő okos szekercéjével művészien kifaragott, ereszlábakká sikerített, s
a forgács vésője, lapolóbárdja alól úgy röpködött széjjel, mint fölriasztott galambcsapatok. Nekem úgy tűnt, nem is dolgozik, de bűvészi játékot űz, miközben csodálatos házoromzatok, faragott kapuzábék jöttek ki keze alól, mint cirkuszi mutatványos kalapjából a fehér nyúlfiak.
A falusiak szerették a kezevonását. Ahol valami épült, ott volt, de azért maguk
között Bunkónak csúfolták. Anyám úgy is szólította. De azt anyám százféle hangszerelésben tudta neki mondani.
— Hallod-e Bunkó? Vagy: — Bunkó, az asztalon az étel! Ha aranyoskodott, így
szólította: Bunkó szomszéd.
Ogy véltem, ha anyám akarta, Bunkót bármikor térdre kényszerítette. Gyerekként csak messziről leshettem őket, amikor abban a hitben voltak, hogy távol vagyok tőlük. Simogatás nélkül tartottak, hogy kemény legénnyé senderedjek, el ne
rontsanak túlzó szeretetükkel. Egyetlen mag voltam utánuk. Két testvérem m á r
meghalt előttem, akikről az orvosnak az volt a gyanakvása, hogy agyonszerették őket.
De tudta anyám haragos hangszerelésben is Bunkózni apámat, ha valamin összeakaszkodtak. Különben állandóan ment közöttük a háborúság. Ahogy a bölcsőből kiléptem, visszaemlékszem rá. Anyám kereplő szavú, csattogó papucsú menyecske volt,
akin gyakran megcövekelt a férfiak szeme. Apám sokszor messzi munkán dolgozott,
s nemegyszer úgy búcsúzott el anyámtól, hogy megverte, lekurvázta, de elhaladtában potyogtak a könnyei. Hazajöttekor is megpüfölte üdvözlésképpen, miközben
zsandárkurvának titulálta. Mivel lesték házunkat a csendőrök, hogy apám m á j u s elsejézett, összejárt a dobozi szocialistákkal. Olyankor is lestek bennünket, amikor
hetekig távol szekercézett. De hát sok szeme van a falunak! Látták, hogy egész
éjszakákat ülnek a zsaruk a kertünkben. Néha tán vacsorát is kaptak. Ha nem
40

kaptak, kértek. A falu éjszaka is lát, mondták is: Szanda Rozi szelídíti a kakastollasokat!
A gyerekkori emlékek velünk nőnek fölnőttekké, ahogy szüleink alakja magasodik föl éveink számával. De eszem rügyezésétől kezdve sejtettem, hogy más ám a
külcsín mint a belbecs.
Egyszer faragó színjében magában levőnek tudta magát apám, dudorászott:
Kiöntött a Kisküküllő mind a két partjára.
Beültettem a két szélét
szomorúfűzfával.
Szomorúfűz ága hajlik, sejde reá a síromra,
Télen-nyáron bánatában ki van
virágozva...
Ahogy meghallottam, szaladtam anyámhoz. Mondom neki, te, Bunkó annyira
dolgozik, a szeme is izzad! Ügy bőg, úgy litániázik valami Küküllőségről, szomorúfűzfáról.
Erre először anyám is elrítta magát, leült velem a konyha küszöbére.
— Tudod, gyerekem, az élet néha úgy megtalálja sajtolni a szegényt, hogy a
leve is kicsordul.
Gyerekfejjel azért azt is kezdtem szeretni, hogy néha láttam, szeretik egymást.
Hogy tán kistestvérkét építenek nekem. Mert nagyon akartam volna. Magányosan
nőttem. Ha felőlem felhőztek, szépen szóltak: „Mikor megépítettük ezt a gyereket"
— mondták. Most tudom, nemcsak a nekitérdepülés pillanatát értették ez alatt. Egy
ember épül mindig, míg csak be nem tetejéződik. A koporsó födelével. Mióta megépítettek, s ahogy a szemem kapuja kinyílt, látom, építenek, amíg élnek.
Természet ölén csöpörödő gyerek előtt természetes a szeretet. Nagy taréjú kendermagos kakasunk, míg körülsántikálta első csudálkozásaim között a tyúkot, kukoringatások közepette ráröppent, megijedtem. Kiáltottam anyámnak, hogy öli a kakas
a tyúkot! De ő azt mondta, hogy csak kiscsirkéket épít neki, te buta! Ettől megnyugodtam. Mert szabályos házasságban ilyképpen épül az utód. Kötésen kívül született szomszédunkban egy gyerek. De arról már úgy folyt a szó, hogy Ballagó Péter
nős ember létére gyereket okozott a lánynak.

Kutyalagzik, macskaházasságok idején, ha már nagy volt belőlük a szaporulat,
úgy biztatták egymást: eriggy, üss közéjük, már mögén a világra vétkőznek egy
kosár kölköt! És a nagyon gonosz emberre mondták: inkább mönt volna a víznek
az anyja, amíg a világra vétkőzte!

Hanem akárhogy is szidták naphosszat anyámék egymást, mocskos szavakat nem
potyogtattak. Még a kurvaság feszegetése sem a piszkos szavakért ugrott elő, de
szenvedélyes huzalom mozgatta. Tudták, az igaz szívből mondott káromkodás oda
szolgál, ahová az imádság. Néha tán hamarébb a címzettre talál, mert lüktető szív
h a j t j a postása lábát.
Egy ízben, hosszú idő után hazajött apám. A falu végén vártuk. Anyámat köszönésképpen kétszer szájon ütötte, otthon a vacsorát asztalostól fölborította.
Annyira megijedtem, fél éjszakán le nem hunytam a szemem. Amikor úgy vélték, hogy álomba sírtam magam, egymásnak estek. A kétcolos tölgyfából készült
ágyat majd összeroppantották maguk alatt. Ugyan kicsit rídogáltak előbb szerencsétlennek suttogott sorsukon, aztán apám anyámat a lába kisujjától a feje búbjáig
fölpuszilgatta, majd vissza.
Hogy is felejthetné el az ilyet egy gyerek? A hold benézett ablakunkon, s láttam, úgy fonódnak egymásra, mint az eperfánkra futott szőlőinda. Anyám aranykarikának szólítgatta apámat, mivel mint tudod, akkor is Karika János volt a neve.
De apám se maradt adós. Faragott toronygombnak, bálványfának, madaras bercelnek becézte, mondta rezgő nyárnak, szemes jávorfának.
Betegek lettek volna? Ma is élnek. Apám 85 évesen a szekercét, a faragó bárdot
mindennap forgatja. Nem a fogpiszkáló ját hegyezi vele. Valóságos házakon ő a fundáló mester meg a kivitelező. Telepi építkezéseken Karika Jani nélkül most sem
41

esik egy ásónyom. Itt, a város alatt, a csúfnevét nem ismerik. Azt legombolta magáról, amikor elhagyta a szülőfalumat.
Karika János 85 éves koráig fölépített annyi házat, hogy egy tízezer lelkes falu
minden utcáit kitenné, fűtűl való fát is megfaragott egy temetőnyit.
Karika János Szovátán látta meg az árnyékvilágot, de hogy szülei mi művesek
lehettek, arról kevés ismeret bolyongott a családunkban. Kezük után élő félparasztok, félfanyüvők voltak, akik nyárvízben otthon arattak, csépeltek, annak múltával
vonultak Gergyóba erdővágni. Karika Jánost összekötözve vitték magukkal, mivel
az akkor még a pelenkás korát élte. S másban sem lelte nagyobb örömét a kaliba
előtt, mint az ég alját súroló óriás fák koronáinak bámulásában. Elnézte naphosszat
türelemmel, idejében megérezve, hogy aki szegény ember gyerekének mer születni,
ott nagy türelem gyülekezzen a lélek tarisznyájában.
Lehetett is belőle már az első hónapjaiban, ez kimutatódott akkor, amikor egy
hirtelen kerekedett nyári viharban halálra sújtotta szüleit az isten haragja. Karika
János akkor is nyugodtan nézte az égre rajzolódó fahegyek hajladozó sörényeit.
Ríttak ugyan körülötte a fanyüvők atyafiságai, de Karika János r á j u k sem hederített. Pedig csúnyákat is kívántak a nagy szomorúság szorító prése alatti körülállók.
Mondták, hogy dőlt volna rá a fa, hogy mért nem vette magához szüleivel együtt
az öreg dumnyezó? Hogy most mi legyen ezzel a békával?
De kézközön mégis pártfogókra akadt. Ki egy szopásnyi tejjel teli fél csöcsét
lökte oda neki, hogy azért a sajátjának is jusson, ki fogatlan szájjal rágott kenyércsócsalékkal etette, úgyhogy az évek haladtával ott csöpörödött fel Karika János faországban, szénégetők, faragók, zsindelyvágók, deszkametszők, malomácsok között.
Hitem szerint minden faműves ismeret úgy ragadt rá, mint kanászra a bogáncs.
Akaratlan. Látta mit művelnek, s ő is tette benne kora, ereje szerint a magáét.
Bajszodó legényke soromban kérdezni is mertem apámat, hogy ezt-azt hol
tanulta. Mert hipp-hopp módra is tudott dolgozni. Háborús építkezéseken, mikor ez
se volt, meg amaz se, kapta-fogta magát, varázsolt. A semmiből. Hat darabból
toldott össze egy mestergerendát, de olyan góbés furfanggal, azon vágás, illesztés,
csavarozás nem látszott. Amikor ránehezedett a teher, reccsenés nélkül állta. Érdeklődésemre, hol tanulta, csöndes önérzettel válaszolt:
— Hát hol tanulja az ácsságot az olyan ember, aki fészivel a kezében születik?
Egyszer azzal gyanúsítottam, hogy tán székely. Nem szégyellte volna, ha az, de
ellegyintette magától a titulust, mondván, hogy szülei Dévaványáról vetődtek Szovátára. így ő csak amolyan árnyékszékely. Közöttük növő, mint a szilfasumár, aminek
magját valami éhes madár a fekete fenyők közé pottyantotta.
Felnőttes érdeklődésem felvidámította kifelé morózus apámat, örült, hogy érdekel a szakma, hogy elöröklöm tudását. Hogy nemcsak tapogatom, mint vak a h a j nalt, de az ízét is, titkait is firtatom immár.
Éppen nagygerendát egyengettünk, miközben ezek a kérdések, válaszok elgurigázódtak közöttünk. Mire ő örömében fölvágta a kisfejszét, hogy hatot fordult a
levegőben, s úgy esett vissza élével a gerenda szálába vágódva. Nyele megrezdült,
mint az ujjal megpendített bőgőhúr. Sejtettem, hogy az efféle örömöktől hajtott
indulatokat ácsi virtusok hajtják. Mert később is, Tákos után, éppen a nyírbátori
templom tetejére ácsoltuk a huszártornyot, fölhajította a fejszét.
Babráltunk az elhitványult huszártornyon m á r vagy harmadik hete, amikor
váratlanul megjelent anyám a templom tövében, de olyan kicsinek látszott, mint
egy hajasbaba, már a gerincről nézve. Kicsipekedve, kosztümösen, két keze teli
fehér abroszból kötött bugyorral. Szava mint a trombita fölszolgált hozzám:
— Hol vagytok Karikáim, Bunkócskáim?
Tudta, hogy ott vagyunk, nemcsak a címünk után, ahogy közelítette a templomot, hallhatta szekercéink pufogását, amint boronagerendákból ácsoltuk össze a
négyfalú tornyot. A megszáradt vörösfenyő gerendák úgy szólnak, akár az egykori
ember lármafája. Tompán, messzehangzón. Apám a váratlan örömtől fölhajította
szekercéjét. Lekiáltott:
42

— Szanda, szeress!
Tehette. Hiszen az egész városban csak a címzett érthette, meg én, az írmag.
— Szanda, az anyád hunyorgó csillagát, csak elgyütté? — mondta inkább magának, mint másnak, s fűzetlen bakancsával fogközöket kihagyva vágtatott le a fagarádicsokon. Hóna alá kapva anyámat, mint valami félig telt korpás zsákot, hozta
fölfelé az állásunkba. A haranglábig eléjük mentem, ahol apám megállt, odaemelte
anyámat az öreg harang alá.
— Puszild meg a tőgyit, Szanda!
Látták-e, hogy fölöttük kucorgok vagy nem, én azt nem tudom, de anyám szót
fogadott. Megpuszilta a harang lelógó vasnyelvét, egy szó tiltakozás nélkül. Pedig
kemény fejű palóc parasztok rügyéből fakadt. Amire esze meg nem hitelt, azt meg
nem cselekedte, ha száz zsandár parancsát tagadta, akkor se.
Jól elbolondoztak egymással. Játékuk engem is fölvidított, ú j korszakot nyitott
életemben. Igaz, már borotválkoztam akkoriban, s megbeszélhették, hogy felnőttnek
tekintenek, vagy bennem omlottak össze a gyerekes gátlások, de ekkor szépen, minden átmenet nélkül, tegezni kezdtem őket. Addig csak zsandárpertuban voltunk, ők
tegeztek, én magáztam őket. Apám is fölnőttként kezelt. Napok múlva nekimelegedett a mesének.
Kérdeztél valamit? — kezdte. Hol tanultam?
Pelenkás koromban apámra, anyámra elárvultam. Magához vett egy szénégető
család, mivel szopós fiuk mellé befogadhattak albérlőnek, tejtestvérnek. Szerencsétlenségemben szerencsésnek mondtak, ahogy csöpörödtem, hiszen könnyen kitehettek
volna a farkasok prédájának. Mesélték, hogy a följebb való időkben sokszor rávitte
a muszáj a szegény embert magatehetetlenségében még erre is. Más kőikét növeszteni, amikor a fölnőtt is az éhkoppot veri, olykor bükkfakéregből süti a kenyerét, kukoricamáléból karácsonyi kalácsát.
Rossz sorsra nem emlékszem, télen-nyáron ott éltünk a ditrói erdőkben, a gyergyói havasok lábánál. A nevelőszülők, ahogy a lábunkat emelni tudtuk, használtak
bennünket. A saját purdéjukat sem féltették a dologtól.
Amikor készült a boksa, adogattuk a fát, hordtuk a gyújtóst, rőzséltünk, de leginkább fenyőszurkot gyűjtöttünk a begyújtáshoz, a szappanfőzéshez és a patikárusoknak, akik gyógyírt, flastromokat készítettek belőle. Egy boksa 16 napig is égett,
a széngető körbe gyújtogatta meg azokat, neki kitelt vele a napja, de a család előgyeleghetett mindenféle gyűjtögető munkára. Amikor kihűltek a kemencék, a szenet prizmákba raktuk, s úgy hordták köbméterenként el a vasgyárak, a kapaverő
hámorok. A szénnek keletje volt télen-nyáron, csak aztán gyöngülni kezdett az ipar,
ahogy fogyott a bükkfa, mindig messzebbről hurcolták oda, a fuvar elvitte a kereset
felét. Boglyas Vendel felesége Szerémi Eszter így nemcsak a szurokgyűjtéssel, de a
szurokfőzéssel is foglalkozott. Árasztott is magából olyan fenyőillatot, mint valami
nyári levegőjű szép nagy erdő. Fürödhetett lúgban, borszéki vízben, vitte magával
mindenütt az élőfák illatát. Talán még a halálában is. Más szénégetők asszonyai
füstszagúak voltak, mint a kalyibáik. Savanyú füst áradt talán a csontjaikból is.
Boglyas Vendelné, meg az anyja, festőfüvek gyűjtésével is foglalkoztak, hogy
amíg pipálnak a boksák, ne teljen hiába az idő, de szaporodjon a kenyér. A mindenkori havasbíró rendelkezése szerint, amit erdei rendtartás írt elő, kijelölték a teret,
ahol az év során gyűjtögethettünk.
Ástunk buzérgyökeret, amivel törökvörösre festhették a gyapjút, a len- és kendervásznakat, szövéshez való vetélő szálakat. Gyűjtöttük a vérfüvet. Sárga festőmatériának szedtük a kikiricset. Barna festőlének a vadalmafa hulló levelét. Szedtük a tölgy- és bükkfataplót, sorbaálltak érte a szűcsök, hogy irhabundát barnítsanak vele.
A havasi áfonya homok színűt fogott, a kutyatej sárgát, kéket a bodzavirág,
meg a gyalogbodza. A gyalogfenyő barnát levedzett, zöldet a büroklevél, feketét az
égerfa kérge.
Tudtuk százig való festő készségnek a találó helyét, hasznosságát, aminek a mos43

tani elősorolásához be kéne vágni vagy két liter bort, hogy az eszem tócsájának fölszínére vesse. Lassan már elalusznak bennem az ilyen ismeretek, mivel vagy hetven
éve nem találkozom velük. Talán a szappangyökeret a bilindektől sem tudom megkülönböztetni, pedig akkor, öt-tízéves fejjel uzováltuk az erdőt, a föld alatt levőtől
a fahegyig.
Viriceltünk. Tiltották. Ez a fafejés. Nyírfákat, különböző gyümölcsfákat csapoltunk tavaszi ébredésük idején, amikor verni kezd a természet szíve. Némelykor
rossz, éhes évek köszöntgéltek ránk, a fákból kilopogattuk a vért, ittuk. Vagy cukrot
főztünk belőle. A kotera is elvitt volna bennünket, ha nem élünk vele.
Vékony bicskaélnyi repedésre, fúrásra 24 óra alatt csurgatott a fa egy csupornyi
iszomot. Aztán megállítottuk a folyást. Fenyőgyantával bekentük a sebét, s küldte
fölfelé a nedvét a csattogó rügyeknek. Mi meg ittuk. Megújultunk tőle. Hanem ez
a szokás minden erdőn élő nép muszájában benne lehet. Kilopdalni a fából az éltető
erőt, hogy azért neki is maradjon, s holnap is tejeljen. Ártott ez a fának. Ha nem
jól bántak vele. Tiltotta a havasbíró, de a fák tisztelete is.
A csecsszopó már hallotta a fák susogásával járó tisztelet parancsát. Azt, hogy
féld a fát, de élj is vele!
Láttam fanyüvőt, aki bocsánatot kért a fától, hogy a fejszéjét ráemeli. K a l a p j á t
megemelve köszönt el tőle.
Esti szalonnázások idején mindenféle falakó koboldokról szóltak a mesék. Hogy
a kobold pedig ember, aki rossz életet élt, s a sors úgy teszi jóvá a baját, hogy
fákba juttatja bele. A fák beszélnek, s az ember hasznára élnek. Fákat tépni, rongálni, égetni, nagy véteknek számított. És a fogadott fáknak inni, enni adni, az erdőlakó számára békét, megnyugvást jelentett. Voltak fogadott fák, amelyek alá imádkozni járt a szegény fanyüvő, megpihenni, szusszanatot venni, kiolvasni a levelek
zörgéséből az élethez való bölcsességet.
A saját sorsukat látták a fákban. Kusza koronásat választott a ziláltabb életű
ember, amikből már száraz gallyak is előkandikáltak, fekete rajzolatokat vetve az
égre. De fiatal pajtásai között átsütött a nap, s az áttetsző levelek teli voltak zöld
reménnyel. És viharvertet, ezer madárodúsat választott némelyik, és fiatal, felszökő
fákat, akik még hosszú éveik reményeibe kapaszkodtak.
A fanyüvő fejszéjét csak olyan fának tette a tövére, amelyik régóta gondoskodott utódairól. Azok ott iramodtak fölfelé körülötte, koruk szerint nyújtogatva sudaraikat az öreg fák koronái fölé.

44

Angol nyelvű
Juhász Gyula-antológia Amerikából
A magyar líra, és különösen a modern magyar líra, az utóbbi két évtizedben
nagy számú, magas színvonalú és jelentős fordításban került a külföldi olvasók elé.
Éspedig nemcsak a nagy nyugati és keleti nyelveken, hanem szomszédainknál is.
Bár a szerkesztők és fordítók egyéni ízlése, és nemegyszer barátsága, erősen érvényesült ezeknél a kiadásoknál, nem mindig az élő költők juthatnak csak idegen
szóhoz. Különös jelenség, hogy a nagy Nyugat-generáció, Adyt kivéve, még mindig
nincs megfelelően és kielégítően angolra fordítva az eddig megjelent antológiákban.
Létezik ugyan kéziratban egy ezer oldal körüli magyar lírai antológia, a Gara-féle
párdarabja, de ez az ezeroldalnyi kézirat még csak egy százoldalnyi szemelvénnyel
kerülhetett kedvcsinálásra az érdeklődők kezébe. Meglepő, hogy a Corvinánál megjelent és címében modern magyar költészet gyűjteménye a nyugatosok közül csak
Füst Milánt közli. Így a Nyugat második és harmadik generációjának keresztelt költők, de főképp az utóbbiak és még a náluk is fiatalabbak, jobban hozzáférhetők a
nagy idegen nyelveken, mint az Ady-nemzedék. Szerencsére a magyar irodalomnak,
éspedig nemcsak az élőkének, hanem a klasszikusoknak is, lehet mondani, a földkerekség legkülönbözőbb pontjain megvan a számontartó, sőt, számonkérő közönsége.
De a nagy államok egyetemeinek most már van olyan magyarul értő, magyarul
olvasó, sőt magyarból fordító szakértői, legtöbbször professzori gárdája, amely a
hazai monopóliumok nemegyszer önkényes válogatását ki tudja egészíteni.
Különös jelenség, hogy míg a felszabadulás első évtizedeiben Juhász Gyula Ady
mellé került a hazai értékelésben, ennek kifelé úgyszólván semmi következménye és
jele nem volt. Akárcsak Babitsot a kelet-európai népek, Juhász Gyulát a nyugatiak
most fogják fölfedezni. Ennek első dokumentuma a magyar klasszikusok egyik kitartó és termékeny amerikai tolmácsának most megjelent Juhász-kötete.
Anton Nyerges, illetve Nyerges Antal, harmadik generációs kivándorolt magyar.
Nagyszülei Vas megyéből a század elején a tengerentúlra ment falusi parasztok.
Unokájuk egyetemi hallgató korában Ady összes verseinek 1930-i hatalmas kötetét
fedezte fel egy chicagói kirakatban, mint az első magyar könyvet. Ez hívta fel
figyelmét a magyar irodalom létezésére. Finnugor nyelvészetet végzett, és ösztöndíjjal skandináv egyetemek finnugor tanszékein képezhette tovább magát. Évekig a
budapesti amerikai követség sajtó- és kultúrattaséja volt. Amikor Pestre került,
magával hozta 1946-ban megjelent első nyomtatott Ady-kötetét, valamint kétszáz
Ady-vers fordítását és egy százoldalas Ady-életrajzát. Ez a hatalmas kötete 1969-ben
jelent meg. Azóta 1973-ban egy Petőfi- és ugyanabban az évben egy József Attilakötete jelent meg. Az utóbbinak a bevezetése máig az egyik legjobb József Attilatanulmány. Eredeti vállalkozás 1976-ban megjelent Arany János-kötete, Arany epikai
műveinek prózai fordítása. Sikerült ugyan a nemrégiben megjelent és a még nyomtatásban elfekvő nagy antológiákhoz a legnagyobb angol és amerikai költők részvételét és támogatását megnyerni, de ilyen mennyiségű tolmácsolását a magyar lírának az angol nyelvű országokban a mi nemzedékünkben senki sem végezte el.
45

Nyerges Antal legújabb meglepetése egy Juhász Gyula-antolőgia. Ezt m á r a
Kentucky állambeli Richmond egyetemének professzoraként készítette, mint az Ady
utáni köteteit is. Itt ő az európai művelődéstörténet tanára. A kötet címe: The
Beard Sunner by Gyula Juhász. A kötet közel hetven Juhász-verset tartalmaz és
közli az Orbán lelke önéletrajzi regényt és A tékozló fiú című vallomást. Mi indíthatta Nyergest Juhász lefordítására? Tudnunk kell, hogy készen áll egy Babitskötete is száz verssel és hat esszével. Eddigi fordításai bizonyítják, hogy éppen a
népi hangvételű költők iránt viseltetik előszeretettel. De a Juhász-kötet válogatása
azt is bizonyítja, hogy finnugor tanulmányai is mélységesen megérttették vele a
magyarság keleti hagyományait.
Az eddigi angol fordítók teljesen elhanyagolták Juhász roppant lírai életművét.
Talán a sok magyar őstörténeti, néprajzi és történelmi tematika riasztotta őket.
Nyerges professzor kitűnő megoldáshoz folyamodott: nem a versekhez fűz magyarázatokat, hanem Juhász Gyula életrajzát mondja el végig és egy-egy esemény, személy, motívum fölmerülésénél az oda vonatkozó verset idézi. A versek így szerves
részeivé válnak az életrajznak. Jó szokása szerint persze a fordító ide kitűnő előszót
ír a kötethez. A nyugatosok mozgalma szerinte a nemzeti öntudatnak Magyarországon is kivételesen ú j korszakát jelenti. Eredeti megfigyelése, hogy Juhásznak kortársai közül két jó barátja volt. Babits és Szabó Dezső. Szerinte Ady és József Attila
között ő a legtipikusabb forradalmár költő. Egyenesen Juhász Gyulát t a r t j a József
Attila előfutárának. Bármennyire magyar hátterű költőnek mondja is Juhászt, meg
tudja értetni, hogy világképében csak látszólag van ellentmondás szeretett magyar
falusi népe, végvár kisvárosai, antik világa, katolikus hivő mivolta és haladó radikalizmusa között. Bár Nyerges hangsúlyosan kiemeli Juhász eredendő, gyermekkorában magával hozott faluimádatát és filosz eredetű keleti mitologizálását, szépen
méltatja a világtörténelem, a művészetek és humanizmus nagyjairól írt megszámlálhatatlan sok versét.
Nyerges Antal nekem írt levelében azt írja, eddig Juhász lírájának tolmácsolása
volt legkönnyebb feladata. Lehetne vitatkozni azon, milyen szép és reprezentatív
verseit olvasnánk szívesen angolul, de ha most közreadott több mint öt tucatnyi
versfordítását végignézzük, meg lehetünk elégedve a távoli egyetem amerikai professzorának ízlésével, szakértelmével és ügyszeretetével:
A bűnös barát; Régi kispap; Angelus; A Fekete Mária; Vigília; A szerzetes hóráiból; Az utolsó vacsorán, Fidiász a népnek; Anch'ió; A nagy üvegház; Augusztus;
Ars longa; Vigasztalásul; Irma; Annára gondolok; Milyen volt? Anna örök; Mindig
velem; Csokonai szobránál; A himnusz; Madách; Halotti beszéd; Géza király; Mátyás király; Gellért püspök; ősöm; Pusztaszer felé; Földanyánk; Tonuzóba sírja
felett; Emese álma; Haviboldogasszony; Nosztalgia; Ének Kőrösi-Csomáról; Gulácsy
Lajosnak; Budapest; Haza; Az Iza partján; Tiszai csönd; Isten háta mögött; Április
bolondja; Szakolca; A Tápai Krisztus; Magyar tél; Az alsóvárosi temetőben; Ü j vallomás; Egy világhíresnek; A munkásnak; Sebesült munkás a Rókusban; Csöndes
csillagok alatt; Magamhoz nyárvégi esten; Ködök várában; Vándordal; Fehér éjszakák; Stanza; Egy régi nyárból; Ma jött az e l s ő . . . ; Októberi éj; A távozó; Halálos
ének; Az ismeretlenhez; Testamentom; Én költő vagyok; Életérzés; Köszönöm; Egy
kedves vigasztalónak; Azt álmodtam; Esők után; Szakállszárító; Epitafium.
Nyerges Antal Adyn, Petőfin, Aranyon és József Attilán kifinomult hatalmas
magyar szókincse nemcsak gyermek- és diákkorában magába szívott és az egyetemeken tudatosított amerikai angol szókincsével tudja helyesen értelmezni és megfelelően kifejezni Juhász Gyula költészetét, hanem végül is hozzájárulhat ennyire
érdemes és méltó munkájához az a tény is, hogy ő maga is amerikai angol költő.
GÁL ISTVÁN

46

Tömörkény és a velencei nyelvjárás
Tömörkény egyik novelláskötetének címadó elbeszélése, „A tengeri város" — Velence. Sok mindent sűrített a szerző ebbe a lírai-drámai történetbe. Gondolom, azokat az élményeket és érzéseket is, amelyekkel Velence rá hatott, meg azokat a saját
élményeit is, amelyeket mint a Monarchia katonája külországban tapasztalt. Mind a
kettőt megtalálhatta Szeged környékén is a novella egyik főszereplőjében, Kabók
Mihály tanyásgazda vak apósában. Különös szöveget hallott az író valamelyik öreg
magyar paraszttól, amely így, egybeírva olyan, mint valami halandzsa, olyan „kiszeraméra bávatag"-szerű kitalált beszéd: „Ettutisimize-tempozebon". Ezt adta a
trachomától megvakult öreg paraszt szájába, amikor ez meghallotta lánya izgatottboldog elbeszélését, hogy a szegedi Dónát-napi vásárban emberével együtt látták a
mutatványosnál a „tengöri várost". Első olvasásra én is arra gyanakodtam, hogy valami kiforgatott olasz beszéd. Másodikra azonban megvilágosodott a szöveg, csak
tagolni kellett.
De menjünk sorjában. Hogy a helyzet világos legyen, s hogy róla elmondjam a
tényeket és a feltételezéseimet, engedtessék meg nekem egy kissé hosszabban idéznem Tömörkénynek saját érzéseitől fűtött líraiságű szövegét úgy, hogy közbe-közbe
hozzáfűzhessem a megjegyzéseimet. A történet kerete ismert. Kabók Mihály gazda
és felesége bemennek a szegedi vásárba, s ott a Mars téren a mutatványos nagy
hangon beinvitálja őket a sok világcsoda látványát ígérő vászonházba. A mutatványos magyarázó mondókája elindít bennük egy olyan képzettársítást, amely kíváncsiságukon keresztül eljuttatja őket addig az élményig, annak papírból-vászonbólfestékből utánzott másáig, amelyről annyit hallhattak mesélni Kabókné apjától.
A mutatványos, egy valamiféle, de inkább német anyanyelvű Monarchia-állampolgár, a cirkuszosok félig nemzetközi, félig nemzeti nyelvén ezt hadarja: „Ansicht von
Venedig! Venéczia. Láthatóm a Venéczia város, csupa tenger, csupa" . . . — Venéczia
. . . szól halkan [Kabókné]. — A Venédig... — mondja Kabók." A tengeri város
neve kétféleképpen szerepel: németül és olaszul, de magyaros helyesírással. Kabókné
lelkében a mutatványostól utóbb és kétszer is elmondott olasz „Venéczia" visszhangzik. Férje emlékezetét azonban a német „Venedig" ragadja meg, talán a Monarchia
kommandó nyelvének emlékeként, talán mert így hallották apósától. Hazatérve, elmondják a „vásárfiát" az apának: „A világtalan öreg arcán végigfut a fiatal emlékezések derűje. Hirtelen, a puszták között megcsapja az Adria szele, a canalettók
vizének illata, vak szemei látják a déli város egét, tengerét, az ódon kőházakat,
mindazt a régi időt, mikor a szegedi ezred a mesevárosban feküdt, s ő járt feszes
katonaruhában, a frakkforma fehér kabátban, e mohos kőpillérek között, s posztot
állt az Arzenál kapujában fényesre pucolt fegyverében... Kabók azt gondolta magában, hogy no, az öregnek se hozhattak volna különb vásárfiát, Kabókné pedig
nézte az apját, a vak apját, akinek orcáin piros tüzek gyulladtak ki, hajlongott, hadonászott, végül ősz fejét magasra emelve, valamely régen elfeledett olasz dalba
kezdett öreges hangon: — Ettutisimíze — tempozebon... — Ez valóságosan szép
nóta — mondta rá Kabók Mihály" (Tömörkény István, Válogatott novellái. Szépirodalmi, Budapest 1977, 64—66).
Most pedig lássuk a tényeket és a feltételezéseket. Nem tudom, mikori lehetett
Tömörkény élménye a Velencében szolgált tanyasi paraszttal. De bizonyosan 1896
előtti, amikor a „Tengeri város" először megjelent. Feltételezzük, hogy a leírt esemény idején Kabók Mihály harmincöt-negyven év körül járhatott, apósa meg hatvanon túl. Az öreg 25—30 évesen szolgálhatott Velencében több éven át a Monarchia
hadseregében, mindenesetre 1866 előtt, mert akkor történt Velence bekebelezése az
Olasz Királyságba (Napóleon 1798-ban engedte át a várost Ausztriának). Fiatal volt,
idegenben, s ez az idegen környezet mindenképpen hatott rá, nyelvileg is. Kételkedem viszont abban, hogy a „régen elfeledett olasz dal" valóban dal volt-e. A szö47

veg mondattanilag tagolható és nem írásról tanulták meg, hanem élőszóban, m e r t
nyelvjárási helyesírása is másként festene. Valahogy így: „E tuti cimese — tempó xe
bon." Ahogyan viszont Tömörkény leírta, úgy hallhatta az öreg magyar paraszt fiatal
korában. A szöveg jelentése: „Minden (csupa) poloska — Szép az idő." Alig hiszem,
hogy ez a „dal" szövege lett volna. Képzeljük el a fiatal szegedi paraszt bakát a
velencei kaszárnyában, amely — a mai rovarirtók hiányában — bizonyosan poloskás
volt. Vadászhattak a b a k á k . . . poloskákra. Ezt az élményüket olasz környezetükkel
egyeztették, innen a helyi nyelvi kifejezésmód hallás utáni ismerete. Mit tehetett
egy Velencében állomásozó magyar baka a kimenője idején? Keresett egy magához
való leányzót, tőle vagy a kedvéért meg is tanult néhány szót, mondatfoszlányt a
velencei nyelvjárásban. Mivel kezdhették a társalgást? „Szép az idő — Tempozebon."
S talán még a poloskák tömegét is a kis velencei szolgálólánytól tanulta meg velenceiül szidni a szegény magyar baka, akinek szegedi ezrede a mesevárosban „feküdt"
( = német Hegen): ez is valami közös hadseregből származó germanizmus, a német
szó tükörfordítása. Igaz ugyan, hogy a Magyar nyelv történeti-etimológiai szótára
szerint ennek a fekszik szónak a magyarban a XV. század első fele óta van kimutatva „táborozik, állomásozik", ma már elavult, katonai körökben régebben ismert
jelentése, germanizmusra való utalás nélkül. Én tartom magam ahhoz a véleményemhez, hogy régi tükörfordítás, amelyet a Monarchia német kommandó nyelve
ú j r a megerősített.
Még annyit a „daT'-ról: lehet, hogy az apa csak kántáló hangon mondta el a
fiatalon megtanult szöveget, lehet, hogy kihagyó emlékezete kapcsolta össze egy
akkor megismert dallammal, de nem tartom valószínűnek, hogy ilyen szövegű dalt
énekeltek volna Velencében 1866 előtt.
Az viszont Tömörkény szent írói joga és tehetsége, hogy az ismeretlen szöveget
dallá varázsolja.
FOGARASI MIKLÓS

Mészöly Gedeon és Klemm Antal egydiejű
szegedi professzorságának históriája
Tóth Béla azt mondja a Mészöly Gedeonról szóló megemlékezésében (Tiszatáj,
1980., 34. évf. 7. 71.), hogy Klemm Antal akkor került Szegedre egyetemi tanárnak,
mikor a szegedi bölcsészeti karon a református professzorok mellé — világnézeti
okokból — katolikus professzorokat neveztek ki, és ezért nevezték ki Klemm Antalt
is a református Mészöly Gedeon mellé. Vagyis Tóth Béla szerint: „Ekkor (tudniillik:
1921-ben) kerül a református Mészöly Gedeon professzor Kolozsvárról Szegedre, ezt
követően szervezik mellé Klemm Antal katolikus egyetemi tanárt." (I. h.).
Mivel ebben a mondatban több téves megállapítás is van, ezeket helyesbíteni
kell főképpen azért, mert a szegedi egyetem történetének fontos részmozzanataira
vonatkoznak. Fennforog annak lehetősége is, hogy Tóth Béla írói tekintélye révén
ezek a tévedések valóságosaknak minősülnek idővel.
1. Mészöly Gedeont nem 1921-ben, hanem 1922-ben nevezték ki Szegedre egyetemi tanárnak, de ez nem jelentős tévedés. 2. Mészölyt nem mint azelőtti kolozsvári
egyetemi tanárt nevezték ki Szegedre, szegedi egyetemi tanári kinevezése előtt a
Magyar Tudományos Akadémia könyvtárának volt a tisztviselője. 3. A szegedi egyetem Ural-altáji Nyelvészeti Tanszékére, melynek Mészöly vezetője volt, nem neveztek ki világnézeti okokból szerzetes professzort, mert ezt a tanszéket világnézeti
48

szempontból nem tartották lényegesnek. 4. Amikor Mészölyt 1940-ben Szegedről Kolozsvárra kinevezték, abban az évben szűnt meg a pécsi egyetem bölcsészeti kara
(azóta nincs ott bölcsészeti kar), és ekkor nevezték ki Klemmet Pécsről szegedi egyetemi tanárnak, tehát jó tíz évvel később, mint ahogy Szegedre világnézeti okokból
— 1929—30-ban — szerzetes professzorokat neveztek ki. 3. Mészöly Gedeon és Klemm
Antal a szegedi bölcsészettudományi karon egy időben, de nem egy tanszéken
1947-től kezdve működött Klemm nyugalomba vonulásáig, 1955 szeptemberéig.
Klemm Antal (akkor Imre néven) ez időben a Magyar Nyelvtudományi Tanszéknek
volt a vezetője, Mészöly Gedeon pedig a Finnugor Nyelvtudományi Tanszékéé,
1947-től nyugalomba vonulásáig, 1958. augusztus 31-ig. Hadd jegyezzem meg itt,
hogy Mészöly Gedeonnak nagy sérelme volt az, hogy bár a magyar nyelv kiváló
és igen eredményes kutatója volt, sohasem lehetett magyar nyelvészeti tanszéken, és
így nem tudta megvalósítani azokat a kutatási terveket, melyek a magyar történeti
nyelvtudományt nagymértékben előmozdíthatták volna.
NYÍRI ANTAL

Mészöly professzor és a kolozsvári egyetem
A Tiszatáj júliusi száma Rét, remek stílusban megírt cikket közöl a száz éve született Mészöly Gedeon professzorról, Magyar László zseniális Mészöly-karikatúrájával díszítve. Az egyik
cikk Illa Mihály tollából: Mészöly Gedeon irodalmi és irodalomtörténeti munkásságát ismerteti
tudós tárgyilagossággal és alapossággal. A másik Tóth Béla neve alatt jelent meg, Mészöly
Gedeonról címen. Tóth Béla főképpen az 1949—50-es tanévben s a rá következőkben szerzett
s a j á t egyetemi hallgatói tapasztalatai alapján ír éleslátó emberismerettel, gazdag, színes szókinccsel és élvezetes humorral anekdotázgatva az akkor m á r öreg (49-ben 69 éves) nyelvész
tudósról. Ebben az összefüggésben minden sorát élveztem.
De cikke elején olyan történeti tények ismertetésének is nekivág, amelyeket csak részben
ismer. Néhány tényként felvázolt adata arra késztet, hogy megszólaljak. Ügy érzem, követnem
kell egy másik nyelvtudósnak, Erdődi Józsefnak, a harmincas években eleinte Mészöly gyak o r n o k á n a k , később tanársegédének a tanácsát, aki a második világháború után az Eötvös
Loránd Tudományegyetem professzora lett.
A Magyar Nemzet 1971. j a n u á r 23-i számában írt egy cikket, melyben Mészöly professzorral
és Horger professzorral fennállott kapcsolatait tisztázza. Cikke a Magyar Nemzet
vitafóruma
r o v a t b a n jelent meg Ajánlom
okulásul tévedések
íróinak címen. Egyik konklúziója az volt,
hogy „ . . . jó és helyes, h a n é h a n a p j á n az eseményeket elszenvedett emberek is megszólalnak,
rögzítik az átélteket, helyesbítik a tollforgatók tévedéseit. Máskülönben megeshetik, hogy a
tévedések öröklődnek."
Ennek a szellemében kérek szót, hogy a kővetkezőkre felhívhassam Tóth Bélának és mindazoknak a figyelmét, akik cikkét figyelmesen elolvasták (és valószínűleg hozzám hasonlóan
élvezték):
(l) Tóth Béla cikke szerint „a kolozsvári egyetem r e f o r m á t u s egyetem" volt.
— Tévedés! A kolozsvári egyetemet létrehivő 1872. évi XIX. törvénycikk harmadik cikkelye
szerint „négy t u d o m á n y k a r r a oszlik, ú. m. 1. A jog- és államtudományi, 2. Az orvosi, 3.
A bölcsészet-, nyelv- és történettudományi, 4. A mathematlkai és természettudományi k a r r a . "
Az összesen tizennégy paragrafusból álló törvénycikkben egyetlen szó sincs még csak református teológiai karról vagy tanszékről sem, nemhogy az egyetemnek református jellegéről.
Ez az 1897-ben Ferenc (azaz akkoriban pontosabban „Ferencz") József Tudományegyetem névre
keresztelt felsőoktatási intézmény 1872-től 1919. m á j u s 12-ig működött Kolozsváron, mikor egy
román bizottság birtokába vette, és mint a kolozsvári magyar egyetem megszűnt létezni. Az
eltelt 47 éve folyamán semmilyen intézménye, semmilyen tevékenysége nem jogosít fel senkit
arra, hogy „ r e f o r m á t u s egyetem"-nek bélyegezze meg, s így jelenjék meg a történeti tényekkel nem ismerős olvasó tudatában, s így raktározódjék el emlékezetében. Az egyetem tanárainak felekezeti hovatartozása pedig aligha pontosan ismeretes b á r k i előtt, s h a — elméletileg
4 Tiszatáj

49

feltételezve — esetleg Ismeretes Is volna, aligha a d n a olyan következtetésre okot és Jogot, h o g y
bárki egyszerűen „ r e f o r m á t u s egyetem"-nek minősítse. Az eddig elmondottak ugyanúgy igazak
az 1940 és 1944 között eltelt évekre is, mikor megint m a g y a r egyetemként m ű k ö d ö t t F e r e n c
József Tudományegyetem néven.
(2) A cikk szerint: „Az első világháború gyászos következményei s o d o r j á k hozzánk — (ti.
Szegedre) — „1921-ben a kolozsvári egyetemet."
— Igaz.
— „Ekkor" — ti. 1921-ben — „kerül a r e f o r m á t u s Mészöly Gedeon professzor Kolozsvárról
Szegedre" — folytatja a cikk.
— Tévedési
Ami Mészöly professzorságának városait illeti, a cikkben említett sorrendnek pont a f o r dítottja az igaz, azaz m a j d csak tizennyolc évvel később lett a fordítottja igaz. Mészöly u g y a n i s
1922-ben Szegeden kezdte a professzorságát és csak 1940 őszén ment át Szegedről Kolozsvárra,
ahol az akkor onnan Kolozsvárra képletesen visszaköltözött, azaz újrafelállitott Ferenc József
Tudományegyetemen kapott tanszéket. Egyetemi tanulmányait is ott végezte volt még i f j ú s á g a
éveiben, azért is vonzotta Kolozsvár, meg azért is, m e r t különösen szerette Erdély m a g y a r ságát: így mondta nekem.
(Persze, h a az egyetemi diákévei és egyetemi katedrája közt eltelt hosszú éveket számításon
kívül hagynók, akkor a szónak abban az értelmében, hogy a n n a k idején Kolozsváron diákoskodott, mondhatnók, hogy Kolozsvárról került Szegedre. De nem az 1921-ben Szegedre s o d r ó dott kolozsvári egyetemmel.)
Tóth Béla szerint: „ E k k o r " — (ti. 1921-ben) — „kerül a r e f o r m á t u s Mészöly Gedeon p r o fesszor Szegedre, ezt követően szervezik mellé Klemm Antal katolikus egyetemi t a n á r t . —
Véletlenül ez a párosítás szerencsésnek bizonyul . . . "
Az igazság ezzel szemben az, hogy Klemm professzor nem „ezt követően" (ti: Mészöly kinevezését követően) került a szegedi egyetemre, hanem csak tizennyolc év múlva, és teljesen
légből kapott feltételezés az, hogy úgy „szervezik mellé" (ti. Mészöly mellé). P o n t f o r d í t v a
volt: Klemm Antal akkor — 1940 őszén — k e r ü l t a szegedi egyetemre, mikor Mészöly o n n a n
átment a kolozsvárira. Az ugyanis a történeti igazság, hogy Kolozsvárnak 1940-ben t ö r t é n t
visszacsatolása Magyarországhoz, és a közben szegedivé vált Ferenc József T u d o m á n y e g y e t e m nek Kolozsváron való újjáélesztése több vidéki egyetem részbeni újjászervezését vonta m a g a
után. A legnagyobb ilyen lépés a szegedi egyetem új néven (Horthy Miklós nevén) való ú j r a felállítása volt. A szegedi egyetem nem kapott egyelőre jogi kart, a pécsitől meg ideiglenesen
megvonták a bölcsészkart. Hivatalosan megfogalmazva: az 1940. évi XXVHI. törvénycikk h a r madik p a r a g r a f u s a elrendelte a pécsi Erzsébet Tudományegyetem bölcsészettudományi k a r á n a k
„átmeneti szüneteltetését". A vallás- és közoktatásügyi minisztérium az igy k a t e d r a n é l k ü l
m a r a d t pécsi bölcsészkari t a n á r o k n a k f ő k é p p e n az a k k o r újjászervezett szegedi e g y e t e m e n
ajánlott fel katedrát. Így került az éppen akkor nyugdíjba vonult Horger Antal professzor és
a Kolozsvárra átment Mészöly professzor helyébe az addig a pécsi egyetemen tanító K l e m m
Antal professzor. Tehát sem a r e f o r m á t u s Mészölynek a katolikus Klemmel való párosítását,
sem kettejük semmi másnemű párosítását nem „szervezte" meg senki.
Klemm Antal Szegedre kerülése (1940) utántól a h á b o r ú végéig csak olyan ritka a l k a l m a k kor találkozhatott Mészöllyel, mikor az a m á r nála alapvizsgát tett tanárjelölt hallgatók szakvizsgájára átjött hozzánk Kolozsvárról Szegedre, így az én nyelvészeti szakvizsgámra is, 1942
szeptemberében. Ilyen néhány órás együttlétük aligha minősülhetett „szerencsés p á r o s í t á s " - n a k .
Csak a kolozsvári egyetemnek másodszori elvesztése után, t e h á t 1944—45 u t á n k e r ü l t a k é t
jó öreg egy helyre: a szegedi egyetemre, mégpedig úgy, hogy Klemm ott m a r a d t , Mészöly m e g
visszament oda. Tehát még ekkorról sem lehetne azt állítani, hogy Klemmet Mészöly mellé
„szervezik", legföljebb azt, hogy Mészölyt Klemm mellé . . . De azt aligha m e r n é valaki állítani.
(3) Az összezavart történeti tényekből helytelen következtetésekre jutó cikkrészlet így f o l y tatódik: „Szegedi t a n á r k o d á s u k alatt öt-hat komoly tanárgenerációt engedtek ki s z á r n y a i k
alól, s ezek között József Attilát, Radnótit, Ortutayt, Hont Ferencet, Buday Györgyöt is m e g érintette szellemük, befolyásuk . . . "
Ha ez a megállapítás csupán Mészölyre vonatkoznék, jórészt helytálló volna. Sok d e r é k
kollegát ismertem és ismerek, akik egyik ilyen „komoly tanárgeneráció"-hoz tartoznak. M a g a m a t
is egyik tagjának érzem és tartom, aki a magyarságnak külföldi megbecsüléséhez is h o z z á j á r u l ,
főképpen a szegedi egyetemen, Mészöly Gida bácsi segítségével megalapozott nyelvészeti t u d á sával és kutató lázával.
De Klemm Antal szegedi t a n á r k o d á s a alatt egyetlen név szerint felsoroltat ki n e m „engedett szárnyai alól", mert egyetlenegy sem volt sose a szárnyal alatt. Mint már említettem,
Klemm szegedi tanárkodása csak 1940 novemberében kezdődött. József Attilát K l e m m egyik
50

elődje. Horger professzor 1925. március 30-án tanácsolta el az egyetemről. Attila különben Is
m á r 1937 óta halott volt. — Radnóti Miklós már mint sokunk által kiválónak elismert költő
Jött vissza Szegedre 1939-ben Sik Sándor professzor és költő ötvenéves születésnapja alkalmából, s l k tiszteletére a városháza nagytermében rendezett ünnepélyen előadást tartani. — Ortutay
Gyula 1941-ben m á r mint a Magyar Rádió alkalmazottja jött le hozzánk Szegedre a SzentGyörgyi Albert rektorsága alatt (1940—41), Szent-Györgyi hathatós segítségével létrehozott nem
jobboldali diákszervezetünkről, a Szegedi Egyetemi Ifjúságról tartott helyszíni közvetítést előkészíteni. Ortutaynak annyira tetszett minden, hogy énrám bízta a közvetítés megírását Budinszky
Sándor • mondanivalójával együtt. Két évvel később (1942—43-ban) m á r professzorom
volt: Slk Sándor k a t e d r á j a mellett a népköltészet magántanára lett. Alig két évvel azután,
hogy Klemm Szegedre került, Ortutay már kollegája lett neki. Nemhogy Klemm „szárnyai
alatt" lett volna, m á r akkor az ő szárnyai alatt volt például Katona Imre ls, aki szintén néprajztudóssá képezte ki magát. — Hont Ferenc már az 1930-as évek végén le-lejött hozzánk
Pestről a Bethlen Körben előadást tartani, s 1941-ben nagyban hozzájárult szaktanácsaival a
Szegedi Egyetemi I f j ú s á g több éves országos visszhangot keltett Hamlet-előadásának óriási
sikeréhez. — Buday Györgyöt m á r 1937-ben mint a grafika szegedi egyetemi lektorát Ismertem
meg, és 1940-ben már, úgy emlékszem, Londonban alkotta gyönyörű fametszeteit. Az öccse,
Buday Árpád segített n e k ü n k 1940-ben a Szent-Györgyi
nevéhez fűződő Szegedi Egyetemi I f j ú ságot az egész szélsőjobboldal szörnyű nyomása ellenére felállítani.
Tehát Klemm ezek közül (a cikkben felsoroltak közül) egyikre se hathatott mint szegedi
professzor, mert jóval előtte diákoskodtak ott.
A megváltoztathatatlan történeti tények jóhiszemű tévedésből történt megváltoztatása ellen
felemelt szavammal semmiképpen nem szeretném a — minden bizonnyal nem történész —
cikkíró érdemelt és hírnevét csorbítani. Mint Mészöly tanársegédje, a későbbi Erdődi professzor
m á r idézett cikkében írta:
emlékezőtehetségünk gyatra, fiatalja és örege az idő haladtával egyformán felejt nevet, dátumot és k ö r ü l m é n y e k e t . . ."
Azzal azonban tartozom az 1872-től 1919-ig összesen mintegy 32 000 római katolikus, görög
katolikus, örménykatolikus, református, evangélikus, unitárius, zsidó, görög katolikus román,
görögkeleti román, görögkeleti szerb stb. hitfelekezetű egyetemi hallgatót oktatott kolozsvári
egyetemnek, hogy a tévedésből rásütött felekezeti bélyeg eltüntetéséhez hozzájáruljak. De tartozom Mészöly Gida bácsi igazságszerető szellemének is azzal, hogy legalább ennyit megirjak.
Amint ezeket a sorokat papirosra vetem (Gida bácsi utálta a németes „ p a p í r " s z ó t . . . ) , érzem,
hogy most is sugárzik rám szeméből „a jámborságig menő ránk áradó áldott jóság" — „óriási
dioptriájú üvege" mögül —, mint azt Tóth Béla kitűnően kifejezte. Tartozom a magyar egyetemi oktatás történetének is, hiszen Mészöly olyan tanítómestere volt, aki teljes joggal elmondhatta volna magáról tanítványa, József Attila szavaival:
Én egész népemet
fogom
Nem középiskolás
fokon
tanitani l
(Születésnapomra)
Igen: tanít bennünket Mészöly a Tóth Béla említette „komoly tanárgenerációk"-on kereszt ü l is és az Illa Mihály felsorolta írásaival is, meg h á t a világviszonylatban ls kimagasló nyelvészeti műveivel ls.
Ennek a Mészöly Gedeont szívből magasztaló írásomnak a Klemm Antal érdemeit elhallgató
gyengéje egyszerűen a következőkben leli magyarázatát: — Mire Klemm professzor a szegedi
egyetemre á t j ö t t a pécsiről, már annyira beledolgoztam magam Gida bácsi nyelvészeti kutatásának érdeklődési körébe a doktori disszertációm (A makai nyelvjárás tájszótára) és a magántanári habilitációs dolgozatom (A forgó mozgást Jelentő magyar igék) kutatómunkájával, hogy
egyáltalán nem mélyedtem bele Klemm professzor tudományába. A mondattan szövevényes
rejtelmeinek csodáit m á r csak a további külföldi tanulmányaim során kedveltem meg olyan
kitűnő m á s professzorok Inspirációjára, mint a magyar nyelvész Lotz János és a finnugor
nyelvész Austerlltz Róbert. így h á t Klemm Antallal sajnos sose ismerkedtem meg közelebbről.
Nem tudnék róla mit irni.
Különben is: most Mészöly Gida bácsi százéves születési évfordulóját ünnepeljük. Innen,
messze idegenből teszek tanúságot emberi, tudósi és tanári nagysága és mélységes magyarságszeretete mellett.

NYIKOS (STRAUSZ) GYULA

a Washington and Jefferson College
nevű egyetem professzora
Washington, Pennsylvania, USA

Mea culpa...
Tanítványi szeretettel kicsi emléktüzet csihantottam Mészöly Gedeon születésének 100. évfordulójára, a Tiszatáj 1980. júliusi számában.
Lángja eljárt Amerikáig, amiért szép dicséreteket nyertem. Azonban írásom
fénye nem világosította be a szeretett tanár gazdag életenek hegy-völgyeit. Sorsának
számomra ismeretlen fordulatai, időrendjének következései máig homályban boronganak. Kaptam is kiegészítéseket érte.
Mentegetődzem? Nem áll természetemben, de a levél helyesbítő pontjai köteleznek.
Az igen tisztelt Nyikos Gyula professzor pongyola fogalmazásom miatt ragadott
tollat. Ha az említett méltatásban pontosan írom a jelzőt, az így szólhatott volna:
„Református szellemű egyetem."
Hanem magyarázkodásom helyett álljon itt Huszár Tibornak Bibó Istvánnal
készült interjúja a Valóság 1980. szeptemberi számából, amelyet én akkor nem
ismerhettem, mivel írásom után két hónappal látott napvilágot: „Valamikor, az
1930-as évek elején, körülbelül akkortájt, mikor mi az egyetemre kerültünk, felvetődött katolikus oldalról az a kifogás, hogy a színkatolikus Szeged városában egy Erdélyből jött és ennek következtében igen nagy protestáns arányszámmal — talán
többséggel — rendelkező egyetem működik, úgyhogy szükség van arra, hogy legalább a világnézeti tanszékeken katolikus is legyen. Ezért Klebelsberg Kunó keresztülvitte, hogy létesüljön három ún. világnézeti párhuzamos tanszék, a filozófia, a
pedagógia és a magyar irodalom szakokon. A filozófiai tanszékre meghívták Mester
Jánost, egy abszolút színtelen paptanárt, akiről semmi különöset nem tudok mondani, a pedagógiai párhuzamos tanszékre — így volt ez konkurrens tanszék — Várkonyi Hildebrandot, aki bencés volt. A harmadik volt az irodalmi tanszéken, Sík
Sándor. A későbbi fejlemények világánál úgy is mondhatnánk, hogy ez az egész
klerikális elgondolás törököt fogott, legalábbis a három közül kettőnél. Várkonyi
Hildebrand ugyanis később kiugrott a papi rendből, Hildebrand helyett visszavette a
rendes keresztnevét és Várkonyi Dezső néven működött tovább, m á r a világháború
vége előtt, haladó irányban. Sík Sándornak esze ágában sem volt kiugrani vagy az
egyházzal meghasonlani, de Szegeden a régi irodalomtörténésznél, az öreg Dézsi Lajosnál sokkalta elevenebb, élénkebb irodalomtanítást honosított meg, és ugyanakkor
a szegedi fiataloknak is a patrónusa lett, aki például nagyon eredményes tanúvallomással állt Radnóti Miklós mellé egy istenkáromlási vagy valami hasonló sajtóperében."
A szegedi köztudat szerint 1930-ban már ilyen szervezésben működtek a tanszékek :
Nyelvészet: Horger Antal, katolikus — Mészöly Gedeon, református.
Magyar Irodalomtörténet: Sík Sándor, katolikus — Dézsi Lajos, református.
Neveléstudomány: Várkonyi Hildebrand, katolikus — Imre Sándor, református.
Filozófia: Mester János, katolikus — Bartók György, református.
Kiigazítóimnak az adatok dolgában természetesen igazuk van.
A református jelzőt annak jellemzésére merészeltem használni, hogy a két professzor közötti elektromos kisüléseknek okát adjam. Különben ők már 1949-ben számunkra a tudományok egének csillagaiként jártak. Mészöly volt a nap, mellette
Klemm mint a holdvilág, a naptól kapott visszfényben, úgy hittük, öröktől fogva
fürösztötte a felnövekvő tanárgenerációkat.
Optikai csalódás állandónak nézni a változó csillagos eget? Ám ez örökre elkerülhető lenne, ha egykori munkatársai Mészölyhöz méltó biográfiával tisztelik
meg őt, s az iránta érdeklődő generációkat.
TÓTH BÉLA
52

LENGYELORSZÁG
KOVÁCS

ISTVÁN

Edward Stachura
Ragyogó dolog nem érteni a nyelvet.
Ügy tetszik, hogy minden ember jó
és csupa okos dolgokat beszél.
(Részlet Edward Stachura leveléből)

Nekrológ: az ember emlékének árverése. Katonasírok: fehér csönd. Gyászjelentő:
fehér színek, fekete betűk. Kopár fák a hó lapjain. Tarka gyász. Gyászjelentések
egyhangúsága. Jó, ha töredékük megráz bennünket. Hiszen sokszor oly erkölcsi és
szellemi értékekkel szalagozzák fel a koszorúkat, hogy megroggyan alattuk a hant.
Pedig mennyire tudjuk, hogy a hamis életeknek többnyire a vége is hamis; kikopik
felülük az arany felirat. Fekete csönd tölti ki helyét. Jön egy távirat. Szövege akadozás, dadogás, fuldoklás. Pedig kerek a mondat: „Edward Stachura július 24-én
tragikus módon meghalt." Az olvasás által válik dadogássá. Hiszek a dadogásnak.
Olvasom a nyolcvanhat éves Jaroslaw Iwaszkiewicz dadogását, aki halála előtt
egy hónappal, 1980 januárjában így emlékezett fiatalon elhunyt kortársára: „Ez a
mélységesen ember és igazi költő, akinek kezében minden arannyá, helyesebben a
költői eszközök ezüstös csengésévé vált, alkotó gondolatainak kezdetétől kapcsolatban állott velünk, a Twórczosc szerkesztőségével. Nagyon szerettük őt, és ma, amikor már csak szavait őrizzük, még jobban szeretjük. És e szavak mindig velünk
maradnak és modern kultúránk legtartósabb elemeinek fogjuk tekinteni őket. És
boldogok vagyunk, hogy közöttünk lehetett, hogy olvashattuk és folyóiratunkban
közölhettük őt, és hálásak vagyunk neki mindazért, amivel rövid életében megajándékozott bennünket."
Ki az, akiről Iwaszkiewicz, mielőtt Charon ladikjába lépett volna, oly megindulással tudott szólni, mint hosszú életében senki másról? „Felebarátod" — mondaná
az utolsó évek Edward Stachurája, aki neve és énje után az életéről is lemondott.
„Ember-senki, ember-aki-ért, ember-aki-alkotó-állapot, ember-tett, ember-három,
ember-most, ember-tény, ember-virág, ember-nap, ember-in-flagranti, ember-akineksemmire-sincs-szüksége" — egészítené ki talán Szent Ferenc, Jézus, az ókori India
filozófusainak sugallatára, s Laocénak a kínai nagyfalon végigfutó fényjeleire.
De ne mindjárt a beteg (?) lélek bölcs embere jelenjen meg előttünk, aki a
„nem cselekvés tevékenységével él és a szavak nélküli tanítást valósítja meg".
A költő álljon elénk, akinek élete költészet, aki nem kiéli és kiméri, hanem megéli
és átéli érzelmeit. Fehérizzásos pillanatokban papírra veti őket. De ha nem írna,
akkor is költő lenne. És nem azért, mert minden ember költő, mint ezt Minden költészet (Wszystko jest poezja) című „elbeszélés-folyamában" oly meggyőző szépséggel
kifejtette. Költő, mert bensejének minden rezdülését világgá és a világra tudja suga53

rázni. Mint a nap. Melegíteni tud. A kavargó, rendeződő, forrongó és robbanó lírai
érzelmek táplálják és szabadítják fel e belső „egyszemélyes" nap energiáit.
Számára a világ lírai rádöbbenések hatalmas összege — írja róla értő kritikusa
Henryk Bereza — s a szó: e rádöbbenések megnevezése csupán. Csoda és a csoda
megnevezésének kísérlete — mondhatnánk egyszerűbben. Ettől meghatódás a rádöbbenés. Ezért értékes minden pillanat, minden mozdulat, a világ minden rezzenete,
jelensége, legyen az akár az ú j nap, akár a mozduló kéz látványa: „Egy ú j nap,
Santa Polonia, de hány embert ismerek, és mennyi az ismeretlen, akinek életében
már hosszú-hosszú napok és hetek, hosszú-hosszú hetek és hónapok, hosszú-hosszú
hónapok és végestelen esztendők óta — egyetlen nap sem volt új. Reggel fölkelnek,
és szívük nem dobog hevesebben, keblük sem feszül, vérük nem énekel, talpuk nem
bizsereg, és lábuk sem dobrokol türelmetlenül, mint galopp előtt a lovaké, hátukon
nem borzonganak az áttetsző tollú, láthatatlan szárnyak, teopasis szárnyai, ó, szárnyak, nem villan szemük, szemhéjuk nem verdes, nem látják meg, vagy nem a k a r ják meglátni a szemmel látható csodákat, kezüket nem emelik arcuk elé, nem mozdítják meg ujjaikat, és nem ragadja meg őket a látvány, a kimondhatatlan, megrázó
meghatottság."
Stachura kitárulkozik a világnak, hogy befogadhassa a csodát. Úgy áll a nap
alatt, mint anatómiai kézikönyvekben a bőrrétegétől megfosztott ember. R u h á j a
verőerek és idegszálak...
Végtére is, milyen egyszerűnek tetszik: kitárulkozni a világnak és leírni élményeinket. És kész a mű. Talán e csalóka látszat miatt annyi az utánzója. Esztétikai
koordinátarendszerét valóban könnyű átvenni. Stachura számára a mindennapi lét
adja meg az összetevőket, a megélt és átélt percek, órák, napok, hetek, hónapok,
évek — (ilyen fontossági sorrendben) — alkotják élete eredőjét. És ezt megértve
máris utánozhatatlan, mert nem lehet egy másik ember életét, megélt és átélt perceit, óráit, napjait, heteit, hónapjait, éveit lemásolni. Csupán a tartása, morális
indulata, a világhoz, a világ dolgaihoz való viszonya utánozható, de mindez csak
akkor válhat alkotó erővé, ha az ember élni is tud velük és általuk. A Stachuraként
élő ember nagyon védtelen, sebezhető és sérülékeny, emiatt egyszerre hiszékeny és
bizalmatlan, elutasító és ragaszkodó, s végül — tudathasadásosan —: az önszemléletben kitárulkozó, majd a halált az élettel egybeötvöző.
Hirtelenjében összefoglaltuk Stachura életét. Akaratlanul. Talán mert megriadtunk attól az elénk villanó következtetéstől, hogy aki rátárul az eléje táruló világra,
azaz élő életet akar élni, aki őszinte tisztasággal döbben rá a világ minden egyes
természeti és emberi jelenségére, s aki a világ lélegzetét lélegzi be — annak szükségszerűen meg kell tébolyodnia...
Hol kezdődik hát Stachura költészete? Hol válik élete időben és térben költészetté? Franciaországban, ahová apja, Stanislaw elindult szerencsét próbálni, és —
mint az Éjszakai délután (Nocne populudnie) című novellájában í r j a — harminc
évet húzott le „baromként gürcölve a Lille környéki bányákban és később Delfinatában, Gamont és Perelli gyáraiban"? Lyon környéki szülővároskájában, Chervieuben az albán, olasz, görög, arab, lengyel emigránsok (vendégmunkások) szegénynegyedében, ahol gyermekké iperedett? Az észak-lengyelországi, kujáviai kis faluban, ahová 1948-ban repatriáltak, s ahol születése után tizenegy évvel új(ra) világra
kellett jönnie, s egymagának kellett elviselnie a „páros kínt"? És apja mostohává
züllését. Ez tette annyira érzékennyé, hogy néhány év múlva a családi álságokat is
képtelen volt elviselni? Tizenöt éves korában önként vállalta az árvaságot, s mint a
mesében, elindult világgá, megkeresni a szeretetet, hogy varázsfüvével begyógyítsa
önmaga és embertársai sebeit. Élete utolsó hónapjaira került vissza édesanyjához —
a vonatkerekek alól. „Szelíd lázadó voltam, a lehető legszelídebb, de szélsőséges.
Én a végsőkig elmentem. Vajon nem nagyon messzire? Az emberi világ minden
baját magamra akartam venni. És belebolondultam?" — írta halála előtt a Megbékélni a világgal (Pogodzic sie z swiatem) címmel közzétett naplójában.
Mennyit járta a világot. Milyen hosszú utat tett meg a szülői háztól a . . . vonat54

sínekig, a tébolydáig, a sírig. Gimnáziumba Ciechocinekben és Gdyniában járt, egyetemre Wroclawban, Lublinban és Varsóban. Hosszú hónapokat töltött az USA-ban,
több mint egy évet Mexikóban. Volt Norvégiában és Szíriában, Magyarországon és
Svájcban, Olaszországban és az NSZK-ban. Szülőhazájában, Franciaországban —
többször is. És Lengyelországban — örökké úton. Életművének első és utolsó mondata is utazás tényét rögzíti. „Reggel érkeztem ebbe a nagy városba" — kezdi Egy
nap (Jeden dzien) című novelláját, amellyel 1960-ban a Twórczosc lapjain prózaíróként bemutatkozott. Ugyancsak a Ttoórczoscban, de húsz évvel később megjelent,
már föntebb idézett naplója így záródik: „Tegnap Fedecki úrral a drewnicai kórházban voltunk a doktornőnél."
E naplójában Stachura sokat panaszkodik a napra, hogy melegen süt, hogy perzsel
a levegő, hogy fullasztó a hőség. Pedig minden korábbi írását beragyogja a nap.
Az őszi, a téli, a tavaszi, a nyári. Beragyogja és átmelegíti. A nap Stachura télikabátja, vaskályhája, központi fűtése. A nap a gondviselés, a szeretet és a szerelem
titokzatos jelképe is. Olyannyira, hogy ha egy-egy írása túlságosan napsütéses, azt
már gyanúsnak is tartja: „Fölöttem és a vidék fölött szikrázik az ég. Kissé megfoghatatlan és titokzatos, ez a csaknem két hete tartó napsütés, ez a napfényes égbolt,
olyannyira, hogy emögött valaminek lennie kell: valami szörnyű, villámlásos és diónyi jégdarabokat pergető zivatarnak" — fogalmazza meg riadalmát a Fényes folyóparti napok (Jasny pobyt nadrzeczny) című novellájában. A naphoz és a napról írt
soraiból himnuszt lehetne összeállítani. Örökérvényű emberi himnuszt. Milyen döbbenetes a hasonlóság az akkád agyagtáblák napot dicsérő üzenete és Stachura idézett
írásának napot köszöntő sorai között. Az akkád himnusz így hangzik:
Mi Urunk, ki eloszlatod a sötétséget
és megvilágítod az ember arcát,
kegyelmes isten vagy te;
fölegyenesíted a meghajoltat,
véded a gyöngét —
o föld fiai mindenütt a te fénylő orcádra
tekintenek!
Jöttödkor
ugyanazon hang mozdul minden élő torkában,
s a fejek is egyféleképpen
emelkednek,
amikor első sugárkévéid fölizzanak —
keltedet mindenek örvendezve és ujjongva
köszöntik.
Te vagy a távoli egek határán kibomló fény,
te vagy a föld peremén lobogó égi máglya —
ha csak
reádpillantunk,
halandó szívünk
belereszket!
(Rákos Sándor fordítása)
És Stachura négyezer évvel később keletkezett himnusztöredéke? „A madarak
énekelnek. Vérem énekel. Lábam énekel. Azelőtt semmi se volt. Íme a világ kezdete.
A világ első napja. Az első nap első reggele. Én vagyok az első ember, e napos világ
első romlatlan gyermeke. A madarak meg énekelnek, a vérem énekel és énekel a
talpam is. És minden csupa éneklő harmónia. Mont-joie!"
És egy másik „töredék" az Éjszakai délután című novellából :
a Napnak
nem kell semmi. Csak nekünk kell mindig valami, magunktól, másoktól, a földtől,
a levegőtől, a víztől, az erdőtől, a növényektől, az állatoktól és leginkább a naptól.
És a nap adakozó segít és milyen bőkezűen, milyen gazdagon épp, mert neki magának semmi sem kell, semmi segítség". Néhány sorral odébb pedig kínálkozó az
óhaj és a kérdés: „Mint a Nap olyannak, csupa fénynek, csupa ragyogásnak, csupa
melegnek, csupa jóságnak, csupa szeretetnek kell lenni — hogy bárkinek segíthessünk, nem úgy, ahogy segíteni szoktunk: esetlenül, kelletlenül, ügyetlenül, jelentéktelenül, lehetetlenül, eredménytelenül. De lehet-e az ember nap?" A napló tanul55

sága szerint Stachura élete utolsó évében megpróbál nap lenni: „Amikor kiadtam az
Elbeszéléseket (Opowiadania) (második kiadás — K. I.), a Sie cimű elbeszéléskötetet,
a Sok tüzet és így tovább című (gyűjteményes — K. I.) verseskötetet — írja naplójában — sok pénzt kerestem. Mindet szétosztogattam. Tapintatosan az öregek kezébe
és zsebébe nyomtam, akikkel a tejivókban találkoztam, ahol étkeztem. így és máshogy majdnem százezer zlotyt osztogattam szét. Ezt csak azért mondom, hogy föltegyem a kérdést: épeszű dolog volt ez?
Amikor már nem volt pénzem, otthoni tárgyaimat és dolgaimat, ingeket, nadrágokat, kabátokat kezdtem elajándékozni, a két szép mexikói ponchót, a fényképezőgépet, a rádiót, még a brazil gitáromat is, és más apróságokat. Ismét csak
azért mondom, hogy megkérdezzem: épeszű dolog volt ez?
Hol kezdődik az ép ész és hol a nem ép? Ez itt a kérdés. Hol kezdődik az elviselhető téboly, és hol az elviselhetetlen?"
Hogy is mondja Lao-ce, akinek Az út és az erény könyvét Stachura ekkor bibliaként forgatta? „Aki betömi (vágyainak) nyílását, aki bezárja (vágyainak) kapuját,
az élete végéig nem fárad el." Vajon nem épp fáradtságában menekült ebbe a filozófiába? Nem szenvedéseiben, halálfélelmében?
A szenvedés a haláltól való félelem — fogalmazta meg az Éjszakai
délutánban:
végigkíséri, meghatározza az ember életét. Minden naplementével kísért, minden
napfelkeltének árnyéka. Utolsó kötete, a Fabula rasa filozófiai eszmefuttatását nem
számítva, minden írása a halállal való személyes küzdelmének megjelenítése. Életének utolsó szakaszáig azzal a szent elhatározással vívja a küzdelmet, hogy ő lesz a
győztes. Ezt az eposzi küzdelmet szorítja műbe A kertben tomboljon csak a sáskahad (W ogrodzie niech hula szarancza) című poémája, két regénye, a Teljes
tündöklés (Cala jaskrawosc), meg a Szekercelárma (Siekierezada), s az El condor pasa című
elbeszélése. Ezt tartalmazzák versei, novellái, dalai, balladái. A művek ugyanakkor
„az átkozott, de oly gyönyörű élet" kifejezései. Elemi létszükségletek diktálják e kettősséget. Éhség és jóllakottság, didergető hideg és testet, lelket cirógató meleg, otthontalanság és vetett ágy, az űzöttség riadalma és a megbékéltség nyugalma ellenpontozzák írásait, teremtenek hangulati, poétikai feszültséget. A halállal vívott harc
sok esetben azonos az elemi létszükségletek kielégítéséért folytatott küzdelemmel.
Láthatatlan zászlaján mintha József Attila emberi parancsa lángolna: ehess, ihass,
ölelhess, alhass. (Több-e ez, mint a szabadság, egyenlőség, testvériség?) Cselekedeteit
Stachura is a mindenséggel méri. Műveinek ez ad egyetemességet és tágasságot.
Létmottója: SZÖRNYŰ ÉS CSODÁLATOS FESZÜLTSÉGBEN ÉLNI MINDIG ÉS
MINDEN PILLANATBAN. Más szóval: élő élettel élni.
Az 1969-ben megjelent Teljes tündöklés két főhőse, a két jóbarát, Edmund Szerucki és Witek egy gyógyüdülőben vállaltak idénymunkát: eliszaposodott dísztavat
kellett kitisztítaniuk. Potegowa anyónál, a csodálatos asszonynál kaptak kvártélyt,
akit Stachura balladában is megénekelt. A két vándort és Potegowa anyót á t h a t j a
egymás szeretete. Isten szelíden sugárzó szemének háromszögét alkotják. Csak az
idő múlása kísért, a novemberi esők beálltáig végeznek a munkával és odébb kell
állniuk. Persze, ami volt, azt már nem lehet semmissé tenni. Ami volt, az van és
lesz. Ez ád erőt a halállal vívott küzdelemhez: „Mert hogyan szűnjek meg létezni,
ha vagyok. Vagy itt van Józef Zelent — a villanyszerelő, akit, mint sasfiókot, tépett
ki fészkéből az áram —, ez áll a sírján; ő, ha volt, talán azt jelenti, hogy nincs?
Van. Volt, van és lesz. (...) Vagy az ismeretlen katona. Vagy mások, akiknek nincs
márvány családi sírboltjuk, sem egyszerű keresztjük, sem emlékművük, szarkofágjuk,
piramisuk, mauzóleumuk, mind, mind, akik voltak. Szívük megszűnt dobogni, de ők
vannak. Mert voltak. A „lenni" alkalmazkodik hozzájuk. Azok — vagy az, aki az
egyszerű és összetett időket: praesenst, imperfectumot, perfectumot, plusquamperfectumot, futurum I-et, futurum Il-t és a többi összetett igeidőt kigondolta, mind
megfeledkezett, mind aki volt, tehát van és lesz, mind megfeledkezett egy örök igeidőről, az infinitivusról. A lét igéje így ragozódik: én lenni, te lenni, ő lenni, mi
lenni, ti lenni, ők lenni. A mi meleg lélegzetünk, a mienk, akik még élünk, és mind56

azok hideg lélegzete, akik éltek, összekeveredik, összecsókolózik és együtt lebeg a
tér és idő kitaposott útjain és főútjain és valamennyi vad határösvényén. E z a szél,
az élet árama, Lili Pons."
Stachura 1966-ban megjelent poémájához képest e műben már az élet kiiktathatatlan részét alkotja a halál. A teljes tündöklés fényét a dögön mászkáló zöld
legyek villogása is erősíti. Szerucki még reménykedik, hogy legyőzi a halált, mint
ahogy az álmon és az úgynevezett színes gyermekkoron is diadalmaskodott, de mint
a kamasz, aki magában ismételgeti, hogy nem fél, ő is a poémában (A kertben tomboljon csak a sáskahad) megfogalmazott kihívással bátorítja magát:
voltak akik
megszülettek
voltak akik meghaltak
voltak olyanok is, akiknek

mindez

kevés

volt

6 te napjaink és éjszakáink feudális úrnője
temetői menyét, utolsó izzadtságunk
habzsolója
tatárkisasszony,
ki irigy mindenki
jegyesére
víznek poshasztója, csábító kéjenc
pincegomba, mitikus méreg, örök méregkeverő
borgia nemzetség alapítója, gettó-múzsa,
csonttorony
csontárkád, csontkapu,
csontrózsa
romboló rozsda, türelmetlenség
pálmája
pávafarokban megbújt sötét gépezet
félárbocra eresztett végzetes zászló
szikrák és tengeri lámpák eloltója, süket zúgás
te, aki leteríted az érett gabonát
és a lágy őszi vetést az ismeretlen szépet
ki adott kezedbe

éles fegyvert,

te közönséges

őrült!

Szerucki és Witek csak a halál jelképét pusztítja el a felgyújtott és szakadékba
taszított halottaskocsiban. A Szekercelárma főhősét, Janek Praderát nemcsak kísérti
a halál, szédítő ködöt lehelve rá, le is győzi. Nem jut el Almafa Ágacskához a téli
erdőből: „a ködbe nézett, anélkül, hogy valamiről is tudott volna, még azt se tudta,
hogy pusztulásra van itelve, a köd fogja fölzabálni a ködben, a ködben fog elmosódni, szétfolyni, megsemmisülni". De már ott áll mögötte Michal Katny, mintegy
jelezve és jelképezve, hogy a küzdelem, „a roham tovább tart". A Sie elbeszéléseiben Michal Katny a narrátorfőhős. Ekkorra már megfordult játszma. A halál ismeri
Katnyi lépéseit, mint Bergman filmjében a lovag megfejthetetlennek hitt kombinációját. Stachurát ú j r a és ú j r a kihívja a halál. Michal Katny egyre fáradtabb és erőtlenebb. Elpártol mellőle a testnek erőt adó munka és a léleknek tartást és szárnyalást adó szerelem. A jelzett két regény és az 1977 előtt megjelent elbeszélések az
élet és a munka közé egyenlőségjelet tettek. A munka — páncél és fegyver volt a
halállal vívott küzdelemben. Az volt a nő iránt érzett szeretet, szerelem, ragaszkodás is. A Teljes tündöklés női főhőse, Potegowa anyó, állandó részese a cselekménynek, a Szekercelárma női hőse, Almafa Ágacska szintén, de ő sohase jelenik meg a
színen. Janek Pradera szerelmi vágyakozásában él: élő élettel él. E két regény, azt
is mondhatjuk, a szeretetről és a munkáról szól: tehát a halál elleni küzdelemről,
írásunkat, úgy tetszhet, közepén kezdtük, amikor hangsúlyoztuk, hogy kifordított
bensővel járta a világot, hogy élete költészet volt. Valóban, az utolsó esztendőket
nem számítva, az év jelentős részét emberek között, kétkezi munkával töltötte. Mert
az ember érdekelte, az ember munkája, ha dolgozott; az ember szerelme, ha szerelmes volt; az ember mámora, ha berúgott; az ember rettegése, ha félt; az ember
öröme, ha boldog volt. Mindez csak akkor érdekelte, ha a tisztesség és tisztaság
gyolcsa tapadt rá. Vallotta, hogy tisztességesnek, jónak lenni, jónak maradni az
57

ember számára sokkal izgalmasabb feladat, mint elfásulni, elaljasodni. Az aljasságnak nincsen mércéje, nincs fokozata. Az aljasságra Hamurabbi törvénykönyvének
büntető szigora érvényes. Embernek maradni, ez a legnehezebb, legmagasztosabb
dolog ezen a világon, mely hányszor, de hányszor embertelen.
Stachura esztétikai elvei egyben életelvek, ö r á pontosan illik az elkoptatott
formula: élete nyitott könyv. Mert egyetlen könyvet ír, egyetlen történetet tár elénk,
egyetlen hőst árnyalnak tollvonásai: önmagát. „Megénekelt" magatartása könnyen
banálissá, nevetségessé, pózossá válhatnék, h a nyelve nem oly eredeti, erős és lírailag nem oly hiteles. Az „ősforráshoz" nyúl, a köznyelvet, a közgondolkodás belső
fordulatait avatja költészetté. Ezek, mint például csodálatos tévutak, látványok
látványa, új nap, ó, Santa Polonia stb., minden írásának hangrobbanásait alkotják. Ahol
kell, átveszi, érezteti a folyók vizének szelíd lüktetését, a havas szél rohamait, a
kocsmai lármát, a szerelem visszafogott, felszakadó és perzselő lélegzetét, a téli
levegő nyugalmát. Mondatait az elsőtől az utolsóig egyazon belső ritmus élteti,
ugyanaz a lírai feszültség fűti át. Komolyság és komorság, felszabadultság és béklyózottság, szárnyaló csapongás és eredeti humor jellemzi.
Ez utóbbi teljességgel hiányzik a Sie novelláiból. Ez m á r Stachura utolsó csatája
a halál ellen. Visszavonulás közben vívja. Igaz, ekkor születik legszebb elbeszélése,
az El condor pasa. De ezt a művet már csak félig írja ő, Stachura, félig magától
íródik. Lemond az egyes szám első személyről. És ez nem írói fogás, egy ú j életelv
kezdete. A sie visszahantó névmás a lengyel nyelvben bármelyik ige mellé odakerülhet. (A Sie-t tulajdonképpen -ódik, ődik-re kellene magyarra fordítani.) Erre a „fogásra" valószínűleg „mostoha-anyanyelvének", a franciának a se visszaható névmása
is bátoríthatta. Az én holttá nyilvánul Stachura nyelvi eszköztárában, filozófiai gondolkodásában. Nem írja le többé, hogy megyek (ide), csak azt, hogy menődik (sie
idzie). A magyar alakkal szemben a lengyel sie idzie ráadásul nem tetszik olyan
erőltetettnek, van némi eredeti íze is.) A gondoltam helyett (myslalem) a gondolódott (sie myslálo) nyer polgárjogot. A munka kikerül a „témák" közül, a szerelem
is csak az álom határain belül lobog, mint távoli sarki fény. Az Akarom
(Pokocham
ja, sila woli) című novella egészen a „régi" Stachurát állítja elénk. Visszakerül helyére az én, elfoglalja helyét a szerelem? Igaz, csak az elképzelt, eszményi szerelem.
Mintha Janek Pradera és a soha meg nem jelenő Almafa Ágacska beszélgetne róla.
Azután megtudjuk, hogy mindez csak álom. Michal Katny eltéríthetetlen. Konokul
halad a teljes üresség felé — Lao-ce előírása szerint. Mert ez a tökéletes gazdagság.
Jegyzetei helyett az ő könyve, Az út és az erény könyve kerül tarisznyájába. Vándorlásai egyetlen célt szolgálnak — Lao-ce szavaival —: „Elérek a teljes ürességig,
megőrzöm a rendíthetetlen nyugalmat, és minden dolog maga növekedik, én meg
csak szemlélem visszatérésüket (körforgásukat). A gyökérhez való visszatérést nevezik nyugalomnak, erről pedig azt mondják: meghódolás a sors előtt. A meghódolás
a sors előtt: állandóság."
A Szekercelármában
van egy jelenet: Janek Pradera a Mozgó Népkönyvtártól
kikölcsönzött regénnyel a hóna alatt hazamegy. Vasárnap van. Begyújt a kályhába,
olvasni akar, de nem megy az olvasás: „Különféle mondatok kezdtek keringeni a
fejemben, ilyesfajták: visszafojtom könnyeimet; fürge mint a vadállat; fabula rasa;
visszafojtom könnyeimet; fürge mint a vadállat; fabula rasa. Azután meg olyan
mondatok jártak a fejemben: szalagod gyámkötésül szolgál nekem; szalagod gyámkötésül szolgál nekem; szalagod gyámkötésül szolgál nekem; sohase legyen akasztófakötelem; szalag, gyámkötés, kötél, szalag, kötél; visszafojtom könnyeimet, fabula
rasa." 1977-ben megszületik a Fabula rasa. Nem a Szekercelárma folytatása, amelynek, mint hihető volt, majd Michal Katny lesz a főhőse, aki, elindul Janek P r a d e á ért a világ végére, a halál tengeréhez. A Fabula rasának nincs főhőse, helyesebben
senki a főhőse, az Ember-senki. Az igazán fölszabadult ember, a halhatatlan, a legyilkolhatatlan, a végtelenül boldog. Az Ember-senki megszabadult énjétől, az ember
és az emberiség legnagyobb ellenségétől, minden baj, minden háború okozójától.
Az én mindenkitől elválaszt, elválaszt az Ember-senkitől is. Az én számára meg58

váltás a szenvedés. A szenvedésnek az a mélységes értelme, hogy utat teremt az
Ember-senkihez. íme, az Ember-senki válasza Stachurának az Éjszakai
délutánban
feltett kérdésére: „Miért szenved hát m i n d e n k i . . . ? "
A Fabula rasa — Helena Zaworska tömör meghatározásával — a tudat katasztrófája. Az én elleni lázadás leírása, a megváltás vényének kitöltése. A mű alcíme:
Beszéd az egoizmusról (Rzecz o egoizmie). Az Ember-senki beszélget az Ember-énnel. Az Ember-senki, aki mindent ért, mindenre választ tud adni, az Ember-én, tudatának béklyózó volta miatt, semmit se ért, az Ember-senki válaszait se. A Fabula
rasa ezáltal válik dialógussorrá: kérdésekből és a kérdésekre adott válaszokból áll.
Ez utóbbiak struktúrája azonos — mindig az én kerül pellengérre:
„Mi a félelem?
— Te a saját éned vagy. Te vagy a félelem oka. És eredménye. Te vagy a félelem és az, aki fél.
— Miért félek?
— Magadat félted. Mindig magadat. Csak magadat.
— Magamat: rendben. De nem mindig magamat és nem csak magamat. Például
a hozzám közel állókat is féltem. Hogy semmi rossz ne érje őket. őket féltem és
nem magamat.
— Magadat félted. Mindig magadat. Csak magadat. Nem félted a tőled távol
állóakat; a hozzád közelieket félted, azokat, akik meghatározzák az életedet, akik az
életedet alkotják. Őket félted, mert ha velük történik valami, veled is történik
valami."
Stachura leírja az Ember-senki állapotához vezető utat, a „módszert". (Pontosabban: ezt nem Stachura írja, az Ember-senki diktálja neki.) Ezt ő is, akárcsak
Lao-ce vagy Buddha, a szemlélődésben látja. Leíródik, hogy minden ember átesik
egyszer az Ember-senki boldog, felszabadult állapotán — csecsemőkorában. Lao-ce
szerint: „A bölcs ember félénken él az égalattiban, s az égalattiért együgyűvé lesz.
Mindenki feszülten figyel szemével és fülével, de a bölcs ember mindent úgy érzékel, mint a csecsemő."
Az íme (Oto) című szöveg — utóirat a Fabula rasához — az Ember-senki lebegő,
boldog állapotáról számol be: „Az ember-senki áttetsző és csendes, mint a levegő.
Ha megszólal, olykor dörög. Hiszen a levegő hangja is a mennydörgés." És egy
másik, fontos kérdés: „Kihez hasonlít az Ember-senki? Az őrülthöz, a szemfényvesztőhöz, a sétáló halálhoz."
Naplójában Stachura így emlékszik vissza az Ember-senki két évére: „Két
évvel ezelőtt, 1977 elején fájdalom nélkül elveszítettem mindent. Röviddel ezután ú j
mindent kaptam. Ez majdnem két évig tartott." És néhány sorral odébb: „Március
végén és április első napjaiban egyre-másra estek velem a szörnyűségek." Az Embersenki nemcsak hasonlított a sétáló halálhoz, maga lett a sétáló halál. Stachura tudata
megsérült az én-tudat és a senki-tudat satufejében. Egy áprilisi napon az Embersenki elébe sétált a halálnak. Be akarta bizonyítani, hogy a halál is élet, hogy az
Ember-senki halhatatlan, elpusztíthatatlan, hatalma van a világon. Nem vette, mert
nem vehette észre, hogy az Ember-senki maga az álarcos halál, hogy az Embersenki árnyéka lett a halálnak és a halál árnyéka áz Ember-senkinek. Miért üldözte
így a halál Edward Stachurát, aki lemondott nevéről és énjéről? Hogy a Kertben
tomboljon csak a sáskahad gúnyos emberi kihívásáért fölmutassa neki Edmund Szerucki, Janek Pradera és Michal Katny véres fejét. És Potegowa anyóét és Almafa
Ágacskáét is. És vonatsínekre ment az Ember-senki, a halál-ember.
„Az ütés után éreztem, hogy a villanymozdony alá kerültem és azt, hogy míg
meg nem állt, maga alatt vonszolt egy darabig. Nagyon fájt. Mintha minden pillanatot kitapinthatóan éreztem volna. És határozottan éreztem, hogy kezem-lábam kitekeredett, össze van kötözve, belecsavarodott a vasba. Meg voltam rémülve, de úgy,
mintha nem futná rá az időmből. Arra gondoltam csak, hogy a lehető leggyorsabban
szabaddá kell tennem magamat és ki kell kerülnöm a villanymozdony alól, mielőtt
az még elindulna. Arról, hogy elindul és végez velem, meg voltam győződve. Meg
59

arról is, hogy minden ellenem fordult. A hang, amely az utóbbi néhány napon és
éjszakán azt tett velem és a testemmel, amit akart, most, hogy a mozdony alatt
feküdtem és minden erőmmel azon voltam, hogy kikerüljek onnan, franciául suttogta nekem: „Doucement: ríen ne vaut la modération: doucement". Miközben kiegyenesedtem, más hangot hallottam, valaki emberi hangját, aki a mozdony mellett
kucorgott: »Ott van, mozog.« És más emberi hangokat. Meg voltam győződve, hogy
ők az ellenség és mindjárt megölnek. Mindkét lábamat kiszabadítottam, a bal kezemet is, és mikor föl akartam támaszkodni a balra, hogy meneküljek a mozdony alól,
éreztem, hogy a jobb kezem feje a kerék alá szorult. Mit tegyek? Kitépjem, otthagyjam a kezem fejét és gyorsan meneküljek, mert hallottam, hogy fölöttem dübörögni
kezd a mozdony? A szemem mindvégig behunyva. Aztán másféle pokol vette kezdetét. Ellenségemberek kezébe kerültem, erősen fogtak, hogy átmenjen r a j t a m a
vonat. Kitéptem magam, dobáltam testemet és fejemet, jobbra-balra, ahogy a fülemben levő hang parancsolta. Szörnyű volt. Csukott szememen át láttam a fejem mellett elsuhanó vonatok fényeit. Balra, jobbra."
„Ismét elveszítettem mindent, de ezúttal leírhatatlanul fájdalmasan" — jegyezte
meg naplójában. Az Ember-senki semmivé foszlott, de a ködből nem lépett elő
Edward Stachura. Nem álltak pártjára az istenek; Edmund Szerucki, Janek Pradera,
Michal Katny nem tudta őt felhozni a pokolból, hiszen épp őket ment oda megkeresni . . .
Naplójában — mint említettük — sokat panaszkodik a napra, hogy melegen süt,
hogy perzsel a levegő, hogy fullasztó a hőség. Közömbös egykedvűséggel í r j a le,
hogy minden nap egyforma. Nincs ú j nap. Az étel, a víz, a levegő nem nyeri vissza
ízét. Élettelen életet él. Ügy tűnik, még visszakerülhet az emberek közé, de csak
azok közé, akikről Janek Pradera így vallott a Szekercelármában:
„Fölkelnek reggel,
és a nap, amely velük együtt kel fel, számukra nem ú j nap, hanem folyvást ugyanaz,
a tegnapi, tegnapelőtti, azelőtti, ősrégi, hosszú-hosszú hetek, hónapok és végestelen
esztendők óta húzódó, vonszolódó, a múló idő távolodó messzeségébe vesző nap." (...)
„Ö, sziromfakadása beneditto elhalt virágának, hány embert ismertem, és mennyi
az ismeretlen, akik élettelen életet é l t e k . . . " És Stachura nem a k a r j a vállalni az
élettelen életet, hiszen ezzel költészetét hamisítaná meg. Mert élete költészet és költészete élet. Ha már megszűnt Nap lenni, ha megszűnt Edmund Szerucki és Janek
Pradera és Michal Katny lenni, értelmetlen a szenvedés is. Megírja levelét; nekünk,
az ittmaradottaknak . . . :
Meghalok
bűneimért és
ártatlanságomért,
a hiányért, melyet testem és lelkem
minden porcikájával
érzek.
Az engemet, mint harsogo
és semmitmondó szavakkal teleirt újságot,
darabokra szaggató hiányért.
A lehetőségért, hogy a Névtelennel,
a Kimondhatatlannal,
Ismeretlennel
egyesüljek,
az új napért,
a csodálatos
tévutakért,
a látványok
látványáért,
a reális látomásért, az ypszilonra tett pontért,
a halál titkáért.
Félelemben, rettegésben és homlokom
verítékében
az elvesztett
evidenciákért,
az értelem elveszett
kulcsaiért.
A bizakodásnak azzal a csekélyke
szikrájával,
hogy a holt mag gyümölcsöt ád.
60

A magányos
haldoklásért,
mert minden test holttest.
Mert nehéz, szörnyen és
elviselhetetlenül.
Az átváltozás
lehetőségéért,
az emberek boldogtalanságáért és a sajátomért,
amelyet magamon és magamban
hordok.
Mert mindez csak álomnak, rémálomnak
Mert mindez valótlanságnak
tetszik,
Mert mindez abszurdnak
tetszik.

tetszik,

Mert itt minden pusztul, rohad és nincs itt semmi, amit tartósnak
mondhatnál,
a tartósság utáni vágyon kívül. Mert már nem evilágra való vagyok, és lehet,
hogy soha nem is voltam.
Mert úgy tetszik, hogy itt nincsen számomra
menedék,
Mert már képtelen vagyok szeretni földi
szerelemmel.
Mert noli me tangere.
Mert nagyon fáradt vagyok, leírhatatlanul
kimerült.
Mert sokat szenvedtem, mert már — mégha tébolyultságomban
is —
szó szerint és testileg keresztre feszítettek és ez szörnyen
fájt.
Mert az egész világot és az egész emberiséget meg akartam szabadítani a rossztól
és hogy ez nem történt meg, azért nem tudom magamat
hibáztatni.
Mert úgy tetszik, hogy már semmi se marad utánam.
Mert nem érzem magam becsapottnak, ami inkább engedne létezni, mint
meghalni, létezni és keresni a bűnöst, lehet magamban?
De nem érzem magam
becsapottnak.
Mert aki létezhet ezen a világon
— létezzen és én jó egészséget kívánok neki,
amikor pedig meg kell halnia — legyen könnyű a halála.
Mert, ami engem illet, megyek hozzád, pásztor Atyám
hogy talán ráleljek végre a kiérdemelt
megnyugvásra,
úgy hiszem
kiérdemelt úgy hiszem
Mert még a téboly se kímélt meg.
Mert ez mind szörnyen fáj nekem.
Itthagylak,
Élet,
mert megállottam a kezdeteknél,
mert vonzott az Atya
és megállok majd a végen és nem ízlelem

a Halált.

61

Marsall László: Portáncfigurák
Kezdettől különös költőnek mutatkozott Marsall László. Hogy izgalmas tehetség,
az vitathatatlan volt, mint az is, hogy a verseiben megnyilatkozó vagabundhoz, a
minden szokásnak, előítéletnek, tilalomnak fittyet hányó kópéhoz, Tersánszky meggyötört utódjához, kevesen tudtak igazán közel jutni. Amit három kötetéből a kritika megtudott, az az, hogy élete a teljesség reménytelen szerelmében telik, az a
vágy igézi, hogy valamiképp egybeötvözze a külsőt a belsővel, a valóságot s képzelete világát, életét és művészetét. Legalább a maga gyakorlatában megszüntesse az
egység fájdalmas sérelemként állandósult hiányát. Ez a törekvés persze általánosan
jellemző a magyar költészetre, megkülönböztetésnek tehát édeskevés. Tudta róla azt
is, ennél most se mondhatunk sokkal többet, hogy birtokában van minden, ami
jelentős költővé tehetné. Ebben azonban ő maga a legkevésbé biztos.
Tény, hogy azt a pontot keresi, ahol a sokféleség egybelobban, ahol az ember,
ellentétes minőségek médiumaként, ismételhetetlen egyszeriségében is úgy tekinthet
magára, mint a teljesség foglalatára. Előző könyve, a Szerelem alfapont, mintha
eljutott volna ahhoz a pillanathoz, amikor két különnemű ember egymásba csapódásának heve föléget minden fölöslegest, megteremtve a befogadás és kiáradás
egyensúlyát, világnyivá tágítva az öröm, az önfeledtség, az üdvösség élményét.
Lehet-e fontosabb a személyiségnek, mint egy r a j t a kívülállóhoz kötődni, abban
magát szemlélni, általa felismerni a maga legsajátabb lényegét, individuális értékét?
Megvalósultban az ideálist észlelve, legalább egyetlen kapcsolatban feloldani azt az
elháríthatatlan ellentmondást, hogy mindenképpen személyiségfelettiben kell igazolódnia annak, ami emberben a legszemélyesebb. Csakhogy ez a f a j t a feloldódás és
eszmélés tartósan nem lehetett a személyiséget maga fölé emelő, lényege szerint
megmutató és igazoló cél és feladat. Mindössze kettejükre korlátozódott, ráadásul a
lelkiismeret démonai is elszabadultak, hogy bizonyítsák: alkalmi éden az, vagy
éppen illúzió, amit Marsall László végleges megoldásnak vélt. Sokkal többre van
szükség, mint két ember kapcsolatára ahhoz, hogy a személyiség igazolódhasson, s
ez a több még mindig nem a vágyott egység és teljesség megteremtése! Nemcsak
létében, de éthosszában, önmagáról való tudásában is nagyobb összefüggésekbe kell
kötődnie — ez a második kötet legfontosabb tapasztalata, magatartást meghatározó
tanulsága.
A közösségbe kötő cél és feladat, s az ezzel járó magasabb felelősség önismeretet
követel. Egy egész kötet összpontosul most a személyiségre, természetére, s lehetőségeire az adott körülmények között, ami nemcsak a belső bizonytalanságot jelzi, nemcsak a szükségérzés erejét jellemzi. Többről van itt szó. Mert igaz ugyan, hogy
Marsall László mindig valami közvetlen tapasztalattól, kényszerűségtől indít, s ezért
szinte válogatás nélkül mindenről ír, ami elé kerül. De tulajdonképpen nem az élet
színessége, a pillanat boldogsága vagy tragikuma érdekli. Az foglalkoztatja, ami
életben a sors, személyben személyiség, ami esztétikaiban a morális, ami tehát a
62

véletlenszerűből, a sokféléből őt értelmezi és magyarázza, Vonatkozások csomópontjaként megkülönbözteti és koncentrálja. Ott tart, hogy a „lehetett volna" és a
„lehetne" éppúgy való, mint a volt és valósuló. Meg nem tagadva az itt és az egyetlen nevében az „itt is, ott is"-t, a „sokfélét", abban bizakodik, hogy a részletek felől
összeáll az egész: a köznapi, olykor perifériális mozzanatokat is áthatja az alakuló
egyéniség gravitációja, s azokat a maga törvénye szerint rendezi. Csak teret, alkalmat, formát kapjon, hogy megnyilatkozhasson.
Marsall Lászlót tehát az köti le, ami az egyetemes költészetet bejelentetten is
jó száz éve izgatja. Mi a személyiség? Mitől lesz azzá, ami? Egyetlen esély ez, vagy
lehetőségek rendszere? Rimbaud-t ő maga is emlegeti, s okkal, hiszen amikor a
híres előd kijelentette, hogy én nemcsak az vagyok, aki vagyok, hogy én: az mindig
valaki más, akkor egyszersmind a dilemma lényegét ragadta meg, kimondatlanul is
az ismerd meg tenmagad régi óhaját fogalmazta újra. A Je est un Autre visszhangja
a delphi templom faláról verődött hozzá több mint kétezer évet ütve át: gnóthi
szeauton! Marsall László törekvésének ez a tradíció, ez az általános emberi érdek
ad a személyes jelentőségen túl külön nyomatékot. Embervoltunk elintézetlen kérdéseivel szembesül.
A fentieken, mármint a karakter sokszínűségén, proteuszi változékonyságán, az
ihlet tapasztalati kötöttségén, a pálya belső kényszerűségein és lehetőségein túl vállalkozása létérdekűen általános, mondhatni filozófiai vonatkozása magyarázza, hogy
Marsall László nagyon átgondolt, mégis már-már áttekinthetetlenül összetett kötettel
jelentkezett. Gondolkodásmódja induktív. Az ismert felől közelít az ismeretlenhez,
arra törekszik, hogy minél több helyzetből mutatkozzék meg a személyiség, s lehetőleg alakulásában, ahogy adottságaival élve felismeri megvalósultban azt is: milyen
lehetne, milyennek kellene lennie. S miközben az alkalmi esemény, egy hóban
ugráló veréb, egy főbérlő pimaszkodása, egy házibuli ugyanúgy versképző tényező
lesz, mint egy stilisztikai, retorikai ötlet, egy szövegtöredék, hangulat vagy éppen
valamilyen értelmező szándék, azt is megsejthetjük, micsoda érzékenység dolgozik
itt, s milyen (matematikán iskolázott) intellektus próbálja fegyelmezni ezt az elképesztő érzékenységet, hogy ne zavarja semmi a kibontakozó képet.
A részletek, esetlegességek, perifériális képzetek özönlésében rendet kell teremteni. Három ciklussal fogja össze és tagolja az anyagot. Az első (Bugyrok és beteg
katedrák) a voltat idézi, azt, ami múlt idejű oksorként a vant és a lehetet meghatározza. Azok a helyzetek, események, alakok, konklúziók bukkannak itt fel leginkább, amelyek erkölcsi negativitások, s amelyek nemcsak a személyes élet, de az
emberi lét szintjén is jelzik, mi minden korlátozza szinte leküzdhetetlenül a teljességigényt. Azt sugallják, hogy az előzmények miatt eleve rossz eséllyel kell számolnia annak, aki az értelmes, értékes létezés parancsát követi. „— leszünk mind szélben kerengő / beroggyanó tollkabát" — mondja a Ha míg... két zárósora. „Vakító
fekete csöndben alszunk. / Mindnyájan, örökké. / Egy süket dobhártyája mögött. / Egy süketé mögött, aki nincs." — summázza a Misztériumjáték
öreg gyerekeknek. A cikluszáró, népmesét idéző Utazás Emendőországba csalánosban toporgó,
mégis csillagra tekintő „öregfiú"-ja azonban azt is tudja, hogy itt kell kiküzdenie
azt a helyet, ahol az ember ronthatatlanul ép és egész lehet. Itt és mindenekelőtt
önmagában.
A második ciklus (A rekviem megtagadása) a van szembesítése a volttal, egyidejű egymásbanlétezésüket állapotként élve meg. Különös, álomi állapotként: „Magunkon belül önmagunk: egyre ritkásabb a rács. / Beszél a neuron ember a hálókoncentráció: / álmomban élek lengő-szálló ketrecek között." Ezzel nyit, azonnal
éreztetve, hogy kényszerhelyzetről van szó. A személyiség nem elég súlyos még,
hogy engedni merjen a nyitás lehetőségének, a közösség történeti sorsába, az ember
elkerülhetetlen sorsába való beilleszkedés vonzásának, egy személy feletti célnak és
feladatnak: „De kit nem kísért meg tárt ajtó ablak huzat / keresztül sivító világosság?" (Mintha ritkulnánk). Azt, hogy az önátadás vágyával ugyan, ám mégis befelé
fordul, belső bizonytalanságával magyarázza maga is. „nőnöd kell még" — vonja le
63

a konklúziót a ciklus címét adó vers, nőni addig, míg a végesség tudata, a halál
bizonyossága is elviselhető lesz. Akkor és csakis akkor érezheti magát félelmekkel,
tilalmakkal, kötöttségekkel, kényszerűségekkel együtt választásra, felelősségre érettnek, egész mivoltában szabadnak. Addig is megmaradni elszántnak és belátónak —
ennyi, amit akarhat.
A harmadik a lehet ciklusa, a szabadság birtokában kifejlő jövőé, a teljes kiáradásé, a személyiség világnyivá tágításáé (Ki/), a belső és külső egybeolvadásáé.
Azé az egyensúlyé, amelynek lehetőségét egy villámszerűén fellobbanó szerelemben
megélte. Az első ciklusban a cselekvés, a másodikban az intellektus műveletei, a
harmadikban az érzelem dominál. S ugyanígy az erkölcs, majd az ismeret, s itt a
hit, bár nem minden realitásérzék nélkül, hiszen a záróvers reménykedő, feltételes
óhaja, „hadd legyek udvarommá / szétrezgő délibáb" el is bizonytalanítja a hitet.
(Káposztalepke.) Erre a realitásérzékre vall, hogy a hit teljesítménye a Dylan Thomas
emlékének szentelt buffo misztérium, az Amíg a föld forog egészében erőtlen, s
erre vall az is, hogy az olykor meghökkentő stilisztikai, retorikai, poétikai leleményektől pezsgő kötetet a Káposztalepke alig rebbenő dalszerű tisztasága, finomsága
és halksága zárja.
S most ú j r a előttünk a kérdés: közelebb jutottunk-e Marsall Lászlóhoz? Talán
a küzdelméhez. Ha hinni lehet a fülszövegnek, akkor ez az egész kísérletnek, méginkább: jó kalandnak indult, amikor eszébe ötlött, hogy újabbakkal kiegészítve útjukra bocsátja fiókokban, dossziékban rekedt munkáit, az „én-fattyak"-at, „akik
lenni szeretnének". Aztán úgy járhatott, mint aki tűzzel játszik, s ha nem is gyanútlanul, de magára gyújtja a házat. Ezek a „fattyak" azok, amik: ellentmondásosan
sokfélék. A szerkezet átgondoltsága, koncepciózussága, az intellektus elmélyült, szerteágazó műveltséggel, a gondolkodás nagy kultúrájával fedezett, de inkább csak az
eszünknek, mint szívünknek meggyőző munkája nem volt többre képes, mint a kristályosodás folyamatának megindítására. Sok a lekötetlen elem. Tárgyszerűsége, ironikus modora alaktalanul gomolygó érzelmektől, indulatoktól színeződik. Hűvös
okossága, erős logikája minduntalan követhetetlenül messzibe lendülő társításokra,
utalásokra kapcsol: az érzékek látható örömmel feledkeznek bele abba, amire éppen
rábukkantak. Varázslatos összehangzásokkal gyönyörködtet, hogy aztán az egészet
váratlanul elüsse valami nyers, sőt közönséges fordulattal. Mint aki a lelkét is eladja egy képi-logikai csattanóért. Beszél és minden mondata mesterkedésektől, nyelvi
trükköktől tarka. De ha belefeledkezünk tréfáiba, rögtön kijózanít néhány, e nyelvi
lápvilág fölé rántó szóval, dermesztő pontosságú, a puritánságig takarékos képpel.
Játékaiban dráma feszül, misztériumai bohóckodással vegyülnek, erkölcsi-szellemi
komolysága ú j r a és újra magát mindennek odakínáló-odaadó könnyelműségre vált
át. Azonosulnánk vele, de a megértésért is küszködünk.
Portáncfigurák a kötet versei? Ha azok, ha ironikusan mosolyogva, esetleg vásári derültséggel, ha kiábrándultan vagy bagatellizálva j á r j a is a táncot, de mindig
kereszt terhe alatt. Passió ez a kötet, s mi távol tartott nézői maradunk a szenvedésnek. Azzal a tudattal, hogy nagy érték tisztul előttünk stációról stációra, s azzal a
reménnyel, hogy mire a keresztre szegzik, személyiségében is megérik kínjaira. Most
közbeeső állomáson találkoztunk vele. (Szépirodalmi.)
VARGA LAJOS MÁRTON

f

64

„Öröktől fogva — cseng a bal fülem"
G O N D O L A T O K A KÖLTÉSZETRŐL MARSALL
PORTÁNCFIGURÁK CÍMŰ VERSESKÖNYVE

LÁSZLÓ

ÜRÜGYÉN

Erről a könyvről alig lehet szólni másképpen, mint föllapozni előzményeit, az
1970-ben megjelent Vízjeleket és az 1977-ben megjelent Szerelem alfapontot. Nem
föltétlenül azért, hogy az 1980-ban megjelent Portáncfigurákban
kimutassuk az
„egyenesvonalú" fejlődést (nem is hiszem, hogy van ilyen), hanem mert az előző
kötetekhez, a gyökerekhez kényszerít minket tátogásunk, mérgelődésünk, oknyomozásunk, de a csodálatunk is, és főleg az, hogy a Portáncfigurák üvegszilánkos, mákonyos és vasreszelékes ízeit kellőképpen ízlelhessük.
Mielőtt kemény (és tévedő?) vagy méltányló (és sejtő) ítéleteket fogalmaznék
Marsall költészetéről, kimondom: barátnak a tenyerem élét mutatom oda, szeretetem
okából. Aki közömbös nekem, akár bele is csücsülhet a tenyerembe. Tudom —
feszengve —, hogy élet és halál kérdése Marsallnak az írás. Már-már öntépő alapossággal, púposra görnyedve papírja, szerelmei és rombolódása fölé ír és él.
Kezdjük a címmel. Az ember teszegeti a szavakat ebben a szóban: Portáncfigurák: mi a csudát jelent ez? Nem volna elég Portánc vagy Porfigurák? Már itt átszivárog a vászonfalon valami keresettség, ami máig e költészet egyik szimptómája?
Aztán a Vízjelekben rálelek egy szóra: „űrszéltáncfigura" (Szösz)... Egy költészet
különösségeit csak elfogadva képes az ember részben megérteni, részben „fölébük
kerekedni", mivel olyan belső logikáról van bennük szó, ami a külső megközelítő
számára egyenesen misztérium. Igen ám, csakhogy az elfogadás fölhatalmazza arra,
hogy beléhatolva a műbe, önmagával mérje őt, sőt, számonkérje magán magát s
azután pedig azt rajta, ami nagyobb nála: a költészet máig vakító szeme sarkát láttatja vele, amelyben sötét, átlátó pillantás csillog: mondhat, fújhat az „akadémizmusra", amit akar. Az a csillogás a titok egyetemes paramétereit közli, elégedettséget vagy elégedetlenséget fejez ki, matematikai a pontossága, értéktudata, rezzenése.
Igenis, lehet mérni a poézist. Ezt nemcsak tudjuk, hanem mérjük mi is.
Marsallnak „öröktől fogva — cseng a balfüle" (Eekviem barátomért). Nem ijedtében; azt hiszem, igazán cseng a füle. Ebben a mondatában, ebben a szaggatott,
őszinte, félszárnyú, bicegő, sírásra álló versben olyan igaz, olyan megrendült, hogy
minden nehézség nélkül átcsúszik a „túlvilágiba" gyász, barátság, jelenlét, füle csöngése, s hirtelen az ember egyetemes létre hallgatózó füléről tud szólni, - anélkül,
hogy akarna. Csak éppen dadognia kell. Meggyőző, egyre növekvő hatalmú mondata
ez egy ágrólszakadtnak. Mert ezeké a poétikai mennyek országa is. De Marsall nem
mindig ágrólszakadt.
Első kötetében — úgy az első harmad táján — van egy csúcspont (Mit akarsz
velem), amely fehérizzású, visszavonhatatlan, kegyetlen döntésről ad hírt: a költő
széttépi kötelékeit. Lassú röpüléssel (kétszárnyú versei) ú j látóhatár felé mozdul, de
egyben súlytalanabb lesz. Igaz, a kifejezés ú j erőire tesz szert, a látás ú j kísérletei
ú j eredményeket hoznak, de mintha felületibb volna verseiben a tragikum — a
gyötretés múlt el? a szenvedés lett elviselhetőbb? — holott a kifejezés szóban, képben, fölütésben tragikus maradt; jobban mondva őrültebb lett. Aztán a kötet vége
felé szervül és a mélybe nyúlik le ez a változás, és a „tábla-versben" a hiteles költészet sokfelé ágazó termését mutatja (Ködben kővel a ködöt eltalálni). Megszületett
és „elkészült" az ú j költői magatartás, itt műveiben nedvdús, póztalan, minden sorát
újszerű lüktetés veti előre. A Szerelem alfapont az ú j látásmód kisebb verseivel
indul, jólesően csettintgetünk melléjük, de azért sajog bennünk a Vízjelek annyi —
fekete szomorúságában is friss — emléke; a költő, sajnos, fölnőtt. Rimbaud-ról írhat
ugyan, de már nem hasonlítjuk őt a züllött-gyermek-angyalhoz, mint tettük eddig.
5 Tiszatáj

65

Viszont a Szerelem alfapont bevonult a mai magyar költészet emlékezetesen jó m ű vei közé. Lehetséges — amit e sorok írója lehetetlennek tart, de ez nem számít —,
lehetséges, hogy „ . . . A személyiség átalakításának rimbaud-i előfeltétele pedig —
az ember mindig valaki más — nemcsak deklaráció, hanem utasítás a személyiség
bővített újratermelésére: a »-lehetett volna« és a »-lehetne« éppúgy való, mint a volt
és a valósuló. Meg nem tagadva az itt és az egyetlen nevében az »-itt is, ott is«-t
és a sokfélét..."
(Marsall). E sorok írója nem arról vitatkozik vele, hogy a személyiség változhat-e vagy sem. Nem hat, kell, hogy változzék, hiszen él. Arról vitatkozik
vele, hogy milyen eredménnyel jár a költészetben a személyiség (mesterséges?!) megváltoztatása, vagyis, hogy az előidézett változás — változás-e? Nem leszegényedés-e,
elváltozás-e, torzulás-e? Szellemi arculatunkat megbarkácsolhatjuk, fölöltöztethetjük,
összevarrhatjuk, mintha álarc volna, bemázolhatjuk, megstruktúrálhatjuk. Alul meg
minden marad a régiben. Így nyomva el a személyiség hajszálerekig szétáradó, lassú
és észrevétlen, de kiszámíthatatlan és totális változását. Nem is beszélve arról, hogy
végül is nem a változás, hanem maga a személyiség fontos. Következésképpen a
személyiséget kell odaadnom a költészetnek akár az életem rovására is, ellenkező
esetben „fölélem" a személyiségemet, az lesz igazi kárvalottja a „mesterségemnek".
Persze, világos, hogy létünk alsóbb tájain ilyen éles elhatárolódások nincsenek, és
C valami spirális együttes változás az igazi. S erről van itt szó. De arról a művészi
alázatról is, amely éles és pattanásig feszült, de alázat; nem fogadhatja el, hogy
legbenső dolgai ne titokszámba menjenek. Ragaszkodnia kell ahhoz, hogy változásai
őt rendítsék meg a legmélyebben. Ez a megrendültség adja tollára a verseket, ne a
változás, és ezek a versek általa legyenek mások.
Marsall verseiben van valami eloldódott keménység, sokszavúság; kilúgozta lágyságait. Mintha az ötletet többre becsülné a lélekben, ott lent eldöntötteknél, ott bent
jóváhagyottaknál. Van valami erőmutatvány tartásában, valami aggodalmas találékonyság. Hova lett az Aranyörömpont matt ragyogása? A stílusváltoztatás kínlódó
kényszere ez, ami képes a — még költői — szöveget a halandzsáig eltolni? . . . Tény
az, hogy irodalmunkon időnkint végigsöpör egy-egy hisztérikus sirokkó, amit művek
keltenek. Nem mindig jelentős művek, sőt, az „illő", a most éppen korszerűen izgalmas művek okoznak ilyen tikkasztó hőmérsékletet. Azok, amelyekből valamennyien
meríthetünk, halkan remek művek. Ezek nem sirokkót, hanem csöndet támasztanak.
A sirokkó nyomában aztán megkezdődik az „ügyeletes" mű sorozatgyártása, elszórt
nyomai fölfedezhetők itt is, ott- is. Nem állítom, hogy Marsall könyvéből ki lehetne
piszkálni ennek vagy annak a szerzőnek a „petéit", de neki is jó oka van, hogy
védje magát, a magáét. „A modern mágus elnyújtott szavakkal" (Beteg katedrák) él,
írja, s a „tant mint szeszt alkalmast kiokádom / s vigyorgok" (Beteg katedrák); a
fenébe, csak nem r a j t u n k ? . . . Hogy bevesszük-e a kapásból egymás mellé hányt két
szót, a „Vesét" és a „csillagot", pillanatukkor? (Beteg katedrák) Vigyorog r a j t u n k ?
Akkor azt mondjuk neki (igaz, kacsintunk is melléje): a költészet alkímia konyhája
nem lacikonyha ám! Ha modern mágus, hitesse el velünk, hogy a vese elrohad, a
csillag meg szétpukkad, ha nem vágódhatnak kikerülhetetlenül egymás mellé, pillanatukkor! Hogy ő sem dől be rímkényszereknek, s ha rákérdezünk, rá, a költőre,
valljon színt. Cinkos azonosulása a lefelé hajlóval, a prométheuszíval, azzal, akit a
lét alá szorítanak, nagy helyeslésünkre talál. De vágyunk olykor az egy, tiszta
marsaili pillanatokra: melyik ő? Az, akiről szól? Akiket kifütyül? Akikről hallgat? Se ez, se az. ö a sem ő, a sem ók. Velük van nélkülük. Mindig bennük
más. Miért, ezt talán nem szabad? Talán éppen ezt szabad leginkább! Jó, de valahogy folyton cserben hagyja őket, akárcsak magát is. ítélő bohóc talán, aki felelőtlenségen azt érti, hogy szabadság, velükön azt, hogy velem s e . . . Már-már tisztelem érte.
S egyszer csak a modern mágusról kiderül, hogy — magára erőszakolt vascsimbókingben, s mintha a keramitkocka-úttest alá fúrta volna magát, s bele kiszakad,
akkor is fölmagasodik széthullani képtelen úttest-kocka-köpenyben — kiderül, hogy
ügyetlen kisromantikus bujkál benne, aki kissé írodalmias, sérülékeny, szégyenlős,
66

ha nagyvágyú is (Hogyan találkozhatnánk, h a . . . ) . És vannak pontatlanságai: „mozdonyok vánszorognak lassabban mint a vakvágányok" (Gyors); a vakvágányok vak
vágányok, nincs róluk lefutás, nem mozdulhatnak. „Nap mint nap"; napról napra,
napra nap, helyesen. Meg ilyen nyelvi csúnyaságai: „színekre érzéketlen szemed
látóterét áthasítja a hamar felgyorsuló egynemű kemény szürke gömbbé tömörülő
volt-pepita"; „hátát meghorzsoló salakon-csúszással érkezhet meg időben"; „légiesen
evidens 2X2" (Beszámoló a röplabda leütésének pillanatáról). Ez a túlírt, bonyolultságba csavart szóözön nem abból a hiedelemből fakad-e, hogy a költészetnek abszolút joga a túlfeszített képzelőerő? A költészetnek joga az elképzelhetetlent is megérzékíteni. Szabadságát nem lehet kicövekelni, nincs a költészetnek „eddig"-je. De
nem az a lényege, hogy az elképzelhetetlennel
bajlódjék. Az a lényege, hogy hajmeresztő kísérletet tegyen a lét legmélyének megérintésére, oda tegye ujja hegyét a
lüktető titokhoz, ahol már éget. Ehhez pedig nem elég a képzelőerő, ehhez a teljes
költői létezésre, a jelenlétre, szüntelen szellemi-lelki elmerültségre van szükség;
tehát magasfokú értelemre is. Ezt á l l í t o m . . . És a semmire is. Marsall „Ki!" című
versében is eljutunk a valamitől a semmiig, de nála az abszolút semmiig, amitől
már csuklani kezdünk. Mert — szerintem — a „messze-messze-sehol" semmi már
annyira semmi,' hogy önmagából is kibukik. De az „igazi" semmi csak annyira
semmi, hogy valamivé kezdhessen lenni. Végtére is művészet ez, nem filozófia. Ha
semmi is, testesedjék.
*

Hohó! S a z u t á n ? . . . Hát igen, most jön a java. Mégse lesz több fél oldalnál.
Mert a javáról nem lehet írni. Említeni is alig lehet. Mégis a kötet túlsúlyáról szólunk . . . A „Mintha ritkulnának" című, szelíden erős, tömör, kereken kimondott, fájdalmas és rövid, bevillanásos versről, ezzel a záró mondattal: „De kit nem kísért
meg tárt ajtó ablak huzat / keresztül sivító világosság?"... Hogy önmagát ez a költő
is a legjobb műveivel méri, például kis verseinek — dühöngés nélküli — szabatos
világával. A „Hogyan találkozhatnánk h a . . ."-ban a citerás öreg ráolvasó, egyszerű
ítéletét és útrabocsátó szavait mondja: „Jogodat eljátszottad a nagy álmodáshoz. /
Nincs visszaút. Nyomoztál? Jó. Keresd tovább." Marsallhoz beszél. De valamenynyiünket fenyeget. És neki van bátorsága, hogy álmai vesztén is tovább keressen
egy költői nyelvezet teljes hosszában. S mintha sarkkövére mutatna az ismétlés: „Ha
nem álmodni nem mertél — keresni merj!" . . . És a kitűnő, igazán a köznapok
döntő és fontos semmiségeit igazságokként fölismerő és fölsoroló, a „Krúdy Gyula
emlékére" című verse. S a legjobbak közül: a „Gyors", „A rekviem megtagadása",
„Rekviem barátomért", a „Holtak postája". És a „Szárnyas szerkezetek" tejszínű
üvegernyőn remegő villámjel szavai, s mögöttük a piros jelentéslázvonal. Ezek még
kijátszatlan versei Marsallnak, hiába írt belőlük már sokat. Nemcsak matematikai
kedve telik bennük, hanem a hajótörött kapkodó hebegésével tud drámai morsejeleket is a d n i . . . Továbbra sem hiszem el Marsallnak, hogy a költészet szó-biliárdcsata, csak jól kell „falssal bökni", s „elme-tőben" törni kell „pár szó-tojást" (Szavak fickós fortyogása), de az biztos, hogy akinek nagy nyelvalakító, nyelvmegújító,
nyelvkitaláló, nyelvhasználó bősége és leleménye van, akár törhet is.
Külön kell szólnunk „A rekviem megtagadása" című verséről. Ez a — pokoli
köreiben — roppant tágulékonyra feszített nyelv talán itt a legméltóságosabb, láttatóbb, s. főleg — a gondolat átsütő fényeire utalva — a legremegőbb; igazi indulat és
érzékenység együttes hatásaként. A költő jelenléte versében nagyárnyékú és pontos,
átélt és élő, könyörtelen és néma, pedig mintha folyton motyogna cipekedés közben.
Veszekszik minden halottért. Nemcsak az övéiért, a mieinkért is. Zsákba dugja őket
és kicsempészi a trójai, faló méretű halálkutyából. Elszánt és eszelős tett. Abszurd
halálgyűlölete szeretetből ered. Hiszünk minden s o r á n a k . . . A „Gyors" című verse
szavaival kell befejeznünk, mert bennük Marsall László jövőjéről van szó. Enigmatikusan tiszta és biztos szavak: „vízből csinált magának tükröt a víz / s a vízben
nézi a víz a vizet."
VASADIPÉTER
5*

67

Villanó öröm
RÁBA GYÖRGY:

ROVÁSOK

„Hallod-e, csont, a csöndet? / összekoccannak a molekulák" — József Attila
költeménye, a Téli éjszaka e részlete önkéntelenül emlékezetünkbe villan, h a Rába
György hatodik verseskönyvét, a Rouásokat forgatjuk, melynek leggyakoribb szavai
közül való éppen a csont és a csönd. Mondanom sem kell talán: ennek nem az az
oka, hogy Rába mindmáig nem engedte el tanítómestere kezét; már fiatalon teljességgel önálló hangú költő volt, s csupán egy-két olyan, másokkal közös tulajdonság
mutatható ki verseiből, amely nemzedékének egy jelentős részére jellemző; mindezek
nem annyira stiláris sajátosságok, hanem inkább mentalitásbeliek. Ilyen az európaiság, mint eszménykép, a háború okozta haláltudat és a némán is tüntető békekövetelés, a műfordítói munkával is kimunkált, nagy műveltség, s mindazoknak az elődöknek és idősebb pályatársaknak megbecsülése, akik egyöntetűen bátorították őket,
Babitstól Weöresig, Jékelyig.
A József Attila-idézet, úgy vélem, azt a lírikusi magatartástípust is összefoglalóan érzékelteti, mely a vers szorosabban vett „anyagát", s annak megformálását is
meghatározza: az úgynevezett objektív költészetről van szó. Erről sokféle, egymással
ellentétes meghatározás született már, hiszen ahány „objektív költő", annyiféle
lehetséges. Mégse mondjunk le a definícióról — legalábbis vegyünk alapul két, egymást dialektikusan kiegészítő — s nem egymást kizáró — alaptípust: olyan világérzékelés, amelyben a költő empátikusan azonosul a dolgokkal (még a holt tárgyakkal is), és olyan önérzékelés, amely az egyén determináltságát a világ dolgaiban (az
élettelen tárgyakban is) szemléli. Mindkét változat „megengedi" az ismeretelméleti
dualizmust, de míg a tudattól függetlennek elismert valóságot mindenképpen megköveteli, addig a szolipszizmust (a „szubjektív monizmust") bármely változatában
elutasítja.
íme Rába Györgynek és néhány nemzedéktársának „hozzászólása" ehhez a kérdéshez: „Szivárog a csontok beszéde / a sejtjeiden át meg át" (Rába György); „Én
szeretem az anyagot, s gyakran gondolok csontjaimra" (Nemes Nagy Ágnes); „a m a gamnál több: csak az vagyok én" (Tóth Eszter); „szeméből, mint gazdátlan ág, kicsüng a pusztuló világ" (Pilinszky János — itt „a semmi ágán ül szívem" József
Attila-i képletét szinte visszájára fordítva szemlélhetjük!) — és Rákos Sándornál
sem kellene az ide sorakozó példákért sokáig keresgélni. Tőle azonban inkább a
Ras Shamra torzói című költemény mottóját idézem: „A béke védelmében írtam (...)
s egy háborúban elsikkadt nemzedék ú j r a megszólaló költőinek ajánlom!" Ennek
alapján azt mondhatjuk, hogy e költőnemzedéket nem is elsősorban valamilyen
közös program, a kétségtelenül meglevő ízlésbeli és műveltségbeli hasonlóságok fűzik
össze „nemzedékké", hanem egy hatalmas, személyüktől független negatívum: a
fiatalon megtapasztalt, általános, világháborús létfenyegetettség. S ezt megtoldhatjuk
a költői lét további fenyegetettségével, hiszen többségük (jobbjaik) az ötvenes években hallgatásra ítéltetett, s csak műfordítói vagy más, marginális tevékenységet
folytathattak.
Az emberi lét végessége a költészet mindenkori témája; középponti kérdéssé
azonban olyankor válik, h a az emberi viszonyok is veszélyeztetik az egyén létbiztonságát, s a veszélyeztetettség az egyén életszeretetével párosul; ha tehát van miért
félteni a létet.
Rába György költészetében rendre kimutathatók az örömkészség színes ismérvei.
Okkal és joggal emlegetik kritikusai verseinek szikárságát, intellektuális elmélyültségét, szűkszavúságát, aforisztikus tömörségét és tárgyiasságát — s hozzátenném: képi
hermetizmusát, más szóval imaginárius rejtjelességét, mely rendkívül visszafogott,
68

rejtőzködni szerető, férfiasan szemérmes — önmutogatástól, tetszelgéstől mentes —
költői természetére éppúgy utal, mint modern formakultúrájára. Nem tudok azonban
olyan kritikáról, melynek szerzője észrevette volna a játékosság, a gyermeki kedély,
a humor és pajzánság jelenlétét Rába könyveiben. Nem csoda, hiszen versei — nagyobb részükben — a szorongató haláltudatról, a háborús emlékek múlhatatlan fájdalmáról, a szerelemben szerzett csalódásokról, a magánosságról, sőt az elárult és
elárvult ember borúlátó szemléletté simult kínjairól szólnak.
De nemcsak ezekről! Rába költészete nem csupán ilyen érzelmi forrásokból táplálkozik, s nem pusztán ezek hiteles megformálásával szerez híveket, az idő előrehaladtával egyre többet. Igaz, hogy a „negatív" érzések támadhatatlan hitelessége
már önmagában emberarcúvá tenné költészetét —, de az nemcsak ezektől emberarcú.
Észre kell venni azt a lényegi tulajdonságát, hogy eredendően köze van a „pozitív"
emberi értékekhez — majdnem azt mondtam, hogy az „emberi nagysághoz", de
Weöres már hatálytalanította ezt a szót, nyilván mert ebben az évszázadban annyiféle törpeségre és hitványságra ráakasztották ezt a karácsonyfadíszt, úgyhogy nyugodt
szívvel mellőzhetjük.
Miről van szó tehát? — Lapozzuk föl az előző kötetben, a LobbanásoJcban a
Káromlás Scott kapitányért című költeményt, s megérthetjük: „(...) a Déli Sarkon
csak második / a földön milliárdodik / te egyszeri aki voltál égbolt / két embernek
oly mindegy vagy tíz milliónak /' diadalív himnusz együttérzés" — itt valóban nem
arról van szó, hogy mi a mérhető „nagyság", hanem hogy az a Valaki, akihez a
költő beszél, mit jelent neki, a költőnek — és érdemes tovább idézni: „(...) akivel
a mínusz időkben / együtt futott kutyaszívem". Az emberi érték itt nem valakinek a
favorizálását jelenti, mint valláspótlékként működő sztárkultuszra hajlamos korunkban oly sokszor, hanem a nekem fontos ember értékét, azt a „neves" vagy „névtelen"
Valakit, akihez egész létemmel közöm van.
A költő által kifejezett „pozitív érzelmek" vizsgálatául érdemes nagyító alá
venni azokat a verseket, versrészleteket vagy akár csak szavakat, amelyekben villódzik a kedély, felpiroslik az öröm, a felnőtt lelkületében megszólal az egykor volt
gyerek vagy ifjú. Itt csak részben utalok azokra a régi versekre, Amelyek írásakor a
költő még fiatal poéta volt, mint a felejthetetlenül szép Indián nyárra (1948), melyben
„Vitorla-pötty bukdácsol a tavon, / száll az ember kató-bogár reménye, / hajós
kedvünket fűti Badacsony / burgundija zátonytalan vidékre", s ahol a „Valahol Európában éltem én" tudata egy egészségesnek tudott gyerekkort, szinte egy elsüllyedt
édent idéz föl és búcsúztat el. Vannak későbbi versei, melyek — mint. például a
Gyermekrajz az 1969-es Férfihangra kötetből, vagy az Ámulat a négy évvel későbbi
Dobbanásokból — váratlanul feltörő, tiszta forrásként kínálják az örömteli élményt.
Az utóbbi éppenséggel a tárgytalan, a lélek és a test titkos rejtekeiből feltámadó,
boldog érzés megfogalmazhatatlan érzését rögzíti: „Néhanap / fejem fölött egy surranás / soha ilyen rőt tollakat (...) fajtáját nem ismerem / nevén nem nevezhetem /
m á r ú j r a boldog vagyok / mezsgyétlenül önmagammal találkozom".
Az ú j kötet is bővelkedik az efféle részletekben — többnyire a rezignált közérzet-kivetítések ellenpontozásaként, de meglepődünk, ha önmagukban szemléljük
őket: milyen gazdag Rába költői kedélye, nemcsak borongásaiban (az is gazdagság!),
hanem a derűs szemléletmód gracilitásától a kamaszos hedonizmusig terjedő örömkészségben is: „cinke-fogással" rögzíti a gyorsan múlót, mely viszont „csendíti a
szív érceit"; „út közben hol herdáltam el a nevetést" — kérdezi másutt; „az alvó
boldog önvesztései"-ről, az önfeledtségről is tud; „az örök fű már egyenesedik" —
utal ismét a gyerekkori „indián nyár"-ban megálmodott „nagy vadászmezők"-re; a
„mennyország"-nak „még ma is ma is megcsillannak rajtam halpénzei"; „bordáim
közt verdeső fióká"-nak mondja szívét; „a test madárpróbája odafenn" — ez is
valami boldog, jelképesen értendő „fölrepülésre" utal; „A magába-vadult / gyümölcsfa rostjain / szivárog gömbölyű / piros száz nevetés" — mindezt csupán a
kötet első húsz oldaláról gyűjtöttem össze. Szó sincs tehát arról, hogy Rába valaminő szikkadt kedélyű, szárazon intellektuális alkat volna. Az, hogy valóban „sziká69

ran" építkező, visszafogottan érzelmes és erősen intellektuális költőnek mondható,
nem a kedély valaminő egysíkú és szürkésen borongós színezetéből adódik, h a n e m
az egyes versek és az egész kötet szerkesztéséből.
A derű pillanataiban, vagy a derűs emlékek fölelevenítésének' pillanataiban szókincse szívesen magába foglal enyhén archaikus és rusztikus elemeket, vagyis m á r
szóhasználatával a múltra utal, s olyan dolgokat és cselekvésformákat emleget, amik
a lélek gyermeki tartományaiban őrződtek meg. Ilyen például a „dobj belé egy fillér
varázslatot" sor, a „csergetegek regéi" szókapcsolat, a Hóember egész, tárgyias részletességgel ábrázolt testi valója, a „kicsiny motyó", a „patyolat ing", „az út mentén
a szerencsejáték / törökméze tűzi parádéja" összetett képe, a „rikogó papírtrombiták", a „pitypang-pehely", a „szembogárban villanó öröm" (akkor is, ha így folytatja: „nem jut elém újra soha"); még egy szép jelzős szerkezet álljon itt a bőséggel folytatható felsorolásban: „kengyelfutó szívem".
Mint mondottam, ezek az ellenpontozás eszközei, mert a könyv alaphangulata
igenis a szorongás, a haláltudat vagy halálsejtelem, és egy pillanatra sem akarom
azt a látszatot kelteni, hogy most anakronisztikusan utánozni kívánom az ötvenes
éveknek azokat a jóakaratú esztétáit, akik mintegy megmagyarázták a „pesszimista
költők" bizonyítványát. Csupán azt szeretném jelezni, hogy Rába az élet felől tekint
az elmúlásba, hogy halálra koncentrálása nem az élet iránti közömbösségét jelenti,
hanem az értékek veszteségét méri. És a stíluselemzés szempontjából még az a tanulsága lehet a sok mesés, legendás, gyermekies, álomszerű versrészlet meglétének,
hogy a költő itt-ott a szürrealizmussal rokon vonásokat visel. De ez sem ilyen egyszerű, hiszen a szürrealisztikus (legszívesebben így mondanám: „Chagallos" vagy
„Klee-s") elemek nem az egész vers álomszerűségét adják összességükben és szerkezeti összefüggéseikben, hanem csupán álomszerűen fölidézett emlékképekre utalnak; nem annyira újraélésről, mint inkább felidézésről van szó, mely egyúttal a
távolság érzékelése, sóvár és gyakran iróniába átcsapó nosztalgia. Erre az ironikus
jellegre álljon itt egy négysoros példája:
Egykori szerelem
kifordított
tarisznya
varratai között
mézeskalács-illat
(Tünt idillre)
Itt is a rusztikus, gyermekies képzet, a mézeskalács, a tarisznya; de szinte olyan
távolságban a költői „én"-től, amekkorát Adrián Leverkühn érezhet a Doktor Faustus kicsiny Nepomukjával szemben, amikor meghatottan hallgatja a kisfiú sajátos
beszédjét, melybe sok tájszó vegyül, s „Tisztes, ódon szavak is fel-felbukkantak
mondatfűzésében", mint írja Thomas Mann. Csupán annyiban irónia ez, hogy jóvátehetetlenül megnőtt a távolság szemlélő és szemlélt között; közöny, cinizmus nem
árnyékolja ezt a viszonyt, ellenkezőleg, mintha ebből a távolságból lehetne csak
igazán — pontosabb szóval: véglegesen szeretni, a vershez visszatérve nem az „egykori szerelem"-nek a tárgyát, hanem magát a szerelmet, s vele az ifjúságot, magát
az életet.
*

„Hallom ahogy a föld kopik" — ilyen sorokat csak véglegessé szűrt tudás birtokában mondhat költő, az, akinek már tapasztalaton túli tapasztalata is van elég
ahhoz, hogy egyben lássa önmagát és a világot, hiszen a saját „kopásáról", az élettartalékok „kopásáról" éppúgy szólnak ezek a szavak, mint a földéről, melyet lépteinkkel koptatunk életünk hosszán, s világméretekben egyre inkább fölélünk, tönkreteszünk. (Emlékezzünk csak Vörösmarty szavaira: „Az ember f á j a földnek"!)
Rába György Seneca sírfeliratául írja egyik versét; „Gondolj mindig a halálra,
hogy ne féljed soha" — az ókori bölcs e szavai nemcsak e vers, hanem az egész
70

kötet mottójául állhatna. A sírfeliratot azonban — sejtésem szerint — valamelyik
tanítómesterének vallott barátjával is asszociálja. Egy másik versében, ahol szellemi testvérbátyját, Rónay Györgyöt búcsúztatja el, ars poetica-értékű mondattöredékre bukkanunk: „(...) az egy hangotok / vagytok csupán ezt az üzenetet / hordozta mind bukdácsolóbban" (A hírnök). Hogy is végződött az előző kötet, a Lobbanások utolsó verse? „Bordáim közti hangot hallgatok / naponta az egyszer-volt dallamot / zúgók kondulnak bele rokonok / útnak eredtem / megszűntem régen / világgá lettem / ez a hang vagyok" (kiemelés: A. J.). Ez a szívhang adja költészetének alapritmusát, ez a veszélyeztetett szívhang, mely, különösen a Férfihangra kötet
óta, egyre határozottabb dallamot és gondolatritmust ír elő számára metronómként.
(Érdemes összevetni a Nyílttengerben
még interpunkciókkal szerepeltetett, a Férfihangra kötetben viszont már az ú j stílusra áthangszerelt változatú
Madártávlat
című verset!)
A Rovásokban láthatjuk, hogy a tanítómesterek elveszítésével egyidejűleg miként válik egyre véglegesebben és karakterisztikusabban tanítómesterré ő maga —,
költőként filozófussá, bár korántsem „versben filozofáló", még kevésbé „filozófiákat
megverselő" lírikussá. Különösen a Közbeszólások Hérakleitoszba, A hírnök, A túlság dicsérete, a Seneca sírfelirata vagy az Előszó a halálhoz szemlélteti ezt a pályafordulatot. Az utóbbi a Káromlás Scott kapitányért óta Rába legfontosabb hitvallása: „Én boldogan halok egyetlen életemben / csillagomat magasztalom / mert szabad léleknek születtem nem barbárnak / szívemben hellén nap sütött felhőtlen
igazság / nem oktalan állatként éltem hanem emberi bölcsességgel". (Magvető.)
ALFÖLDY JENŐ

Weöres Sándor: Ének a határtalanról
Weöres Sándor versei megszólítanak, színük elé hívnak — legújabb kötete olvastán ismét ez az elemi tapasztalat elevenül meg bennünk. Egyszerű, noha korántsem
könnyen teljesülő eredménye ez a modern lírának. A nagy költészetnek fő-fő erőfeszítései közé tartozott mindig is, hogy szövegezésből beszéddé változzék, s — az
írásbeliség eláradása ellenére is — a személytelen papírlap fölszínére úgy vezesse a
szót, mintha felelős közvetlenséggel énekmondóként adná át. Jó versben a szavak
akkor is lélegzenek, recitálásra késztetnek, ha leírva találjuk őket. A hagyomány
szerint Ronsard a 16. században nem írt le egyetlen verssort'sem anélkül, hogy előzőleg szobájában fel s alá járva fennhangon el ne mondotta volna. A romantikával
kezdődően a költészet hangzósságának elve, az ut musica poesis egyenesen programszerűvé vált. S az utóbbi száz esztendőben nem egy jelentős alkotó eszményítette az
orfikát, melyben ének, zene, tánc egyöntetű formája valósult meg.
Elég csak Zsoltáraira, Szimfóniáira, a Salve Reginára s a Magyar etűdökre utalnunk, hogy Weöresnek ez irányú, s a kortárs lírában párját ritkító törekvéseit szemünk előtt lássuk. Legújabb kötete négy ciklusa fölé is az „ének"-et írta, összefoglaló megjelölésül. Megkomponált ének ez, hacsak első és utolsó versdarabját tekintjük is. Az Ének a határtalanról című vers kozmikus hazát ajánl, míg az Atomfelhő
kis otthonokat is szétziláló'vészt retteg. E két pólus között fenséges, tragikus, ironikus és komikus beszédhangok keverednek, de jó néhányszor megosztottak az
egyes versek is. A címadó, s címoldalra is kirakott költemény például az űrben talál
hazát, mintha a Vénusz és Sziríusz közt boldogságot kereső Kosztolányi Aranysárkányára vagy Heidegger posztumusz nyilatkozatára utalna, mely szerint csak azért
távolodunk egyre messzebb bolygónkról, mert végleg otthontalanok lettünk rajta.
71

Ugyanilyen ellentétek feszítik a kötet első, Ünnep című ciklusát. A kezdeti költemények valóban tartalmaznak valamit az „ünnep" békéjéből, áhítatából, öröméből,
ám nyomban megsokasodnak azok, melyeknek kulcsszavai a megyek, elmegyek,
bukdácsolva tolongok, eltévedek. A többség itt is az árnyak, a sötétség, az éjszaka világáról vall. Szomorúság, melankólia, rezignáció — a személyesség apró mozdulatai
most tágas teret kapnak Weöres költészetében. Mindez előző versgyűjteményének, a
Harmincöt versnek (1978) tanulságát erősíti meg: életművében a „kis" és a „nagy"
versek váltakozása megszűnt, az öregkor az egyenletes szólás vidékét nyitja elénk.
Weöres egyébként sohasem adta föl a világ egységes látásmódját, nemek, fajok, kultúrák sem költészetében, sem fordításaiban nem zárták ki egymást. Azon kevesek
közé tartozik, akik a különbségeknél jobban becsülik a hasonlóságot, az analógiát.
A Nap-himnusz, az Ünnep, s kivált az Ima arra figyelmeztet, hogy a világegyetemet
az „egyszerűség örök titka" s a „nyíltság rejtelme" mozgatja, s ezért nem egymásra,
hanem együttesen a mértéket nyújtó irányba kell tekintenünk. Máskülönben sorsunk
„szüntelen feledés", s az Éjfél szerint a többi teremtményt is meghazudtolva
csupán az ember
ül csomóba kötve
és nézi az arcokat,
ahogy összesöprődnek
és a csatornán
elhaladnak.
A Psyché-kötettel kezdetet vett önvallomás-sorozat, mint a második, Megkopottan címet viselő ciklus is mutatja, egyre erősödik Weöres Sándor költészetében. Jó
párszor zavart, szellemi „leszállást" szerez, s nem éppen orfeuszi mélységekbe. Weöres költői nagyságát a Meduza-kötettel (1944) kezdődően a verseit á t j á r ó transzcendens célelvűség biztosította. Megcsodálhattuk fölidézett világának tágasságát és azt,
hogy az egyes élettények benne mégis milyen erősen összetartoznak. Ha metaforái
tobzódását megszakította, egyszerű hasonlattal sem kellett alább adnia. Ezzel szemben legújabb könyvének második ciklusa az iménti célelvűséget gyakran szabdalja
át, s az előző rész „járj és ne hallj, ne láss", s a „hiába figyelés" rezignációját most
ars poeticák bevonásával támasztja alá. Rádöbben, hogy „a teret összevissza járván"
mindvégig a teremtés adósa, s a világ gazdagságához képest könyvéből „majdnem
minden kimarad". Még apró tárgyak, tények is súlyosabbak, hogysem emberi kifejezőeszközzel megragadhatná őket, s úgy látszik, hogy Weöres Sándor, nyelvünk
kincseinek korlátlan birtokosa alázattal vallana mesterségének korlátozott illetőségéről. Régen „sok mellébeszéléssel" vádolta ezért önmagát, most „orra vére csordulásához" hasonlítja a versírást.
Jobban látnánk azonban e vallomásnak valódi súlyát, ha azt is megtudnánk,
vajon minden létező megéneklése-e a líra igazi célja, vagy éppen egészen más.
Szükségszerűen marad-e hátra a szó, vagy egy szétfolyó szenvedélynek, a „versificatori kedv"-nek büntetését hozza-e el? Nem ezen töprengett-e Babits, Weöres mestere, midőn az Októberi ájtatosságban a végtelen világhoz végtelen vágyakkal közelítő költészetét megmérte:
Tiín azt hiszem, hogy sok kicsi sokra megy?
Pedig a sóknál mennyire több az egy.
az Egy, aki Valaki, mégis,
akire hallgat a föld is, ég is.
Weöres költészettana azonban, még ugyan az említett transzcendens célelvűség jegyében, más utakra figyel. A létezés értelmének gyökeres tagadása m á r korai pályaszakaszán keleti eredetű kozmogóniákkal társult, s ezek mindmáig besugároznak
lírájába. Az üres szoba (1934) fennen hirdette, hogy „százszor nagyobb boldogság:
nem élni", a Meduza-kötet emlékezetes De profundisa (1942) a teremtés keresztény
72

fölfogását jajgatva emlegette, a Hetedik szimfónia (1952) „visszateremtést", dekreációt kívánt („hagyjanak veszteg az ölben"), s most, az Ének a határtalanról a születés előtti „tiszta fény" és a halált követő „pőre láng" jelképei közé az életet mint
„durva követ" görgeti. Mintha egész lírája a világ esztétikai igenlése és etikai tagadása között ingadoznék. Ezért vetődhet föl a kérdés, hogy a benne rejlő varázslatosság, játék, báj nem éppen a „hadonászó, veszélyes kamasz"-szá lefokozott ember
(Protohomo, 1953) erkölcsi döntéseinek, felelősségének kikapcsolásával érvényesül-e.
S magyarázata vajon nem az-e, ami a keleti vallások és a kereszténység közötti
különbség magyarázata. Amazok ugyanis az embernek részleges tökéletlenségét, bűnösségét ismerik el, midőn az értelem megzavarodásáról vagy a test fogyatékosságairól beszélnek, s ha megszüntethetőnek nem is, elmélkedéssel vagy testgyakorlással békésen megférőnek tartják. Weöresnek magatartásformák, kultúrák értékeit magába olvasztó érdeklődése kivételes adomány, szinkretizmusa azonban gyakran a
nagyító lencséjének túlerőltetéséhez fogható túlzás, melynek eredménye az elhomályosodás, szétfolyás.
Ilyen szétfolyó képet mutat egyébként az Idyillium s az utolsó, Évezredek ciklus. Ha a kötet előző feléből legalább hét-nyolc figyelemre méltó művet (Ének a
határtalanról, Ima, Éjfél, Greco példázata a géniuszról, A halott sorsa ismeretlen,
Thule, Infinitivus, Éji robogás) jegyezhettünk meg, itt csak az Évezredek von magára némi figyelmet. Annál inkább jutnak elénk macskák, békák, boszorkányos madarak, s a balladák a régebbi Grancorn lovag (1958) példányai. A versificatori kedvet jelzi a kötet három virtuóz „panel"-verse: a Kockajáték, a Variáció és az Ünnep
közül az utóbbi a szonett terzináját az ottava elemeiből rakosgatja össze.
Minden emberi alkotáson meglátszik, ha mértékét veszti, s Weöres két költeménnyel is elárulja, hogy a „hihetetlen valódi"-t bizony elcserélte a „hatalmas, bó- /
dító füstű" „káprázatért" (Számadás, Évezredek). E jóváhagyott fonákság költészetének már régóta alapténye, hiszen a Panoptikumban
(1970) majdnem szó szerint
értesültünk róla:
A délibáb mily valószínű
A valóság mily
valószínűtlen
"^spüv ' '
S így elmondhatjuk, hogy Weöres Sándor jelenlegi kötete lírájának eddigi kérdéseit sem el nem tünteti egészen, sem meg nem toldja végérvényesen. Közbülső
állapot, várakozás. Azoknak, akiknek eddigi művei mondottak valamit, mond ez is.
Azoknak viszont, akik most, ezzel a versgyűjteménnyel ismerkednek vele, talán nem
annyit. Pillanatnyi állapotában is képes azonban megszólítani, színe elé hívni — s
ezért kötelességünk, hogy a sziréni-hangokat kiszűrjük belőle. (Magvető.)
REISINGER JÁNOS

73

Törékeny lepkecsontváz
M A R K Ó BÉLA ÚJABB VERSEI

Amikor első könyve utolsó versében Marké Béla kiült a versvégi pontra, még
nem lehetett tudni, meddig marad ott. Hogy jól érzi magát, távol a lakott mondatoktól — mögötte a csendet figyelő mogorva szavakkal, előtte levelüket hullató felkiáltójelekkel —, azt viszont elárulta a mosolya. Jót derült a kisbetűkön, amiért a
nagybetűt választják példaképül, ezek meg unottan ásítanak — A szavak
városában
tisztára úgy viselkedett minden, mintha élne. A szép számú ötletvers, a megszemélyesítések gyakorisága, az élettelen tárgyakon kívül a fogalmakra is kiterjedő antropomorfizálás sejtethette: a költő nyelvteremtő szándékkal ül ama versvégi ponton,
s azért lóbálja a lábát, hogy eredeti szavakat, fogalmakat, jeleket és jelképeket
termő fantáziája minél több és különösebb gyümölcsöt hozzon.
Hozott is: akadt kritikus, aki Markó második kötetében, a Sárgaréz
évszakban
— különös gyümölcstermő időre mutat már a cím is — annyi egyéni-sajátos jelképre-fogalomra bukkant, hogy meg merte kockáztatni: „Mintha valamely összefüggő jelképrendszer próbálna itt kialakulni". Bújócskát játszik, rejtőzködik a költő
— vélte a bírálója —, merthogy a kulcsszavak, a maszk, az álarc, a bohóc, a m a d á r ijesztő, a fénykép, a tükör és így tovább, mind-mind valóság és látszat, valódi és
utánzata ellentétére utaltak.
A harmadik verseskönyv, a Lepkecsontváz kulcsszavai jobbára ugyanazok. Legfeljebb az óra, a szerkezet és a fogaskerék jut még lényeges szerephez. Mindez csak
megerősítheti a sejtést: az önálló jelképrendszer kialakításának igényét. Bizonytalanná tehet viszont abban, hogy valóban bújócskázni akar-e a költő. Vagy nagyon
is szeretné magát megmutatni, csak éppen nem úgy, ahogy az elődjei tették. Hogy
nem magát, de a valóságot szeretné elrejteni. <5 nem rejtőzködni, hanem különbözni
akar. Nem eltűnni a tömegben, ellenkezőleg: kiválni belőle. Nincs jelentősége a
bohócruhának, fölvehetne mást is, amivel föltűnhetne. Éppígy semleges lesz az is,
hogy milyen fogalmakra, jelképekre talál a lakott mondatoktól távol. Mert kiderül:
nem törekvése e költészetnek ú j szavak, kifejezések teremtése, vagy éppen a régiek,
kihalóban, kiveszőben levők ú j életre támasztása. A nyelvet nem élő organizmusként
fogja föl — nem észleli sem a nyelvpusztulás, sem a nyelvvesztés veszélyeit. A cirkuszi trapézon oly magasban dolgozik, s annyira leköti a minél tökéletesebb produkció vágya, hogy nem érzékeli, amit földközelibb — ezért talán le-lenézett — társai:
mekkora mélység tátong alatta.

'

Persze idegenkedik az efféle képes beszédtől is. Mindenfajta allegorizálástól. Az
sincs ínyére, hogy a szavakat visszavezesse az eleven szemlélethez, az érzékihez.
Éppenhogy ezt akarja elkerülni minden áron: szavainak, mondatainak az objektív
valóságra való vonatkoztatását, jeleinek-jelképeinek másodlagos jelentésekkel történő felruházását. Ha például Markó Béla lepkecsontvázról beszél, vagy bálna-szökőkutat, koromgömböt emleget, akkor ezek a megnevezések nem irányulnak semmiféle
objektíve létező tárgyra, jelentésük csak a versen belül értelmezhető, a versen kívüli
világról nincs mondanivalójuk. Ugyanez érvényes — a következetes költői szándék
szerint — a kevésbé bonyolultnak, összetettnek, inkább „megfejthetőnek" látszó jelképekre, kifejezésekre is. Kést ültetnek el? Krumplivirágot öblögetnek? Keselyűk
tépik az órát? A fej tömör feketeséghez koppan? A kijelentéseknek az égvilágon
semmi igazságtartalmuk sincs. Még csak sugallni sem akarnak semmi jelentést a
versvilágon túli realitásokról, hogy mondjuk a történelemben békeidő lehet, ha a
kést elültetik vagy hogy feketeségbe, falba az elszánt, harcos elmék, fejek szoktak
ütközni, koppanni és így tovább. E negatívumok, e negatív jellemzés felől tehát
74

megmutatja magát ez a líra. Elárulja, hogy csak azt mondja, amit egyszer, egyszeriegyedi formájával (jeleivel, jelképeivel) mond.
S mi ez? Csakugyan: mit mondanak a Lepkecsontváz versei? Mit akarnak,
akarnak-e valamit közölni a világról, a történelemről, a társadalomról? Ne adj
isten: a romániai nemzetiségi létezésről. Markó Béla előtt — André Frénaudra'való
utalása is nyíltan beszél erről — megjelent költészete folyamatos építése-épülése
eredményeképp valamiféle Kastély, melynek belsejéből a Mindenek Egységét ragadhatja meg. Az előfeltevése ezt a valamikori egységet tételezi, az Ady-féle „minden
egész eltörött" előtti állapotot, az időtől, tértől független egynemű látványt. Az „egyszerre történik minden egyszerre" akcióit-akciótlanságait, az „egy-anyaggá" keveredés jövőjét-jövőtlenségét, az „egy és oszthatatlan minden pillanatom" jelentőségétjelentéktelenségét hirdető létszemlélet relativizmusával tüntet. Értéktelennek és értéknek, jelenségnek és lényegnek összemosásával. Természeti és társadalmi, történelem előtti és történelmi idők, események között nem ismer s nem tesz különbséget. Élő és élettelen között sem — az ember egy a létező dolgok közül. (Hasonló
elgondolás szülöttei Páskándi Géza korábbi költeményei.) „homok kavics / agyag
kavics homok föld fű napozók égbolt de lehetne / úgy is hogy homok kavics agyag
napozók kavics" — így a Napozók, A kétértelmű táj pedig: „széna szalma széna
szalma talán így / bal jobb bal jobb talán így mondjuk hogy ez itt / a múlt és ez
itt a jövő mondjuk hogy ő a gyáva / és te vagy az erős". Ha minden viszonylagos,
akkor a kiemelő-értékelő szándék csak reménytelenül szubjektív eredményhez vezethet. Kétértelmű a t á j — mondja a cím is —, és persze nem csupán a tájról állítódik ugyanez. Egyértelművé tenni, megítélni bármit is egyenlő azzal, hogy „belepiszkálni tökéletes szerkezetekbe", megzavarni a fogaskerekek működését, kettéhasítani a látványt, mely aztán „kínlódva / nehezen forrik össze" (Az emlékezés módszertana; Kések és paradicsommadarak).
Nem csak a megfigyelt, de a megfigyelő is
változik, vagy ahogy a verscím súgja: Minden olyan mintha, azaz a folyó időben
semmi sem azonos korábbi önmagával — mire a „célzó-szerkezettel" sikerül célba
venni s eltalálni a szerelmet, a pusztulást, az embert, akkorra „szerelmünk egy
másik szerelem / pusztulásunk egy másik pusztulás" s a célgömb csak „eljövendő
halántékomon" állapodhat meg (Az elpusztított hasonlatok;
Lepkecsontváz).
Ha a „beavatkozás", a belepiszkálás zavart okoz, ha a mintavételkor, egyetlen
pillanatnak, helyzetnek a kiragadásakor is „valaki mindig megbontja a képet" (Háttér a 26. fényképhez), s ha a tükör is megtelhet arcokkal, mozdulatokkal, mint azt
az Enpluszegyedik változat állítja — nos, mit lehet akkor tenni? Mit tehet a költő?
— kérdezhetnénk fellengzősen. S a válasz ott szerepel A hiány körülírásában is:
nem egyetlen mozzanat kiragadása, értékelése a feladat, de az Egész körülírása,
leírása, visszajátszása: „Egyre több tárgyat kell megnevezni / . . . míg / a torlódó
alakzatok elrendeződnek újból / összeállnak". A Lepkecsontváz versei a névszók,
közülük is a főnevek monoton egymás mellé rendelésével, vége nincs sorakoztatásával s -az akcióról, cselekvésről hírt hozó igék háttérbe szorításával tűnnek ki — a
torlódó alakzatokkal, az egyre több tárggyal tehát nincs baj. Mivel van akkor?
Azzal, hogy e tárgyaknak nem 'felelnek meg objektíve létező tárgyak, hogy a torlódó
alakzatok csupán e költészeten belül — s a világban kívül nem — kelthetik az
összeállás, a gazdagság, az egységbe rendeződés képzetét? Minden hozzátartozik e
költészet játékszabályaihoz. Hibaként, bajként az a mesterkéltség, az a görcsös igyekezet tűnik föl, amely miközben túl akar lépni minden hagyományon, minden konvención a dolgok, tárgyak, események megnevezésében — szomorúan didaktikus, egyszersmind nehézkes marad, ha például a látvány értelmezését, az emlékezés módszertanának leírását tekinti feladatának. Megszabadult ez a költészet a „perverz
hasonlatok fájdalmat virágzó / analógiák" és a „meddőn szeretkező" képek nyűgétől,
ám ezzel inkább csökkentette, semmint növelte teherbíró képességét.
E költészet másik nagy dilemmája a kapcsolatteremtés, a kommunikálás. Nyelvhasználata lényegében hagyományos, a nyelvtani szabályokat betartja, a kötöttségeket nem oldja fel — „csupán" az alapelemeket, a szavakat szünteti meg, azáltal,
75

hogy más, addig ismeretlen jelentésekkel ruházza föl őket. Hogy a husserli elgondolásnak, az újabb nyelvi-filozófiai fölismeréseknek, a „szó válsága" divatos tételének mennyit „köszönhet" ez a líra — nem ide tartozik. Annál inkább fölteendő —
az avantgarde-ot mindig is legkevésbé foglalkoztató — kérdés: a befogadó, az olvasó
szerepe. S nem is az, hogy vajon követi-e ezt a költészetet az ú j jelentésű szavak
felismerésében vagy kitalálásában, veszi-e az intellektuális fáradságot (!) a sajátos
kódrendszer kialakításához. Fontosabb: e lényeges társadalmi-történelmi konkrétumoktól megfosztott lírának el tudja-e hinni, hogy Ócskapiac a nyelv, használt szavakkal, elpusztított hasonlatokkal, hogy a mondatok cafatokra szakadtak, az igekötők hörögnek, a képzők, jelek és ragok leszakadt végtagokként hevernek. Megelégszik-e ennyivel: a „marathoni harcos nem kiáltja, hogy: győzelem! / S nem kiáltja, hogy: vereség! Csak halálra váltan / összeroskad. Értsen hát ki-ki ennyib ő l . . . ! " ? Vajon ért-e mindenki? Vajon ami mindennapi szorongás-szorongattatás,
testközeli élmény, föl tudja-e metafizikaiként fogni; mehet-e a költő után, kitől „a
jelentéses dolgok távolodnak"? Vagy jelentést, értelmet kell találnia nap nap u t á n ?
Kiülhet-e ö is a versvégi pontra, háttal nemcsak a versnek, de a valóságnak is?
És háttal a még élő nyelvnek? Kiadhatja-e a parancsot: lombikba a valósággal és a
nyelvvel, s gyerünk kísérletezni!?
Hiheti-e erősnek, törhetetlennek a lepkecsontvázat? (Kriterion.)
MÁRKUS BÉLA

Kristó Gyula: Levedi törzsszövetségétől
Szent István államáig
Túlzás nélkül állíthatjuk: nincs olyan nép a földkerekségen, melyet n e érdekelne eredetének kérdése. Különösen érvényes ez a megállapítás a történelmi f e j lődés oly sajátos útját járó közép- és kelet-európai népekre. Igaz, napjainkban a
korábbi korszakoktól eltérően elsősorban a tudományos érdeklődés vezeti a m a élő
népek eredetével foglalkozó kutatót, de bizonyos megkövült téveszmék miatt még
manapság sem ritka jelenség a szenvedélyek felkavarodása, s a jogigazoló elméletek kigondolása az őstörténeti népközösségek (etnoszok) sorsának tanulmányozásakapcsán. Ezért égető szükség van arra, hogy e kérdéskörben is a tudományos t á r gyilagosság uralkodjék a gyakran elszabaduló indulatok helyett. Annál inkább kívánatos ez, mert napjainkban világszerte tapasztalhatjuk, hogy eltérő háttérrel és
tartalommal ugyan, de felerősödött az érdeklődés az emberiség történetének legrégibb korszakaival összefüggő kérdések iránt. A magyar őstörténet vonatkozásában
nem lebecsülendő nehézségeket okoz, hogy egyrészről a hazai szakemberek, másrészről pedig az emigrációban élő kutatók egy szűk, de rendkívül befolyásos részének — akikre inkább a dilettáns elnevezés illik — felfogása között kibékíthetetlen
ellentmondás feszül. Az utóbbiak délibábos elképzelései főleg az iskolázott, de kellő
nyelvészeti és történelmi felkészültséggel nem rendelkező emberek között terjedtek
el, akiket jószándékú érdeklődés vezetett el ezekhez a prolémákhoz. Nagy tekintélyű régészprofesszorunk, László Gyula joggal hívta fel a figyelmet 1976-ban arra,
hogy az emigráció őstörténet-szemlélete a nagy példányszámban, vonzó kiállításban
megjelent munkák révén komoly tudatformáló erőként jelentkezett a hazai közönség körében is. Ugyanakkor elmarasztalta a hazai kutatókat, mert ők csupán kézlegyintéssel intézték el ezeket a szóhasonlítgatásokra építő elméleteket, ahelyett,
76

hogy hatásos cáfolatokkal segítették volna a közvélemény tisztánlátását. Azóta a
helyzet sokat változott: több sikeres konferencia (köztük az 1979 tavaszán Szegeden megrendezett magyar őstörténeti), s számos népszerűsítő, valamint tudományos munka segíti az érdeklődő eligazodását.
Az utóbbi időben megjelent őstörténeti kiadványok közül kiemelkedő fontosságú ú j eredményei és módszertani eljárásai miatt érdemel figyelmet Kristó Gyula
könyve. Az Árpád-kor kiváló szakértője e politika- és társadalomtörténeti munkájában a magyarság IX—X. századi történetét kutatva elsősorban az írott források
alapján keres választ arra a kérdésre, hogy milyen politikai keretek között éltek
elődeink, s miként vezetett útjuk az egyes törzseket összefogó, az egységes népalakulat kiformálódásának kezdetét jelentő törzsszövetségtől a törzsi államnak nevezett átmeneti fejlődési fokozaton keresztül Szent István államáig.
A szerzőnek nem állt szándékában minden kérdést alaposan elemző, szisztematikus magyar történelmet írni, könyve, úgy érezzük, mégis a jelenleg legkorszerűbb
összegező áttekintést nyújtja népünknek a 830-as évektől, vagyis a biztosan magyarokra utaló első írásos információ megjelenésétől számított mintegy másfél évszázadnyi életéről. Ezt többek között az teszi lehetővé, hogy Kristó messzemenően
alkalmazza az őstörténeti kutatásban, e jellegzetesen multidlszciplináris tudományágban megkövetelt — általa helyesen is értelmezett! — komplex kutatási módszert.
Bár a IX. század harmincas éveitől egyre gyakrabban szerepelnek a magyarok a
nagyjából egykorú, külső keletkezésű írott emlékanyagban, a'források gyér száma, hézagossága, s a bennük nemritkán fellelhető ellentmondások ugyancsak próbára teszik
az események rekonstruálására vállalkozó kutatót. Ez a nem éppen szerencsés helyzet megkívánja a források messzemenő tiszteletét, s még a legkétesebb esetben is
megköveteli az eleve elutasítás helyett azok tárgyszerű és alapos elemzését. Ezért
tartjuk a könyv egyik legnagyobb érdemének, hogy a példás forráskritika- és elemzés révén a szerzőnek sikerült bebizonyítani: Bíborbanszületett Konsztantínosznak
A birodalom kormányzása című munkája — a császár számos kronológiai és tárgyi tévedése ellenére is — elsőrendű fontosságú és megbízható kútfő népünknek a honfoglalást megelőző, s néhány vonatkozásban azt követő történelmére nézve, s alapvetően helytelen—ennek a forrásnak, valamint az arab útleírásoknak a szakirodalomban megfigyelhető szélsőséges szembeállítása. Kristó interpretálásában a konsztantínoszi mű számos olyan része is érthetővé, a teljes képbe illeszthetővé vált, amelylyel a korábbi kutatás mindeddig semmit sem tudott kezdeni. Tudnunk kell, hogy a
tudományok és a művészetek iránt fogékony császár körül egy tudós kör működött,,
melynek tagjait a régi történeti munkák kivonatolásakor többek között az a gyakorlati cél vezette, hogy összegyűjtsék és rendszerezzék a bizánci birodalom szempontjából létfontosságú külpolitikai és diplomáciai ismereteket. Munkájukra támaszkodva készítette el Konsztantínosz az említett, a királytükör műfajába tartozó művet, melyet nem a nyilvánosságnak, hanem kizárólag fiának, a későbbi II. Romanosznak szánt azzal a céllal, hogy segítse őt a birodalom külpolitikájának irányításában. E hatalmas kútfőanyagból merítő munka tévedései részben a források és az informátorok közléseinek kritikátlan átvételére, részben pedig a tolmácsok, lejegyzők
és másolók botlásaira vezethetők vissza. Zömük azonban elmélyült kutatással, valamint a különböző írott emlékek közléseinek egybevetésével kiszűrhető. Ezt a nagy
szaktudást és igen jó kombináló készséget igénylő, rendkívül fontos módszertani eljárást a szerző mesterien alkalmazza nemcsak ehelyütt, hanem a könyv egészében
is. A magyarság 896 előtti történelme azonban még e nagy jelentőségű kútfő segítségével sem tisztázható megnyugtató módon minden vonatkozásban a források mozaik jellege miatt. Ennek következtében az a sajátságos helyzet állt elő, hogy az ismereteinket alkotó tények egy része egynél több megoldási lehetőséget sugall. E korai
időszak tanulmányozásánál tehát szükségszerűen nagy szerepet kapnak a hipotézisek, s ugyanakkor világosan kell látnunk azt is, hogy a kutató sok esetben nem élhet az egzakt tudományos bizonyítás megszokott módszereivel sem. Ez természetes
is. Baj csak akkor van — hangsúlyozza a szerző —, ha ezek a hipotézisek megfel77

lebbezhetetlen tényékké minősülnek, s a sok esetben tendenciózusnak kikiáltott forrásadatok helyébe a kutatók önkényes állításai lépnek. Kristónak sikerült ezt a veszélyt elkerülnie, s maga is megjegyzi: lehetséges, hogy a dolgok másképpen fejlődtek, mint ahogyan ő látja.
A szerző könyvének első három fejezetében a honfoglalás előtti események
rekonstruálását kísérli meg. Ezt a komplex kutatási módszer szellemében Konsztantínosz műve 38. fejezetének passzusonkénti példaszerű elemzésével végzi el. A társtudományok eredményeire is építve arra a következtetésre jut, hogy népünk etnogenezisét és vándorlását az eddigiektől eltérő módon kell elképzelni. Szerinte a finnugor és török etnikumú törzseket és törzstöredékeket Levedi, az első vajda szervezte törzsszövetségbe a Don vidékén azt követően, hogy a magyarok elődeinek
jelentős, zömében a finnugor etnikumhoz tartozó része nem sokkal 830 előtt elhagyta régi hazáját, Baskiriát (Magna Hungáriát), s délre vonult. Ez a politikai
alakulat, amelybe még más, a Don jobb partján élt, Kazáriából kiszakadt, török
ajkú népek is bekerültek, rövid időn belül a kazárok fennhatósága alá jutott, akik
az egyik előkelő méltóság, a kündü tisztét ruházták Levedire, s így az a népünknél is meghonosodó szakrális fejedelmi rendszer elindítójává vált. A kazár fennhatóság alá kerüléssel magyarázható a magyar törzsszövetség szálláshelyének későbbi
megváltozása: katonai segédnépként Kazária keleti határán, a Volga vidékén teljesíthettek szolgálatot. Itt kerültek összeütközésbe a kangarnak nevezett besenyőkkel. Kristó éles szemmel vette észre, hogy ezt a fegyveres akciót örökítette meg
Konsztantínosz császár műve 38. fejezetében a kangar—türk háború leírásakor. Ez
az összecsapás valószínűleg a 840—850-es évek táján történhetett, s ezzel kapcsolatos
a magyar törzsszövetség zömének nyugati irányú elmozdulása, valamint a Kaukázuson túli, szavárdnak nevezett magyarok elszakadása. Ezzel szemben a 37. fejezetben említett magyar—besenyő összecsapás Etelközben zajlott le a 890-es évek
közepén, s ez a háború vált a honfoglalás egyik indítékává. A 840—850-es évek
körül vereséget szenvedett, nyugati irányba vonuló, s lassan etelközi hazájukba érkező magyarok a hozzájuk csatlakozó kabarokkal ezt, az alkalmat ragadták meg a
kazár fennhatóság lerázására. A kazárok viszont az Etelközbe vonult magyarság
körében korábbi befolyásuk visszaszerzésére törekedtek. A finnugor etnikumhoz tartozó, tisztségét átmentő, s a törzsszövetséget Etelközben újjászervező Levedi, mivel a kazár függőség sehogy sem volt ínyére, visszautasította a kagán ajánlatát, s
maga helyett Álmos, vagy annak fia, Árpád fejedelemmé választását javasolta.
Konsztantínosz szerint a magyarok Árpád fejedelemmé választásához járultak hozzá. Kristó viszont az etimológiai kutatások újabb eredményeire, a turul mondára,
a krónikás hagyományra és orosz forrásadatokra támaszkodva meggyőzően bizonyítja, hogy Álmosnak kellett e posztra kerülnie, s a császár tévedés.e Bulcsú és Termacsú szándékos torzításának a következménye. Álmos szakrális uralkodóvá válásával etnikai változás következett be a törzsszövetség vezetésében, és maga a törzsszövetség is ú j néven szerepel ettől kezdve.
A könyv negyedik fejezetében a szerző részletesen ismerteti a IX. századi Kárpát-medence uralmi viszonyait, s 892-től nyomon követi a magyar törzsszövetség
sorsának alakulását a honfoglalással záruló időszakig. A különböző nyelvű írott források alapján — érintve a későbbi keletkezésű magyar krónikás anyagot és Anonymus gestáját is — derít fényt a honfoglalás menetére. Hangsúlyozza, hogy e népünk
életében oly nagy jelentőségűvé vált eseményt nem szabad tudatos, előre megtervezett akciónak tekinteni. Értelmezése szerint a honfoglalás több ütemben zajlott
le. A 894-gyel záruló első fázisban a katonai segédnépek megvetették a lábukat a
Duna—Garam vonalától keletre eső részeken, de ez nem jelentette a korábbi szállásterület feladását. Hozzájuk csatlakozott a második ütemben 895—896 táján a magyar törzsszövetséget alkotó népelemek zöme, akiket az Al-Duna vidékén a bolgároktól elszenvedett vereség, valamint az etelközi szállásra törő besenyők támadása késztetett elvándorlásra. Végezetül 900-ban az Itáliából visszatérő csapatok, s
5

78

a Duna mögül előretörő, Kurszán gyula vezette sereg katonai akciója nyomán a
Duna—Garam vonalától nyugatra eső terület is a magyarok fennhatósága alá került.
Kristó szerint a honfoglaló magyaroknál még érvényben volt a kettős fejedelemség rendszere. Üjszerű feltevése értelmében Álmos, illetve Árpád a főfejedelem, Kurszán pedig a gyula tisztét töltötte be. Kifejti azt is, hogy a szakrális királyság intézményének elsorvadása nem a kazároktól való függetlenedés tényével
hozható összefüggésbe, hanem a kündünek az ügyek tényleges intézésébe történő
bekapcsolódásával magyarázható.
A könyv következő két fejezete a 836—970 közti kalandozó hadjáratokkal foglalkozik. A szerző ezekről alkotott nézetét a teljes forrásbázis alapján fogalmazza
meg. Gyűjtőmunkája és forráselemzése révén válik bizonyossá, hogy a magyarok
nemcsak nyugati irányba kalandoztak, hanem a Balkán-félszigetre is rendszeresen
vezettek portyázó hadjáratokat 896 és 955 között. Ebben a szakirodalomban egyedülálló mélységű elemzésben a katonai akciók és a velük kapcsolatos korábbi nézetek
részletes ismertetése után a szerző azt kutatja: milyen céllal, milyen keretek között, s kiknek a részvételével folytak ezek a hadjáratok. A viking, a germán és a
szláv analógia nyomán hangsúlyozza, hogy a kalandozásokról, s a X. századi magyar viszonyokról csak akkor kaphatunk valósághű képet, ha a vizsgálatokba bevonjuk a katonai demokrácia fogalmát — különválasztva a katonai és a demokratikus szférát! Kristó megállapítja, hogy a magyaroknál 830 és 970 között figyelhető meg a társadalom erősen militarista jellege, s így a kalandozó hadjáratok
nem egy termelési ág, hanem egy társadalom válságának tünetei. Nemcsak az elméleti jellegű tanulságok, de Szent István törvényei alapján is bizonyítani tudja,
hogy a X. század első két harmadában még viszonylag kialakulatlanok voltak az
osztályviszonyok, s ezért a kalandozásokban a főemberek kísérete mellett nagyszámú fegyveres szabad elem is részt vett, akik számára ezek a katonai vállalkozások a megélhetést jelentették. Konsztantínosz császár tudósítása alapján pedig arra a következtetésre jut, hogy a X. század első felében a törzsi forma erősödésével, s a törzsszövetség szervezetének bomlásával kell számolnunk. A kalandozó
hadjáratok tehát törzsi keretek között folyhattak, és semmiképpen nem alkalmasak annak az elképzelésnek az alátámasztására, amely a X. század elején a fejedelmi hatalom erősödését hirdeti.
A könyv utolsó fejezetében az államalapítás közvetlen előzményeivel kapcsolatos néhány elvi kérdésre keres választ a szerző. Véleménye szerint a magyar állam belső fejlődés eredményeként jött létre, s kialakulásában nem az idegen minták a meghatározók. Ez márcsak azért sem lehetséges, mert a mintaként szóba
kerülő különféle szláv, illetve türk és avar államok már rég letűntek a történelem színpadáról arra az időre, amikorra a magyaroknál napirendre került az államalapítás kérdése. A frank, illetve német minta feltételezését nem utasíthatjuk
el eleve, de bizonyítékok híján mégsem tarthatjuk valószínűnek. A szerző cáfolja az
államot a nemzetséggel kapcsolatba hozó nézetet is, és hangot ad annak a meggyőződésnek, hogy a szakirodalom nyújtotta tanulságok, valamint a X. századi
magyar viszonyok konkrét elemzése bizonyítja: az államiság irányába tartó fejlődés Magyarországon is a törzsi egység szintjéről indult el, s az egy, esetleg több
törzset összefogó törzsi államon keresztül jutott el a tényleges államig. Ezt az elképzelést egyébként az európai, kiváltképpen pedig a kelet-európai államfejlődésben fellelhető analógia is támogatja. A szerző számos régebbi munkájában már felhívta a figyelmet arra, hogy a törzseket nem lehet kiiktatni X. századi történelmünkből. Ezt a feltevést az általa felsorolt általános és konkrét érvek mellett egy,
a könyv anyaggyűjtésének befejezése után közzétett nagy jelentőségű, a magyarok
942. évi ibériai kalandozásáról tudósító mór kútfő is megerősíti. Konsztantínosz császár tudósítását alapul véve a szerző roppant szellemes és újszerű módon kísérelte
meg négy törzs szállásterületének rekonstruálását. További törzsi szállásterületek
körvonalait is megrajzolta, s bár ehhez csak. későbbi keletkezésű, sok esetben nem
tökéletesen megbízható forrásokat tudott használni, elképzelése nem tűnik erőltetett79

'

nek. A szerző e kérdéskörbeli vizsgálatai a konkrét magyar viszonyok leírásán túlmenően számos ponton hozzájárulnak a törzsi állam marxista szakirodalomban
mindeddig kellőképpen nem tisztázott fogalmi meghatározásához is.
A könyv főbb gondolatainak ismertetéséből is kitűnik, Kristó nemcsak bizonyos
pontokon módosította a magyarság ezredfordulóig megtett történelmi útjáról napjainkig kirajzolódott képet, hanem fontos, újszerű részeredményeit logikusan felépített, szilárd rendszerbe foglalva bizonyítja: népünk kialakulását és az államalapítással záruló korszakig tartó fejlődésmenetét a hagyományostól eltérő módon kell
elképzelni. Fontosnak tartjuk annak hangsúlyozását, hogy következtetéseire elfogulatlan, prekoncepcióktól mentes vizsgálódások útján, a teljes írott forrásanyag és
az óriási méretűvé duzzadt hazai és külföldi szakirodalom alapos ismeretének birtokában, jól megalapozott hipotézisek segítségével jutott. Vizsgálódásai során mesz- ^
szemenően. figyelembe vette a korábbi történeti kutatás és a társtudományok időtálló eredményeit is. A szerző abszolút korrektségét szemléletesen mutatja, hogy
feltevéseit a korábbi hazai és nemzetközi szakirodalom legmarkánsabb, többnyire
szó szerint idézett nézeteivel ütköztetve tárja az olvasó elé, s így egyben állásfoglalásra is készteti azt. Megjegyzéséhez híven valóban nem könnyű olvasmány a
Levedi törzsszövetségétől Szent István államáig, de e rendkívül világos és élvezetes
stílusban megírt munka a benne felhalmozott hatalmas és sokrétű ismeretanyag
révén idehaza és külföldön is gyakran forgatott és sokat hivatkozott könyv lesz a
magyar őstörténettel foglalkozó szakemberek körében, s nagy haszonnal vehetik
kézbe a kérdés iránt érdeklődő szakmán kívüliek is. A tetszetős kiadásban, az Elvek
és utak sorozatban megjelent kötet értékét a számos térképmelléklet és a részletes
jegyzetapparátus (1275 jegyzet!) is emeli. (Magvető.)
PETROVICS ISTVÁN

Két alternatíva: Eltűrni vagy ellenállni
VÍGH K Á R O L Y KÉT K Ö N Y V É R Ő L

Az elmúlt években a magyar történelem sorskérdései iránt örvendetesen megnőtt az érdeklődés. Egyre bővül azoknak a tábora, akik tisztában akarnak lenni
nemzeti múltunk fordulópontjaival, akik tárgyilagos választ keresnek és v á r n a k a
„mikor, miért, milyen okok miatt, hol tévesztettünk utat?", a „mindig a vesztes
oldalon?" kezdetű régi és újkeletű kérdésekre. Egyre többen vannak azok, akik a
magyar kormánypolitika irányítóinak osztályönzésén, korlátoltságán túlmenően tudni
szeretnék azt is, hogy a környező országok kormányai, politikusai, uralkodó osztályai
— az európai nagyhatalmak kormányai — miben és mennyiben felelősek a „sajátos"
magyar viszonyok, a revíziós politika, a belső (ellenforradalmi) politikai struktúra
kialakulásáért. (Mert ne feledjük: a Magyar Tanácsköztársaság leverése nem Horthy
Miklósnak és különítményének az „érdeme". Az „érdem" a franciák politikai, katonai patronálása mellett tevékenykedő — a szocializmus eszméitől, a magyar proletárforradalomtól megrettent, de a területi rablás lehetőségétől vérszemet kapott, a
frissiben hatalomra került — csehszlovák, román valamint jugoszláv burzsoáziát s
csapatait illeti.) Az I. világháború utáni években a területének kétharmad részét elvesztő országban a progresszív — széles néptömegek számára is elfogadható —
ellenzéki politika kialakulását számtalan belső és igen sokrétű külső probléma akadályozta, hátráltatta.
Az ellenforradalmi rendszer osztálybázisáról induló politikusok a legkülönfélébb
— többségükben dicstelen — pályát futottak be. A legtöbben hűek maradtak osztályukhoz. Kevesen tudtak valódi népszerűségre szert tenni. Még kevesebben voltak
80

azok, akik hosszú vívódás után, de megértették az idők szavát, meglátták, megértették az ország tényleges érdekeit s akik a politikai buktatókon keresztül eljutottak
a baloldalhoz, a munkásosztályhoz.
*

A jobboldalról, az ellenforradalom táborából induló politikusok közül BajcsyZsilinszky Endre az egyetlen kiemelkedő személyiség, aki mélyen átérezte történelmi
hagyományainkat, aki az ellenforradalmi rendszer szolgálatától eljutott a nép szolgálatáig. „A Horthy-korszak egyik legjelentősebb ellenzéki politikusa — Károlyi
Mihályt kivéve — a legnagyobb utat tette meg a 20. század magyar történelmi személyiségei között, amíg Szegedtől eljutott Sopronkőhidáig" — olvashatjuk Vígh Károly fontos gondolatokat tartalmazó könyvében.
Bajcsy-Zsilinszky alakjával a memoárokban, a korszakkal kapcsolatos szakmunkákban gyakran találkozunk. Neve ismert, személyét tisztelet övezi. Sokan, sokféle
formában idézik, hivatkoznak rá. Mégis igazat kell adnunk Illyés Gyulának, aki (a
Vígh Károly által szerkesztett Kortársak Bajcsy Zsilinszky Endréről című kötetben)
Bajcsy-Zsilinszky Endre helyét keresve megállapította: „Benne van történelmünkben, de — mindnyájan érezzük — még nem a helyén." Vigh Károly hosszú ideje
foglalkozik Bajcsy-Zsilinszky Endre tevékenységével. Kutatómunkájának egy részét
az utóbbi években adta közre. Bajcsy-Zsilinszky
Endre külpolitikai nézeteinek alakulása című könyve az Akadémiai Kiadónál 1979-ben látott napvilágot.
Zsilinszky életútját vizsgálva az impozáns pályaív önmagában is elismerésre
késztet. „Harminchárom éves, amikor Szegeden elkezdődik páratlan ívelésű politikai
pályája. Itt főleg a középbirtokos osztályból származó fiatal és karrierre vágyó politikai garnitúra alkotja környezetét, akik közül a legismertebbek: Gömbös Gyula,
Eckhardt Tibor, Kozma Miklós, Ullain Ferenc." Zsilinszky Szegeden a Külügyminisztérium sajtóosztályán kapott beosztást, majd 1919 novemberében — a román
csapatok kivonulását követően — az ellenforradalmi kormányszervekkel együtt Budapestre került. A húszas évek elején Zsilinszky mindenekelőtt fajvédelmet, nacionalizmust, antiszemitizmust, szociális reformokat követelt. Azt remélte, hogy „ . . . szegedi barátaival összefogva, élére állhat egy szociális tartalmú reformprogram megvalósításának." Külpolitikai téren a Bethlen-kormány híve. „Erőteljesen és ismételten hangsúlyozza az olasz orientáció szükségességét, valamint a történelmi Magyarország területi integritásának elvét." Zsilinszky az ellenforradalmi rendszer konszolidációjának időszakában a legitimista nagybirtokosok s az SZDP baloldala ellen
egyaránt fellépő nagy aktivitású jobboldali politikus, a „ . . . fajvédők egyik legjelentékenyebb publicistája és ideológusa v o l t . . . "
Nyitott szemmel, érzékenyen figyelte a nemzetközi (és a belpolitikai) események
alakulását. Az Előőrs címet viselő lapjában legfőbb feladatának tartotta: „ . . . r á e s z méltetni a magyarságot a német veszedelemre". A német veszély felismerése döntő
módon befolyásolta későbbi — külpolitikai — nézeteinek s közéleti tevékenységének
alakulását. Példaképeit is a német orientáció ellen harcoló politikusok közül
választotta.
Az agresszív célokat hirdető hitleri Németország ellenében kezdetben olasz—
magyar—osztrák összefogást, majd később a Varsó—Budapest—Belgrád—Róma
„tengely" kiépítését szorgalmazta. Hosszú ideig egyenlőségi jelet tett a hitleri fasizmus
és az „orosz bolsevizmus" között. A magyarság számára mindkettőt veszélyesnek
tartotta. A nyugati és a keleti „veszedelem" meglétéből levonta azt a konzekvenciát,
hogy Magyarországnak a dunai népekkel meg kell találnia az együttműködés útját.
A fasiszta Németország fokozódó agresszivitása (az ausztriai náci puccskísérlet)
Bajcsy-Zsilinszkyt nagy aktivitásra késztette. Az El Berlintől, de gyorsan című írásában világosan megfogalmazta: „ . . . m i nem mehetünk tovább együtt Németországg a l . . . itt az utolsó óra: el Berlintől, amilyen gyorsan csak lehet!" Egyike volt azoknak, akik felismerték, hogy Magyarországot „ . . . a fasizmus kívülről és belülről egyaránt fenyegeti..."
6 Tiszatáj

„ 81..

A Darányi-kormány hivatali ideje alatt ismét erősödő német orientáció hatására
írta meg a „Német világ Magyarországon" című röpiratát, amelyben figyelmeztette a
jobboldalt: „Jól jegyezzék meg maguknak a német szellemi és politikai hódítás szálláscsinálói: Attila, Árpád és Szent István birodalmában az egész középső Dunavölgyében soha nem volt német világ és soha nem is lesz!" Zsilinszky azt vallotta,
hogy bár Magyarországnak érdeke a trianoni határok megváltoztatása, de nem érdeke, hogy
a státuszkvót éppen a német birodalom borítsa föl". Ausztria annektálása után az események gyorsan követték egymást. Bajcsy-Zsilinszky figyelme az
agresszió által veszélyeztetett országok (Csehszlovákia, Albánia, Lengyelország)
felé
fordult. Németország ellenében a magyar—lengyel határ visszaállításának, Magyarország és Lengyelország szoros együttműködésének igen nagy jelentőséget tulajdonított. Ezek a — több vonatkozásban irreális — tervek, elképzelések 1939. szeptember
1-én szertefoszlottak. A Bajcsy-Zsilinszky által oly nagyra becsült II. Lengyel Köztársaság 35 napos hősi harc után megszállás alá került.
A könyvben rendkívül fontosak azok a részek, ahol a szerző Bajcsy-Zsilinszky
II. világháború alatti politikai, közéleti tevékenységét elemezte. Bemutatta azt a
Bajcsy-Zsilinszkyt, aki a magyar—jugoszláv (magyar—délszláv) közeledés előmozdításában, a szomszédainkhoz fűződő viszonyaink ú j alapokra helyezésében is tevékeny szerepet vállalt. Bajcsy-Zsilins'zkynek a Szovjetunió irányában táplált — korábbi — érzései is megváltoztak. 1941 elején megfogalmazódott benne: „ . . . v a j o n
történelmi kényszer-e, hogy nekünk, oroszoknak és magyaroknak ellenfeleknek kell
okvetlenül lennünk? Nem képzelhető el annak a történelmi barátságnak a m e g ú j u lása, mely valójában az orosz és magyar történelem nagyobbik felében, túlnyomó
részben, az Árpádok alatt különösen oly tisztán, majdnem törvényszerűen érvényesült?"
Magyarországnak a II. világháborúba való belépése utáni időszaka Bajcsy-Zsilinszky tevékenységében is ú j fejezet lett. A „hármasegyezményhez" való csatlakozást felelőtlen, káros lépésnek minősítette, a Szovjetunió megtámadásában való részvételt pedig kifejezetten ellenezte. Vígh Károly találóan írta: „Nem kis bátorságra
és előrelátásra vall — nyilas és más németbarát képviselők társaságában — a
moszkvai csata előtt (!) a Német Birodalom katonai vereségéről és a közelgő ú j
özönvízről [a parlamentben — L. I.] beszélni."
Külön figyelmet érdemel a könyv utolsó fejezete (A „Drang nach Osten" ellen,
a független Magyarországért). Vígh Károly jól érzékeltette a Bajcsy-Zsilinszky politikai nézeteiben bekövetkezett változásokat, a baloldalhoz való közeledés és a „másik Magyarországáért vívott küzdelem állomásait. Nyomon követhetjük azt az utat,
melynek végén eljutott a munkásosztállyal való összefogás gondolatáig. „BajcsyZsilinszky a német fenyegetéssel szemben két alternatívát látott: eltűrni, vagy ellenállni. ö a pillanatnyi katonai erőviszonyoktól függetlenül is az ellenállás mellett
foglalt állást."
Vígh Károly másik könyvében (Ugrás a sötétbe. 1944. október 15. Akadémiai
Kiadó, 1979) a németekkel való szembeszállás „nem vállalásának" okaival, a felemás
kiugrási tervekkel, az ellenforradalmi rendszer hatalmi és katonai összeomlásának
kérdéseivel foglalkozik. Vígh Károly súlyos kérdéseket tett fel s bonyolult kérdésekre adott választ. Az előzményekre utalva részletesen kifejtette gondolatait a
román átállás (1944. augusztus 23.) utáni magyarországi viszonyok alakulásáról, a
front és a földrajzi helyzet, a magyar—német, valamint a román—német viszony
különbözőségéről. Amikor Magyarország II. világháború alatti szerepéről beszélünk,
nem hagyhatjuk figyelmen kívül a Közép-Kelet-Európában érvényesülő — politikai
és katonai — erőviszonyokat, az itteni kis országoknak a nagyhatalmakhoz fűződő
kapcsolatait. A nagyhatalmaknak e térségben levő (történelmi hagyományait) érdekeltségét — vagy érdektelenségét — is számításba kell venni. Rendkívül fontos
annak hangsúlyozása, hogy Magyarországot — Romániától eltérően! — a szövetségesek nem kecsegtették „...területszerzési reményekkel, sőt: arra szólították fel,
hogy térjen vissza 1937-es határai közé. Így hazánk sokkal nagyobb nehézségek:
82

stratégiai-katonai-politikai-morális akadályok leküzdése árán lett volna csak képes
egy sikeres kiugrást és átállást végrehajtani". A Németországgal való szembefordulás szükségessége és előnye Romániában az uralkodó osztály, a hadsereg, de a tömegek előtt is „érthető" volt. Erdély újbóli teljes birtoklásának vágya nemcsak a burzsoáziát, de a román tömegeket is mobilizálta. Ez megkönnyítette s egyértelművé
tette a király helyzetét. (A fronthelyzet is kedvező, a román nacionalizmus élesztésére alkalmas, cselekvésre buzdító volt.) Az átállást a tömegek is aktívan támogatták, a hadsereg alakulatai, a belbiztonsági szervek a király mögött sorakoztak fel.
A román burzsoázia — a király és környezete nem minden alap nélkül — abban
bízott, hogy a németekkel és hazai fasiszta erőkkel való fegyveres szembefordulás,
majd a fasiszta Németország elleni harcban való aktív részvétel jutalmaként
Románia visszanyeri II. világháború előtti államhatárait. Csehországban és Szlovákiában
is a trianoni határokhoz kapcsolódott ama bűvös politikai jelszó: harc a németek
és szövetségeseik ellen; harc az 1938 előtti államhatárokért! E tekintetben az emigráció és a hazai baloldal között egység alakult ki. Északi szomszédainknál is volt
tehát olyan — alapvető — cél, melyben a burzsoázia és a baloldal (beleértve a kommunistákat is) széles területen együttműködött. (Magyarország helyzete más volt.
A korábbi években visszaszerzett területekre német segítséggel sikerült szert tenni.
A trianoni határok revíziójának mértéke és eredménye a Németországhoz való viszonyunk függvénye volt.)
A béketapogatózási politika, a nyugati kapcsolatkeresés, a háborúból való kiválás vonatkozásában érdemes elidőzni a nyugati hatalmak által megállapított feltételeknél. E kérdéssel nem kívánunk részletesen foglalkozni (Juhász Gyula kiváló
munkáiban összefüggéseiben olvashatunk erről), annyit azonban feltétlenül meg kell
említeni, hogy a nyugatiak (britek) olyan feltételeket szabtak Magyarországnak, melyeket teljesíteni nem lehetett. Ezt Londonban bizonyosan jól tudták. A nyugati hatalmaknak 1943 végén, de 1944-ben sem (!) állt érdekükben az, hogy Magyarország
kiváljon a háborúból s végeredményben megnyissa az utat a szovjet csapatok előtt.
Magyarországnak a háborúból való tényleges kiválása — 1944 nyarán, őszén — a
szovjet csapatokat rendkívül komoly stratégiai előnyökhöz juttatta volna. Ez pedig
nem lehetett sem az amerikaiak, sem pedig az angolok érdeke. A kérdést így utólag
is érdemes feltenni: vajon hogyan, mivel reagált volna a magyar kormány, a hadsereg (a baloldal, a polgári ellenzék) arra, ha a nyugatiak úgy teszik fel a kérdést,
hogy Magyarország forduljon szembe a fasiszta Németországgal s kárpótlásul (fogalmazhatnánk így is: jutalmul) az országhoz csatolják a környező országok — a történelmi Magyarország — magyarlakta területeit, vagy például Dél-Erdélyt (is). De
ilyen javaslat, kérdésfeltevés nem volt. A háborúból való kiválásból a magyar kormány semmiféle előnyt nem remélhetett. A már (igaz, német segítséggel) megszerzett területekről is le kellett volna mondani. így érthető, hogy Magyarországon alapvetően más katonai, belpolitikai és lélektani helyzet alakult ki, mint Romániában.
Igaz, a katonapolitikai, stratégiai helyzetben is voltak különbségek. Az azonban
bizonyos, a Szovjetunió elleni háborúban Magyarországhoz hasonlóan részt vett Románia a németekkel való szembefordulással területeket nyert, ugyanezért
Magyarországnak — a már megszerzett — területekről kellett volna lemondania. Az előbbiek
mindkét kormány helyzetét (lehetőségét) számos vonatkozásban meghatározták.
Az 1944. október 15-i fasiszta puccs bekövetkezését, az ellenforradalmi rendszer
bukásának okát Szekfű Gyula és Bajcsy-Zsilinszky a korábbi évtizedek politikájában
kereste. Vígh Károly sommás megállapításával egyetérthetünk: „Az ellenforradalmi
Magyarország nem okult 1914-ből, és 1941-ben másodszor is a német imperializmus
szövetségében kezdett háborút, előbb a Szovjetunió ellen, majd hadiállapotba került
Angliával és az Egyesült Államokkal, hogy 1944 októberében egy felemás, tragikomikus kísérletet hajtson végre a háborúból való kilépés érdekében." Hol vétettük
el az utat? „ . . . külpolitikailag már az 1880-as években a német imperializmussal
szövetségre lépve, belpolitikailag pedig közvetlenül Gömbös miniszterelnöksége idején, amikor a nyilas-fasiszta »áfium« behatolt a honvédség tisztikarába és a kispolgárság tömegeibe."
6*

83

Vígh Károly mindkét könyvében tekintélyes forrásanyag birtokában, hozzáértéssel és tisztességgel tett fontos megállapításokat. Nem idealizálta a korszakot s politikusait. Bemutatta azt a Bajcsy-Zsilinszky Endrét, aki nagyon is jobbról indult, aki
elutasította az őszirózsás forradalmat, aki szembefordult a proletárdiktatúrával; aki
nem tudott belenyugodni az igazságtalan trianoni határok megváltoztathatatlanság á b a Vígh Károlynak köszönhetően ma már jóval többet tudunk arról a BajcsyZsilinszkyről, aki több mint negyedszázados
politikai küzdelmei során — eljutva
Szegedtől Sopronkőhidáig — belpolitikában a földreformért és egy polgári demokratikus társadalmi-politikai átalakulásért, a külpolitikában a trianoni igazságtalanságok jóvátételét a német orientációval összekapcsolódó politika ellen, a független
Magyarországért harcol". Illyés Gyula hasonlata nagyon is illik ide: „Volt pillanat,
nem is egy, amikor Zsilinszky volt a magyarság, úgy jelképileg, hogy mégis valóságosan. Amikor az ajtaján, mely egyszeriben az ország a j t a j a lett, a puskatussal dörömbölőknek pisztolytűzzel adta meg a gazda válaszát." Valóban, „ . . . kevés embernek volt annyi alkalma annyi következményt levonnia, mint neki. Alkalma? Ereje.
Szeme. Esze. Eredendő becsületérzése."
Vígh Károly két könyvében egyaránt megfogalmazódott az, hogy a magyar belés külpolitika — részben külső, részben belső okokból — zsákutcába került. A hatalom olyan emberek kezében volt, akik — erkölcsileg és politikailag is — méltatlanok voltak tisztükre. Így aztán a sorsdöntő órákban 1944. március 19-én és 1944.
október 15-én Magyarországon nem volt „ . . . a nemzet, az ország érdekeivel azonosulni akaró és tudó vezető garnitúra".
LAGZI ISTVÁN

Spíra György: A nemzetiségi kérdés
a negyvennyolcas forradalom Magyarországán
„A magyarországi nemzetiségi kérdés 1848—49-i alakulásával seregnyi szerző
foglalkozott már nálunk is, a szomszédos országokban is. Tollúkat azonban az esetek
többségében láthatóan nem az az igény vezérelte (s ma sem az vezérli), hogy minél
hívebb képet fessenek erről a kivételesen bonyolult témáról, hanem az a szándék,
hogy elkendőzzék vagy legalábbis kimagyarázzák az annak idején egymással meghasonlott felek egyike vagy másika által elkövetett ballépéseket" — olvashatjuk a
bevezető szellemében íródott fülszövegben. Az elmúlt évtizedek történetírását erősen
elmarasztaló szerző az általa légből kapottnak minősített állítások leleplezését jelöli
meg fő célkitűzésének: könyvével a „kizárólag tényekre alapozott" kutatás ügyét
kívánja szolgálni. A letisztulási folyamat előmozdítása érdekében törekszik a szembenálló felek konfliktusában kirajzolódó érdekellentétek lényegének feltárására, s
ezáltal annak megválaszolására, hogy 1848—49 „mennyiben vágta útját a magyarországi nemzetiségi kérdés jövőbeli egységes rendezésének".
Mint az a jegyzetapparátusból is megállapítható, Spira hatalmas anyag (monográfiák, résztanulmányok, forráskiadványok sokasága) ismeretében fogalmazza
meg koncepcióját. Könnyen érthető stílusban megírt tanulmánya a Magyarország
története 1980-ban megjelent VI. kötetének megfelelő fejezeteit követi. Az események fonalát az áprilisi törvények megszületésénél veszi fel, joggal emelve ki, hogy
az abszolutisztikus-konzervatív rendszer felszámolása alapvetően jobb feltételeket teremtett az egyes nemzetiségek fejlődéséhez, ami érthető módon vezetett a szerb,
román, szlovák tömegek rokonszenvtüntetéseihez. Az ünnepélyes megnyilatkozásokkal egyidőben megfogalmazódtak azonban a nemzeti egyenjogúság megadását igénylő
84

törekvések, sőt kimutatható — elsősorban Hurbán és Barnut állásfoglalásaiban — az
aránytévesztés, a nemzetiségi szempontot a szabadság fölé helyező elgondolás jelentkezése is.
Az indulás összességében kedvező körülményei ellenére május közepére az
ellentétek „elhatalmasodnak", s rövidesen fegyveres harc kirobbanásához vezetnek.
A feszültség kiéleződéséért a meglehetősen bonyolult és összetett folyamatok árnyalt
bemutatására törekvő szerző a magyar kormányt teszi felelőssé, lépéseiből szinte
kizárólag a nemesi érdekek szolgálatát olvassa ki. Ezzel magyarázza, hogy a jobbágyfelszabadításkor önmérsékletet tanúsító politikusok „sehogyan sem akarták belátni", hogy a nemzetiségi probléma a forradalom sorsát veszélyezteti, mint ahogy a
jobbágyfelszabadítástól érzékenyen érintett földbirtokosok érdekeiből vezeti le a
nemzetiségi parasztok elégedetlenségét fokozó problémák rendezésének elmaradását is.
Az idézett érvelésben a Batthyány-kormány döntéseit meghatározó szempontok
helye, értékrendje felcserélődik. A 48-as vezérkar a nemesi osztálykorlátok bénító
hatása következtében feladata megoldására képtelen kormányzatnak minősül, miközben szinte teljesen elsikkad az alkotmányos-polgári fejlődés megalapozásáért és megvédéséért folytatott, minden más szempontot maga alá rendelő küzdelem jelentősége.
Ennek következtében a nemzetiségi kérdés olykor az összfolyamatokból kiszakítva, annak hatásaitól függetlenítve jelenik meg. Mindez legélesebben a választójogi törvény értékelésénél érhető tetten. Spira a nemesi osztálykorlátokra, s a nemzetiségeket tudatosan elnyomó törekvésekre vezeti vissza azt a rendelkezést, amely
a szavazati jogot a cenzus követelményeinek egyébként meg nem felelő nemesek
számára fenntartja. Miközben e rendeletnek a nemzetiségeket is sújtó következményeit kiemeli, nem említi meg, hogy a törvény ideiglenes jelleggel készült, s hogy a
csupán volt előjogaik alapján választók aránya jóval tíz százalék alatt maradt.
A döntés indoklásából kimarad az érdekegyesítésre való utalás, holott sem a jobbágyfelszabadítás továbbfejlesztésétől való húzódozás, sem a kiváltságok említett továbbéltetése (akárcsak a céhek eltörlésének, s a zsidóemancipáció kimondásának elmaradása) nem érthető meg, ha nem vesszük figyelembe: Kossuthék távolról sem
cselekedhettek mindenben saját belátásuk szerint, lépéseiket mindenkor az adottságokhoz kellett igazítaniuk, s a forradalom érdeke olykor a liberális elvekkel ellentétes kompromisszum megkötését követelte.
A jelzett hiányosságok azonban nem elsősorban a politikusok „gyengeségéből",
sokkal inkább az objektív adottságokból következtek. Mint ahogy a nemzetiségi követelések meg nem értése sem szubjektív rosszindulatból, hanem az egykorú liberális
mozgalmakra általában jellemző azon utópisztikus elképzelésekből fakadt, melyek
az általános szabadságjogok megadásától a nemzetiségi problémák automatikus megszűnését remélték. Nem a kortársak s az utókor megtévesztését szolgálta, hanem a
társait is jellemző illúziókat szólaltatta meg tehát Kossuth március végi parlamenti
beszéde, mely szerint „a közös szabadság a nemzeti különbségeket s ellenszenveket
biztosan kiegyenlíti". S az is érthető, hogy a magyar himnuszt éneklő és magyar
kokárdát mellükre tűző nemzetiségek fellépéséből a magyar fél elképzeléseinek helyességére következtetett, s hogy magatartásuk megváltozásának valódi okait csak
hosszabb idő elmúltával ismerte fel.
A kibontakozást elősegítő folyamat megindulását ugyanakkor a korábbi évtizedek terhes öröksége, a szembenálló felek kölcsönös türelmetlensége és bizalmatlansága is nehezítette. A görcsök oldódásához, a téves elképzelések lelepleződéséhez
történelmi tapasztalatokra, s nem utolsósorban mindkét fél kompromisszumkészségének kialakulására volt szükség, amely tulajdonságok hiánya távolról sem csak a
magyar félnek volt jellemzője. E buktatókkal és zsákutcákkal teli folyamatot Spira
nagyszerű történetírói érzékkel, imponáló anyagismeretre támaszkodva rekonstruálja.
Az olvasót magával ragadó stílusban érzékelteti az egyes nemzetiségi mozgalmakon
belüli ellentéteket, feszültségekkel teli vitákat, a különböző nézetek ütközését, s harcuk — sajnos ellenforradalomba torkolló — kedvezőtlen kimenetelét. Az egymás
85

mellett futó, illetve egymást keresztező folyamatok közötti eligazodást a kulcsszerepet játszó politikusokról készített színes, tömör portrék biztosítják.
A történelmi körülmények kényszerítő ereje — mint ismeretes — végül is mindkét felet intranzigens álláspontjának feladására bírta. Az ellentétek kirobbanása
ellenére — rövid megszakításokkal — folytatott párbeszéd, sokban a havaselvei forradalmárnak, Bálcescunak köszönhetően, eredményhez vezetett. 1849. július 28-án
megszületett Európa első nemzetiségi törvénye, amely távolról sem elégítette ki
ugyan teljesen a területi önkormányzatra vágyó nemzetiségeket, de biztosította „a
magyar birodalom területén lakó minden népnek nemzeti szabad kifejlődésé"-t,
mindenekelőtt megyei szintű nyelvhasználatát. S bár a megállapodás a gyakorlatban
már nem vezethetett pozitív fordulathoz, kedvező kiindulást kínált a későbbi t á r gyalásokhoz.
A találkozás, a régi beidegződéseken való felülemelkedés, az együttműködés
lehetőségének megteremtése — ez a nemzetiségi kérdés 1848—49. évi történetének fő
mondanivalója.
A szerző által megfogalmazott számos fontos kérdés tárgyalását a terjedelmi
kötöttségek nem teszik lehetővé. Feltétlenül fel kell hívnunk azonban a figyelmet a
kötet gazdag képanyagára, s a szembenálló felek véleményének alakulását bemutató,
a függelékben közölt soknyelvű — Niederhauser Emil fordításában olvasható —
egykorú dokumentumokra. (Kossuth.)
ERDÖDY GÁBOR

MEDGYESSY
FERENC
RAJZA

86

KÉPZŐMŰVÉSZET

LÁSZLÓ

GYULA

„ A legjobb mag/ar szobrász"
100 É V E S Z Ü L E T E T T M E D G Y E S S Y F E R E N C

A címben Ferenczy Béninek, a pályatársnak szavait idézem. Nem „a legnagyobb", nem „a páratlan", nem „zseniális", nem is „hasonlíthatatlan" hanem —
egyszerűen, a „legjobb". „Magyar" szobrász, azaz annak a 14—15 milliós középeurópai népnek szobrásza, amely mintegy ezerháromszáz éve él a Kárpát-medencében. Egy népnek, amelyik fenséges erővel indult az Árpád-korban és a Vegyesházi
Királyok alatt, majd a török hódítás és Bécs urai mintegy háromszáz évre kikapcsolták Európából. Végül is „szobrász", azaz olyan ember, aki az életben fogamzott
csodát rideg anyagban, kőben, bronzban álmodja újra.
A szobrászat nemcsak mívesség, hanem emberség is. Az ember pedig komor
vagy vidám, magábavonuló vagy kitárulkozó, nyugalmat kedvelő vagy táncra perdülő, gyermek, fiatal, érett, öreg s mindez egyetlen szervezetben, egyetlen egyéniségben játszódik le. Vajon a szobrászban munkáló ember hogy talál e gazdagsághoz
illő kifejező eszközöket? Ügy, hogy különböző anyagokkal dolgozik s minden anyagnak meg van a maga természete, amely ráfelel hangulatainkra. A kő zárkózott, megfontolt, nagy nyugalom árad belőle, a bronz minden porcikája mozog, játékos, magamutogató. A kerekszobor a valóság, a dombormű annak „égi mása" — a látszat tündéri játéka. Mindezt átszövi a lepel — ha ráborul a testre — ez is lehet komoly,
függőleges esésű, mint a görög oszlopok vájatai, de lehet könnyedén libbenő, lehet
testet takaró, de lehet testet sugalló is. Megannyi ú j árnyalat az anyag természetének változatain. A szobrászban élő sokszínű ember magára találhat bennük. Gyanúsak, akik mindig ugyanazzal a stílussal élnek — kevés a mondanivalójuk, ugyanis a
felület is sugall: a simaságot, az érdességet, a formák hullámverését vagy csendesedését. S ne feledkezzünk meg végül a legfontosabbról: a szobrok — akárcsak mi —
nők és férfiak, netán az állatvilágot idézik. Mindenesetre a két nem jellege is átszövi a szobrok mondanivalóját, akárcsak a szoborban megvalósuló cselekmény, a
szoboralak arckifejezése és még sok minden. íme: a szobrász „kelléktára", amelyben
megtalálhatja önmagát.
Hogyan élt e gazdag lehetőségekkel Medgyessy Ferenc, tudott-e sok ezernyi
szobrász tengersok szobra után ú j a t hozni? Ha szobrászaténak egyik legfőbb értékét
keressük, talán nem tévedünk, ha azt mondjuk: Medgyessy Ferenc meglátta az emberben, a modellben a szobrot és addig dolgozott, amíg a testben rejtező szobrot
meg nem valósította. Nem addig tehát, amíg a „szobor majd megszólalt". Hogy jobban értsük miről is van szó, idézzük egyik anekdotaként keringő mondását, amit
egy lovas szobrát bírálónak mondott: „ez nem ló, ez szobor". Egy másik eset, talán
még jobban belevilágít a kérdésbe, amelyre feleletet keresünk. Egyik szobrász lovas
szobrának bíráló bizottságában vett részt. A szobrász bizonygatta, hogy nálánál job87

ban senki sem ismeri a lovat s ez szobrának erénye. Medgyessy csak annyit mondott
a szoborra: „ilyen lovat a kanca is tud elleni".
A szobor tehát nem a látvány másolata, hanem a látványban lappangó ütemrend, formai rímelések, egyensúlyjátékok, egymásnak felelgető felületekből kialakított ú j test, amely úgy viszonylik a látványhoz, mint a vers az élő beszédhez. Amiképpen a vers élő beszédünk zenei, ütembeli, ráhangzó s más elemeit felerősíti, elrendezi, akként jár el a szobrász is a valósággal. Amiképpen a vers a sorok között
kísérti a kimondhatatlant, úgy alakulnak Medgyessynél a „valóság hűséges megfigyelésén alapuló kitalált formák" valamivé, amely olyan is mint a látvány, de
különbözik is tőle s nehezen tudjuk tetten érni, hogy miként is történt meg a
valóság színeváltozása.
Kíséreljük meg „rajtakapni" Medgyessyt, szinte mintegy munka közben figyelve,
miként változik át nála domborművé, szoborrá a látott valóság.
Vegyük kézbe kicsiny, 10X10 cm-es önarcképét. Hátraszegett fej, amolyan „quos
ego!" — majd megmutatom nektek. A „nyakas debreceni" arcéle rajzolódik elénk,
de hogyan? Ez a „hogyan" adja ugyanis a művészi megformálás erejét. Erről a következőt figyelhetjük meg. A görög időktől kezdve a domborművek háttere általában sima, közömbös. Ebből a háttérből emelkedik ki például a fej, akként, hogy a
közeit és távolt arányosan csökkenti a szobrász. Oldalnézetből legközelebb áll a
szemlélőhöz a fülkagyló, legtávolabb az orr gerince, ezt a műben is így l á t j u k s e
két térréteg közt helyeződik el a fej többi formája, ugyancsak természetes mélységeinek megfelelő arányos csökkentéssel. Nem így Medgyessynél. E kis remekmű
minden porcikája részt vesz a mű alakulásában. A háttér nem közömbös, hanem
együtt hullámzik a fej formáival, méghozzá akként, hogy amit ki a k a r emelni, ami
hangsúlyt kap, ott a hátteret mélyebbre süllyeszti, aminek domborodását látszatilag
csökkenteni akarja, ott a háttér egészen a fej formáiig emelkedik. Lélegzik tehát a
mű, mozgás kerül bele, nincsen holt felülete. De nemcsak a háttér jellege változik
meg nála, hanem a fej formáinak tömege sem csökken arányosan, hanem szintehogy
a síkban marad és csak enyhe hullámverés érzékíti a részleteket. Például egy m a gasságban van a fül az állal, a homlokkal. A dombormű és a rajz ötvözetét teremtette meg itt Medgyessy, egyiptomi, ógörög és etruszk példák lebegtek szemei előtt.
Nem a valóság mása ez a kis remekmű, hanem a valóságban benne rejlő látvány
ú j erőkhöz igazodik, amelyek árapálya ad feszítő erőt a konok tartású fejnek.
Ahelyett, hogy sokat markolnánk és e rövid ismertetés során belevesznénk az
életmű bemutatásába (több mint 300 műve van!) inkább egy-egy művön kísérjük
tovább azt a folyamatot, hogy hogyan lesz szobor a látványból. Vegyünk egy kőszobrot és egy bronzot.
„Kövér gondolkodó" — Medgyessy jegyzőkönyvében hozzátette: „a hús szimfóniája". Kuporgó, kövér női alak, jobb karja jobb lábára könyökölve „támasztja" a
fejet. Ha ezt a mozdulatot élő modellen ellenőrizzük, akkor láthatjuk, hogy a végtagok között sok a rés, az áttörés: Medgyessy szobrán egy sincsen. Úgy duzzasztotta
a testet, hogy formái összeérnek és egyetlen nagy tojásfelületbe zárják a szobrot.
Akár sziklanagyságúra nőhetne, egyetlen porcikája sem törnék le. Tudnunk kell,
hogy Medgyessy, ha kőszobrot tervezett, az agyagmintát úgy építette fel, hogy nem
tett bele tartó vasakat, hanem az agyag maga tartotta önmagát s így alul volt a legterebélyesebb s felfelé mindig kisebb tömegű lett, hogy alátámaszthassa a mind feljebb és feljebb torlódó formákat. Ezzel megtalálta azt a módszert, hogy puha
agyagba is kőszerű szobrokat tudott tervezni. De az anyaggal való alku tovább is
megfigyelhető ezen a szobron: egész jobb oldala egyetlen domborműbe z á r j a a test
formáit: olyan, mintha a belülről kifelé duzzadó test egy láthatatlan sík ellenállásába ütköznék. A domborművesedő szobor, a szoboruló dombormű az a határterület,
ami Medgyessy szobrait nagy erővel különbözteti meg az egykorú európai és magyar művektől. Még valami: Medgyessy kőszobrait úgy formálta emberi alakká,
hogy például szabadban álló szobrainak öbleiben ne ülhessen meg az eső, s télen ne
repeszthesse a fagy. Medgyessy szobrainak minden formája domborodó forma, nin88

csen egyetlen öblösödő felülete sem, ami annak látszanék, az két domború forma
találkozása. Persze nehéz e tisztán szobrászi kifejező eszközök hatását „szóvá tenni",
akárcsak a zeneművek „tartalmát" sem lehet szavakra fordítani.

MEDGYESSY FERENC: KÖVÉR GONDOLKODÓ

Medgyessy kőszobrainak mindegyikében megfigyelhetjük azokat a jellemvonásokat, amiket a „Kövér gondolkodó"-nál. De még tovább is szőhetj ük Medgyessy
magafaragta kőszobrainak jellemzését. Nincsen egyetlen tükörsimára csiszolt szobra
sem, szobrainak felülete általában érdes. De ez érdesség sem egyöntetű, hanem
sűrűsödik és ritkul aszerint, hogy feszülő formára borul-e (mint például a homlok),
89

vagy lazára (mint például a h a j vagy redőzet). Ez az érdesen hagyás is tudatos
művészi kifejező eszközzé vált Medgyessy kezén. Ha ugyanis felületeit nagyítóval
néznők, olyanok lennének, mint a Hold kráterekkel szaggatott felszíne: minden
mélyedésben ott ül az árnyék, de ott csillámlik a fény is. A Medgyessy-szobrok
erősen megvilágított felületeiben is ott bujkál az árnyék, és a legsötétebbjében is
szikrázik a halavány fény. Ekként fény és árnyékburok zárja magába a szobrot s e
derengés sejtelmes melegséggel sugárzik. Ez jellemző minden Medgyessy-szoborra,
még a bronzokra is.
Térjünk át egyik bronzszobrának megfigyelésére. Tudvalevő, hogy Medgyessy
fiatalon orvosi oklevelet szerzett, s így joggal vethetjük fel azt az izgalmas kérdést,
hogy miként viszonylanak Medgyessy „hűséges megfigyelésen alapuló kitalált formái" a bonctani hitelességhez! Álljon erre példaként s egyúttal bronzainak példájául
is a „Magvető" című szobra. (Ennek rajza került Móricz Zsigmond Magvetőjének
címlapjára, de a rajz nem a szobor vázlata, hanem a kész szobor nyomán készült!)
E megjegyzés kapcsán térjünk ki arra, hogy Medgyessynek úgyszólván minden
szobra rajzból kelt életre. Szenvedélyesen figyelte a kendőzetlen emberi mozgást.
Móricz jegyzőkönyvébe jegyezte a beszélgetéseket, Medgyessy jegyzőkönyvébe rajzok
kerültek, futó vázlatok. „Magvető" című szobra mintha ellentmondana ennek, hiszen
mezítelenül ma senki sem vet. Ma nem, de egykor igen, mert ez hozzátartozott a
vetés eredményességének mágiájához. Ám Medgyessynél nem ilyen ősi az indok:
egyszerűen nem szerette a ruhát, amelyben az emberi test gyönyörűséges f o r m a világa szabók szabászatának áldozata lesz és a karok, törzs, lábak fenséges felületei
helyett élettelen bábbá változtatja az embert. Az ősi vetésmítosz mégis átsejlik ezen
a szobron éppen az ifjú mezítelensége miatt: nem mindennapi látványról van szó,
hanem a mindannyiunkban jelképpé nőtt magvetésről. Ez a nyugati világban a
Biblia tudattalan emléke és a műveltség jelképévé vált (van például Magvető kiadónk). Mindez a szobrot kiemeli hétköznapjainkból, és jelképpé teszi. Régebben
egyszer pontos bonctani megfigyelésekkel kísértem a szobor domborzatát és érdekes
megfigyeléseket tehettem, amelyek éppen a test szoborrá válásának misztériumára
vonatkoznak. A vetés csak pillanatokra meg-megálló, de folyamatos mozgását például azzal érzékítette Medgyessy, hogy a testtámasztó lábra nehezedő kontrapostóját
majdnem elsikkasztotta, de ezzel elérte, hogy a mozdulat nem változik állóképpé,
ellenkezőleg, a térben tovahaladó mozgás képzete támad bennünk. A hátralendülő
jobb kart a mellizom összehúzódása kíséri, ami viszont az előrelendülés velejárója,
így hát itt is két mozdulat játszik egymásba. Az egész szobrot finom csavarmenet
járja át a lábaktól az elhajló fejig. A szobor széles mozdulatú karjai és lábai között
kimaradó negatív terek ütemmenete is a mozgás képzetét sugallja. A szobor gyönyörű, bár sem bonctanilag, sem a mozdulat szempontjából nem „hiteles". Például
félrehajtott fejjel nem vetnek, hiszen sasszemmel figyelik közben, nehogy a szórt
magok „ablakot" hagyjanak, azaz a magok egyes foltokon hiányozzanak. Igen ám,
de a szobortest finom csavarodását éppen ez a föld felé néző elhajlás fejezi be, a
szobor éppen ezáltal lesz művészileg „hiteles". Medgyessy beszélt egyszer arról, hogy
a munka kezdetén ő irányítja a szobrot, de aztán lassan a szobor veszi át formálódásának irányítását, és annál jobb lesz, minél inkább átengedi magát a szobor
diktátumának.
Száz és száz, előre nem látható találkozás, véletlen, akarat és álom ötvöződik
egy-egy szoborban s ezek nálunk leggazdagabban Medgyessy életművében jelentkeznek, így lett „legjobb" szobrászunk.
Még arra is felelnünk kellene, hogy mi az, ami Medgyessyt magyar szobrásszá
avatja; különösen kiélezi ezt a kérdést, hogy a harmincas-negyvenes években „Turáni lovasa" s más szobrai nyomán divat volt benne látni az ősmagyar szellem ú j r a ébredését. Halála után több mint 20 évvel higgadtabban ítélhetünk. Annyi bizonyos,
hogy művészetét nem tudnók más országokban elképzelni: nem itáliai, nem német,
nem francia, nem orosz s nem más sem, csak éppen nálunk van otthon. Talán
éppen azért, mert itt nőtt fel, ennek a tájnak emberei közt érezte jól magát? Egy90

szer kérdeztem tőle, hogy ugye „ösmagyar"-jának termete és arca önarckép. Azt
felelte, hogy neki nem önmaga járt eszében, hanem a Debrecen környéki magyar
emberek alkatára, kiállására, kifejezésére emlékezett. Tehát nem messze múlt mitológiák ébredtek benne, hanem a jelen éles megfigyelése. Alakjai éppen ezért nem a
görög szépségeszmény arányrendjében lépnek elénk, hanem a mindennapi munka
tömörítette testüket, kissé Ázsia és Európa határain kialakult fajtajelleget mutatnak.
Ö maga, ha magyar művészetről esett szó, mindig arról beszélt, hogy monumentális
formák, amelyek elbírják a reájuk rajzolt díszítést. Szinte példaképe volt az a hortobágyi csalikacsa, amelyet ott valami szemétdombról vett fel, s amelynek nagy,
nyugodt formáit az egyiptomi szobrokhoz hasonlította.
Szobrai átmenetek a rajzok, domborművek és kerekszobrok közt s így mindegyikben benne van a másik is. Ez a „nem egyoldalúság" lenne az, ami benne magyar? Vigyázzunk, ne essünk a szavak csapdájába, maradjunk meg érzésünk mellett, amely ingadozás nélkül jelzi, hogy Medgyessy művészetében rólunk van szó,
itt a helyük, de egyúttal európaiak is, hiszen végtére is Európában bontakozik ki
életünk! Medgyessy nem kapcsolódott egyik európai művészeti áramlathoz sem,
tanítómesterei az ógörögök, egyiptomiak, etruszkok és a magyar népművészet voltak.
*

Száz éve született s több mint húsz éve halott már — de „csak a teste". Szellemét, meleg emberségét, feledhetetlen művészetét szobrai életben tartják.
Ezt az élő Medgyessyt idézték meghatottan e kis emlékezés sorai is.

Baráti levél a 75 éves Gy. Szabó Bélához
Kedves Béla!
Minden Újesztendőkor megkapom kis méretű fametszetedet, amelyben nekem —
s nyilván jó néhány barátodnak — boldog jövendőt kívánsz. Jól esik, hogy számon
tartasz, ám most hadd köszöntselek én 75. születésnapodon, merthogy a Korunkban
olvastam, hogy magad mögött hagytad századunk háromnegyedét.
A minapjában egyik barátom kért: írnám meg neki, kik szóltak bele alakító
erővel életembe. Négy sűrű oldalon sorakoztak a nevek, mindegyikük csak egy jelzőt — epitheton ornansot — kapott, jelezvén, hogy az élet melyik mozzanatát formálta meg bennem. A XX. század magyar szellemi életének csillagos ege szikrázik
bennem, s Te a következő jelzőt kaptad: „Gy. Szabó Béla szikrázó tájképei". Igen
Béla, ezt az ajándékot köszönöm Neked.
Művészekről szólva szinte kötelező, hogy elmondják, ki volt mestere, ki volt reá
hatással. Ha veled kapcsolatban teszem fel a kérdést, nem valamelyik festő elődöd
képe rajzolódik elém, hanem a Szamos-part. A víz örvénylő sodrása, a köveken torlódó habzás, a folyókra hajló fák levelén csillanó napfény, az összeborzolódott fű
kócossága, égre nyíló virágok, zsurlók kecsessége. Ezek a „mestereid", ezek tanítását
követted életedben, ezek titkait kutattad szenvedélyes szorgalmaddal, fegyelmezett
tehetségeddel. Nem lankadó munkatempódról legendák keletkeztek, hogy mindennapodat szakaszokban élted, pontos helyet adva a munkának, művelődésnek és pihenésnek. így megy ez Nálad több mint fél évszázada, napról napra. A „nulla dies
sine linea" elve él ezernél jóval több fametszetedben. Az a szép benned Béla, hogy
nemcsak mások, hanem Te magad is becsülöd, amit megteremtettél. Egy „jelentéktelen" mozzanaton keresztül láttam ezt meg benned. Soha nem felejthetem félőn
91

óvó mozdulataidat, amint az Erdélyi Tudományos Intézetben Kovács Laci fényképezőgépe elé teregetted szénrajzaidat, pasztelljeidet. Akkor az aggasztott minket,
hogy hogyan vészeljük át a frontot s Te egyedi munkáidat mind lefényképeztetted,
hogy ha pusztulna az eredeti, legalább fényképe maradjon. Olyan aggódó tisztelettel
teregetted egyik lapodat a másik után a gép alá, amit nem felejthetek, mert mindennél jobb bizonyság volt számomra, hogy hiszel magadban, hiszel abban, hogy
amit csinálsz, maradandó érték — művészet.

BIVALYOK (GY. SZABÖ BÉLA FAMETSZETE)

Kis baráti körödben éltél s élsz és nem hiszem, hogy akadna ember, aki nem
becsülné makulátlan jellemedet s azt, hogy pályatársaidról soha rosszat nem mondasz, értékeled munkáikat — néha még értéken felül is. A középkori fametszőmesterek méltó utóda vagy, aki a színes világot fekete-fehérbe öltözteted, de főként
szikrázó fénybe.
Ha kérdeznéd, hogy munkásságodban mi az, ami engem megragad, akkor a fent
idézett epithetonnal kellene válaszolnom. A természet színeváltozását követő naptárad, fényáztatta fák, növények azok, amivel beleépültél emlékezetembe, életérzésembe. Tudom, hogy Te a látvány egészének meghódítását tűzted ki célodul s azt,
hogy mit elértél, időről időre egy-egy nagyobb sorozatban summázod (mint például
„Az Isteni Színjáték"-albumod). Tisztelem ezt a nemes szándékodat, de számomra
nem a nagy vállalkozások, hanem a lírai vallomások jelentik Gy. Szabó Bélát. Valahogy úgy vagyok ezzel, mint amit ifjúságomban hallottam Schubertről. Mondták —
lelkük rajta, akiktől hallottam —, hogy egész életében egy nagy misét tervezett,
amelynek monumentális zengésében hódolt volna a Teremtőnek. Meg is írta, szép is,
de ami feledhetetlen benne, mégiscsak dalainak sorozata, pedig ezeket szinte „melléktermékekként" írta barátai társaságának számára. Így értsd, hogy bennem is szikrázó tájaid maradtak meg, ezekben ünnepled szívhezszólóan a természet csodáját,
azt, ami Téged is megigéz — mint sokunkat —, de Te meg is tudtad ezt a bűvöletet
fogni, nehéz fametsző munkával rögzítve az ihletet.
92

Szép az életed Béla, érdemes volt a szerzetesi fegyelem, amivel szakadatlan
munkára kötelezted el magadat. Örömmel hallom, hogy szerte a nagyvilágban szép
elismerésekkel fogadják lapjaidat. Te pedig könyvekben is közzéteszed vázlataidat,
amit utazásaid közben készítettél, emlékeztetőül, hogy merre mindenfelé járt Gy.
Szabó Béla az erdélyi fametsző, akiben szikrát fogott a táj.
Jó egészséget, töretlen munkakedvet, további örömet szerző műveket kíván Neked
igaz barátsággal a hetvenéves
1980. XI. 20. Kórházban
LÁSZLÓ GYULA

93

SZÍNHÁZ

DUNA-VÖLGYI

VÉGJÁTÉK

Tolnai Ottó Végeladása Kecskeméten
A magyar apokalipszis — adta a Tiszatájban elgondolkodtató esszéjének címéül
Csoóri Sándor. A második világháborút, s a doni katasztrófát mindmáig legfönnebb
fizikai vereségében dolgoztuk fel közösségi méretekben. A lelkek széthullásának t á r sadalmi összefüggéseiről szinte semmit nem tudunk, négy évtizeddel az események
után sem. Riporter, író, filmes még mindig a kézitusákban harcoló, ostromló katonához hasonlítható, aki háztól házig halad. S az sem bizonyos, hogy lélektől lélekig
eljuthat. Azaz, hogy sikerül megnyitni a múltat.
Az időnek több préslapja is ránehezült a szívekre és szájakra, s a döntés: sírba
viszik sorsukat.
Okuk van rá; sokszorosan.
Folytonosan a bűnösségükről hallhatták a prédikációt és szenvedték a penitenciát. Gyónásra-megtisztulásra, a történések bölcs megvitatására és felismertetésére
visszatérően nem nyílott tér. S láthatták: fiaiknak, unokáiknak se értelmezik másképpen sorsát, mint egy nép életfogytiglan tartó büntetésének egyik vádpontját.
Mintha a hómezőre kihajtott tíz- és százezrek valamennyije a budai vár uraként
ama bizonyos ligeti hintajáték lendítője lett volna.
S nemcsak Dunántúlról és Tiszántúlról indultak a halálba, Csallóköz és V a j d a ság népét éppúgy besorozták ebbe a soha vissza nem térésre gyalázatosan elrendelt
halálmenetbe, mint Kárpátalja vagy Székelyföld magyarjait.
S aki mégis átlőtt lábbal, ólombányában sorvadásnak indult gerinccel hazatérhetett, felsőbbek által elrendelt állampolgárságba érkezett. Emlékezni aztán többszörösen nem lett tanácsos. Még családi együttlétekben is nagyon kivételes alkalmakkor
szakadt fel az odüsszeuszi utak rettenete.
Az irodalom torkában nemhogy elakadt, de el se indult a szó. Prózai munkák
sora is könnyen összeszámolható, s az ezeket az időket megelevenítő színpadi műként pedig Kerekes Imre Kapaszkodj Malvinját (Debrecenben és Szegeden játszották) és Örkény—Nemeskürty színpadi rekviemjét ismerjük.
Hogyan történt? Mi történt? — általános tájékozatlanság és zavartság a f e j e k ben — írja joggal Csoóri Sándor. Az elemi tények terepén is, nemhogy társadalmitörténelmi tudományosság fokán.
Ezért a sokszoros figyelmünk és becsülésünk Tolnai Ottó darabja iránt, akinek
Végeladását az elmúlt esztendei újvidéki bemutató után a kecskeméti Katona József
Színház Kelemen László Színpadán Tömöry Péter rendezésében láthattuk.
Tolnai Ottó Csömöre bácsi életének évszakokban komponált utolsó napjait eleveníti meg. A bevezetőből tudjuk meg, hogy Tolnait egy kanizsai bácsi élete inspirálta a darab megírására. Nem szociográfiai hűséggel, hanem szépírói-költői és színpadi transzpozícióban persze. De ebből az utalásból is megfigyelhető, amire Csoóri
is utal: milyen ritka a kitárulkozás. Mert ha Tolnainak is mindennapi élményeként
sokak életanyaga adódna, másképp szervezné darabját.
Így egy személyre koncentrál, Csömöre bácsi köré szervezi a játékot és a drámát. A fizikai leépülés folyamatában az emlékek feltolulásában Tolnai egy kiteljesedő múltbeli életet állít elénk. Sámuel Beckett d r á m á j á r a emlékezve: Duna-völgyi
Végjátéknak is mondhatnók. S hogy a földrajzi térségnek alapvető meghatározottsága van, azt Tolnai Ottó a darab egyetlen mozzanatában se feledi. Ezért olyan
94

hangsúlyos utalása a térképre, s az azon látható vizekre és domborzatokra. Tolnai
Csömöréje szemetesláda helyett az egyre pusztuló házban, végül pedig szalmán
haldoklik, ám nem dadogó sejtelmes félmondatokat hallat, hanem emlékei vannak
valóságos utazásokról. Az ő élete kötődik Ázsiához, Kassához és egy gyúródeszkával
átvészelt világháborús Budapesthez. Tolnai poézisben és színpadi dramaturgiában
azért is remekmívű sűrítettséget mutat, mert életkor szerint a Duna-völgyi nagyapák
élete elevenszik meg, de a mű általános társadalmi állapota azt a második világháború utáni tudatalattit is rögzíti, amiről Csoóri Sándor beszél. Amit oly kivételes
és személyes bizalom állapotában lehet felfejteni. Tolnainál a két háború közötti
distancia se látható, mint amit Csoóri oly pontosan felfejt, hogy a „nótázó vén
bakák" sapkáján a virág milyen kókadtan csüngött az egy emberöltővel későbbi
hadbavonuláskor. Tolnai a háborút, s az űzöttséget láttatja. Darabjának végére szerzőnk a hegyeket és határokat képletesen és valóságosan is elvasalja Csömöre óriás
térképén. A dolgok mélyebben történtek, ha történtek egyáltalán, mondja Tolnai Ottó.
Fontos drámát írt Tolnai Ottó, s ha becketti, vagy rózewiczi hatásokat emlegetünk is a Végeladással kapcsolatban, fontosabb, s méginkább erény, hogy szuverén,
jellegzetesen Duna-völgyi drámát írt. Amit Tömöry Péter érzékenyen, lélektani s
benső finomságokkal állított színre. Az újvidéki előadással ellentétben, egy másik
lehetőségre utal: a múltidézéssel ellentétben elképzelhető a dráma jelen idejű hangsúlyozottsága is. Tömöryt nem kísértik a külsődleges modernkedések, noha ez irányban könnyen ellódíthatná a színpadi játékot. Csömörére figyel, a tárgyak széthullásában, élete kifosztottságában az emlékek idéződnek meg — jelen időben. Egy fiatal
színész, Kiss Jenő bravúros teljesítménye szolgálja Tömöry elgondolását. Maszk és
mindenfajta öregséget imitáló manír nélkül Kiss Jenő a végső megtöretettség állapotát megteremtve poétikus monodrámát jelenít meg. Tömöry a színészek jelenlétét
az írói instrukciónál igyekszik láthatóbbá tenni, de szerepváltásuk tapintatos, semmi
harsányság nem telepszik rá jeleneteikre. Talán Tömöry is érezte, hogy Tolnai se
tette eléggé funkcionálissá őket, s egy-két mozzanatban, az igazgató néma játékával
igyekezett tágítani a szerepet. Beckett Végjátékára utaltunk már, Tolnai darabjától
különbözik a borbély figurájában is. Csömörét borotválják, rendben tartja tehát
magát, személyes és társadalmi jelentést vélünk ebben Tolnainál. A bensőben lejátszódó végjáték ebben az ellentétezettségben nem tragikomikus és szánalmas, hanem
felemelően tragikus. Mert Csömöre sorsát Tolnai tragikussá tudja emelni. Történetisége okán. Balogh Tamás borbélya korrekt, mozgékony kis mesterember, de bajusza és haja, fölöslegesen, amolyan hitleri asszociációkra mozgósít, sasszézó mozgása a játék elején az Arturo Uit és a Kecskeméten túlzottan is divatozó karikírozott táncos színházat (Revizor!) idézi fölöslegesen.
A színpad elején a kifeszített világtérkép beszakad; s a Probsztner János által
tervezett kelet-európai térképre állított, néhány fogyó bútor közegében az emberi
élet végeladásának döbbenetes drámáját láttuk. Nem rekviemet írt Tolnai Ottó, hanem megrázó sorsvallomást glóbuszunknak ebből az annyit megélt szeletéből. Abban
a kínzó jelenérvényűségben, hogy szekrényekkel, hurkatöltővel, süvegcukorral, tárgyaikkal együtt elhagynak bennünket azok az életek, akikkel megtörtént. Külső és
belső leltárhiányunkban nem tehetünk mást, mint vacogunk.
ABLONCZY LÁSZLÓ

95

S&rÍMZfri
Annus Józsefnek, lapunk
főszerkesztőhelyettesének — tízéves szerkesztői munkája elismeréseként
— a Szocialista
Kultúráért kitüntetést adta át a művelődési miniszter megbízásából Szabó G.
László, a Csongrád megyei Tanács elnökhelyettese.
•
Nagy érdeklődéssel kísért Tiszatáj-est
volt Egerben, a tanárképző főiskolán.
A hallgatók Csoóri Sándorral és folyóiratunk szerkesztőivel (Vörös Lászlóval,
Annus Józseffel, Olasz Sándorral) találkoztak. — A szegedi Móra Kollé-

cu&énjL
giumban Csoóri Sándor találkozott olvasóival. Az esten Annus József mondott bevezetőt. — Közös Forrás—Tiszatáj-estet
rendeztek a kiskunmajsai
könyvtárban. A Forrást Pintér Lajos
és Lezsák Sándor, a Tiszatáj t Annus
József, Olasz Sándor, Tóth Béla és
Vörös László képviselte.
•
Tóth Béla író, szerkesztő
bizottságunk tagja részt vett a belgrádi nemzetközi írótalálkozón.
A
tanácskozást
„Mit tehet az író a világban?"
címmel
rendezték meg.

12,— Ft

H

i

N Á R e i S Z ^ P S Y G H É
BÓDYGÁBOR

s~/ur\
/ \
, ..
Z

WEÖRES SÁNDOR

fr/trcs~csfiliH/c,
trasa
CSAPLÁR VII.MOS Ts RÓUV GÁBOR
forntilnkriinyrihöl
/ fi\~( I t pitije:

P A T R Í C I A ADRIA NI

l 1H)KIIK

alapjan
•

CSI K H A I . M I C.A O R C A

ti

/ ( « v L > / . Ilii.Dl HRANDISIAAN
IA/ribiyl'ir,
1» \C HM \ \ C. A BOR
/,,„ Vll)0\S/k1 I .ÁS/1.0
L A < - / / . , , / / , < / » • S/M Ml S \\IX)R

