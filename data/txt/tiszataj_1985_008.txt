iszatái

ielc. I
liK'f- A U G . * 39. ÉVF.
¡efi
ooá'

'emeth
László
&
Illyéshez
írt leve:fl kiadatlan írásai

rei
kiA
bofj

olá'
váriéi'!

sk
na*'
hí'

irüj
et 3

¡ti«

Csoóri Sándor, Grezsa Ferenc,
Zimonyi |
Zoltán
tanulmánya

tiszatáj
IRODALMI

ÉS K U L T U R Á L I S

FOLYÓIRAT

Megjelenik havonként

Főszerkesztő: VÖRÖS L Á S Z L Ö
Főszerkesztő-helyettes: A N N U S J Ó Z S E F

Kiadja a Csongrád m e g y e i Lapkiadó Vállalat. Felelős kiadó: K o v á c s László
85-2594 — Szegedi N y o m d a — Felelős v e z e t ő : Dobó József igazgató
Szerkesztőség: Szeged, Tanácsköztársaság útja 10. — Táviratcím: Tiszatáj, S z e g e d ,
Sajtóház, Telefon: 12-670. Postafiók: 153. Terjeszti a Magyar Posta. E l ő f i z e t h e t ő a
hírlapkézbesítő postahivataloknál, a kézbesítőknél, a posta hírlapüzleteiben és a Posta
Központi Hírlap Irodánál (KHI Budapest, József nádor tér 1. sz. — 1900) k ö z v e t l e n ü l
vagy postautalványon, v a l a m i n t átutalással a KHI 215-96 162 p é n z f o r g a l m i jelzőszámra. Egyes szám ára 16 forint. Előfizetési díj: n e g y e d é v r e 48, fél é v r e 96, e g y
évre 192 forint. Kéziratot nem őrzünk m e g és nem adunk vissza.
ISSN 0133 1167
A szerkesztőség tagjai: Csatári Dániel, Mocsár Gábor, Olasz Sándor, Tóth B é l a

Tartalom
XXXIX. ÉVFOLYAM 8. SZÁM
1985. AUGUSZTUS

Németh László levelei Illyés Gyulához (bevezeti
és közli Grezsa Ferenc)
3
Németh László három cikkfogalmazványa és két
naplótöredéke (bevezeti és közli: Földesi Ferenc)
78
CSOÖRI SÁNDOR: Németh László könyvei között 95
ZIMONYI ZOLTÁN: Sorsok, sorsmetaforák (Németh László: Sámson)
98
Magyar Játékszín
ABLONCZY, LÁSZLÓ: Hitek és útvonalak (Beszélgetés Lendvay Ferenccel)
115

Szerkesztői

asztal

128

ILLUSZTRÁCIÓ
Fényképek Németh Lászlóról a 2., 94., 114 és 128. oldalon
Lendvay Ferenc arcképe a 115. oldalon

Németh László levelei Illyés Gyulához
Széles körben és nem is alaptalanul elterjedt vélekedés, hogy a korábban
nálunk is virágzó levélműfaj XX. századi irodalmunkban erejét veszti, kimerül. Nem készül már olyasféle „fiktív" levélgyűjtemény, mint volt Mikesé,
s a „misszilis" levelek se tanúskodnak akkora műgondról, hogy megfelelnének például a Kazinczy kor emelkedett ízlésének. Az esztétikai igénnyel írott
s a pusztán életrajzi érdekű levelezés közt ugyan még a kritikai szövegkiadások se tesznek különbséget, mégis egyre nyilvánvalóbb, hogy az önkifejezés e
formáját mindinkább a prakticizmus uralja. Megfogyatkozik az eszmei tisztázás vagy a lírai vallomás nemesebb törekvése, a szellem luxusánál hangosabb
benne a machiavellista ösztön: a műfaj — néha a captatio benevolentiae célzatával, másszor a manipulálás szándékával — a személyi ügyintézés alkalmává és eszközévé silányul. A hanyatlás azonban szerencsénkre mégse általános,
és korántsem érvényes. A század elején mindenekelőtt Babits, Juhász és Kosztolányi új irodalmi tudatot teremtő levelezése lehet ellenpélda, újabban pedig
tán Németh Lászlóé a legfontosabb érv a műfaj megőrzött méltósága és teherbíró képessége mellett. A Németh-levél ugyanis nem csupán a személyes
érintkezés foglalata, annál sokkal több: sorskép is egyúttal. Az író dokumentumprózájának épp oly jelentős és szuverén műfaja, akár a napló vagy az önéletírás. Nemcsak önábrázoló igénye okán, hanem a megformálás választékosságával és a metaforás stílus eredetiségével is. Bizonyos, hogy legjavát az utókor
nyilvánosságának föltételezésével fogalmazta: erre utal — a Homályból homályba és a Bethlen Kata néhány bizonyító passzusa mellett — az írás viszszatarthatatlan öröme és a komponálás átgondoltsága is. (Németh a tanulmányban is szerette a levélformát, a Világnézettől a Hipertónia-levelekig majd félszáz alkalommal folyamodott hozzá.) Levelezésének egybegyűjtése és megjelentetése nélkül életműkiadása se lehet teljes.
Németh László levelezését — mint a legnagyobbakét: Petőfiét és Aranyét,
Adyét és Móriczét — a barátság pazar energiái gerjesztik. A két világháború
között a költő Gulyás Pál állt a legközelebb hozzá, érthető, ha előtte tárulkozik fel a legteljesebben. A levelekben ezért — már csak a viszonyukat jellemző hierarchia és a pálya különbözősége miatt is a leggazdagabban a gondolatcsere burjánzik: a kölcsönös műelemzés, az önértelmezés és kritika szenvedélye. Aztán módosul a képlet: a jó barát és küzdőtárs fogalmát Németh számára egyre teljesebben Illyés kezdi betölteni. Kapcsolatuk törvénye is más:
két egyenrangú és irodalmi vezérszerepre termett autonóm szellem lel benne
egymásra. Németh már első bírálataiban nemzedéke legtehetségesebb és leg3

nagyobb jövőjű alkotójaként jellemzi Illyést, irodalmi munkásságuk azonban
a háború kezdetétől forr össze igazán kettejük közös vállalkozásává. Együttműködésüknek vannak apályosabb korszakai is: így a Márciusi Front idején,
majd az ötvenes évek elején. Előbb a népi mozgalom históriai lehetőségein
különböznek össze, majd a „pirandellói" szakadék próbálja elválasztani őket,
amely a rendszer „első számú írója" és „első számú pofozójancsija" közt húzódik. A feszültség azonban jobbára kohéziós erő barátságukban. Jellegadóvá
az együtt vívott küzdelem válik, sőt vannak pillanatok, amikor nemcsak eszméiket, de életformájukat is meg akarják egymással osztani: nem sokon múlik,
hogy Illyés beköltözzék a Cseresnyésbe, majd az „óraadók királysága" vásárhelyi műhelyébe, Németh pedig Illyés parasztpártjában legyen politikus.
Mindez tükröződik levelezésükben is: nem művekről esik a legtöbb szó, hanem — a Magyar Csillag mozgalmától az új Válasz szerkesztéséig, a népi művelődés forradalmától a dogmatizmus és személyi kultusz kritikájáig — a magyar irodalom létkérdéseiről, értékeinek védelméről és gyarapításáról. Az alább
közölt levelek legfontosabb tanulsága a két életmű szerves egybetartozása,
szoros párhuzama. Németh is, Illyés is a „mindennek jöttem" egyetemességvágyával és a nemzeti költő korszerűvé tett küldetéstudatával tulajdonképp
Ady hagyományát folytatja. Mindketten a hazai kultúra és történelmi sors
egészében gondolkodnak, s alapműveikben magyarság és európaiság hasonló
szintézisét hozzák létre: Még amiben különböznek is (így például a „homályban" maradás és a' „közéletiség" eltérő szerepfelfogásában, az ideologikus és
utópikus távlatosság, illetve a publicisztikus és taktikus gyakorlatiasság kettősségében) — sokkal inkább fogható fel hasznos komplementaritásnak, egymás üdvös kiegészítésének, termékeny munkamegosztásnak, semmint ellentétes
szemléletmódnak. Rájuk is érvényes a Bartókra és Kodályra fogalmazott definíció, a „példamutató ikerpár" költői metaforája. Szükségük volt egymásra:
a Magyarok és a Hajszálgyökerek esszéírójának a Tanú szellemiségére, az
Iszony megalkotójának a Puszták népe elbeszélőjére, — sőt nélkülözhetetlenek
voltak egymás számára. Kérdés, Illyésből lehetett volna-e a magyar irodalomnak Osvát-méretű organizátora Németh tevékeny közreműködése nélkül, és
megfordítva: nem fordul-e Németh alkotói pályája a felszabadulás után válságosabbra, ha nem óvja-ösztönzi Illyés? Az író pontosan fogalmaz 1945 végén:
„Te voltál az egyetlen a nemzet nagyjai közül, aki egy marasztaló mozdulatot
tett utánam."
A levelekben monodrámává fejleszthető dokumentumanyag rejtezik. Németh dédelgetett álma a nemzedéki orgánum, ám a Tanú exodusába kényszerül. A reformista gondolkodókat (így például de Mant) azért olvassa, hogy
„a nemzetközi szocialista mozgalmat, legalább mint outsider" a maga ügyének
tekinthesse, még arra is tesz kísérletet, hogy a Korunk dolgozótársa lehessen,
szándéka azonban visszájára fordul, s szembekerül azokkal, akik közé tartozni
szeretne. Gesztus és fogadtatás konfliktusa Németh pályáján 1945 után egzisztenciális problémává éleződik. Az író Vásárhelyt a demokráciáért akar dolgozni: hogy „ne zülljön ki a világból, s Magyarország újjáépítésében is részt
vehessen", az iskolai reform munkálataiba kapcsolódik be. A tanügy rendezésének írásában „a Minőség forradalmának tervező mámora s a Kisebbségben
szorongása a hajtóerő": hogy a nivellálás minél magasabb szinten következzék be, s ne legyen „iskolalefokozó" következménye, még az Illyés ajánlta
parasztpárti képviselőséget is elvállalná. E mellett tankönyveket ír, a Népi
Művelődési Intézet számára programot állít össze, a népi kollégistáknak orosz
4

tanfolyamot szervez. Példátlan aktivitására azonban többnyire visszautasítás a
válasz. Teleki óraadó tanári engedélye megszorító jellegű, csupán a magyar
irodalomtörténet és az egészségtan oktatására terjed ki. Tanügyi tervjavaslata visszhangtalan marad, az intézetet a sajtóban mint a reakció búvóhelyét
támadják, működését hivatalosan is korlátozzák. „Az én bekapcsolódásom a
Rendszerbe csak nem akar sikerülni. S egyre kevésbé most már. Tavaly még
Schöpflin sem merte azt állítani rólam, hogy fasiszta voltam; ma az ismétlés
meggyőző erejénél fogva, már Balogh páter, is meri. S most már én is belenyugszom: hogy Magyarországnak az a fontos, hogy bűnös, »meg nem felelt«
ember legyek" — panaszolja Illyésnek a Magyar Közösség ideológusaként
meghurcolt s Az áruló sorsképén meditáló író. Aztán íróságát is korlátoznia
kell: előbb a fogalmi gondolkodás ösztönét kell elfojtania magában, majd regény- és drámaábrázoló hajlamát. A csöndet is féltenie kell, ami nélkül lehetetlen az alkotás. Pedig a szocializmusba való beilleszkedés akarása az íróbajp
belső megújulással is párosul. Ellenáll a sértődés érzelmi csábításainak, a retirálás álmegoldásainak, s magára hagyottan is, „a rokon belátás dicsérő tükre
nélkül, kötelességszerűen, kissé sötéten, de annál salaktalanabb jóindulattal"
végzett munka mellett tesz hitet. Az Iszonyt sem a kézirat ötéves veszteglése
miatt nehéz befejeznie, hanem, mert közben „összebékült" az emberiséggel, s
nem lehet róla „az eltervelt kegyetlenséggel" beszélnie. Nem csodálkozhatunk
persze, ha ez az Égető Eszter-i életelv a zaklatottság és sebzettség lelkiállapotában érlelődik: ha az író néha a jóindulatot is „gyerekcsiggatásnak" érzi, a
szív „koncvetésének", s mint az elnyomott nép, „azt karmolja meg, akit lelkiismerete feléhajlít", ha egy-egy pillanatra megfogan benne az életből való
„kivándorlás" eszméje, ha időnként az elképzelt „boxer-ütést" nem ellenfeleire, hanem — általánosítón — „nemzete orrára" szeretné mérni. A pályának
azonban most is az „ellengravitáció" a törvénye: világképét nem helyzetéből,
hanem eszményeiből képzi meg. Németh az üldöztetések és meg nem értés
sorshelyzetében köt életreszóló szövetséget az ú j világgal. Nagyon tanulságos e
szempontból korrekciós indítványa, mit javítson Illyés az Iszony francia kiadásának előszaván: „Énnekem tán egy kérésem lenne, ott, ahol az 56-os szerepemről ír — az, hogy hitet tett a haladó eszmék mellett: külföldön s belföldön egyaránt félreérthető — mindkét helyen másképp. De az igazságnak
is jobban megfelel, ha azt mondja el, hogy akit a szocializmus ellenségének
tartottak számon, a szocialista vívmányok fenntartása mellett, vagy egyszerűen
a szocializmus mellett emelt szót — vagy más ilyesmit." A tragikum szorítása csak a kései levelekben enyhül s oldódik fel katarzisban. A szenvedély rezignációvá, a .keserűség belátássá szelídül, s távolodóban az irodalmi élet fő
sodrától, már jut idő egymás műveinek olvasására és elemzésére is. Az emberivé szépült kapcsolat megkapó záróakkordja az Illyés hetvenedik születésnapjára küldött vers.
A leveleket Illyés Gyuláné és Németh Lászlóné szíves hozzájárulásával a
költő hagyatékából tesszük közzé. A száznyolc levél közül ötnek Illyés Gyuláné a címzettje, három pedig a költő válaszának fogalmazványa. Sajnos, az
Illyés-levelek többsége elkallódott vagy lappang (mindössze néhány darab olvasható még belőlük a költő 1945-ös naplójában, és található a Bethlen Gábor
gimnázium kéziratgyűjtemény ében), — azonban ez az „egyoldalú" levelezés is
alkalmas arra, hogy megvilágítsa az Ady utáni magyar irodalom legjelentősebb alkotóinak barátságát. A szövegeket időrendben adjuk, törekedvén természetesen az egyéni írásmód megőrzésére. A levelekhez — tipográfiai elkü5

lönítésben — csak a legszükségesebb magyarázó jegyzeteket csatoljuk, lakáscímet is csak lakhelyváltozás esetén. Néhány esetben (a szöveg olvashatatlansága, vagy személyi érzékenység okán) egy-egy szó vagy félmondat elhagyására kényszerültünk, de ezt minden esetben szögletes zárójelbe tett kipontozással jelöljük.
Grezsa Ferenc

1931
Kedves Barátom,
kinn lakom egy Esztergom megyei pusztán s a küldött gyászjelentés
egyheti
késéssel jutott hozzám, így édesanyád temetésén, mint szerettem volna, nem
jelenhettem meg. Szomorú, hogy házaséleted kezdetét mindjárt ilyen
kemény
csapás zavarja meg, ebben az esztendőben már a második. Találj új családodban vigasztalást az elvesztettért. Szeretettel ölel igaz tisztelöd és barátod
Sátorkő p. 1931. aug. 26-án
Németh

László

Cím: Nagys. Illyés Gyula úrnak, író, Budapest, P h o e n i x biztosító intézet, N á d o r
u. 4. — A két csapás: előbb apja, aztán anyja halála.

1932
Kedves Barátom, feleséged lapjára én válaszolok. Ella már két hete beteg
s épen ma kiszállítottuk Gödre. Így egyelőre nem kereshetünk fel
benneteket,
mert az ünnepet én is kinn töltöm. Húsvétra természetesen semmi sem lesz
debreceni leutazásomból s veletek sem igen találkozhatom húsvét utánig. Sok
más kellemetlenségünk is volt, én magam teljesen kiestem a rendes
kerékvágásból; a készenlétben álló atra cura is mögém ül ilyenkor, ugy hogy egyelőre
nem vagyok emberek közé váló. Szeretettel üdvözöl, kézcsókját küldi
Németh László
Pb. kelte: 1932. márc. 9. Cím: Nagys. I l l y é s Gyula író úrnak, B u d a p e s t ,
Lenke u. 88. V. 2. Feladó: N é m e t h László I. A t t i l a u. 8.

I.

Kedves Barátom,
intellektueljeid közé szívesen elmegyek; de nem tudom, mit kezdenek
velem,
én beszélni nem tudok, a vitatkozás szédít, így legfölebb a
félelmetességemröl
alkotott téveszméiket korrigálhatják majd megjelenésemen. Januárban értesíts
helyről és időről; a karácsonyt ti. Gödön és Debrecenben töltöm.
Nekem is van egy ajánlatom. A Tanú mégis csak góc lett s én gondolkozom, hogy lehetne ebből a gócból valami nagyobbat csinálni. Folyóirattá nincs
kedvem kiszélesíteni; nem vagyok szerkesztőnek való s a mai folyóirat: írótrancsírozás. De adhatnék a Tanúhoz mellékletet: egyetlen írótól 2-4 ívet egy
számban; ennyivel érdemes kirukkolni; a közölt rész mint
különlenyomat
6

könyvként is szerepelhetne. Gondoltam, téged kérdezlek meg először, mit szólsz
hozzá. Évente 45 ívet adnék 8 számban, ebből 15 ív volna a Tanú, a mag s 30
ív a bemutató, a példa. A mellékletben szerepélni irodalmi kitüntetés lenne;
feltétele: hogy az író egész termését a kezembe adja s valóban minta-darabjait mutathassam be. Ha négy-öt kiválóbb író felcsap, azt hiszem, meg lehet
csinálni. Anyagi akadályai nem túlságos nagyok. A 45 ív előállítása 4000 P;
honorárium-minimum:
1000 P. A Tanúnak ma van 300 előfizetője (nem egészen!); felugrana 500-ra: á 6 P-vel 3000 P; egy szám ára 1 P lenne, abból el is
tudnék adni ötszázat; a nyereséget mint osztalékot a résztvevőknek
adnám.
Véleményedet
kérem ebben az ügyben; feleséged kezeit csókolja, téged ölel:
Németh László
Budapest 1932. dec. 13-án.
Kedves Gyuszi,
tegnapi beszélgetésünk s a legújabb hírek a Tanú kelendőségéről megint megmozdították bennem a tervkovácsot. Egy utolsó alkalom, hogy kivágjuk magunkat a Párt és Díj Charibdisei közül. Ajánlatom: csináljuk a jövő évtől hárman: te, Tamási és én a Tanút. Harmadiknak Szabó Lőrincet ajánlanám, de
ő az Athenaeum miatt nem jöhet s Tamásié Erdély. Kiadunk 10 3 1/2 íves
számot 1000—2000 példányban (ahogy szükség lesz rá); egy szám ára 60 fül.
évi előfizetés 4 P. Hármunkon kívül 5-6 munkatársa volna a lapnak, ezek igen
magas honoráriumot: 8 P-t kapnának oldalanként. Mi írnánk 2 1/2 ívet, ők
egyet. Számításom szerint 1000 példány kelendőségnél nem fizetünk rá semmit
a lapra; minden további 100 példány kelendőségnél fejenként keresünk 100
P-t. Ha deficit van, az első ezer pengőt én vállalom (kb 650 p. kelendőségig) a
második ezren (400 pl-ig) ti osztoztok. A Tanú három első számából idáig átlag 700 pl. fogyott, inkább több, ebből előfizető 300. Elképzelhetetlen, hogy a
ti bevonulástok után ez a szám kétszeresére ne emelkedjék, annál inkább
mert a Tanú adminisztrálása hihetetlenül rossz; vannak városok, ahova egyetlen szám sem jut le. Meglehet, hogy az első évben közreadott írásaitokkal ti
ketten nem keresnétek többet 300—400 P-nél, de emberi számítás szerint a
harmadik évtől egy ezer—kétezer pengős létminimumot biztosítana számunkra
a folyóirat. Itt az ideje, hogy magunk legyünk magunk vámszedői s a szabadság sem kutya.
Gondolkozz a dolgon s jöjjetek át Mucával szerdán este; ha van kedved,
Tamási biztos nem lesz ellene s szeptemberre megindulhatunk.
Kézcsókját
küldi, üdvözöl híved:
Németh László
Keltezés a tartalomból: 1932. december.

1933
Kedves Barátom,
azóta tanácskoztam Halásszál és Pap Károllyal is, mind a ketten velünk tartanak.
A folyóirat megindítására itt van az alkalmas pszichológiai pillanat, úgy hogy
én azt ajánlom, adjuk ki már a Tanú V. számát együtt s a TV-ben jelentsük
be a változást. A két szám megjelenése közt csak három-négy hét különbség
7

lenne. Figyelembe vettem Halász néhány aggályát s most ez az ajánlatom: á
folyóirat főmunkatársa az a 8—10 író, aki kötelezi magát, hogy minden írását
először a Tanú szerkesztőbizottságának
mutatja be s csak akkor ima máshová,
ha ott nem használhatják. A folyóirat nyeresége a főmunkatársaké
s azt munkásságuk arányában osztják fel egymás közt. Az esetleges veszteségen
méltányossági sorrendben osztoznak. A főmunkatársakon
kívül akárkinek az érdemes munkáját közöljük, ha a szerkesztőbizottság elfogadja. A bizottság tagjai':
Szabó L., Halász G., te, én. Egyetlen kellőképp megokolt vétó is elég azonban
a visszautasításra. Péntek estére döntő értekezletet szeretnék összehívni, mert
a Tanú IV. sürget; kérlek, értesíts addig, hogy mi az álláspontod s hogy
eljöhetsz-e.
Szeretettel üdvözöl híved
Németh László
Budapest 1933. márc. 4-én.
Cím: Nagys. Illyés Gyula úrnak, Budapest Eszéki u. 18.

Kedves Barátom,
kinn lakunk még Gödön, úgy hogy kártyád későn érkezett; a filléres gyors
jegyei biztos elfogytak s az én vasárnapom le van foglalva már. Jó mulatóst;
Fülep Lajosnak add át üdvözletem.
Szeretettel köszönt
Németh László
Felsőgöd 1933. szept. 29-én

1934
Kedves Barátom, sajnos a múltkor nem kísérhettem el Gulyást hozzád,
mert tanítanom kellett s így a beszélgetésből ő semmi konkrét eredményt sem
hozott: adhatsz-e verset, esetleg versciklust folyóiratunk áprilisi számába, vagy
inkább közös kedves költőnkről, Fazekasról akarsz írni, esetleg az egykéről,
Európáról stb. stb.... En úgy indulok a folyóiratba mint aki új életet kezd,
nem kezdhetnénk azt mindannyian? Szeretettel üdvözöl
Németh László
Fülep vállalta a szerkesztést!
Pb. kelte: 1934. febr. 13. Feladó: Németh László, Ilona u. 75. — A V á l a s z v é g ü l
is Illyés-verssel indult, A D u n á n á l Esztergomban c í m ű v e l .

Kedves Barátom, köszönöm, hogy ilyen hamar küldtél verseket;
ciklusod
azóta már Zengővárkonyt is megjárta; megállapodtunk, hogy ezt közöljük az
első számban. Fülep a következő igazítást javasolja: „minden ellen mi gátat
vethet mi bátor, tisztuló szivünknek" a „sziveinknek" rossz magyarsága miatt.
Lehet, hogy cseh-fordításaidból is elkérünk valamit Sz-tól. Fazekasról ne feledkezz meg.
Szeretettel üdvözöl:
' Németh László
Budapest 1934. febr. 21.
8

Sz.: Anton Straka, aki a cseh és szlovák költők antológiáját szerkesztette.
A kötetből a Válasz 1934. 3—4. számában jelent meg Illyés-fordítás, Jan Carek
Hang az éjszakában c. műve. A Fazekas-tanulmány a lap 5. számában olvasható.

Kedves Barátom,
Imre mondja, hogy a Tanú utolsó száma bántott, — talán sértett is. Félek,
hogy érzésedet mások kihasználják s ügyünk látja kárát. Nagyon sajnálnám.
A Helyzetképet öt-hat hete írtam s úgy éreztem, hogy el kell mondanom, amit
elmondtam benne; amikor megjelent, én is aggódtam már, nem rontottam-e el
vele, ami közben létrejött; Imrétől rögtön ezt kérdeztem. Mondhatnám, hogy
ami sértett, nem rád vonatkozott s ez majdnem igaz is lenne. De ehelyett azt
ajánlom, nézzük el egymásnak, ami elnézendő s iparkodjunk még komolyabban
és férfiasabban viselkedni mint eddig. Ügy érzem, hogy az ország sorsa nem
kis részben a mi viselkedésünktől függ ma; legyünk méltók ehhez a szerephez.
Én látom hibáimat s rövidesen le is számolok velük. Bocsáss meg! Üdvözöl
és ölel
Bp. VII. 8. Felsőgöd, Duna u. 30.
Németh László
Imre: N é m e t h Imre. A Helyzetkép a Tanú 1934. júniusi számában jelent meg.
Illyést tán e mondat bánthatta: „A mai harmincasok egy része egyszer már hűtlen
lett magához: a marxizmussal s z e m b e n ; félős, hogy most az inga-lengés másik
felét is elvégzik."

1935
San Remo 35. I. 25.
Kedves Barátom,
igazad volt, eltávolodva tőle jobban látja az ember a maga ügyét s ebben a
sanremoi szállodában, a szakadó esőben eleget gondolkozhattam a Válaszon
ahhoz, hogy igazat adjak Fülepnek: ebből a folyóiratból én tulajdonkép már
rég kiváltam. Németh Imrének, kérlek, mondd meg, hogy március l-ig a Válasz minden költségét vállalom, attól fogva semmi közöm a folyóirathoz, megszüntethetitek, megtarthatjátok, ahogy jól esik. 2-án érkezem Budapestre; jó
lenne, ha még hétfőn vagy kedden átnézhetnők a Válasz egész számadását,
hogy lássam, mit jelent a folyóirat likvidálása. Élő szóval többet.
Szeretettel köszönt, kézcsókját küldi:
Németh László
A levél a Válasz átszervezésére utal, nemzedéki folyóirattá. A Válasz
hivatalának papírján.

kiadó-

1936
Kedves Barátom,
köszönöm leveledet. Attól félek, engem Magyarország földjéhez már legfölebb
a halál tud visszaédesgetni, amely belerak. Ha harag volna még bennem ellene, bitnék; de csak közöny és utálat van. Elküldöm neked egy fegyvertársad
9

írását a G y á s z r ó l ; most került kezembe; bizony nem az „alak" a szomorú, hanem az hogy Szabó Lőrinc, te, — Babitsról nem is szólva — mind. az ő álláspontját erősítettétek „magatartásotok"-kal, egy tiszta ember önfeláldozó
munkájával szemben. Én amit csináltál, szerettem s nemcsak „értékeidet",
magadat is. De teljesen lehetetlen, hogy barátságodon Féja Gézákkal és Török
Sophiekkál
osztozkodjam.
Szeretettel köszönt:
Németh László
A cikket alkalomadtán
visszakérem.
Keltezés a tartalomból: 1936. febr. Ekkor j e l e n t m e g u g y a n i s a M a g y a r í r á s b a n
Féja ironikus Gyász-kritikája. Cím: Mátraháza, Napsugár-üdülő.

Kedves Barátom,
nem merem a főkertész címzést fő-nixszel viszonozni, mert attól tartok, hogy
ez a nix úgyis eleget riogat titeket most éjjel-nappal. Szabó Lőrinc itt kinn
volt tegnap s tőle tudom, hogy a Magyarország körül mi történt; ha nem
volna olyan nyomasztó a helyzeted, csak örülni tudnék, hogy az Est-lapokkal
nem kapcsoltad össze magad. Így, legalább átmenetileg, nem lett volna rossz.
Bár nehéz elhinni, hogyha valóban állástalan maradsz, ne igyekeznének
többfelől is lekötni.
A Korunk cikkét köszönöm. Kissé szirén hangon szól s látszik, kevés fogalma van egy organikusan épülő élet belső kötöttségeiről, de legalább az emberség is izgatja már, nemcsak a maga mindenre klappoló műnyelve s annak
hogy hozzájuk közelebb kerüljek, egyetlen féltétéle ép az
emberiség-tisztelet.
Feladatom talán ép az lesz itt, hogy jelenlétemmel nemesebb
szempontokra
kényszerítsem szocialistáinkat; addig támadnak, amíg azt ami bennem megvan
s belőlük hiányzik, kioldják-felszívják
belőlem.
Féleségem a jövő hét derekán, szerdán vagy csütörtökön talán kiviszi a
gyerekeket Mucához. Akkor megbeszélhetnének
nőink egy közös
kirándulást,
fél vagy egész napost, amelyet itt fejeznénk be este nálunk.
Kézcsókját küldi, téged üdvözöl s jó idegeket kíván:
Budapest, 1936. április 30-án
Németh László
Cím: Illyés Gyula író úrnak, Bpest, Törökbálinti út 14. A K o r u n k - í r á s m i n den bizonnyal Gaál Gábor Gyász-kritikája, a márciusi számban. A f ő n i x - s z ó j á t é k
Illyés m u n k a h e l y é r e céloz.

Kedves Barátom,
sajnos, nem mehetek ki hozzátok Ellával, mert mint iskolaorvosnak egy fejtágító kurzuson kell részt vennem, ahol lélektan professzorok bizonyítják be
nekünk orvosoknak, hogy milyen szabad halandzsa-terület az ő
tudományuk.
Sok beszélni valóm volna veled, főleg mozgalmi tennivalókról. Most olvasom
Henrik de Man könyvét, Die sozialistische Ideet; olyan elragadtatássál,
mint
kevés könyvet még. Nem tudom, ismered-e? Nyugati kultúra és szocializmus
összekapcsolása, az amire ösztönünkben mindketten vágyunk. Ugyanolyan mó10

dosításokat végez el, igen óvatosan, de annál eredményesebben a marxi gondolatrendszeren a nyugati lélek javára, amilyet Lenin, hogy az oroszság otthonosabban érezhesse magát benne. A magyar reformtervek teljes bukása után
talán módot nyújt számomra, hogy a nemzetközi szocialista mozgalmat, legalább mint outsider, a magam ügyének tekinthessem. Jövő csütörtökön ott vagyok a Franklinnál, nem jössz el? Megbeszélhetnénk esetleg valamit. A Nyugat
bírálatát köszönöm; nem azért mert megdicsértél és helyesen dicsértél, hanem
mert bebizonyítottad, hogy van még bátorság s igazságérzet. Szeretettel ölel,
kézcsókját küldi
N. László
Keltezés a tartalomból: Illyés kritikája a Gyászról a Nyugat 1936. májusi számában jelent meg.

Kedves Barátom,
nagyon sajnálom, hogy nem jöhetsz ki júliusban, de megértem. A gyánti találkozó megbeszélésére lesz időnk, ha egyszer befutok Pestre s a hivatalodban
felkereslek.
A Phőnix-híreket olvasom s néhány napja habozok már, hogy írjak-e neked ebben az ügyben. De inkább tűnjek fel tolakodónak, ha nincs szükséged
rám, minthogy ne jelentkezzek, ha — mint ilyenkor sokszor megtörténik —
nincs melletted senki. Persze a helyzetet nem ismerem. Nem tudom, menesztenek-e vagy maradsz s ha maradsz, megtarthatod-e leszállított fizetéssel is az
állásodat. Gondolkoztam, miben lehetnék segítségedre. Nem tudom, komolyan
mondtad-e azt a vogul-dolgot, de ha igen, mégis könnyebb, ha én kezdek agitálni ebben az ügyben, mintha neked magadnak kell. Reálisabbnak
tartanám,
ha új állást szereznének neked. Kozmáék most úgy mutatkoztak, hogy furdaljuk a lelkiismeretüket. Farkastól hallottam, hogy Kozma egy állásból kicsöppent fiatálembert három nap alatt behozott a városhoz. Akár ott, akár az
MTI-nél, esetleg a rádió bankjánál elhelyezhetnének; mégis kisebb foka a kiszolgáltatottságnak, mint egy újságszerkesztőségben ülni. Ha felhatalmazol rá,
én azonnal puhatolózom Kandónál: külön érveim is volnának nála e kéréshez.
Lehet, hogy neked az állásnál sokkal sürgősebb bajaid is vannak. Ella mondja,
hogy nagy előleget vettél föl s ezt most állítólag levonják. A hitelezők elsején,
sajnos, tíz pengőt hagytak csak a tárcámban, de ha pénzforrásaid
kimerülőben vannak, egy dolgot megpróbálhatunk. Kecskeméten kaptam én egy hold
földet a Tanúért az új városi parcellázásokból. Én azt úgysem akarom megtartani; messze van s nagyon úri a környezet, meg előbb-utóbb szükségem lesz
az árára. írok Tóthnak, hogy adja vissza vagy tartsa meg ő maga s nekem
adja oda az árát, illetőleg amennyit az árából Ember és szereppel és Tanúval
eddig ledolgoztam. Ezt a pénzt bizonytalan időre kölcsönadhatnám. Még én is
jól járnék, mert Tóthékból ilyenféle lelkiismereti érv nélkül nehéz pénzt
kiszedni.
Ne vedd zaklatásnak, érzelmes hozzád-kenekedésnek
ezt a levelet. Olyan
idők jönnek, amikor ismételten szükségünk lehet egymásra. Feleségednek kézcsókját, téged ölel
Németh László
Keltezés a következő levél alapján: 1936. július 10. előtt. — Kozma Miklós,
akit N é m e t h a rádiónál ismert meg, ekkor már belügyminiszter. K a n d ó László p e dig, akivel jó személyi kapcsolatban van, a veje.

11

Kedves Barátom,
leveled elszomorított kissé; én nem meghatni akartalak vagy rokonszenv
tüntetést rendezni, hanem megtenni kötelességemet veled, de még sokkal inkább
magammal szemben. Az én tíz első írói évem nagy szerencsétlensége az volt,
hogy a fiatal írónemzedéknek nem volt olyan vezéregyénisége, amilyenné újabban te kezdesz nőni — hónapok alatt, szemünk láttára. Én szépirodalomra, elvont tudományos munkára születtem s minduntalan be kellett ugranom (beszívott a történelmi kényszer) olyan szerepekbe, melyekről tudtam, hogy teljesen alkalmatlan vagyok rájuk. Most végre, amikor idegerőm teljesen elhagyott, itt a felváltás, élhetnék annak aminek szeretnék, de csak akkor persze,
ha te nyugodtan vagy még bátrabban mehetsz tovább a magad útján, mint
eddig. Ha én nem akarom, hogy téged most lehúzzanak, valami
sarokfogó
csapdába szorulj, akkor az önzés, barátom, s neked kell olyan
furfangosnak
lenned, hogy ezt átlásd.
Én azt szeretném legjobban, ha te csakugyan gazdálkodni mennél s úgy
szólhatnál bele a magyar szellemi életbe, mint független földesúr. Meg lehet-e
ezt csinálni? A föld volna a legkisebb gond. Én örömest átengedem neked a
kecskeméti egy holdat; Sárközi sem tud mit kezdeni a magáéval, a felesége
még nyaralni sem hajlandó lemenni; kettőnket kifizethetnél az első termésedből — négy-öt év múlva. De addig? Azt hiszem, akármit kezdel,
három-négy
évre anyagilag biztosítva kell lenned, különben a farm katasztrofális
lehet.
S a befektetéshez is pénz kell; legalább ezer-kétezer pengő évente. A ház eladását ma sehogysem tudom ajánlani; igen rosszak a házárak s az ilyen gyors
eladás igen nagy veszteséggel jár (lásd a mi felsőgödi kisházunkat).
Sokkal
okosabb, ha a házat kiadjátok s az magát törleszti, esetleg egy kis zsebpénzt
tejel. Babitsot annál előkelőbb embernek tartom, semhogy most minden ellenszolgáltatás nélkül, két-három évre ne biztosítaná a Baumgarten-díját, de megértelek, hogy erre nem akarsz számítani. A közérzetet azért ez a tudat is javíthatja. Legszerencsésebb az lenne, ha egy kiadóvállalattál köthetnél
megállapodást, három évre legalább, mint én. Évi két könyvet te is kinyomsz, ha nincs
hivatalod s a te munkáid nagyobb példányszámot is érnek. Én a Franklintól
200 P-t kapok havonta — ha vidéken élsz, a legszükségesebbekre
ez föltétlen
elég nektek is s ami ezenfelül jön, a birtokba ölhetitek. Ha te nem tiltakozol
ellene (tehát nem a nevedben!) szívesen írok Péter Andrásnak (ők velem nagyon lojálisak, ajánlhatom), esetleg Sárközinek is. Lehetetlennek tartom, hogy
valamelyik kiadó ne kapjon rajtad. (N. b.: a Nyugat kiadóba is nagyobb töke
vonul most be, úgy hallottam.)
Második lehetőség az állás vállalás. Semmikép sem javállom, hogy Muca
állást vállaljon. Ügy is elég gyenge, a munkában egészen élnyúzódna s közérzetben, apró idegességekben föltétlen elvesztenétek, amit keresne. A Kozma—
Kandó orientációt nem úgy értem, hogy én a te nevedben írnék
Kandónak.
Erről szó sem lehet; én csak arra kérlek, hogy írd meg nekem, mikor nem
utasítod vissza, ha ők felajánlanak valamit. Nekem itt
lelkiismeretfurdalásom
van úgyis! Tavaly az én helyemre vagy neked vagy Cs. Szabónak kellett kerülnie. Politikai szempontból föltétlen helyesebb volt, hogy nem te kerültél; —
ez az új szellemi front lekozmálódását jelentette volna akkor, míg így intakt
kerültünk ki — de nekem akkor ígéretet tettek, hogy rád is sor kerül. Ortutay
tulajdonkép a te helyedre jutott, nem tudom hogyan. Ma a rádiót sehogy sem
tudnám ajánlani neked. A rádió bankját, az Országos tudósítót inkább — esetleg a fővárost. Kozma nagyon sokra tart téged s lehetetlennek tartom, hogy
12

visszautasítson. Nekem már ismételten üzent, hogy amilyen orvosi állást kinéztem magamnak, kinevez rá. De az ilyet csak akkor lehet elfogadni, ha nem
előmenetel, hanem létfenntartás az az állás. A te esetedben az. De ha rá is
szánod magad, ideiglenesnek tekintsd s ne feledkezz meg az első tervről. Ez az
igazi, hozzád illő függetlenség. S ez az egyetlen, amelyet negyven éven túl
bírni lehet.
•
Több változattal sajnos nem rendelkezem. Ellának van még egy ajánlata.
Ha ki tudjátok adni a házatokat, a mi őrült nagy hodályunkban van elég hely
— tavaly három hónapon át voltak benn a szüleim — mi önköltségi árban,
mondjuk havi 100 pengőért adunk kosztot, mosást, lakást meg ami vele jár.
Tavaly kipróbáltuk, ennyibe kerültek a szüleim. A két családot egészen külön
lehetne választani, mint egy külön bejáratú lakásban. Ha nem tudsz a gyerekzajban dolgozni, ott vannak az én orvosi rendelőim a közelben; öt jól fűtött s
néma helyiség. Megígérem, hogy nem írok ezalatt verset s talán még az is
kiderülne, hogy nem vagyok olyan összeférhetetlen mint a hírem. Ez a megoldás bármikor rendelkezésiekre áll (akár augusztus l-re is); hidd el a legkisebb megterhelést, kellemetlenséget sem jelenti számunkra; sőt Ella társulékony természetét ismerve, — a télben szórakozást.
Kissé hosszadalmas lettem s félek, hogy amit itt irkáltam, megint valami
olcsó ajánlkozási rohamnak látszik, mely a másik fél büszkeségére és visszautasítására számít. Kérlek, csak akkor írj nekem, ha a négy dolog közül (kecskeméti föld, Péter András ill. Sárközi, Kozma, Törökvész út) valamelyikre
igenlő válaszod van.
Feleségeddel együtt sokszor ölelünk:
Németh Lászlóék
Felsőgöd, 1936. július 10-én.
Kedves

Barátom,

elmeneteltek után kissé rosszabbul lettem s az első öröm is meghűlt kissé,
mellyel az utazás tervét fogadtuk. Két napja fönn vagyok s az ágy nem rejti
el előlem gyengeségem. Ma lenn voltam a kórházban a leletekért s érezhettem,
milyen órjási távolság az Eszter utca. A leletek sem épen megnyugtatók: az
elektrokardiogramm
s a röntgen egyformán szívkamra
rendellenességeket
mutatnak. Lehet, hogy januárig még javul az állapotom, de pillanatnyilag
mégis lelkiismeretlenségnek
látszik, valaki mást ettől az egész kivételes lehetőségtől megfosztani, amikor én magam valószínűleg még sem mehetek ki.
A hangulatom is olyan, hogy alkalmasabb vagyok régi élmények
rendezgetésére mint újak szerzésére. Ezért hát megköszönöm szívességedet és mégis csak
lemondok. Nagyon nagy öröm lett volna együtt, négyesben, utazni, amint
öröm volt az is, hogy rám gondoltál útitársul. Remélem, te azért kimégy; kár
volna az alkalmat elmulasztani.
Kézcsokját küldi s szeretettel köszönt:
1936. nov. 10-én
Németh László
Kedves Gyuszi, sajnos nem merek ma a farkasréti útra vállalkozni. Tegnap nagyon rossz éjszakám volt, ma éjfél utánig voltak vendégeink, s az a
tapasztálatom, hogy mindenféle halmozás megbosszulja magát. A jövő hét fo13
.T<W.f Attila T u d o m á n y e g y e t e m

lyamán azonban még kiszaladok hozzád. Nagyon köszönöm
ismételt postát. Szeretettel ölel, kézcsókját küldi:

a meghívást
Németh

és az
L.

Pb. kelte: 1936. dec. 6.

Kedves Gyuszi,
pénteken estefele, 5—6 óra tájban kiszaladunk hozzátok, de vacsorával ne várjatok, meri: én korán szeretnék visszaérkezni. Muca kezét csókoltatom, téged
ölel:
Németh László
Pb. kelte: 1936, hónap és nap olvashatatlan. Feladó N é m e t h László, T ö r ö k v é s z
u. 41.

1941
Kedves Barátom,
szándékom volt a Babits emlékkönyv számára írni, de egy színdarabírásba keveredtem s amikorra a naptárra néztem: elmúlt a terminus. Azóta Veres Pétertől hallom, hogy csak tanulmányt használhatsz. Már pedig én újabb tanulmányt alig tudnék szegény Mihályról írni; csak a régieket írhattam volna újra
alá utolsó Babits-emlékem felvillantása kapcsán (egy asszír
dombormű-alakká
apadt ember a Vihar-bemutató páholyában); hisz nyolc év alatt álig olvastam
tőle valamit. Az is zavar, hogy amilyen kérlelhetetlen ember volt, nem boszszankodnék-e rajtam a ráemlékezők sorában. Én úgy hiszem, mi ketten örökre
definiáltuk egymás felé magunkat azzal, hogy nyolc év előtt egyidőben megjelent kritikáinkat egymásról — ő a Két háború közt-ben én a Minőség forradalmában újra lenyomattuk.
Szeretettel köszönt
Németh László
Budapest 1941. augusztus 25-én.
Cím: Illyés Gyula szerkesztő úrnak, Budapest V., V i l m o s császár u. 34.
szerkesztősége. — A hivatkozott dráma a Mathiász-panzió.

Nyugat

Kedves Barátom,
itt küldöm, úgy ahogy az első percben is éreztem. Nincs semmiféle
ünnepélybe,
emlékkönyvbe, összebékülésbe beleszerkesztve, de pontosan adja, amit érzek
s ez az érzés úgy hiszem, elég megtisztult ahhoz, hogy egy emlékkönyvbe
is
beleilljen. Ha mégis bántónak érzitek: ne gondolj vele, küldd vissza, énnekem
jó volt, hogy megírtam.
A Nyugat betiltása megdöbbentett. Körülbelül négy hely van még, ahol
írók is szólhatnak s ez mind pusztulóban. A Híd nem győzi a deficitet, a Kelet
Népe Móriczot roppantotta össze, a Magyar Életben személyi perpatvarok
folynak, a Magyar Űt gyógyíthatatlanul protestáns. Ha nem sikerül
lapengedélyt
szerezni: gondolj a Kelet Népére. Ma ugyan az az érdeme, hogy Zsiga bácsi
kikísérletezheti magát benne (s kohójából olyan remekmű kerülhet ki, mint a
Rózsa Sándor) de talán lehetne valami nagyobb menhelyfélét is csinálni belőle.
14

Ha ez a nyomás sem szorít bennünket
kat, üstökösöknek a világűrbe.
Szeretettel üdvözöl

össze: akkor igazán: rúgjuk szét TnagunNémeth

László

Budapest 1941. augusztus 28.
N é m e t h B a b i t s - e m l é k e z é s e az Elmaradt kézfogás.

Kedves Barátom, oly gyorsan küldtem el a cikket, hogy nem jöhettem rá
egy emlékezeti gikszerre. Babits M-lyal nem Kosztolányiéknál, hanem Halász
Gyuláéknál voltam együtt utoljára. Az csapott be, hogy Kosztolányi is ott volt,
kettőjük képe s egy idegen otthon: ez maradt meg bennem. A rádió 100 könyv
sorozatát beszéltük meg. A javítás, ha lehetséges még, így hangzana (hogy
a sorhosszon se kelljen változtatni): „Hat éve nem találkoztunk egyszer sem."
Bocsánat az írásért. Az augusztusi szöllő ágyba szégyenített.
Szeretettél
köszönt:
Németh László
Cím: Illyés Gyula úrnak, író, Budapest I. Logodi u. 3. Pb. kelte: 1941. aug. 30.

Kedves Barátom,
ha a Magyar Csillagot az összefogás szellemében akarod megcsinálni: én támogatom, mint mindent, ami e nemzedék fellépése óta a kortársak teljes felsorakozását és nagykorúsítását próbálta szolgálni. Tíz évvel ezelőtt már erről álmodtam: teremtsünk egy politikai és irodalmi gyámkodásoktol független otthont, ahol egymást becsülő emberek szabadon mondhatják az életükben meggyűlt igazságot. Ami mindenikünkben
ott van, amit mindenki vállalni kénytelen: az legyen a nemzet vallásává és politikájává; de tartassuk
tiszteletben
azt is s védjük meg a csőcseléktől, ami egyikünknek fontos. Ezt, az „irodalom
önkormányzatát", várom az új Nyugattól is: persze csak úgy, ahogy egy elhasznált s a világból féllábbal kinnjáró ember szövetkezésektől,
csoportosulásoktól valamit várni tud. Munkatársi segítségemnek is egy elpusztított szervezet s egy elégett tehetség szab határt. Viszonyom a magyar irodalomhoz a jóakaratú távozóé. Szeretném összehozni, a szörnyű napokra együtt látni, aminek
a szétzilálásában, akaratom ellenére, tán nekem is részem volt. Kizárólag ez s
nem a barátság, még kevésbé a cinkosság terelt össze emberekkel, akikkel régebben hadban álltam. Mindenkivel együtt tudok menni, aki az értékek hierarchiájáért s a társadalmi igazságért együtt
küzd s úgy nemzetközi, hogy a
magyarságot sem hajlandó idegen fajok nacionalizmusának
kiszolgáltatni.
Tanácsot nem akarok adni. En öt éve partjáról nézem vagy nem is nézem
az irodalmi életet; te a közepén úszol. Egyre vigyázz: Nemzedékünknek
van
hét-nyolc elsőrangú tehetsége: rajtad kívül Erdélyi, Kodolányi, Tamási, Szabó
Lőrinc, sokan idesorolják Márait, Cs. Szabót (én nem ismerem eléggé őket);
van egy igen jó második vonala (Sinka, Veres, Gulyás, Erdei, Féja, Pap K.,
Halász): építsd ezekre a folyóiratot, akkor is ha egyikük-másikuk
nem is dolgozik belé. Aztán következzenek a segédhadak, a nagyobbak
veszekedéséből
15

élők, a literátori bajkeverők. Az hogy ki tartozik hozzád, nem a munkatársaktól függ, hanem tőled. Hogy milyen helyet tartasz fönn nekik.
Széchenyiről rég szeretnék írni; írok is talán egy kis könyvet. De október
elsejére még alig adhatok belőle érdemest. Állapodjunk meg
novemberben.
Leveled utolsó bekezdése elmaradhatott volna. Nem emlékszem, hogy levelemben lett volna szó, mely ezt a felvilágosítást kihívta, vagy
megindokolta.
Választásodat ismerem; hat éve egyszer már tudomásomra adtad. Én, Gulyás
Pált kivéve, minden magyar íróval olyan viszonyban vagyok, amilyennek
te
kívánod a kettőnkét.
Szeretettel köszönt
Budapest 1941. szeptember 18-án
Németh László
A Széchenyi Döblingben a Magyar Csillag 1941. decemberi s z á m á b a n j e l e n t
meg. Illyés válasza a levélre fogalmazványban f e n n m a r a d t , s z ö v e g é t az a l á b b i a k b a n
közöljük:

Kedves Barátom,
felfogásuk — nem is kételkedtem benne — megegyezik. Akiket
felsoroltál,
azokra számítok én is, nagyrészüket már meg is kértem a dolgozásra. Azt gorvdoltam, egy évemet az összeállásra, megindulásra szánom, egészen osváti buzgalommal: munkám eredménye lesz, ha aztán félreállhatok.
örülök s igen fontosnak érzem, hogy a novemberi számba megírod mondandódat Széchenyiről. A lap végén néhány soros hírben feltüntetjük
a következő számokra már elkészült vagy megbeszélt tanulmányokat, egy kicsit annak
érzékeltetésére, hogy nem időszerű, hanem időtől független becsű
tanulmányokat közlünk. Engedelmeddel ezek sorába beírtam ezt is: Németh L.: Sz.
Az első szárn nem adhat teljes képet a törekvésről, ehhez legalább fél év
kell. örülnék, ha bármikor megírnád véleményedet, segítenéd az ügyet, amely
annál jobban sikerül, minél kevésbbé csak egy emberé.
Levelem utolsó szakasza semmivel sem akart többet mondani annál, mint
amit mondott: a munkában teljesen személytelen akarok lenni.
Aggodalommal tölt el, amit betegségedről írtál. Kérlek, vigyázz
magadra;
boldogan tenném, ha valamiben segítségedre lehetnék.
Szeretettel
üdvözöllek.
1941. IX. 23.
Kedves Barátom, azért írok csak, hogy ne lepjen meg, ha a K. N-ben egy
Széchenyi-tanulmányomat
látod. Ez nem az, amelyet neked ígértem.
Bevezetőféle a Sz. könyv elé; a kérdéseket teszem föl benne. A M. Cs.-nak a kidolgor
zott fejezetek egyikét szeretném adni; legszívesebben a döblingit. Ennek van
ugyan egy kényes oldala: én nem hiszem, hogy Széchenyi őrült volt, (mondjuk: lényegesebben őrült volt mint én ebben a pillanatban). Lehettek
átrándulásai az őrültségbe; de közben írt „őrült" vallomásai: legföljebb exaltáltak, de
gyilkosan igazak. Ha ezt az álláspontot túl fantasztikusnak
érzed, inkább a
Széchenyi ifjúságát dolgozom ki (Olvasmányai, romantikusok stb.). Kérlek, értesíts, melyik kell.
Szeretettel köszönt
Németh László
16

Pb. kelte: 1941. okt. 1. — A Kelet N é p é b e n m e g j e l e n t tanulmány: A legérdekesebb magyar, 1941. okt. 1. Illyés válaszának f o g a l m a z v á n y a m e g v a n a költő hagyatékában:

K. B., teljesen rádbízom a választást; izgatóbbnak én is a szivedszerintibbet érzem, a döblingi napokat. Ha még örült volt is: az őrültek közt épp úgy
van tehetséges és tehetségtelen, sőt lángelméjű, akár a normálisak
között;
szinte azt a paradoxont lehetne mondani, hogy az elmebeli nagyság független
az „elmeállapottól". Nagy érdeklődéssel várom írásodat; bár lapzárta 15—16-án
van, küldd el, mihelyt elkészülsz vele.
Szívesen vettem volna véleményedet a lapról. „Az adat és anyag" rovatot
olyannak képzeltem, hogy abban egész pontos, szinte statisztikai tömörségű társadalmi jelentések is elférnek. Foglalkoztál egyszer a pesti polgári iskolások
helyzetével. Nem volna kedved arról közzétenni valamit? Ismétlem, írni szinte
álig kellene, inkább csak az adatot sorakoztatni.
Szeretettel ölel: I. Gy.
Kedves Barátom, holnap délben utazom Pécsre s a Sz. Döblingbem-t csak
hazajövetelem után (hétfőn-kedden) tudom legépelni. A vidékiek csinálták a
bajt; ott akartam a tanulmány első felét felolvasni; meg is volt; akkor sürgönyöztek, hogy a rádió közvetíti őket, de csak 15 percük van az én előadásomra,
írhattam egy új 15 perces Sz-t s ez azóta hevert, mert még két-három kelepcében vergődöm épp ezen a'héten (rádió, Ady est). Remélem, az okt. 16. lapzárta csak ijesztés (más folyóiratok 25 körül zárnak) s így nem késtem még
el. Szeretettel köszönt:
N. László
Keltezés a tartalomból: a pécsi előadás időpontja 1941. okt. 18.

Kedves Gyula, a megküldött „Kincsesház"-at címedre visszaküldettem. Sajnos, fontos és sürgős dolgaimmal is adós maradok; egészségi állapotom miatt
a Széchenyit sem fejezhettem be: mért bántsam ezt a két szegény tanárt?
Sokkal gonoszabb tanárokkal lenne okom elbánni, ha ehhez kedvem és erőm
maradt volna. Regényedet köszönöm. Szívélyesen üdvözöl
Németh László
Pb. kelte: 1941. dec. 31. — A küldött regény a Kora tavasz. A tanárok: K e resztury D e z s ő és Ruzicska Pál, akik a Kincsesház-sorozat n é m e t és olasz kötetét
szerkesztik.

1942
Kedves Gyula, ne neheztelj, hogy a Rabelais-t mégis csak lemondom. Most
kezd elkapni a regényem, nem akaszthatom le magam a sodráról. Annyifélekép nyűnek: iskola, család, testi fáradtság; azt az egy-két ép óráját a napnak
— a dinnye béliből a „szívét" — nem szánhatom most másra. Legalább egy
hetet elvesz, ameddig mindent összegyűjtők, beledobom magam, elmerülök
benne. Az egész Rabelais-t nekem nem sokkal több lefordítani, mint néhány
oldalát. Csak olyat tudok csinálni, amiben szőröstül-bőröstül benne élek. Remélem, megérted ezt a huzódozást. Ha egyszer szabad állapotban talál hasonló
kérésed; akár egy hónapot is rászánok, hogy fordítsak neked.
Szeretettel köszönt: N. László
17

Értem már: a besugárzással a gyomornedv túltengésedet
csökkenteni. Egy komoly betegség van: a hipokondria.

akarják

(kis

dózis)

Pb. kelte: 1942. febr. 25. — Illyés A francia irodalom kincsesháza fordítói közé
szerette volna N é m e t h e t megnyerni.

Kedves Gyula,
látom, hogy a Magyar Csillag elvégezte a visszafogadás szertartását. S most
már, úgy illik, hogy én se hagyjam előlegnek az előleget. Hogy a munka sovány erőmet mennyire elborítja: Rabelais ürügyén megírtam már. Volna azonban egy dolog, amit meg kell úgy is csinálnom s válasz és megnyugtatás is
lenne arra a rémképre rólam, amely még a dicséreteken is átdereng.
Könyvnapra Püski kiadja a Kisebbségbent; ehhez én nagyobb tanulmányt
készültem
írni: apologiája, továbbvivése, feloldása a Kisebbségben eszméinek,
(melyre
ma már inkább csak emlékeznek vagy hallottak róla, de nem olvassák: innen
a rémmonda). A Sorsunknak Ígértem meg még az őszön; 'de ott hálaisten most
„megsértettek": tehát nem kell odaküldenem. Ha igényt tartasz rá, előreveszem; esetleg két folytatásban (8—8 oldal) közölhetnéd. Természetesen
vigyázok rá (most is mint évek óta mindenben) hogy fölösleges robbanó anyag ne
kerüljön belé.
Szeretettel
köszönt:
Budapesten 1942. márc. 2.
Németh László
A Sőtér-cikk különösen tetszett; az első aki érti, miről van szó. Ez a Bayardlovag örley, az a szőke fiatalember, aki a rádióban mutatkozott be ezen a néven egyszer?
A viszafogadás szertartása: a Magyar Csillag márciusi száma k ö z ö l t e I l l é s
Endre és ö r l e y István pozitív kritikáját a Cseresnyésről, v a l a m i n t Sőtér e l e m z é s é t
Az utolsó kísérletről. A Sorsunkra a februári Veres P é t e r - c i k k miatt neheztel, így
a Fantomok ellen a Magyar Csillag áprilisi—májusi s z á m a i b a n jelenik m e g .

1945
Kedves Gyula,
Ella hazajött Pestről s meséli, hogy kedvesek voltatok hozzá. Gyula a fején
hozta le a csomagját a Nyugatiba. Köszönöm a képviselőnek és
akadémikusnak.
Az én életem ugyanúgy folyt március óta, mint az együtt töltött
hetekben
tavaly, ugyanazzal a skatulyával a zsebemben. A különbség, hogy most írni is
tudtam néha. Ha a publikálás veszélye egészen elmúlik fölülem, talán még régi
termékenységemet is visszanyerem.
Ella elmndta, milyen állást készítgetne Tóth László a számomra
Kecskeméten. Amióta az új világba átpottyantam, én folyton azon vágyolgok, hogy
lehetne belőlem, orvosi képesítésemmel, középiskolai tanár. Hisz úgy tudom,
tanár-ínség van s a mostani éhbértől még azok is megszöknek, akik megmaradtak. Légüres térbe nyomulok tehát vágyakozásommal s nem sértem az érdekét
senkinek. Az életem hátralevő részét eszerint így képzelem el: Írásaimat ezentúl magamnak írnám (ha Püski netalán megmarad: csak a pedagógiaikat, a
tankönyvszerűeket
tenném közre); ez visszaadná kedvemet s
termékenységemet. Egy negyvenöt éves író már megengedheti magának, hogy ne közvetlen
18

kortársainak, hanem egy századnak írjon; halálom után eldönthetik, hogy sikerült-e. Közben eltanítgatnék valamelyik iskolában; mégsem züllenék ki egész
a világból s Magyarország újjáépítésében is részt vehetnék a magam módján.
Ez számomra is a legkedvezőbb lenne; a pártokat (Révai cikkére gondolok)
is megnyugtathatná s az írói konkurrenciát is kielégíthetné. Hisz ami az utolsó
két-három évben énvelem történt, az végre is az írói konkurrencia
bűnténye.
Két nehézség van: elhelyezkedhetem-e mint tanár vagy tanító valahol; el
tudom-e helyezni a munkáimat úgy, hogy meg ne semmisüljenek. Az utóbbi
végett a Baumgarten-alapítványhoz
fordultam; Basch a Nemzeti
Múzeumban
járt ki műveim számára helyet. Ennyi erővel a Zrínyi utcába is utasíthatott
volna. Most valamelyik egyszerű, érdektelen ismerősömet kell kinéznem; azaz
ráeresztenem palackomat az Óceánra. A másik ügyben bevárom, mit végez
Tóth Laci. Fölhatalmaztam őt, hogy Révaival is közölje levelemet. Ella szerint
ott fönn az alakult ki: hogy hagynak — remélni; — nos, ennek ez a legtisztább, legemberségesebb módja. Ha szóba kerülök a magasabb szférákban: ebben az értelemben beszélj rólam te is.
Ella említette, hogy neheztelsz kissé, — amiért nem írtam, sőt hálátlanságra is történt célzás. Ennek nem az az oka, hogy a nálatok töltött hónap
védelmét nem méltányolom. Hisz azalatt mindnyájan el is pusztulhattunk
volna! De szerencsénk minket nagyon messze sodort egymástól s közös barátaink
meggyőztek róla, hogy a szerencse ilyen távolságain nem illik átkiabálni, örülök, hogy te igényt tartasz egy-egy ilyen kiáltásra s nagy időközökben, illőn,
majd hallatom is a hangomat.
Vasárnap Debrecenbe utazok; a szöllőt próbálom rendbe szedni s magántanítványokat fölhajtani. Elsejétől (amennyiben Püski megszűnik s hogy ne
szűnne meg) minden jövedelem nélkül maradunk s én mint
vándor-instruktor
igyekszem a kenyerem megkeresni. Elláék a télre Békésen maradnak; már vettünk is ki egy elég rendes szoba-konyha lakást; csak a földes padló kezelését
kell benne megtanulnunk. — Ha esetleg írsz, Gulyás Pálék címére írj (Dobozi
bérház C/9). Családoddal együtt szeretettel köszönt
Németh László
Flórának külön is köszönöm szép viselkedését az ostrom alatt; neki lengyel
diáklánynak kellett volna lenni!
Pb. kelte: 1945. aug. 16. Békés, Széchenyi tér 1. Cím: Illyés Gyula úrnak, író,
képviselő, Budapest III., Csejtei u. 2. — Vő. Illyés levele, Kortárs, 1984. nov. 1684.
— Révai cikke: Szabad Szó, 1945. máj. 18.

Kedves Gyula,
harmadik napja vagyok Vásárhelyen. Aggódom, nem volt-e kár Telekihez fordulnunk. Itt a Nemzeti Bizottság örömmel vette tudomásul letelepedésemet s
természetesnek tartják, hogy tanítsak. Az iskolákban ijesztő tanárhiány, úgy
hogy indokolva is van a segítségem. Biológiát (egészségtant) tanítok a Vl-ban,
ir. történetet a VH-ben és bölcsészetet a VlII-ban. Az év folyamán, ha lesz
erőm az előadásaimat leírnom: így elkészül egy biológia tankönyv (annak az
összevont tantárgynak a könyve, amelyről beszéltem); aztán egy bölcsészeti
olvasókönyv (ezzel magamat is tanítom) s az irodalomtörténetből egy vázlat s
az egyetemi (1943) előadásaim (Magyar romantika). Ezeket, úgy hiszem, a Sarló
is használhatja majd. Teleki fedezete jó, föltéve hogy igent mond: nem köthet
belém senki. Ha nem — akkor legalább hunyjon szemet, különben szedhetem
a sátorfámat.
19

Egyelőre igen jól érzem itt magam. „Vezetni" kétfélekép lehet. Ügy hogy
az ember valóban fölül egy párt, egy intézmény élére s onnét próbál megvalósítani valamit. Vagy pedig lesüllyed a társadalom mélyébe s egy mindennapi
tevékenységi kört próbál megnemesíteni, példaszerűvé tenni. Az én természetemnek nyilván ez felel meg. Gulyás Pali biztatta a halott Móricz
Zsigmondot,
hogy ő a bajszával a föld alól kormányozzon bennünket. Nos, én majdnem a
föld alól (persze nem a bajuszommal) szeretnék kormányozni. Mindezt gondolhatod a képviselőségről szóló passzushoz kanyarítom bevezetésül.
Fölállítottam
a dolog mérlegét, ha ugyan eddig le nem fújtátok (amért nemhogy nem haragudnék — de megkönnyebbülésemre
lenne): Pro: A védelem nekem és egy
csomó kétértelműség eloszlása a Parasztpárt körül. Contra: 1. Innen lentről,
nagyobb (akármilyen furcsa) a hatósugaram. 2. Iszonyom minden
karriergyanús előléptetéstől. 3. S ugyanakkor iszonyodom minden jelöltségtől. Annyiféle jelölt voltam már az utóbbi időben, hogy jobban szeretnék valóságos exerementum lenni, mint gyémánt-jelölt. Amint látod, a contra-érvek jóval súlyosabbak, ösztönbe nyulóbbak; így hát nagyon megnyugtatnál, ha azt írhatnád,
hogy ameddigre Pestre visszakerültél, már el is ejtettétek az egészet.
Hogy értetek haza? Flóra, remélem, készül le Békésre. Szeptember
vége,
október lesz a legkellemesebb ott lenn. Itt is szépen ragyog és ősziesedik az idő.
Szeretettel:
Vásárhely, 1945. szept. 5-én
Németh László
Egy konkrét példa a képviselőségem ellen. Ha én mint ny. isk. orvos
adom ki, Darvas miniszter-jelölt
higgadtan foglalkozhat
reform-tervemmel.
Ha mint képviselő: az esetleges versenytársat (ó, borzalom anyja ne hagyj él)
üti agyon benne.
Az igazgató helyettesem az itteni Parasztpárt elnöke. Nagyon derék fiúnak
látszik. Tán jó lenne, ha föntről is megbiztatnátok bennünket, hogy szabad segítenünk
egymásnak.
Az író l a k c í m e : Hódmezővásárhely, Bercsényi u. 19. (Krístó N a g y I. leveleivel.)
— Teleki fedezetéről: N é m e t h szept. 1 - é n kelt kérvényét, m e l y b e n óraadó tanári
kinevezését kéri, Illyés intézi. Vő. Grezsa Ferenc: N é m e t h László v á s á r h e l y i k o r szaka, 343—344. A képviselőségről Illyés n a p l ó j á b a n : Kortárs, 1984. dec. 1844.
Az igazgatóhelyettes pártelnök Gyáni Imre.

Kedves Gyula,
bocsáss meg, hogy újra zavariák. Tegnap utazott fel innen Pákozdy Ferenc,
aki mint mondta, veled is beszélni készül. Elfelejtettem figyelmeztetni
a legfontosabbra. Az itteni kollégiumban megkezdtem a tanítást, de igazolás helyett
szükség volna egy írásra, hogy tagja vagyok a Magyar író Szövetségnek. Ha
Flóra végzett valamit Telekinél, azt is megírhatod te magad, a hozzám szóló
levélben, néhány sorban, úgy hogy szükség esetén felmutathassam.
Nagyon
szeretném, ha nyugodtan taníthatnék itt; igen nagy örömet okoz nekem s
talán az eredménye is meglesz.
Most hallom, hogy a Tanyai Tanulók itteni internátusát, amelyet Cseresnyésnek is csúfolnak, a Parasztpárt vette át. A gimnáziumban gondolnak rá,
hogy ha nem is leszek a felügyelő tanára, de tartsam rajt a szememet,
mozgassam kicsit a szellemeket. Én persze nagyon szívesen alakítom át amolyan
pedagógiai kísérleti laboratóriummá, ha nincs kifogástok ellene. Most egy hónapig orosz tanfolyamot tartok benne. S még egy gyakorlati kérdés ezzel kap20

csolatban: ha máshogy nem tudom rendezni az itteni életemet, nem ebédelhetnék-e ott, azt amit a fiúk. A nyersanyagokat Ella megküldi, a főzésért pedig
adok heti 4-5 szemináriumi órát (7 nyolcadikos!). Ez ugye nem korrupció?
A reggelim-vacsorám megoldom hazai hidegből, de lehet hogy az ebéd is másként rendeződik: házitanítás ellenében.
Meglátogattam itt egy fiatal, nyomorék, ülökocsiban verselő költőt (különben egész tehetséges); annál hallottam, hogy megjelenik az új versköteted.
Az újságokban is bámulom termékenységed. A szorító idők, úgy látszik, jól
szorítanak. A Labda című versedet fölolvasom ma a magyar órán: friss adalékul az utolsó hetven év agonizáló, „lenni vagy nem lenni" irodalmához.
Darvas körül is forr a hazai szenny. Helyes volna-e velem új ingert adni
neki? A helyettes igazgatónk mondja, hogy már a párttitkárokhoz is kiment
jelöltségem híre. Remélem, azóta meggondoltátok. De akármit csináltok a nevemben, két kikötésem: hogy innen ne kelljen elköltöznöm s ne kelljen választási beszédet mondanom.
Szeretettel köszönt, kézcsókját küldi:
Németh László
Vásárhely, 1945. szept. 11-én
A tanügyi dolgozatom kész van; már csak a lemásolása (sajnos, gép nem
igen kerül) a gondom; a hét végén küldöm, a választásokra
megjelenhet.
A nyomorék költő: Vöröss István.
Kedves Gyula,
körülbelül egy órája hozta meg a postás a leveledet; azalatt megjártam a gimnáziumot, voltam a postán sürgönyözni s most itt ülök, hogy levélben is megkérdezzem: komolyan gondolod-e. Az iskolában természetesen nagy örömöt
keltett a leveled. Reflekszek nem csalnak; az igazgató, amíg olvasta, fölkacagott s a térdére ütött. A többiek is mind örültek: Gyáni, a helyettes igazgató, az itteni Parasztpárt elnöke, Mátyás, az angol—francia szakos,' művelt és
áhítatos olvasónk. Rajta különben nagyot könnyítenél is; vagy hét osztályban
tanít franciát, három órában az előírt 4-5 helyett. Az egyetlen akadály az
volna, hogy katolikus vagy; de más ref. iskolákban is tanítanak katolikus tanárok az idén, püspöki engedéllyel s téged az itteniek különben is reformátusnak tekintenek. Az igazgató még ma beszél a vezető-pappal, Márton Árpád
képviselőtársaddal, (akit Móricz Zsigmond is nagyon szeretett) aki azzal jött
meg Pestről, a képviselőházból, hogy csak a parasztpártiakhoz van bizalma.
Itt tehát munka ,és szeretet vár s 'lakást és kosztot is szerzünk. Kristóék patikája fölött van egy nagyon rendes kis egyszobás lakás; épp ma költözöm át
oda, abban egész télen át meglehetünk együtt, ha jobbat nem tálálunk. Van
fürdőszoba, konyha is, úgyhogy családostól is lejöhetnél oda (énnekem az 5 állandó lakásukban is van helyem), csak épp most a konyhából laboratóriumot
csináltak, de Flóra tán meg tudná a főzést abban is oldani. De gondolom, ő
úgysem hagyja ott egyelőre az állását. Bár itt is lehetne találni munkakört
neki. Épp tegnap volt szó róla, hogy megcsináljuk-e vagy sem a helybeli munkásgimnáziumot. Ebben felnőtt magántanulókat készítenének el egy-két év
alatt, rövidített tanmenettel, az érettségire. Érdekes munka és kísérlet! Ha lejössz: okvetlen megcsináljuk. Arra gondolok: nem helyezkedhetne el egy ilyenben Flóra is. Közben tehetségkutatással stb. foglalkozhatna az általános iskolában, elemiben. Laknod a Cseresnyésben is lehet, van ott egy tanári szoba,
de az egy kicsit messze van s elég barátságtalan, elhanyagolt hely. A patiká21

nál szép terraszunk is van s ha megunjuk egymást, a laboratóriumban
csak
kétszer egy héten van néhány óráig munka: oda is elhúzódhatunk
dolgozni.
Legnagyobb kérdés a tüzelő; de nekem Kristóék s az egyház is Ígértek s különben is könnyen kifűthető a szoba. A reggelit, ebédet eztán én is magam
kotyvasztom, szálonnázom össze (eddig azt is itt kaptam Kristóéknál, de már
röstelek egy kis tanításért — érettségire készítem az 50 fele járó mamát, aki a
legfinomabb asszonyok egyike — annyi mindent kell elfogadni); ebédem nekem Kristóéknál van, de esetleg :kijárhatunk együtt a Cseresnyésbe.
Valószínű, hogy más megoldás is akad: egy ebéd itt még ma sem probléma. Csak hát
komoly-e mindez? S nem miniszternek mégy vagy nagykövetnek?
Szeretettel
köszönt s kézcsókját küldi:
Németh Laci
Az én képviselőségemet hagyjuk a fenébe, ha te is lemerülsz, elég lesz a
te mandátumod:
periszkópnak.
Keltezés: 1945. szept 8—14. Válasz Illyés szept 8-i levelére, vö. Kortárs, 1984.
dec. 1844—45. — Illyés franciatanársága ügyében Vörös M i h á l y igazgató l e v e l e t is
írt a költőnek, 1945. szept. 28-an, melyben m e g h í v t a V á s á r h e l y r e óraadónak. Vö.
Kortárs, 1975. nov. 1811.

Kedves Gyula, nagyon köszönöm a gyors intézkedést; dehogy is volt bálkezes dolog: nagyon jó lesz egy kis föntről jött szankcionálás.
Sarló-igazolványtok már is megmentett a munkától; behívtak s arra — az egész évre fölmentettek. Az írószövetség tagsága az itteni igazoltatástól is megszabadíthat;
ha
nem terhes: harcold ki s küldd le. Az újságbeli harcokat (Zsolt cikkét is)
figyelem s veszedelmesebbnek
érzem, mint amin idáig átmentünk.
Kovács
csakugyan bátran viselkedik. Szerény ellenértékéül annak, amit
nyilvánosan
szenvedtek, tedd el azt a sok bizalmatlan föltevést, amellyel én kisértem politikai szereplésteket s amelyet most sorra megcáfoltok. Francia tanárra itt
épp szükség lenne; de én nem akarlak magammal rántani, le — ahogy te se
ránts engemet föl. Még Telekiék se osszanak be a státusba, mert akkor oda a
nyugdíjam s 20. órát kell tanítanom. Inkább utaljanak ki valami
tiszt.díjat.
Szeretettel köszönt
Németh László
Vásárhelyen különben jól lehet élni s lakást is tudnék.
Pb. kelte: 1945. szept. 14. — A sajtóvita akörül zajlik, h o g y a K é p e s F i g y e l ő
22. számában Illyés n e v e alatt e g y hamisított antiszemita nyilatkozatot a d t a k ki.
A tanári státusba sorolás azért probléma, mert Teleki e g y ideig arra gondolt, h o g y
N é m e t h e t rendes tanárrá nevezi ki.

Kedves Gyula,
Püski Sándor váratlan betoppant s minthogy A tanügy rendezését nagy nehezen lekörmöltem, küldöm is vele, hátha sürgős. Van vagy húsz oldalnyi
jegyzet hozzá (a számokkal jelölt helyekre); ezeket postán adom fel holnap.
Jónak látom az anyag egy részét hátra, jegyzetbe vetni, hogy
politikusok
gyorsabban
átfuthassák.
Teleki végzésére s az írószövetség-béli fölvételre nagy szükségem
lenne;
különben itt kell igazoltatnom magam. Esetleg a te leveled is elég mostan;
hogy felvettek.
Szeretettel:
Németh László
Keltezés a tartalomból: 1945. szept. 14. után.

22

Kedves Gyula,
nagyon, köszönöm; hogy hazajöveteled után oly gyorsan intézkedtél. Az Igazolványnak nagyon, megörültem. Pont ilyenre volt szükségem, hogy a vidéki
hatóságok mint munkakerülőt ne kezeljenek. Aztán kibontom a másik írást:
három kötet könyv, havi ötezer, már postára is adtuk. Ettől
megrémültem.
Még szerencse, hogy mint apósomtól tudom, Békésre a posta nem vesz fel
pénzküldeményt.
Hát én könyvírásra aztán igazán nem vállalkozhatok. A Püski szerződése
ugyan megengedi, hogy évente egy-egy könyvet más kiadónál adjak ki, a lehetőség megvolna tehát, de a hajlam nincsen. 1. En nem affektálásból mondom, hogy író nem akarok többé lenni; száz oka van, hogy tavalyi
sőt tavalyelőtti elhatározásomon megállják s írói pályámat ne vigyem túl az 1945-ös
vízválasztón. A legfontosabb (a kétségtelen sérelmeken kívül), hogy begubózott, ember-iszonyos ember lettem, 6 hónap alatt (két állásnéző utamon kívül)
jóformán a házból sem mentem ki — s ¡eztán, csak fészkelődjem el valahol,
még ennyit sem megyek ki; itéld meg magad: lehet-e ilyen ember író, úgy
ahogy én voltam. Ha írok valamit, a régi befejezetlen munkáimat hozom tető
alá, egy-egy elveszett színdarabot, regényt írok meg újra, ez is elszórakoztat,
ha ugyan szórakozás lesz, néhány esztendeig. 2. Még ha volna is kedvem írni,
nem hagyhatom cserben Püski Sándort. En annyit szenvedtem a hűtlenségtől,
hogy öreg fejjel nem követhetem el. Tudod, milyen derékul viselkedett ő márciusban: azóta is ő próbál tartani el bennünket (épp most emelte föl a havi
díjunkat 3 ezerről 8-ra); nem bánthatom meg a ragaszkodását, amelyre nekem, s szívósságát, amelyre hitem szerint az országnak szüksége lesz még.
őneki van egy hibája, ami sok embernek: a feleség, de azontúl csak jót mondhatok róla (összehasonlításul ott volt a Turul és Arany Bálint!). Egész más, ha
egyszer ő oldana fel. Akkor az olyasféle régibb műveimmel, mint az Iszony, a
Magam helyett, a Gyász vagy az Emberi Színjáték (amely szinte utolsó példányig elégett) nem is mehetnék máshová, mint hozzátok. Ezt a szerződést azonban természetesen nem fogadhatom el — egy ily kétes eshetőségre gondolva.
A hibát én követtem el: nem gondoltam meg, mit kérek. Nekem igazolvány kellett arról, hogy dolgozok. T.kép nem is a Sarlóra, inkább a Pártra
gondoltam. De ti ezt nem adhatjátok ki, csak ha alkalmaztok. Az alkalmazottaknak azonban megvan a minimális jövedelmük. Mivel szolgálhatom meg én
ezt mással, mint írással, amit pedig nem csinálok. Két út volna rá, hogy a
kecske is jóllakjék, a káposzta is megmaradjon. 1. Maradjak én meg álkalzamottnak, de ne fizessetek (legfölebb az előírt illetményt az OTI-ba; azt valahogy majd lelektorálom). Ha ez csalás: 2. szorítsátok le a lehető legálacsonyabbra a tiszteletdíjat s adjatok más munkát, nem írást. Vállalok magyar
lektorálást (bár egyelőre a leküldés bajos); orosz, román, szerb könyvek fordítását s lektorálását (bár eleinte egy kicsit lassú szállító leszek); természetesen
nyugat-európait is, ha fontosnak tartjátok; „emlékiratok" szerkesztését
minden olyan kérdésben, amelyben szükségetek lehet a véleményemre.
Olvastam, hogy megalakítottátok a magyar—román társaságot. Bizonyosan
alakul hamarosan jugoszláv is s megkezditek egymás irodalmának az ismertetését; minthogy a másik irodáimat értő magyarok megint a határon túl ragadtak; tán szükségetek lehet prózai fordításoknál az én fél tudásomra is.
En mindezt mint „közmunkát" vállalom; név nélkül vagy egy állandó álnéven. (Jójárt László! Gyermekkori emlék ez a „Jójárt" név. Nem tudod, kik
voltak? Nem valami bérlő vagy gazdatiszt vagy. mi. Most folyton itt van az
23

eszemben.) 3. Tán egyesíteni is lehetne a két megoldást. A bevallott
fizetés:
keret, amelyet én, ha tudtok dolgot adni, leszolgálhatok, de mindig csak annyit
veszek fel, amennyiért megdolgoztam. így a „csalás" csekélyebb s az én önérzetem is meg van mentve.
Az egyetemi tanárság? Hát persze: ez volt az a világi csábítás, amelyért
egyetlenegyszer
én is kérésre emeltem a két ujjamat. Az ejtett meg, hogy
mindig ezt az állást tartottam a leggyönyörűbbnek; az én szememben ez a foglalkozás volt a foglalkozások királynéja. Az ember egyszerre: tanul, alkot és
tanít. Harminc éves koromban ezért iratkoztam be a bölcsészetre. S negyvenkét éves koromban: ezért zavartak el a debreceni egyetem alól, országos hahotában, mint valami tolakvó tudatlant. Hát én erről többet tudni sem akarok.
Jól tudom, hogy nem sokról mondok le — hisz az egyetemi világban azok,
akik 43-ban megszégyenítettek,
ma még nagyobb urak; más mint
megalázott
elsündörgés úgy •sem lenne a dologból. A katedrák különben is be vannak
töltve, a pesti Benedek Marcellé, a debreceni Juhász Gézáé, a szegedi Sík Sándoré, ők ezt nagyjából meg is érdemlik; olyan tanszéket meg, amihez nincs
elég készültségem (világirodalom, keleteurópai összehasonlító ir.történet
stb.)
úgy sem vállalhatnék. Maradjon meg hát utópiának, mint annyi más. Bizonyos embereknek az a sorsuk, hogy jelezzék — mi nem kellett annak a kornak, melyben éltek. En pompás példány leszek ebből a szempontból a múlt
halászainak. írtam azokat a darabokat, amelyek biztosan buktak; azokat a regényeket, amelyeket a legunalmasabbaknak minősítettek; azokat a társadalmi
álmokat, amelyeket nem értettek stb. Egyszer tán, régi munkáim közt, kiadom
annak a szemeszternek az anyagát, menetét, amelyre (Karácsony
határozott
felszólítására) készültem.
Ebből tán azt is leolvashatja majd a kedves kutató, milyen volt az az egyetemi tanár, aki ebben a korszakban nem kaphatott tanszéket.
A nevelésügyi tervezetet (ha úgy tetszik, mint 1. sz. emlékiratot)
holnap
vagy holnapután postára adom. De ez a levél most sürgős (mert ha megegyezhetünk, lemondom a debreceni könyvtárosságot; azok úgyis nagyon debrecenien hallgatnak) s én elég fáradt vagyok: hatodik napja mindennap
fölmegy 38,7—39,l-ig a lázam (valami tifuszféle). A leveled tán jó is volt, hogy
felrázott kissé, mert én magamat is meglepő gyönyörűséggel csúsztatom beljebb és beljebb a betegségbe. Máskor a negyedik napon már egy új életprogramot perzselt ki belőlem a láz s az ötödikre
meggyógyultam.
Beutazásodnak, ha lehetséges, örülünk. Addig is [olvashatatlan
szavak].
Németh László
Pb. kelte: 1945. szept. 23. — Az igazolvány az Írószövetség tagságára v o n a t k o zott, a szerződést pedig a parasztpárti Sarló kiadó küldte.
•
**$.»•>
it

Kedves Gyula, Ígéretem szerint küldöm a nevelésügyi vázlatot.
Betegségem miatt nem másolhatom le, nem bővíthetem ki; majd inkább csak itt fűzök hozzá néhány megjegyzést. Eredetileg is csak a te számodra
készítettem,
aki a télen át eléggé megismerhetted gondolkozásomat; úgyhogy egy zárójelbe
tett szó is felidézi az egész gondolatláncot. Olyasmi mint a húsz éves francia
matematikus, Galois, levele párbaja előtt a magasabb egyenletekről; őt lelőtték, de barátja a levélből is kiokoskodott mindent s egy levél egy tudósnak
elég volt oeuvreül. Nálam nem kell félni, pillanatnyilag hogy meglőnek (a betegségem is múlóban van már); de belelőhetnek a magyar iskolaügybe, ha
24

nem vagytok eléggé résen s nem vagytok kellőkép fölszerelve. Azért nézd
el a pongyolaságot s használd, amennyiben használhatók, a gondolatokat. Én
meg vagyok győződve, hogy ezen a törvényen s a végrehajtáson múlik, hogy
a magyarság gyarmati nép marad vagy sem. Magyarország húsz-harminc évig
egy kémcső lesz: vegyi reakció folyik a közt amit fölülről ráöntöttek s ami
alulról kétségkívül fölszabadült. A nevelés intenzitásán múlik — melyik közömbösíti túl a másikat. Ez nemcsak tanügyi reform, ez
bennszülött-forradalom.
Megjegyzéseim az egyes pontokhoz: Az iskolareform
célja...
A „nivellálódás", úgy látszik egyike azoknak a civilizatorikus
jelenségeknek,
melyek korunkban engem a világegyetem hőhalálára emlékeztetnek.
Kétségtelen előnye, hogy lehetővé teszi a v alódi
demokráciát (nem a demokratikus képmutatást); ezt kell kihasználni benne s a hátrányait
csökkenteni.
Az első veszély, hogy a nivellálódás alacsony fokon: az újságolvasás és a szeszivás szintjén következik be. Erre láttunk ijesztő példákat! Tehát sok embert
kell, minél magasabb iskolában olyan műveltséggel elltáni, amelyet az élet nem
közömbösít azonnal. Ez majdnemhogy matematika-fizikai
feladat. Az
iskola f aj tá k-hoz. Főként az ipari és mezőgazdasági oktatás dolgát kell még
megvilágítanom. Budapesten tanoncot négy polgári nélkül már nemigen vesznek föl. Négy osztály után jön a négy év tanoncképzés. Itt a keret t.képpen
megvan már az érettségi színvonalig. Csak a polgárit, a műhelymunkát
s a
tanoncképzést kellene okosan összevonni. Vagyis 12. [éves] korig járna a közös
elemibe, az ipari középiskola első két évében iskolai műhelyekben vagy gyárakban még éppen csak kóstolót, tájékozódást kapna az ipari ágakból, 14 éves
korban szakmát választana s fölváltva lenne műhelyben s iskolában. A műhelyek pedagógiai szempontból ellenőrzendők: Inast lassan csak nevelő-értékű
mester, értékes műhely tarthatna. Így a mestereket is sarkalhatnák. Az elért
színvonal eleinte alig lenne jobb a mainál, de Pesten s a többi ipari városokban egy-két évtized alatt föltétlenül el lehetne érni az érettségi színvonalat.
Vagyis egy-két „buták iparától" (pl. tímárok) eltekintve: az egész ipari oktatásnak értelmiségi színt kéne nyernie. A mezőgazdaságban sokkal messzebb
vagyunk ettől; a kötelező mezőgazda képzés azonkívül sokak szemében utópisztikusnak vagy erőszakosnak tűnhet fel. Pedig ezen múlik a magyarság
sorsa a köv. 50 évben. Ha csak ő marad le ebben az országban! Be kell vetni
a gondolatot, hogy a gazdálkodás is ipar, a föld is műhely, iparigazolványt csak
az kaphat, aki érti az ipart. Vagyis mondjuk az 1930 évnél fiatalabb születésűek 5 holdnál nagyobb földet csak akkor örökölhetnek, ha mezőgazdasági középiskolát végeztek. A teher nem olyan szörnyű, mint első pillanatra látszik.
Magyarország mezőgazdasági lakossága (sajnos, statisztikák nélkül vagyok): 5
millió körül lehet. Ennek 12—18 év közé eső fiú gyereke, lehet mondjuk
200.000; ebből vagy mert még mindig nincs földje, vagy más pályára megy,
vagy annyira tehetségtelen: 60—80.000. Néhány ezren ma is járnak már mezőgazdasági középiskolát. S ezek a tanulók nemcsak tanulók, de olcsó munkaerők is. A régi nagybirtokok megmaradt majorjai, kastélyai nekik épültek
iskolául stb. Ha milliós hadsereg számára tudtunk évek alatt kádereket fölállítani, fölállíthatunk az ő számukra is: Hisz úgyis csak hat év alatt kell és lehet fölállítani őket. A magyarok átképzése kertészekké ezen múlik. A
középfokú iskolák
tananyaga.
Most gépelek Püskinek egy Lányaim tanulmányt, amit még márciusban írtam: Gyermekeink diáktársaként. Ezt tán el
tudom juttatni hamarosan hozzád: a pszichológiai tapasztalatot az itteni el25

vekhez. Minthogy tankönyveket
is tervezgetnek ott fönn, egy-két
dologra
mégis fölhívom a figyelmedet. Tárgy-összevonás nélkül a középiskola
őrült
zagyvalék marad; pláne most, amikor mezőgazdasági és ipari ismereteket is
akarunk „értelmiségi" iskolában is tanítani, öt-hat elméleti tárgynál nem szabad többet meghagyni. Voltakép azok a nélkülözhetetlenek,
amelyek
szerint
orosz szótárunkat készítve, ostrom alatt a világot is rendeztük: 1. Fizika-vegyi
világ. 2. Élet. 3. Társadalom (történet). Ehhez járulhat a nyelv és a matematika. Az előkészítőben tanult földrajzot a történet során ismételnék át (a civilizáció elterjedésének a földrajza, a jelenkor pol. földrajzáig). A „magyar": a
nyelvi és a történeti anyag közt oszlana fel stb. A tanítás célja: olvasóvá,
könyvtár-járó emberré nevelni a fiút, aki mindig tudja, milyen
kérdéshez
hol keresse a könyvet s \meg is keresi. A tankönyv ízelítő: az iskola könyvtárából; az meg a világ könyvesházaiból. Egy történetkönyv például: ötven oldalon az évi anyag veleje; aztán egy anthológia a legjellemzőbb
történetírói,
ír.művészettört, stb. emlékekből. 50 oldalon beszélhetne a tankönyvíró,
300-on
a remekírók. A biológiánál, fizikánál ugyanígy. Nagy áttekintés. Aztán felfedezések története, föltalálok vallomása, gazdasági kimutatások stb., szóval: olvasókönyv. Több áttekintés, több emberi és tudományos részlet és kevesebb
(amúgyis megtanulhatatlan) anyag. Amit a csoport oktatásáról mondok, ma
aligha fogadják el s megvalósíthatatlannak
is hiszik. Pedig nem az. Az iskola
lenne az az erős keret, ami ma az osztály (esetleg alsó, felső tagozat) s azon
belül alakulnának, s bomlanának fel a csoportok. Csak fokozatosan lehet bevezetni. Egyelőre mint a ma is folyó (pl. nyelvi) csoportoktatás
(kezdők-haladók) továbbfejlesztését. A „szenvedélyes" oktatás: csak neked szól; ezért ma
még bolondnak tartanának. A tanulás
mellékvágányai.
Felnőtt embereket rendkívül boldoggá tesz, ha utólag vizsgákat raknak le. őket már
mint a világban élő embereket nyomja, hogy nem tanultak s lelki
terheket,
gátlásokat dobnak le egy vizsgával magukról; aztán meg az erejüket is megmutatták. Nos, bátorítsuk őket — s legyünk elnéző vizsgáztatók. Mindenki azt
hiszi, amíg dolgozik, hogy csak ő —; a végén derül ki, hogy az egész felnőtt
nemzetet
beugrattuk.
Még egyet, ami kimaradt: Magdáék kollégiuma 16 kat. hold földet művelt
meg az idén. Eleinte nem tetszett senkinek a robot; aztán a
lányoknak-fiúknák
tetszett; most hogy jövőre nem lesz: a szülőknek is. A hiba, hogy 7 km-re jelölték ki a földet (14 oda-vissza), mezőgazdasági munkához nem sokat értő
tanárok vezették; csak a legáltalánosabb munkát tanulták meg; mégis jó volt,
bár jártam volna én is „robotra" diákkoromban. Magyar iskolának nem szabad föld nélkül maradnia, amint egy kis műhely nélkül sem. Az internátusi
iskolákat meg épp kisebb földbirtokokon kellene elhelyezni. (Ez is egy részlet:
külön iskolába járatni a bejáró tanulókat, akik városi szüleik házától járnak s
külön iskolába: az internátusra szoruló falusi, vidéki
gyerekeket.
No de véget vetek — ha kell, erőszakkal is — ennek a
tervhalmozásnak.
Hadd fűzök inkább (minthogy ez az oldal beírva nem teszi vastagabbá a paksamétámat, mint beíratlan) a tegnapelőtti levelemhez néhány sort.
Remélem,
nem veszitek visszautasításnak, amit írtam. Én őszintén örülök annak, hogy ti
azt a szerződést leküldettétek nekem; elsősorban Magyarországért; aztán értetek
s értem. Az öröm rögtön meg is gyógyított; tapasztalataimat azonban hiba lenne, ha emlékezetemből kitörülné. Mo.-nak nagy. szerencséje, hogy olyan poglavnikokat kapott: mint Révai, Rákosi. (Örömmel olvasom a
beszédeiket:
látszik, hogy nem Mo.-n tanultak politizálni.) De Mo.-n vannak
Szekfűék,
26

szocdemek stb.: ezeket kár vadítani — újabb munkákkal, amelyeket arcátlanság is lenne a történtek után megírnom. Én megelégszem: ha azt amit
húsz év alatt írtam, megvéditek s Püski (minthogy csaknem teljesen megsemmisültek) újra kinyomatja. Abban amit róla írtam, persze volt egy adag
túlzás; (túlságosan szeretek hálás lenni s erre túlságosan ritkán van tiszta
alkalom) de húsz %-ban azért igaz s ez niár nagyon nagy nemes arány hazánkban. Szeretettel: N. Laci.
Ui. Tegnap este már nem tudtuk föladni a levelet; s ma reggel, újra eltűnődvén rajt, hogy föladjam-e ezt a káotikus csomót, nem tudom megállni,
hogy néhány pontot, intést még hozzá ne biggyesszek.
1. T a nár ok. A tanárfogálmat nem szabad bemerevíteni. Tanár nemcsak
az lehet, aki elvégezte a bölcsészetet s pedagógiai képesítést nyert. Tanár
mindenki lehet, aki valamihez igazán ért s bebizonyította, hogy tanítani is
tudja: tehát gazdatisztek, mérnökök, orvosok, művészek, borbélyok stb. Szakiskolákban eddig is voltak ilyen tanárok. Nem kell félni tőlük! Aki féllábával kinn van az életben, érdekesebb lesz a katedrán (ahol esetleg csak heti
5—6 órát tart), mint egy iskola-rab professzor, aki lassan már ki se lát belőle. Mi fővárosi iskolaorvosok például általában kitűnő tanárok
voltunk;
jobban fölkeltettük á gyerekek kíváncsiságát a biológia kérdései iránt, /mint
a természet—földrajz
szakosok. Érdekes lenne kipróbálni: hogy válnának be
a fizika—vegytan
tanításában pedagógus hajlamú mérnökök? A mezőgazd.
középiskolákban a szakoktatásban művelt gazdáknak kellene segíteniük (ha
vannak ilyenek!).
2. Egyetemi oktatás. Erről nem is írtam. Sokkal műhely szerűbbnek kellene lennie. Pl. a fiatál orvos is csak egy magasabb fajta inas, akinek meg
kell tanulnia ápolnia, laborat.-munkát
végeznie, kötöznie, áltatnia, mint a
borbélyinasnak szappanozni stb. Az orvosképzést kezdettől az összes kórházak közt kellene szétosztani, ahol pedagóg megbízottak irányítanák,
ellenőriznék a fiúkat, akik onnét csak egy-egy 8 hetes szemeszterre mennének be
a központi egyetemre, a professzorok előadásait meghallgatni, a klinikai eseteket, eszközöket stb megismerni. Ugyanígy a mérnökin, gazdaságin.
3. Az iskolák átalakításánál senkit sem fokozunk le. A polg. isk-ból ne
csináljunk felső elemiket, hanem ipari és mezőgazd. középiskolákat; az elemikből előkészítőt, alsóf. mezőgazd. iskolát. De a imai komoly ipari és mezőgazd. középiskolákat se keverjük össze a polgárikból átalakulókkal, maradjanak ők külön s szolgáljanak mintául, hova kell fölérniük ezeknek, vagyis:
a jót körülbástyázni, óvni a „nivellálódástól"; a rosszat fölfele sarkalni, csábítani.
Még sok mindent kéne a lelketekre kötnöm, ha egyszer már beszélni
kezdtem. De hát nem tudom egyetértetek-e az egész tervezet
géniuszával,
mert hiszen kétségtelen, hogy ebben is a Minőség forradalmának a tervező
mámora s a Kisebbségben szorongása a hajtóerő. Ha van még egy jó hónapi, két hónapi idő s ti a magatokévá tudnátok tenni egy ilyenféle tervezetet (anélkül, hogy a nevem szerepelne): kidolgoznám részletesen, bővebb indoklássál is, úgy 50—100 gépelt oldalon. Ehhez persze ismernem kellene az
1944 iskolastatust s meg kellene szereznem egy 1938-as okt. évkönyvet, Csonka-Magyarország adataival. Azt hiszem, ettől most már elkéstünk; bár épp
ennél a kérdésnél nektek író-politikusoknak
igazán jogotok lenne a döntő
szót követelnetek. Hallottam olyasmit, hogy Teleki helyére neked kell kerülnöd. Ennek a törvénynek a megalkotására, végrehajtására a kultuszmi27

niszterséget kézbekerítened valóban nem volna utolsó dolog! Fölérne egy Dózsa-forradalommal.
No de most már igazán elég. Üdv:
Németh Laci
Keltezés a tartalomból: 1945. szept. 23. után. Mellékletként A tanügy rendezése ceruzás vázlatával.
Kedves Gyula,
először is a verseidet köszönöm meg: a dedikálatlan füzetet odaadtam hirtelenében házigazdáimnak; később gondoltam meg, hogy a kollégiumnak
kellett volna. Én természetesen elsősorban a közös emlékeket keresem
bennük:
a Szárszó felé húzódó bukovinaiakat, a Csejtei-utcában szinte guggolva, csecsemőként fogott puskával előre bátortalankodó öreg katonát, a felrobbant
hidakat. Aztán mint tanár nézem: mit olvashatnék föl belőlük,
csütörtökön,
a szemináriumi órán a fiúknak. S csak a végén mozdul meg a kritikus, az
irodalomtörténész: íme, az utolsó év egyetlen nagy lírai emléke. Én novellákat láttam mindenütt magunk körül (s sajnálom, hogy nincs Móricz Zs., aki
megírja őket, mert én ugyan meg nem írom egyiket sem) — te verseket s le
is lőtted, szépen szívbetalálva minden madarat, a borzalmak magyar école
sentimentále-jaként.
Lehet, hogy leírom magamnak, amit fölidéztek
bennem:
akkor majd megküldöm vagy inkább: megmutatom.
Az ajánlást külön is
köszönöm. Gondoltam én azt, hogy Budapest nem
ereszt le, pedig lakást
is vettünk már ki. Ha sürgönyözöl: még tartják egynehány napig. Itt azt
mondják: vasárnap Szegeden leszel. Nem nézhetsz meg minket? Egy kis kerülő az egész s látod: mibe jönnél vagy legalább azt, hogy én miben vagyok.
Egy darab fám, még petróleumlámpám
sincsen fa villany cserben
hagyott
már több mint egy hete), fehérneműmet
szégyelnem kell a
növendékeim
előtt, a nadrágom térde átkopott, a fizetésem 4000 P, mégis rég voltam ilyen
boldog, mint itt. A magam törvénye szerint élek s az órák, a készülés rájuk,
a hosszú tűnődések hajnal felé az ágyban (mint a Csejtei-utcai házmester lakásban): elfelejtetik velem a biztosan-érő, második katasztrófát, melyből ki
tudja mit menthetünk meg. Neked is új költői teret nyitna ez a vidéki tértelenség; de nem csábítlak. Legfölebb egyet kérek. Olvasom a nagyköveti
kinevezéseket; Páris még nem kapta meg a magáét. Az sokkal végzetesebb
futás lenne, mint lebújni ide (A magyar irodalmi élet végleg összeomlana) —,
persze sokkal ragyogóbb is.
A minisztériumon nem csodálkozom. Ha egy rohammal nem sikerült Telekiből a beleegyezést kiszedni; most már nem is sikerül; ott ülnek
Szekfű
emberei. Pedig ez az óraadó tanárság nagy ajándék lett volna. A Parasztpárttól ma is ezt kérem, nem a képviselőséget, amelyet különben nyilván
meggondolták; hisz rajtad kívül, az egész pártból, énvelem senki szóba sem ereszkedett még. A Sarlónak is hiába írogatok: nem válaszolnak s a korrektúrát
sem küldik; az egész elavul; mire megjelenik.
Melléklek néhány sort Révaihoz. Már rég meg illett volna írni; de a címét sem tudom s nem is akaródzott „dörgölőzni". Most a kisgazdapárti győzelem után: tán nem látszik másnak, mint az illendőség megkésett
reflekszének. Légy szíves, írj címet rá s küldd el neki. Ha helytelennek érzed, tépd
el.
Flórának kézcsók; téged szeretettel
köszönt:
Békés-Hódmezővásárhely
45. okt. 14-én
Németh László
28

Illyés Egy év c. kötetéről. Révai az Üj szellemi front tavaszi vitájában Németh mellett szólt, föltehetően ezt akarja az író megköszönni.
Kedves Gyula,
felénk nem jár a vonat; a Tanügy korrektúrája tegnap, a te 24-i leveled ma,
nov. 6-án érkezett meg. Sietlek megnyugtatni, hogy lemaradásom a listáról
nem hogy nem bántott, de nagy megnyugvást okozott. Ha nem lettem volna
meggyőződve, hogy ez lesz a vége: sokkal jobban kapálóztam volna ellene.
De én láttam, hogy mindaz, amit a párt értem tesz, a te tetted, a többiek
még csak egy levelezőlapra sem méltattak (nehogy most kipréselj belőlük
egyet) s nem akartam elrontani a kedvedet. így megvan az az elégtételem,
hogy nem voltam játékrontó s az még nagyobb, hogy nem lettem képviselő.
Egész más ez, mint a debreceni tanárság! Ott valóban olyanra ugrattak be,
amire tagadhatatlanul vágyakoztam s azok bántak el velem a legocsmányabbul, akik beugrattak. Ez egészen más dolog. Itt olyasmire nem jelöltetek, amitől irtózom s a nevem épp azzal lámélődött, hogy nem lett kinyomtatva.
Más a te miniszterséged. Itt úgy tudják, ha te nem: Kéthly Anna. Iparkodom elválasztani a magam érdekét s érzéseit ítéletemtől (bár ahogy nekem,
úgy még igen sokaknak húzhat a jogos érdekük tehozzád); hisz nyilvánvaló, hogy ha te leszel miniszter, akkor engem tán még ki is neveznek, sőt
horribile dictu, a munkámért fizetést is kapok; míg ha Kéthly mögött a Népszava, a szociáldemokrácia bezúdul, akkor én mehetek egy minisztériummal
odébb kopogtatni. De félretéve önzésemet, mint ex-patrióta is meggondolandónak tartom: ilyen lehetőséget olyanoknak engedni át, akik azt biztosan
nem tudják kihasználni. Eötvös óta te vagy az első író, akinek miniszterséget kínáltak fel. Ez nem csak kitüntetés; ez a jövő előtt: felelősség is.
A nagykövetség eltávolítás lett volna; itt a te meghátrálásod számíthat egykor — szökésnek vagy legalább könnyelműségnek. Gondold meg; én amenynyire innen és névtelenül lehet, mindenben segítségedre leszek."
A Magyar Csillag felelevenítését, úgy ahogy írod, okos dolognak tartom.
Széthasításunkról álnevek alá: eszembe jut az én tavaszi tervem. Folyóiratot
akartam indítani (sőt bizonyos fokig indítottam is) kéziratban persze s annak minden cikkét, beszámolóját, regényét, drámáját stb. én magam írtam
volna, más-más álnév alatt, más-más egyéniség maszkjában; úgy hogy fokor
zatosan legalább tíz-tizenöt íróra szakadtam volna szét. A folyóiraton át azonban nem Magyarországba, hanem egy másik virtuális országba nyílt volna
bepillantás, a tanulmányok annak az iskoláiról, költőiről, festőiről, szövetkezeti életéről stb. szóltak volna; drámáit annak a színházaiban mutatták volna be; politikusai annak sorsán töprengtek volna. Erted: mért s mit akartam
vele. Most meglep, hogy te is hasonló dologra gondolsz; ha nem is nyargalsz
neki ennyire. Utópiának. Abban én nagyon is „benne vagyok", hogy álnevek
alatt merüljek föl a nemlétből s ha csakugyan megcsinálod így a Csillagot,
három-négy írót (egy filozófust, egy drámaírót, egy pedagógust, egy tanulmányírót) s havi másfél ívet „kötelező erővel" szállítok. Legfölebb
könyvben
segíts ki (bírálatok, idegen munkák) mert itt bizony nehéz valamihez hozzájutni. No és fényt, több fényt: Napi két órát tanítok s utána sötétben kell
ülnöm (3 l. petróleumom van egész télre); ma kivételes fény bacchanáliában
írom ezt a levelet: az orvosoknak valami ünnepük van s egy-két napra föltámasztották a villanyüzemet.

29

Flórának meleg üdvözlet;
nov. 6-án

téged szeretettel

köszönt

H.-Vvásárhely,

Németh

1945.

László

Kedves Gyula,
most jött meg a minisztériumból az engedély. Csak a magyar ir. történet tanítását engedi meg, „kivételesen". Statusbeli beosztásról szó sincs; sem a történetről sőt az I—VI. magyarról sem. Ez heti 4 óránál alig jelent többet egy
iskolában; hisz nem valószínű, hogy a magyartanárok mind a két ir.-tört-i
osztályt odaadják. Az egészségtannal együtt 8 óra legfölebb: óraadói fizetéssel
sosem lesz kenyérkereset. De hát több a semminél. Mégis van valami alapja
most már 45 éves koromban az ingyen
munkámnak.
Arra gondoltam, sürgönyzök neked, hogy a Csillagot vállalom s tömöm,
de meglehetős bohém állapotban vagyok. Az egyház még az októberi
fizetésem sem adta ki; én pedig minden más jövedelmemről Ella javára
mondtam
le. Reformátusék ebben is hívek magukhoz; az óraadókat 1/10-re devalválódott pénzzel fizetik; s még a nyugtát is alá kell írni. így az igazság az:
hogy nem tudom egy sürgöny árát kifizetni. Pedig még egy kefe és egy
kulcs árával is tartozom, ami kb. egyharmada a fizetésemnek. Horváth Elek
valami 50 ezer pengőről írt. De olyan biztos vagyok benne, hogy nem fog
vagy csak teljesen devalváltan ideérni, hogy nem is számítok rá. örülök is
neki; nincs jogom visszautasítani (a családom helyzete miatt), viszont semmi kedvem
elfogadni...
Pb. kelte: 1945. nov. 8. — Az óraadói m e g b í z á s t a miniszter h e l y e t t B e r e c z k y
államtitkár 1945. okt. 8 - á n adta ki.

Kedves Gyula,
tegnapelőtt írtam, tegnap sürgönyöztem, ma írok. A nagy mozgolódás oka:
megjött tegnap reggel a Sarló százezre; elküldhettem
a sürgönyt,
amelyre
tegnapelőtt még nem volt pénzem. S akármilyen nagy aszkéta vagyok — az
az öröm, hogy Elláéknak rögtön tovább sürgönyözhettem nyolcvanezret s aztán Magdának is tudok a többin karácsonyra, ha idejön, fát szerezni: a fantáziámat is megmozgatta kissé. Most megint annyi időm van éjjel (este nyolctól reggel hétig) a sötétben tervezni, mint tavaly tinálatok: ma éjjel is gondolkoztam, pihent ésszel kettőtől hétig; — ezért megy a második levél.
A lapba készen van egy csomó cikk, tanulmány-tervem,
Sámson című tavasszal írt drámámból is odaadhatnék egy felvonást; ha sürgönyzöl,
hogy
indul a Csillag, erőt peszek magamon s a nyolc-kilenc fokos szobában (melyet ebben a percben szellőztetéssel fűtök) hozzálátok a másoláshoz,
leíráshoz. De ha egész komolyan bele akarok a munkába feküdni; mégis csak föl
kellene — tavasztól vagy legkésőbb ősztől — Pestre költözködnöm. Ott beveszem magam valamelyik könyvtárba s mint bennlakó — olvasom az államét, ha a magamé el is égett. A vásárhelyi gimnáziumot azonban
pótolnom
kell valahogyan (tanítás nélkül már nehéz ellennem), vagy a
kálvinistáknál
kopogtatok ott is, bár azoknak a smudgsága és komiszsága kiáltó bizonyság
arra, hogy ők a magyar vallás; vagy a fővárosnál igyekszem
elhelyezkedni,
de úgy hogy iskolaorvosságon kívül magyart, filozófiát is taníthassak.
Amiért
írok, egy harmadik terv. Nem gondolt-e arra a parasztpárt, hogy
munkás
gimnáziumot (dolgozók iskoláját) nyisson az érettségit magánúton
elvégző
munkásoknak? Szegeden, úgy tudom, a kommunista párt tart fenn ilyet; Vá30

sárhelyen a kollégium nyitja meg, mihely a minisztériumi jóváhagyás meglesz. Ez legszebb módja a korteskedésnek: odaszoktat a párthoz egy csomó
törekvő embert; igazi „meggyökeresedés". Az itteninek a tervét én készítettem el s azt hiszem: elég gyakorlati; ha érdekel, megküldöm — de le kéne
másolni. Annak a vezetését valami pedagógusra kell bízni (én különben se
vagyok alkalmas semmiféle hatalommal egybekötött tevékenységre) de mint
sugalmazó és főként oktató szívesen kísérleteznék benne. A gimnáziumi állás s ez, az irodalmiakkal, valami minimális jövedelmet is biztosítana talán
az enyimeknek s közben a Csillagban is segíthetnék neked; ha mást nem
korrigálni. Főként, ha mégis csak elfogadod a miniszterséget, ami a Csillag
megindításával semmiképpen sem
összeférhetetlen.
Gondolkoztam az én utópista folyóiratomon is (bepillantás egy folyóiraton át egy különb „virtuális" M.o-ba); mit valósíthatnék meg belőle, önmagam négybehasításán kívül, a Csillagban s az jutott eszembe: nem írhatnék-e
tudósításokat ebből a nem létező országból (iskoláról, színházról,
könyvekről,
költőkről, kiállításokról, szövetkezetekről,
nyelvreformról, politikáról). Ennek
meglenne a serkentő hatása zsengébb, de életrevaló szellemekre (ha vannak
ilyennek ezen az álmos földön) s a magam gondolataiból is kivehetnék
félfelelős formában egy csomót, amelyeknek a teljes kidolgozására se alkalmam, se
hitem.
Kérlek írd vagy sürgönyözd meg, legalább három héttel előbb, hogy mikorra kéred a kéziratot s milyen természetűt. Kézcsókját küldi s szeretettel
köszönt:
N. László
Keltezés az előző levélre v a l ó utalás alapján: 1945. nov. 10.

Kedves Gyula,
nov. 25-i leveledet dec. 11-én kaptam meg, de akkor már szedelőzködtem Békés felé s reméltem, hogy itt találkozom veled. Most hallom, hogy egy hónapot töltötök Sarkadon; Ella készül is át, de én nem igen tudom elképzelni, hogy jutunk oda, ha csak nem gyalog. Addig is míg ő valamit kitalál,
igyekszem a kért „sürgős" választ levélben megadni.
Az ajánlott három megoldás (Vásárhely, Baár-Madas, debreceni kollégium) közös hibában szenved: az illetékes református egyházak nyakába varr
engem (az iskolaorvosság a fővároséba), én pedig a kultusz segítségét várnám. Hisz fölemelnék az én óraszámomat Vásárhelyen s a másik két iskola
is alkalmazna talán, ha nem nekik kellene fizetniük. Ennek azonban az a feltétele, hogy állami statusba osszanak be. Ezt kérem szeptember óta s erre
nem kapok választ azóta sem.
Nemrég előhozták az ügyemet Bereczky államtitkár előtt; ő rögtön kész
volt a javaslattal: kineveztet előadónak a minisztériumba s mint ilyet küldenek ki iskolához. Azóta írtam egy levelet neki (magánúton, mert a hivatalába küldött ajánlottat — a munkásgimnázium
ügyében —
elsikkasztották):
választ azonban, ki tudja, mikorra várhatok. Tőletek most elsősorban azt
kérném, hogy ezt a megoldást támogassátok (már mint te) vagy legalább , ne
keresztezzétek (már mint Keresztury). Ez az utolsó kísérletem, hogy a tanügyben helyezkedjem el. Ha nem megy, megengedem szívemnek azt a fényűzést, hogy a második félévet letanítsam: aztán egy-két hold földet bérlek
s azon próbálom meg, magamat legalább, eltartani.
31

Amit az egyetemről írtam, félreértetted. Dehogy félek, finnyáskodom,
húzódozom én. Ilyen olcsón nem adok felmentést az illetékeseknek.
Én csak
mosolygok flastromaidon. Múltkoriban rendeztem a leveleimet:
részvétből,
emberségből, szeméremből te mindenikben vetettél a szivemnek egy kis koncot (hogy Vásárhelyen együtt tanárkodunk, hogy öten írjuk a Csillagot, hogy
mint képviselők együtt reformáljuk a magyar művelődést stb.) s én deresedő
kamasz mindenre ugrottam: lakást foglaltam, sürgönyöztem, legyőztem
undoromat a politika iránt, ahelyett hogy mint kedves baráti gesztusokat
megköszöntem s elkönyveltem volna. Igen, nehéz nem vámom s el nem hinnem
azokat a dolgokat, amelyekről eszemmel tudom, hogy nincsenek, de szívem
szerint lenniük kellene. Végre azonban mégis csak felnőtt
vagyok.
Vásárhelyről elég szerencsésen érkeztem meg tegnap reggel: itt azonban
bajra baj fogad. Csilla nagy beteg, hidegrázásai vannak; a politika
hidegrázásai meg engem vesznek elő. Ellától hallom s mások is megerősítik,
hogy
beválasztottak a Kisgazdapárti ifjúsági nagytanácsába valaminek. Ez kétfélekép is visszaélés: először is nem vagyok tagja a kisgazdapártnak s ez azt
a hitet akarja kelteni; másodszor: utólag sem értesítettek róla, nem is említették meg, noha a házigazdám fia is fenn volt ezen a gyűlésen, tehát szélhámoskodás a nevemmel; (harmadszor: ugyanezek az emberek a tavaszon
még nagyon vigyáztak, hogy távol tartsák magukat tőlem.) Ha lehetne: megismételném négy sorban 1944 februári nyilatkozatomat;
mit gondolsz a Szabad Szó helyet adna-e egy ilyenféle nyilatkozatnak?
Körülbelül azt írnám
meg benne, hogy olyan országban, ahol vitatkozni lehet azon, hogy szabad-e
írnom vagy sem: én fenntartom a régi rendszer alatt hozott
elhatározásomat,
es semmi „kitüntetésnek"
magyarázható meghívást, választást, szereplést el
nem fogadok (ez tulajdonkép a Szabadnevelési Tanács tagságára is vonatkozik; te mondtad egyszer: mindent fölajánl, a házát, a feleségét,
mindent,
amire nincs szükséged; erre a tagságra is elmondható ez); tanári
munkámmal
állampolgári kötelességemnek tartozom; könyveim jövedelmével putriba szorult családomnak — minden más: játék a nevemmel, visszaélés azzal, hogy
újságot nem olvasok.
Egy másik Debrecenből jött egyetemi hallgató azzal tartott: hogy ott úgy
tudják, nem adhatok ki könyvet többet. Nem törődnék vele: ha a Sarlónál
szeptember óta nem feküdne két ívnyi füzetecském.
Október 3-án már azt
írtad, hogy néhány nap múlva megjelenik; Pesten föntjárt ismerősöm azt
hozta, hogy kész van, de nem dobják ki. Én eleinte olyasmire
gondoltam:
hogy a párt már megbánta augusztusi fölhevülését, amikor (több más manőverként) az én nevemmel akarta a kisgazdák vitorlájából a szelet kifogni;
esetleg Kereszturynak nincs ínyére a pártból kiinduló közoktatási
program;
most azonban erre is gondolnom kell már: hátha csakugyan egy általános
érvényű megállapodás van az elnémításomra. Légy szíves írd meg ezt őszintén: mert én elég gyanútlanul, a Sarló második füzetén dolgozom. Ha ennek
a megjelenésére nincs remény: inkább olyat írok, ami legalább
kiaknázza
azt, hogy nem jelenhet meg.
Bocsáss meg, hogy ilyenekkel tartalak: hisz az elmúlt évben te voltál az
egyetlen, a nemzet nagyjai közül, aki egy marasztaló mozdulatot tett utánam (itt főleg a könyvedbéli dedikációra gondolok). Nemrég fönnjárt a pártban a mi párttitkár-igazgatónk.
Erdeivel és Kereszturyval
is beszélt rólam.
Erdeit az érdekelte: be tudok-e illeszkedni a parasztpárt vonalába s tapasztalható-e nálam valami balratolódás. Keresztury arra, hogy bizonyára sok
32

minden fáj neki (már mint nekem), azt mondta: nekünk is sok minden fáj.
De egyiknek sem jutott eszébe megkérdezni: van-e tüzelője, vagy annyit mondani legalább: üdvözlöm. Ha ezekkel (de akár a legjobb embereimmel, Tamásival, Bayval) hasonlítom össze a te kissé habozó, de mégis csak nyilvános
kézfogásodat s gyermekcsiggató diplomáciádat: ég s föld a különbség s ezt az
én kitűnő emlékezetű szívem meg is jegyezte magának. De az elnyomott író
is olyan mint az elnyomott nép: azt karmolja meg, akit lelkiismerete feléhajlít. A többi immúnis ugyanis.
Nézd el a fogalmazás kuszaságait: egy szobában főzünk, nyüzsgünk, vagyunk nagy beteg gyerekek és a kivándorlásról álmodozó szülők. A sarkadi
viszontlátásig sokszor üdvözöl s Flórát, Ardayékat külön is köszönti:
Békés, 1945. dec. 16-án
N. László
Cím: Illyés Gyula úrnak Arday Miklós jegyző úr címén, Sarkad. Feladó N é meth László, Békés, Teleki u. 31.

1946
Kedves Gyula,
nem tagadom, lehangolt kissé, hogy nem vállaltad a miniszterséget.
Keresztury csak harmadsorban lesz ott a párt képviselője; első s másodsorban Szekfűé [...]. Én magam meg éppen rosszul jártam vele. Ha írónak csak rossz
Prohászka epigon voltam s még a Csillagból is kiugrasztott; mit várhatok
mint — tanár. Az első mozdulatom, bevallom az volt, hogy hátat fordítok a
közoktatásnak.
Amit a debreceni katedráról írsz, jóindulatú mosollyal olvasom. Annyi
minden voltam már ebben az évben: kollégiumi igazgató
Kecskeméten,
könyvtáros Debrecenben, főiskolai tanár Sárospatakon, képviselő Pesten — s
végül is óraadó vagyok Vásárhelyen s még ez a hivatalom is elég ingó lábon
áll, hiszen csak a magyar irodalomtörténet tanítását engedték meg „kivételesen". De az ellenbizonyítás elől, mint a képviselőség esetében, most sem zárkózom el. A tanítás valóban szenvedélyem; egy egyetemi katedra a legszebb
rés lenne öregkoromra; (most látom: mennyit lehet és kell tanulni, ha tanít
az ember); a gőgös elzárkózást családi helyzetem sem engedi meg. Én legfölebb kérvényt nem vagyok hajlandó beadni; de hát van arra más mód is: a
meghívás. Győzzetek meg, hogy olyan országban élünk, ahol ilyesmi lehetséges. Én nem hiszek benne s nem viszem bele a szívem. (Juhász Géza nem
akadály. A tanszéken meg is osztozhatunk, ö megtartja a főigazgatóságot s
tanít, vizsgáztat mint rk.tanár; vagy én vállalók a mintagimnáziumban
órákat s tanítok mint rendkívüli; a magyar ir.történet elég nagy és népes tárgy,
hogy megosztozzunk rajta. Mellesleg Szegeden sincs tanár.)
Míg ti az üdvözítésemen fáradtok, én tovább tapogatózom,
szerényebb
szférában, a tengődéshez. Két hete pislogok: Pestre s Debrecenbe. Pesten a
Baár-Madasra gondoltam, hátha ott lehetnék óraadó (már írtam azaz inkább
célozgattam ebben az ügyben), közben valami nevelői állást is elvállalhatnék
(erre Sárközi Mártát kértem meg, hátha tud egy sznob családot). Debrecenből Törő, az anatómiai professzor írt; ha ti át tudnátok helyeztetni a kollégiumba vagy a mintába tanárnak; ő mellette famuluskodhatnék
érdekes bio33

lógiai kísérletében. Tulajdonképpen eleget táncoltam, már egy nemzet jól megérdemelt sírja körül: foglalkozhatnék
végre maradandó dolgokkal is. Lesz-e
valami ebből: majd elválik. Biztos egyelőre Vásárhely és az öt fokos hideg.
A Csillag—Válasz ügye, úgy látom, még benned sem forrt ki egészen;
márpedig annak elsősorban a gazdájában kell kialakulnia. A másfél
névtelen
ívet én persze az ötös megoldásra ígértem (ill. arra az esetre
fenyegettelek
meg vele); egy népes, országos folyóiratnál borzalom, a borzalom anyja lenne
a másfél ív. De annyit, amennyi kell, oda is kapsz.
A meghívást nagyon köszönöm; de a telet már csak itt kell
kihúznom.
Tavasszal — esetleg; tőletek a kertünket is megmunkálhatom;
a házban is
tatarozgathatok — ha ugyan fabánya nem lett belőle a télen. A 10.000 P betetőzte azt a méltó büntetés-sorozatot, melyet itt szenvedtem el, mert panaszkodni mertem. (Többek közt: egy liter tejet tétettek, óra közben a katedrára, az osztály nevetése közben. Nem gúnyból, esetlen jóakaratból!) A fizetésem nagyrészét megkaptam azóta s boldog volnék, ha valami hasznosat adnának érte. Megható kölesönödet maid a Sarló fizeti vissza, őszinte
barátsággál köszönt, kézcsókját küldi:
N. László
Keltezés: 1946. jan. 10. körül. Törő meghívásáról u g y a n i s jan. 11-1
számol be Gulyás Pál özvegyének.

levelében

Kedves Barátom,
aggodalommal hallottam, hogy kórházba szállítottak. Remélem, az én levelemnek s Ella telefon-hívásának nem volt része benne. Az is aggaszt, hogy
fekélyed köztudomás szerint rendkívül érzékeny az írói sorsfordulatok
iránt.
Most nem ilyesmi keserítette neki? Nyugtass meg, hogy a hír nem volt igaz
vagy már nem igaz.
Sürgönyöm bizonyára megkaptad. Nem akarom, hogy amíg a debreceni
tanársegédség s rossz bojtárságom a zúgligeti Jó pásztornál el nem dőlt: még
egy harmadik tűzben is melegítsem a vasamat. Azt a reményemet, hogy valóságos, havi 100.000-en élő állami tanár lehessek, különben is kezdem elveszteni. Sárköziné beszélt Kereszturyval: ő is iskolaorvosi
reaktiválásomat
ajánlja. Ezt azonban Csordás már tavaly is megcsinálta volna, ha én kontárorvos akarnék lenni, amikor kitűnő tanár vagyok.
Kézcsókját küldi s megnyugtató értesítést vár:
Békés, 1946. jan. 18.
Németh László
A z árvaházi nevelői állást Sárközi Márta szerezte. A n n a k idején Csordás Elemér fővárosi tiszti főorvos n e v e z t e ki iskolaorvosnak. K ö z b e n é r k e z h e t e t t I l l y é s l e vele, m e l y n e k fogalmazványa, m e l l é k e l v e hozzá a Híradó 1946. jan. 15-i s z á m á n a k
ismertetését A tanügy rendezéséről — fennmaradt:

Kedves Laci,
a táviratban jelzett leveled még mindig nem jött meg. Félek tőle, hogy már
nem is fog s elveszett; arra kérlek hát, írd meg mégegyszer, milyen
változtatást tettél élőszóval megbeszélt
terveiden.
A V álasz
mellett állapodtunk meg. Az irányítást egy ideig én vállalnám s szeretném Sőtért az egyik tényleges szerkesztőül. Mindezt
ígéretedre
gondolva tettem, hogy havonként, ha úgy fordul, legalább másfél ív! Nem
tudom, mikorra jelenhetne .meg a lap, de Jójárt elvtárs könyvkritikával
tán
már most foglalkozhatna, ha volna rá kedve.
34

A Sarló sürgeti második füzeted s az
Kézcsókkal, baráti kézfogással,
1946. I. 25.

Iszonyt.
I. Gyula

Kedves Gyula, Ella itt van, még jövet átadta leveledet s most az új budapesti híreket. Ezeket be is akartam várni, hogy válaszolhassak. 1. A Válasz megindulása, úgy látom, bizonytalan.
De ha megindítod: én szívesen
dolgozom belé; lehetőleg álnév alatt. A napokban fejeztem be egy drámát:
Eklézsia-megkövetés, Misztótfalusiról (részben válasz a te szilveszteri ajánlatodra, a múlt likvidálásáról); ennek a negyedik felvonása tán megfelelne első
írásul; ha csakugyan
kell: sürgönyözz. Később szívesen írok tanulmányokat is; de előbb gondoljátok meg, nem éreztek-e majd, ha megírtam s támadnak érte: ballasztnak. Az én szerepem a folyóiratoknál, még a Kelet Népénél is ez szokott lenni. Először apellálás a lelkiismeretemre, tartozol írni.
Aztán ijedelem: jaj írt, vállalnunk kell érte a felelősséget. 2. A Gyógypedagógiai Intézetet is, azt hiszem, gazda nélkül ajánljátok föl. Én már csak úgy
fogadnék el egy bakteri állást is — ha azt a négy párt együttesen
kínálná.
A tanárságot sem azért kerestem, hogy megéljek belőle, hanem hogy segítsek. Romtakarítás, közmunka: ilyesminek szántam. De amióta ezt is sokalták: belenyugodtam, hogy ne legyek más csak író, aki ír magának. Ella, szerencsémre, nagyszerűen viszi a család anyagi dolgait; olyan szabad vagyok a
négy gyerek terhétől s más terhektől mint soha. Ezt próbálom most egy
utolsó írói fellobbanásra kihasználni. 3. Veres P. írt, kéri: vegyek részt a párt
munkájában. De én igazán csak súgónak volnék alkalmas. Ha egyszer összeülhetnék veletek: tán láthatnátok valami hasznát az én távolibb „békési"
szempontjaimnak. De mikor? 4. Nagyon köszönöm, hogy Ellával, mint mindig, most is oly kedvesek voltak. Kézcsókkal s baráti öleléssel: Németh
László.
Pb. kelte: 1946. márc. 15. Válasz Illyés jan. 25-i levelére.
Kedves Gyula,
Gyáni elhozta hevenyébe írt s félbeszakadt soraidat. A múlt héten Békésen
jártam: ott Ella örvendezett Flóra levelének s a két kiló cukornak. Ott olvastuk a Népszavában lemondásod hírét is; itthon Veres Péter levele vár: ,Jlylyés is visszahúzódott, de erről ő még ír." Illyés azonban nem ír s ezt megértem: mert lassan nemcsak keserves lesz írni, de drága is: hatvanezer egy
ócska boríték.
Az hogy visszahúzódsz, bizonyára sokkal nemesebb, mintha úsznál az árral, viszont kevésbé csodálatra méltó, mintha szembeszállnál vele. Ha az embernek torz vagy bűnös hajlamú a gyermeke, nem jogcím, hogy magdrahagyja. Sőt inkább össze kell szednie minden erélyét, hogy embert neveljen
belőle. Ezt a gyermeket pedig senki sem korholhatná s nevelhetné több apai
jogon, mint te. Ne sértődj meg: nem apai felelősségedet hangsúlyozom, hanem jogodat. A gyermek tulajdonságaiért az apa nem felelős, különösen ha
az anya — Magyarország.
Bennem lassan lecsillapodtak volna a szilveszter körüli s későbbi indulatok. Az életem, ha időnként vissza-visszatér szökőárjával a régi keserűség,
lassan rendbejönne. A Törökvész úti ház rossz, a házas életünk szabályozódott: külön élünk, mindegyik a maga világnézetében, de egymás növő szere35

tetében és megbecsülésében. Én legalább sosem tiszteltem így EUát, mint
most. Az ország szeretetét is éreznem kell, hiába próbálok megsértődni.
Amit
szenvedek: a gyarmati nép hű fiának a szenvedése, aki szemet szúrt népe
gazdáinak. Az iskolába is visszaédesgettek; amíg kedvem tartja — búcsúzkodhatom ifjúságtól, pedagógiától. Bajaim közt megvan az az
elégtételem,
hogy problémáimat a balsorssal közösben, mégis csak megoldottam. Más kérdés persze: meddig élvezhetem ezt a békési vagy békés szélcsendet. Az utóbbi
tíz napban két dolog kavart fel. 1. A békési népitélet. Ott Elláék
helyzete
nem biztos. Féja s az én letartóztatásom bocsátja rá a „reakciósokra" a cigányokat. Veres Péter fölajánlotta ugyan, hogy cseréljék el Bocskayt egy budakalászi házra, én nem is tilthatom ezt meg nekik; de elűzött emberek jószágába beülni: ez brr! 2. „Előadásom" s a Szabad Szó védelme. Én igazán
belenyugodtam abba, hogy soha többet ne publikáljak;
abban a néhány
évben, ami hátra van, szebb is senkinek vagy az Istennek dolgozni.
Akkor
jöttél te s rávettél a Tanügy rendezésére. Azt hittük, van a számomra szólásszabadság. De nem volt és nem is állt ki érette senki. Én újra
begubóztam.
Akkor a tudtomon kívül meghirdetik egy előadásomat; odadobnak a botránynak; s miután a támadó alaposan kibolházott, megvédenek úgy, hogy mi is
sokat korholtuk Némethet, de gazembernek mégsem tartjuk s ezt tán a magyar
társadalom is belátja egyszer. Ó, ezek a „védelmezők"! Ha egyebet
nem: vígjáték témát azt adnak. Pedig hát kit lenne könnyebb védelmezni —
ha volna szivük (úgy mint az ellenségnek van türelme) idézni!
Elképzelhető: mi következik az ilyen védelem után. Ha megúszom: lelövöm, aki „jóakaratúan" írja le még egyszer a nevem.
Szeretettel köszönt, Flórának kézcsók:
N. László
Kelt: 1946. március végén. Illyés ugyanis a Szabad Szó mórc. 22-i s z á m á b a n
jelenti be visszavonulását az irodalomba, s a Parasztpárt lapja — A z í t é l k e z ő
költő c í m m e l — márc. 27-i számában védelmezi N é m e t h Lászlót R ó n a i M i h á l y
András támadásával szemben.

Kedves Gyula,
húsvétra hazaszaladtam Békésre, itt olvastam Flóra levelét. Lassan a világ
minden jóléti intézménye velünk fog foglalkozni s több ruhám lesz, mint vőlegény koromban. Nagyon köszönjük Flóra gondosságát; ha Ella megint fölkerül, mindent elhoz; most azonban a beteg Csilla mellől ugrott föl az én félreértett sürgönyömre s legsürgősebb üzleti ügyeit tudta csak elintézni.
Én Szilast is megjártam három nap alatt; vasutas nagybátyám
jóvoltából paklikocsiban. Apám csakugyan nagyon gyengén van, de még hónapokig
elvergődhet: az a szerencse, hogy szellemileg is eltompult: nincs halálfélelme.
Ebben különben én is utánzóm szegényt; a pesti út hozta a végső éltompulást.
A folyóiratról nem hallatszik azóta semmi. Azt hiszem, nincs is itt már
más folyóiratnak értelme, mint ami az ember eréből kifolyik. Ha arra a lapra, amiről a hegyen jövet beszéltünk, össze lehetne a nemzedéket hozni: nem
volna méltatlan folytatása a Válasznak. Beszéld meg a munkatársakkal.
Vásárhelyen olyan szobában lakom, amely egyszersmind gyógyszerraktár
is.
Hát Keresztury? Csakugyan megsértettem?
Nem volt
szándékomban.
Csak a miniszter-reflexem
mozdult meg; s az ötletek léha csábításának nem
tudtam ellenállni. Ha fölkerülök Pestre — alázatos supplikátorként
jelentkezem az Eötvös kollégiumi könyvtár gazdájánál.
36

Mégegyszer sok lelkierőt és egészséget
kézcsók, téged szeretettel ölel:
Pb. kelte: 1946. ápr. 27.

a nagyszerű

korhoz.

Flórának

N. Laci

Kedves Gyula, hogy Svájcba megyek-e? Szárnyakat
növesztek
máris,
hogy repülhessek. Mostanában úgyis azon töröm a fejemet, hogy válhatnék
világpolgárrá. Svájcban, Kerényiék közelében, tán szerencsésebben
törhetném. A folyóirat körüli kavargásba most sem szólhatok bele. Én legföilebb
azt tudom, hogy a mostani magyar helyzettel foglalkozni nem fogok. Műsorember vagyok és itt túl sok körülöttem a delejes-indukció. A legszívesebben
azt venném, ha Magyarország elfelejtene, s odakinn kapnék akármilyen szerény helyet és munkát; hogy be ne rozsdásodjam egészen. A szeretet-csomagok gyűjtését s cipelését köszönöm; Ella majd megjelenik s fölemészti őket.
Ő elég sok szeretetet tud fölemészteni. Apám haláláról ennyit tudok: az
utolsó órákig szelíden viselte, csendes kábulatban, súlyos
szívgyengeségét.
Egy órával előbb még kiült az ágy szélére; aztán anyám felé fordult az ágyban s elaludt; álmában érte a halál. Én április elején látogattam meg; akkor
annyit mondott: a hetvennégyet magam is sokállom. A temetésére nem mehettem el; de örülök, hogy biztos helyen van, szülei és bátyja mellett.
A Lukács stb. találkozóra nem tudom, mikor kerülhet sor, mert nekem
most se szabadságom, se pénzem, se energiám nincs egy pesti útra. Flórának
add át kézcsókomat, téged ölel:
Németh László
Pb. kelte: 1946. máj. 15.
Kedves Gyula,
'
elhozták nekem a Szabad Szót s benne a ménkűt, amely csalánba üt. Nagyon szép és nagyon jól esett olvasni; költői képességednek mégis jobb bizonyítéka, mint a diplomáciainak. Egy kis fricska („nem ismerem a számlámra rótt arcokat") tán megszégyenítőbb lett volna [... ] Nem téged féltelek, sem magam (Zsolt B. következő vezércikkében aligha benne nem leszek
már), hanem a csöndet, melyre munkámnak szüksége van. De ha már elsült
az ágyú, álljunk jó ügyünk tudatában.
Énnekem az az érzésem, hogy ezt az egész dolgot kettőnknek kell végigcsinálni. Az elnöki tanács tagjainak más szívügyük van vagy használhatatlanok; hivatalnokaid kisstílű, ide-oda ténfergő emberek, akik csak határozott
parancsaidat hajtják végre, a szakértői tanács levegő. Maradunk hát mi ketten, de mi elég is vagyunk „Intézet"-nek, csak a vidéken legyenek lelkes
egyesek, akik intézni akarnak valamit. A mi szerepünk csak ennyi lehet: 1.
fölhívni őket, hogy ilyen munkát végezhetnek. 2. legalizáltatni a megfelelő
rendeletekkel tanfolyamaikat,
munkájukat.
3. ellátni őket jegyzetekkel
és
könyvekkel. Az 1—2-höz igen fontos volna, hogy az internátusokra, a 6 elemit
végzettek tanfolyamaira, a falusi dolgozók iskoláira a vonatkozó
rendelet
megjelenjék s azt minden közép és általános iskola megkapja. Az utóbbihoz
elküldöm, amiben Barrávál megállapodtunk.
A részletes tanmenet
tervét
(amely nem hivatalosan, csak mint a vásárhelyi dolgozó iskola részletes és
jóváhagyott tanterve jelenne meg) legközelebb küldöm. A jegyzetek elkészítését a vásárhelyi tanári kar, úgy látom, vállalná. Kérlek, írd meg: megbízod-e őket vele, s garantálhatjátok-e az elkészült ívek lehúzását. Én termé37

szetesen ingyen, azaz szerződéses kötelezettségem gyanánt csinálnám, de a
többieknek juttatni is kéne valamit.
Magam az Intézet laboratóriumát igyekszem itt kialakítani. 1. Az iskolában csupa „koncentrálható" tantárgyat vállaltam: a hatodikban:
vegytant
és biológiát, a nyolcadikban: magyart és történelmet, a hetedikben:
magyar
és (rémülj el!) francia irodáimat, sőt lélektant. A tanmenetet úgy
állítottam
össze, hogy három nagy jegyzetet (magyarságismeret, világtörténet és ir.történet, biológia) kikísérletezhetek
és megírhatok közben. 2. A tankönyv
szerkesztő bizottságot nagyjából összeállítottam: az első négy év füzeteiben
csak
mint társszerkesztő veszek részt. 3. A minta-népfőiskola
tantervét
rágjuk;
fontos volna, hogy a hadügyminisztériumtól
a kaszárnya épületét
megkapjuk. 4. Kutasra alkalmasint 25-én megyünk ki partikulát szervezni. 5. Az önképzőkör jövő évi vezetőivel beszéltem: az általános iskolák
körbelátogatása regös csapatokkal lesz az önképzőköri munka. 6. Nagy nehézséget
okoz
a Tanyai Internátus (Cseresnyés) megmentése (10 üres hely van benne, de
semmiféle anyagi segély; igen kevés pénz elég volna: a parasztpárt,
parasztszövetség, Györffy kollégisták nem adnának?). Addig nem merjük a jelentkezéseket meghirdetni. 7. A Tornyai Társaság lapjában állandó rovatot
kapunk;
én ezentúl csak az Intézet ügyeiről írok bele; a iszínházat falu-járó
csoport
alakítására szeretném rábírni. Azt szeretném, ha ebből a tohonya
vidékből
egy minta-iskolamegyét
lehetne alakítani. Az országos posta egyrészét, az elvieket, vállalom, csak sikerüljön tanítványaimból
egy kis titkárságot
szervezni.
Énnekem tőletek most a következőkre van szükségem: 1. Egy írás Kereszturytól, hogy a tantárgy-összevonások
kérdésének
tanulmányozására
az
idén kivételesen vegytant, történetet és franciát is taníthatok. Itt ugyan engedély nélkül is rámbízták, de én fedezni akarom őket. 2. Azoknak a helyeknek a jegyzéke, ahol idén általános iskola működik már (körzetük is lehetőleg). Ez a parasztság közokt.ügyi érdekvédelméről
szóló dolgozathoz
kéne,
amelyet Gyánival szeretnék megíratni. 3. A kaszárnyaépület: az itt felállítandó internátus, népfőiskola, a Népi Műv. I. helyi csoportja stb. részére. Esetleg
a Győrffysták rábeszélése, hogy az egyik kollégiumukat
abban állítsák fel
ált. iskolásoknak. 4. Ha netalán akadna a háznál: egy kétnyelvű
vagy csak
újfrancia nyelvű középkori anthologia (Chanson de Roland, krónikások,
Villon) s a te francia olvasókönyved. Természetesen: csak kölcsön! 5. Kiss Sanyitól az eddigi 2—3 hónapos népfőiskolák tanmenetét, legalább a mintaszerűekét. 6. A Válasz (t.i. a most induló) első számát. 7. A te válaszod és megjegyzésed múltkori levelemre és jelentésemre; mert addig nem merem
az
összes közép és általános iskolákhoz küldendő körlevelünket
megfogalmazni.
8. Az eddig beérkezett pósta. Győrffy-kóllegista
ívek stb. érdekesebb
darabjai. Gombos levele az elért eredményekről.
Sokat gondolkozom szerződésemen veletek. Hátha ez is lábikra lesz az
Intézetbe harapó fogaknak. Nem okosabb, ha mint vásárhelyi óraadót fizet
a kultuszminiszter, akár a többi óraadóval együtt. Méltánytalanság
úgyis,
hogy az üres államsegélyes tanszékeket ellátó óraadókat az egyház
fizesse,
filléres tandíjból. Az én jövedelmem így fele lenne, de legalább nem
hánytorgatják szememre a méltatlanul fölszedett pénzt. Ha Keresztury
emellett
elérhetné, hogy a nyugdíjamat
a fővárosnál ne veszítsem el,
voltaképen
ugyanazt az összeget kapnám, amit a szerződés szerint kapnom kellene (VI.
fizetési osztály=kb. 450 f.; nyugdíj: 150, óradíj: 250). ő annak idején fölírta
38

a nyugdíjam ügyét a noteszébe, utánanézni most kellene: tegnap adtam föl
a kérdőívet.
Nagy a meleg s levelem azért vánszorog olyan álmosan. Családomról
semmi hírem. Ellának Pestről kellett volna a kimosott ruhámat
leküldenie;
Magdát négy egymás utáni nap vártam a vasútnál, de csak a nyugdíj-kérdőívet kaptam meg, egyetlen sor kíséretében. Kivonulásom a családból, úgy
látszik, tökéletesen sikerült, anélkül, hogy a család-partikula alapításhoz kedvem vagy reményem volna. Egye fene, ebben a korban az ember már elbírja a remeteséget.
Flórának kézcsók, téged ölel:
Németh László
Pb. kelte: 1946. aug. 15. A Haladás 1946. aug. 8-i számában (a.g.) Kultúrbotrány c í m m e l támadta m e g a Népi Művelődési Intézetet. Illyés felelete a Szabad
Szó aug. 15-i s z á m á b a n jelent meg. N é m e t h László levele e polémiára reagál,
egyúttal az Intézettel kapcsolatos javaslatait összegezi. A Tornyai Társaság lapja
a Puszták Népe. Kiss Sándor a Parasztszövetség vezetője, Barra László és Gombos Imre: kultuszminisztériumi hivatalnokok.

Kedves Gyula (azaz Csicsikov)
egy-két napot késtem a jelentéssel, mert le akartam gépéltetni. Kérlek, olvasd el figyelmesen, mert csak te tudod kellőképp — a közös
emlékeink
birtokolva — képviselni, összeállítottam, mögé, a tennivalók jegyzékét
is.
Nem fontosságuk sorrendjében, hanem ahogy a Jelentésben következnek
s
megtalálhatók . A legfontosabbakat és legsürgősebbeket aláhúzással jeleztem.
Itt is tanácskoztam azóta Gyánival, igazgatóval, Tornyai
Társasággál,
fiatalokkal. Három dolgot lehetne megcsinálni: 1. internátus: általános iskolások, népfőiskola számára. A laktanya-épület megszerzésében Takács segíthet, Zentainál Kristó. Kiss Sanyit jó lenne figyelmeztetni,
hogy az itteni
népfőiskolán én is vállaltam napi 1 l!2 órát, ezzel tán ideterelhetné az ő
ifjúságuk legjobbjait. (Némi anyagi támogatásra is volna szükség.) Ugyanígy
a Parasztpártnál. Ha a tanfolyam beválik: jövőre itt szervezhetjük
meg az
érettségiztető-népfőiskolát.
Ez a népfőiskola a 2. dolog. Előadásait, tanmenetét ki lehetne adni. 3. A kutasi partiküla. Ez is minta-partikula
legyen, ha
lehet. Egy kiváló orvos készül ki oda, arra szeretném rábízni. Azon is gondolkozom: ne szerkesszük-e meg 'mi itt amolyan vásárhelyi füzetek
gyanánt
a dolgozó iskola tankönyveit. Főként ha Pesten nem sikerül megfelelő bizottságot összeállítani.
Az út engem meglehetősen fölvillanyozott; látom: mért dolgozom. A magyar közoktatás most kibontakozó tervét egész reálisnak érzem: ugyanakkor
régibb utópiáim is elférnek benne. Havonta két-három napos útra innen is
elragadhatsz. Közben pedig Vásárhelyből laboratoriumot igyekszem csinálni
az egész Népi Művelődési Intézet számára. A tennivalók közül főként a falusi
általános iskolák ügyét kötöm a szívedre. (A tanár-szétosztó népi gimnáziumi
jelleg, más diplomás óraadók.) A parasztság oktatásügyi érdekvédelme: ez az
Intézet legfőbb célja. Erről beszélj a paraszt-pártok, sőt a kommunista párt
vezetőivel is.
Keresztury kérte, hogy írjam le kívánságaimat a tervbevett
szerződéssel
kapcsolatban. Én úgy látom, hogy itt a ref. egyház meg fog akadni az óraadóival. Két megoldás van: vagy átveszi a kultuszminisztérium
az itteni 20—
24 órámat s azonkívül csak útidíjat fizet; — másutt úgy tudom, a kültusz39

minisztérium fizeti az óradíjakat is — vagy a szerződésbe veszi bele, hogy
pedagógiai kísérletül (dolgozó iskolák tananyaga) heti 10—12 órát tartozom
tartani, más szerződés szerinti kötelezettségeim mellett. Jó volna egy írás,
hogy ugyanebből a célból egy-egy esetben más tárgyakat is taníthatok.
Barrának még nem tudtam legépelni, amivel tartozom neki. Két dolgot
küldök majd: egyik mit a falusi dolgozók iskolájáról kettesben
megbeszéltünk; másik az én tanmenet-vázlatom,
melyet ő az utasításnál használhat, mi
pedig kiegészítve, szakemberekkel meghányva-vetve
(esetleg mint a vásárhelyi csoport tervét) néhány héten belül az alakuló dolgozó iskoláknak
küldünk
meg s a tankönyv szerkesztésnél használunk föl.
Ella bizonyára bevetődik hozzátok is, azért (pósta-megtakarításul,
mert
a forint itt még ritkább mint másutt) nektek írom meg, ami őt is érdekelheti.
1. Hogy itt volt Püskiné s a hét végén, de még 20-a előtt valószínűleg Magda
jön át. 2. Hogy a küldött levelet megkaptam, ebben egyik volt
lánytanítványom ajánl föl télire lakást és szállást, ö a télen át Pesten lesz
kertészeti
főiskolán s a szobája szabadon marad; különben jómódú emberek,
akiknek
több szobájuk is van. £n nehezen fogadom el a) mert kínos dolog vendégnek
lenni és vendégeket kapni [olvashatatlan szó], b) semmivel sem tudom viszonozni; a lány Pesten van, nem taníthatom, ha meg itthon van, van már egy
tanára — egyik óraadónk a vőlegénye. Viszont vonz a kert (az ország első
szekfűkertészei),
hogy Magdát jövőre beszervezhetem hozzájuk s hogy több
pénzt küldhetek haza, mintha én tartom el magamat. A legjobban mégis azt
szeretném, ha a magam lábára állhatnék: egy szoba-konyha az, amiről álmodozom. Ha a laktanyát az internátus számára megszerzitek: ott talán ezt is
megtalálom. 3. A mosóruhámat s fehérneműmet
küldje le mielőbb. 4. Bocskayra az előleget fogadja el.
Mártának olvasd be telefonba a levelemet. Vele is vannak terveim; akkor
is, ha otthon marad, s akkor is, ha Rómába megy. Flórának kézcsók, téged
ölel:
Németh László
Pb. kelte: 1946. aug. 20. A Tornyai Társaság levélborítékjában. —
Takács Ferenc szociáldemokrata politikus; Zentai: Zentai J á n o s tanár,
kollégium vezetője. Az út: aug. 6-tól 12-ig a N é p i Művelődési Intézet
Illyéssel közös országjárás. A lánytanítvány: Czeglédi N a g y Judit.

Takács:
a népi
ügyében

Kedves Gyula,
Vásárhelyen jó hír fogadott: megjött Keresztury megbízó levele; 20 órát a
gimnáziumban, 15-öt a dolgozók iskolájában ő fedez az óradíjamból. Ez nekem elég is, több kívánságom nincs a minisztériumtól. 250 P-ből [!] itt megélek; Ella élete is biztosítva van egy évig BocsJcay vételárából. A református
egyház közben fölajánlta, hogy egyik lányomat ingyen ellátja az itteni internátusban. Most hogy az óradíjamat megspóroltam nekik, el is
fogadhatom.
Így hát várom Magdát; Ellán függ, hogy elengedi-e.
Gyáni visszahozta a jegyet. En azonban, mint már neked is
mondtam,
nem szívesen mennék föl a parasztnapokra. A tanítás épp hétfőn
kezdődik,
s mindjárt hiányzással. Magdát vasárnap-hétfőn várom; őt is be kell iktatnom az itteni életébe. De meg a szereplésemet sem látom — az intézet és a
magam szempontjából — sem kívánatosnak, sem szükségesnek. Így hát Kristó
Pistával visszaküldöm a jegyet, ö viszi a Puszták Népe első számát is.
40

A kéziratot Mártának küldtem ajánlva; hogy a pénteki
összejövetelen
már benyújthassa. A másodpéldányról látom, hogy egy-két oldalt alighanem
azon s nem az elküldött szövegen korrigáltam ki. Ezért kefét okvetlenül kérek, — de máskülönben is fontos; azonnal visszaküldöm. A jegyzet utolsó
félsora nem aggályos? Ha igen, töröljed („a szabadulás egyetlen nyitva maradt útja"). Ha más kifogásod van a kézirat ellen, azt is mondd meg bátran.
Az utolsó idők sokkal jobban bebizonyították jóakaratodat irántam, semhogy
érzékenykedhetnék.
Az intézet dolgát, amióta fönn jártam, megint zavarosabbnak
látom.
Barrát föltétlen barátunknak hittem s most nem tudtam elmenni a szaván.
Hol azt mondta: nem kell új rendelet, a régi alapján mindent
megcsinálhatunk. Hol azt, hogy ehhez kormányrendelet kell [olvashatatlan szavak]. Amiben kettesben megállapodtunk, tovább adta egy nem tudom milyen
bizottságnak. Úgy látszik, a városi dolgozó iskolák keretei közé szeretné szorítani
a miénket is. Ezt én főként a tantárgy-beosztásért,
a külön tantervért sajnálnám. Majd meglátjuk, mivel állunk elő két hét múlva. Ha nyilvánvaló
a szabotázs, menjünk neki a régi keretek közt; (elsőben a természetrajzot
kell tanítanunk a tervbevetteken
kívül; inkább minthogy a
jelentkezőket
fölültessük. A dunántúli körútnak addig nincs értelme, amíg nem
tudjuk:
milyen tanfolyamokat, iskolákat állíthatunk fel. (Gyáni elhozta a megbízást;
én nem magamnak, őneki, a földrajzi könyvre kértem, hogy lássa: nem a
magam szakállára beszélek.)
A polit. dolga, hallom, kompromisszummái
végződött. Attól félek, hogy
a belső harc még mérgesebben folyik tovább s Veres Péter végleg a másik
csoporthoz nyomódott. Úgy érzi, ki akartátok a pártot rántani alóla.
Kristóné dolgában néhány nap múlva kérésem lesz Kereszturyhoz.
Idősebbek, jórészt deportáltak számára valami rövidített
gyógyszerész-tanfolyam
indul Szegeden, ö is velük tanul, de a kérvénye Dezső elé kerül; igazán
megérdemelné, hogy egy aláírássál két évet nyerjen neki.
Flórának add át kézcsókomat, téged ölel:
Németh László
Keltezés a tartalom alapján: 1946. szeptember

eleje.

Kedves Gyula,
megértem (parasztnapok, szerkesztőségi ülések, Fülep-látogatás után) elkeseredésedet a munkatársak, általában az emberek iránt. De ennek is megvan
a szépsége: ott ülni köztük, lelkiismeretünkön
mérlegelni mindnyájuk
érdekét; tenni, amit ők belátni nem, csak gáncsolni tudnak; betölteni egy szerepet, amely számunkra áldozat, magány, az ő szemükben azonban dicsőségnek
és gyönyörűségnek látszik, amely a bosszúra is feljogosítja őket stb. A fiatál
számára ez keserves, szívet-emésztő, de hozzánk, öregedő emberekhez ez illik
leginkább. Hogy nagyot mondjak: ebben válunk istenhez hasonlatossá, aki a
terek végtelen magányában, rokon belátás dicsérő tükre nélkül, kötelességszerűen, kissé sötéten, de annál salaktalanabb jóindulattal végzi, lépések hoszszú során át, amit egy istennek végezni muszáj. Amikor mint elnök és szerkesztő ott ülsz fölöttünk, próbáld így érezni magad. Vagy ha ez a komikus
szerep nincs ingeredre, próbálj beletanulni a „nemzet atyjának" a szerepébe,
aki int, büntet, sarkal, leckéket oszt, túlságos lelkesedés és keserűség nélkül;
41

megjutalmazhatatlanul
és megsérthetetlenül,
hivatását nem emberektől,
hanem a végzettől, természettől
kapván.
Remélem, az én két levelemet nem számítod azok közé, amelyekben
a
munkatársi fegyelmezetlenség tört ki. En valóban csak az intézet hírét féltem s az zavar, hogy szeretnék valamit csinálni, de elvesztettem a biztonságomat ebben a bürokrata-tündérkastélyban
s nem tudom, mihez
nyúlhatok
hozzá úgy, hogy azonnal el ne tűnjön, le ne bukjon vagy orron ne vágjon.
Az elmúlt hetem kissé nehéz volt. Most indult el heti 23 órával az iskolaév;
be kellett állítani a tantárgyakat; Ellával Magda lejövetele körül volt viharos
levelezésünk; a lakás, költözködés stb. kérdése is föl-földúlt; mára azonban
kiforrt és lecsillapodott a helyzet (Magda nem jön, én Kristóéknál
maradok,
van ebédelő helyem); úgy hogy holnaptól az intézeté minden délutánom. 1)
Folytatom magyar-latin-francia
nyelvkönyvemet,
amelyben eléggé
előrehaladtam. 2. Írok Barrának s megkérdem, mit jelent utolsó körrendeletük a mi
szempontunkból; mit mondjunk pontosan azoknak, akik falusi dolgozó iskolát akarnak indítani; milyen tantervi utasítást (vizsgái követelményeket)
adjunk át azoknak, akik tankönyvet akarnak írni. 3) Kimegyek
vasárnaponként
a környező helyekre partikülát szervezni s ha van szilárd utasítás és megbízás: rászabadítom tanártársaimat a ¡tankönyvírásra. Én csak egyet nem akarok: embereket beugratni különféle munkákra s aztán közölni velük az arcpirító fordulatot, hogy ez vagy az a bizottság egész munkájuk alól kirántotta a gyékényt.
A csicsikovi úttól most főkép azért húzódom, mert ahhoz Pestre
kéne
mennem s a feleségem annyi ellenséges érzést árul el ellenem
mostanában,
hogy nem szívesen dúlatom fel vele itteni lelki nyugalmamat. Hallom, hogy
téged is kérésekkel terhel. A Törökvész úti ház most az ő számára lett olyan
kelepce mint nekem 10 évvel ezelőtt. Erről azonban én nem tehetek. A jövedelmemet az utolsó menza-ebédig és mézeskenyér
vacsoráig odaadom, de
abba a börtönbe többé vissza nem költözöm, ölel:
Németh László
Szept. 14.
A jegyzetet alakítsd át, ahogy jól esik; esetleg egészen is
elhagyhatod.
A Kristó gyógyszertár levélborítékjában.

Kedves Gyula, 16-i levelezőlapodat már tegnapelőtt megkaptam,
leveledet azonban csak ma, pénteken, 20-án. Most már hiába írom meg, hogy táviratra megyek vagy nem megyek: az üzenetem nem ér időben hozzád; a ma
reggeli vonat is elment már; szombat este előtt nem érhetnék fel. Azért azt
határoztam: ha sürgönyt kapok holnap reggelig: akkor a holnapi
vonattal
fölmegyek. Ha nem: jövő pénteken indulok föl s vasárnap utazom
vissza.
Péntek estétől (27) vasárnap reggelig (29) tehát rendelkezz
velem;
azalatt
Harsányival, Barrával is tanácskozhatunk. Addig esetleg a jegyet is leküldhetitek. Az órarendem olyan, hogy szombatra mindig fölrendelhettek;
aznap
nincs órám; pénteken pedig csak kettőt mulasztok.
A hivatalos lapban láttam a Dolgozók iskolájáról a rendeletet.
Barra
levelét azonban még nem kaptam meg. Így azt be sem várva,
fölküldöm
neki a latinpótló magyar és a vegytam-biológia tanmenetét. Szeretettel
ölel:
Németh László
Pb. kelte: 1946. szept. 20.

42

Kedves Gyula,
most már értem Barrát. Elolvastam a gimnáziumokhoz a főigazgatóságon át
érkezett körlevelüket. A paraszt dolgozó iskolák megszervezését ők vették kezükbe; megengedik az okt. 1-től márc. 31-ig terjedő tanévet; helyi
tantervmódosításhoz is hozzájárulnak; minden általános tanterv-módosítás ellen tiltakoznak. Ez nekünk, helyesebben nekem szól. Pedig hát 1) amit én javasoltam,
nem tanterv-módosítás (amit ahol akarják az érdekeltek, egy helyi javaslattál
megoldhatnak), hanem általános engedmény, amely minden dolgozó iskolás
dolgát megkönnyíti s ha nincs rá általános rendelet, a vizsgáztató iskolák nem
is járulhatnak hozzá, 2) mi ebben Barrávál megállapodtunk, az órabeosztást
együtt készítettük. Így értem már, mért volt mindez
benne az eddigi rendeletben s mért őrizzen isten a kormányrendelettől. Mert ők a hátunk mögött
már intézkedtek. Bár azt is el tudom képzelni, hogy Harsányinak
bemutatták
a körrendeletet (tartoznak vele!) s ő hozzájárult. T. i. nekik is az a törekvésük,
hogy mi is az „ügyosztályokon át" intézkedjünk. A vásárhelyi kaszárnya ügyében is (Kristótól hallom) átírtak a kultusz egyik ügyosztályához. Pedig Vásárhely megkapta a szegedi tankerület összes alapítványi helyét s hetven személyes kollégiumot állíthatna fel, ha volna hely hozzája. De elképzelhető: mit
csinál a Harsányiék átiratával az az ügyosztály.
Visszatérve Barrára: én úgy látom, itt befejezett tények élé vagyunk állítva s jó képet kell vágni hozzá. En pláne nem szeretnék abba a színbe kerülni, hogy fantasztikus pedagógiai elképzeléseimért a jó, bevált rendet fölforgatom. En az elképzeléseimnek igazságát hiszem (mint eddig is) azzal, hogy
kínálom. En a magam munkáját kezdettől a pedagógiai kísérletezésben láttam
s erre Keresztury megbízása bő alkalmat nyújt. A tankönyvek dolga azonban
nyugtalanít. Barra valami „szakember" bizottságra bízta a tanterv összeállítását; az kapta meg az én írásomat is. Az fog tehát dönteni, isten tudja, mikor,
hogy milyen jegyzeteket kell a dolgozó iskolások kezébe adni. A tankönyvíráshoz tehát nem lehet hozzáfogni. Az én helyzetem roppant egyszerű: én fölépítem a magam tankönyveiben az új iskolát s aztán az ország lássa, kell-e
neki. Az intézet azonban, kérdés, hogy fogja Ígéreteit teljesíteni.
Szeretettel ölel:
Németh László
Vásárhely, 1946.
Pb. kelte: 1946. szept. 26.
Kedves Gyula,
a csütörtöki napom így folyt le. Délelőtt kihozzák óra után a nyolcadikban a
Szabad Száj Montherlant-sürgönyét:
magyarázzam meg nekik, mert nem értik.
Délben otthon a Valóság tanulmánya vár, késekkel tele. Délután hozzáfogok,
hogy lemásoljam a Válasznak írt cikket s egyszerre minden szó mögött ott
érzem az akusztikát, meg sem tudok moccanni benne. Egy órai vergődés után
az egészet eldobom. Este papírra vetem egy színdarab vázlatát; a címe: Janicsárok.
Ezt a „napló"-töredéket természetesen a helyett a másik „naplótöredék"
helyett küldöm, amely most már nem fog a Válaszban megjelenni. Erre a
számra be kell érned a kicsit megcsonkított „Gyermekeink"-kel; ha ugyan ezt
is nem vagy kénytelen sokállani a kiváltott viharban. De az előbbi alatt ott
van a „folytatjuk" s be nem fejezni: meg futás volna a részedről is; inkább
43

kihagytam, belőle egy fejezetet. Ha gondolod, az epilógust is elhagyhatjuk
s
akkor az sem derül ki, hogy meg van operálva.
Az én bekapcsolódásom a Rendszerbe csak nem akar sikerülni. S egyre
kevésbbé most már! Tavaly még Schöpflin sem merte azt állítani rólam, hogy
fasiszta voltam; ma az ismétlés meggyőző erejénél fogva, már Balogh páter
is meri. S most már én is belenyugszom: hogy Magyarországnak az a fontos,
hogy bűnös, „meg nem felelt" ember legyek, hát legyek. Én háromszor
ajánlkoztam föl — már-már pirulok érte — egyszer rögtön az ostrom után,
aztán tavaly őszön, amikor a Tanügy rendezését megírtam s most a te vállalkozásaidhoz szegődve csendes szkundánsul. De hát hiába, nem megy s nem
is magamnak, a Szellemnek tartozom annyi büszkeséggel, hogy tovább ne
is erőltessem.
A Népi Művelődési Intézetnél az első nap megkaptuk a
figyelmeztetést
[... ] hogy ne merjük a nevemet a cégérre kitenni. Én elfogadtam a homályt s
:próbáltam lelkesedni, lelkesíteni, tanácsot adni, amennyire lehetett,
névtelenül.
Láttad, hogy jártunk Barrával [..:] Baráti nyíltan megmondta: a
minisztériumban sportot űztek a kijátszásunkból. Csak azt nem tette hozzá, hogy ő maga
is. Ha vannak is gondolataim a népnevelésről, féltenem kell őket
magamtól;
mihelyt a nevemmel összefüggésbe kerültek, nem valósíthatók meg. Itt fölültettem egy pár embert tankönyv írásra, szervezkedésre: most bújok
előlük,
misztifikátor lehetek bátran a szemükben.
A folyóirattól kezdettől féltem. A múltban mindig azt tapasztaltam, Móricz
Zsigmondnál is, hogy lapindulás előtt kívánatos munkatárs vagyok,
lelkiismereti kötelességemmé tétetik a részvétel; ha aztán írok: kiderül, hogy többet
húzok a lapon, mint amennyit lendítek. Ha pedig a szerkesztő elég fakír: ott
tart (mint te a Csillagban), akkor a munkatársak kezdenek olyan cikkeket rakni
be a szabad kritika jogán a lapba, melyektől az ellenségem kacag, én pedig
elfüstölgök. Nem tudom, a Válasz első száma mit vert föl — csak ez a két jel
jutott el hozzám, még a legbarátibb helyekről; de a Valóság cikke után lehet-e
kételkedni benne: hogy az utóbbi folyni fog, míg csak el nem megyek. Hisz a
Valóság ifjai a Válasz második garnitúrája!
Nem azért írom ezt, hogy vállalt Ígéretem alól fölments; csak hogy módosítsak. Én is úgy érzem, hogy [.. .] csak szépirodalmat szabad adnom; nem
azért, mert ez az igazi terepem, míg tanulmányaimmal csak emberi
hitványságomat igazolom; hanem mert a szépirodalmi forma mégiscsak páncél, míg a
tanulmány, ahogy én írom, minden köpésnek: nyitott meztelenség. Én nem
vagyok diplomata, én nem tudom a visszhangot a hangomba beleszámítani: én
az igazság kialakulását írom, benn az élő szövetekben — amíg arról beszélek,
nem lehet takaróznom. A szépirodalom formájával mégis csak fed
valamenynyire. Azért azt kérem: térjünk át az eredeti tervre, fogadj el drámát tőlem,
(nem a Janicsárokat, ne ijedj meg!) a „másfél ív" cseréjeként.
Publikálásra
engem ma csak egy dolog ingerel: amit nem publikálok, elpusztul. S már úgy
is túl sok gyerekem hullott el. A legszívesebben a Németh László színházát újítanám fel, úgy ahogy azt tíz éve elgondoltam. A Válaszban természetesen
nem
ez lenne a címe; de mégis egy-egy egész darabnak kéne folytatásokban
megjelennie s esetleg a különlenyomatot gyűjtenők ilyen címen, egy-két oldal kísérő
írássál (színházi utasítás, dramaturgia, más efféle). így mindjárt a Válaszkönyvtár is megindulna, majdnem hogy kiadói költség nélkül. Közben egy-két
számot pihenni is lehetne, esetleg a Magam helyettből vagy az Iszonyból adunk
részleteket.
44

Keresztury Dezsővel is szeretnék tisztázni valamit. Ő a megbeszélt fizetés
helyett, kérésemre, 35 óra óradíjat utalt ki a számomra. Ebből 15 órát a szegedi tankerület dolgozó iskoláinak az ellenőrzése fejében kapok. Nem tudom, hogy gondolja ezt? Csak .az óradíj megpótlására adta (az valóban elég
kevés, ebben a hónapban csak 140 frt.) vagy vár munkát is érte. De mit?
Csak nem azt, hogy „szakfelügyelőként"
végiglátogassam ezeket a dolgozó
iskolákat? Erre először időm sem igen van: hisz oda 2-3 napot kellene utaznom. A legegyszerűbb az lenne, ha vakáció alatt nyakamba szedném a környéket s mint csendes látogató, engedélyt kérnék egy-egy óra meghallgatására, a tanulókkal beszélgetésre. De nem mondják ekkor: hogy zsebre tettem
a pénzt és nem csináltam semmit?
A paraszt-népművelés
különben megy magától is, mihelyt a paraszti
dolgozók iskoláinak megvan a kerete, s költségvetése. A minap itt járt a szegedi főigazgató s mondja, hogy már nem lehet több iskolát fölállítani (Pestről
jött utasítás), mert a költségvetés kimerült. S felsorolta, hány dolgozó iskola
van már az ő körzetében. Tehát csak pénzt kell kierőszakolnotok s akkor lesz
dolgozó iskola, ha nem is a parasztok tudásszomjából, hát a tanárok óradíjéhségéből. Így te az első lökést megadtad, a dolog megy magától is: most már
csak azon gondolkozz, mit kezdesz az Intézettel.
Én a könyvek tervét nem adom fel; csak azt, hogy azok valaha hivatalos
könyvek lehessenek. Ezt az évet is végig tanítom még, akármilyen komisz dolog lesz tanítványaim szemében a vicclapokat látnom. Ereztem én, hogy vagy
tanítanom lehet ebben a rendszerben, vagy írnom; a kettő együtt nem megy.
Egy tanárnak több társadalmi becsületének kell lennie, mint amennyi egy
író N. L-nak lehet.
Ne haragudj, hogy napi földrengéseimmel untatlak. Épp azért olyan reménytelen és őrlő az életem: nincs semmi, amihez odaállhatnék: no, ebben a
néhány évben, ami hátra van, ezt csinálom. Megkezdesz valamit s már vernek
is odébb. A művészet volna az egyetlen menedék: de az az én számomra mindig a bukás volt. Ha már semmi okosabbat nem csinálhattam; akkor megírtam
regényben, drámában, hogy csődben vagyok. Most ez a csődbevallás kétszeresen nehezen esik; hisz végre úgy élek, — nem ahogy a szép életet elképzeltem,
hanem hogy nem botránkoztatom meg magam a körülményeimmel.
Szegény
látói a Válóságnak! ök azt képzelik: hogy az egész ideologiám egy hibásnak
érzett élet önigazolása volt. Pedig épp fordítva: az ideologiám miatt éreztem
hibásnak egy aránylag mintaszerű életet. [...] Azért volt szükségem a kikezdhetetlen szegénységre, hogy gyanú se férhessen ahhoz, amit mondok...
[...]
A kereszténység egy. bizonyos fokon túl tarthatatlan. Rezignáltabb ember vagyok magánál Jézusnál is, de érzem: hogy aki minden áron ellenségünk akar
lenni, azt vállalni is ícell ellenségül, ha nem is méltó arra, hogy gyűlöljük.
Különben föladjuk a bennünk és általunk küzdő értékeket.
Szeretettel ölel:
Németh László
Vásárhely, 1946. október 12-én.
Schöpflin Gyula támadása: Kútmérgező, Magyar Rádió 1946. jan. 23. Baróti:
Baróti Dezső, ekkor a kultuszminisztérium osztályvezetője. A Valóság cikke: Király
István: N é m e t h László, 1946. okt.

Kedves Gyula,
dörgedelmes leiratod és az én mentegetőző írásocskám keresztezték
egymást.
Ugyanakkor kaptam meg Kristó Pista levelét Pestről, abban ezt írja (több rám
45

nézve kellemetlen dolog közt): „A Válasz a legnagyobb siker ma Budapesten.
Illyés tekintélye és népszerűsége egyre nő s ami a legmeglepőbb
minden
körben." ő pedig elég jól ismeri a dürgést; hisz láthattad:
dürgés-szakember.
A dolog tehát nem áll olyan rosszul; legfölebb a terjesztés botrányos: Vásárhelyre idáig nem jutott egyetlen példány sem.
Már most, ami engem illet: én értem, amit csinálsz, támogatom is minden
erőmmel. Csak azt látom, hogy javaslattal, gondolattal nem
támogathatlak:
agyonnyomja az intrika és akusztika. S az én büszkeségem is rosszul birja,
hogy javaslatokkal álljon elő olyan társaságban (a nemzetet gondolom), ahol
ellene a legválogatottabb érvek hangzanak el, mellette viszont egy szó sem. Jánost és Sinkát is meg kell értened, őket olyan gonoszul és igazságtalanul taposták meg itt, hogy igazuk lenne, ha nem állnának szóba többet ezzel a rendszerrel. Én bennem ilyen gőg és sértődés nincs; akár két ívet is adok a jövő
számtól, de csak hideg, három lépést tartó műfajokban; szorgalmi
visszaesés
csak az áttérés miatt állt be. De ha akarod; elküldöm Széchenyi-drámám
első
felvonását; ha 18-ig sürgönyzöl, 21-re legépelve ott lesz. Márta is korrigálhatja,
úgyhogy korrektura sem kell róla. Esetleg „Béke előtt" cikkem is leírom, de
azt vért izzadva s rosszaságáról mélyen meggyőződve. Tehát szó sincs dezertálásról. ölel:
Pb. kelte: 1946. okt. 14. — János: Kodolányi.

Németh

László

Kedves Gyula,
pénteken sürgönyt kaptam a Választól: a korrekturát kérik. En szerdán kaptam
meg s csütörtökön már küldtem vissza; remélem, azóta ott van.
A Válasz jelentőségét én nemcsak értem, de a bőrömön is érzem: hisz az
egyetlen lehetséges sziget a számomra. Hogy nem a ragaszkodásom, de a programom kicsit megváltozott, magyarázd azzal, hogy bizonyos dolgok
beértek
bennem, a magyarság (éppúgy mint családom) túlcsordította a kelyhet: a múltkori haragom nem múló felindulás volt, itt végleges szakadás állott be. Ennek első jele: hogy életemben először a magam írói súlyának a növelése vált
célommá; úgy is mondhatnám, hogy néhány boxer-ütést szeretnék a nemzet
orrára mérni — jelentős művekkel. Nem tanítani, felvilágosítani, jóra csábítani, esdekelni (mintahogy családommal szemben is abbahagytam ezt), hanem
megmutatni: ki vagyok, mihelyt a hazafiúi szolgaságból kitéptem magam. Azt
hiszem: ez még nemzetpedagógiai szempontból is legjobb (bár ilyen nincs előttem), amit tehetek, mert hiszen az ilyen népet mint a magyar, nem felvilágosítani kell, hanem leköpni, hogy észre térjen. Az igazat itt a legegyszerűbb
ember is pontosan tudja vagy érzi, de mihelyt egy kis rés van az emelkedésre,
rögtön elárulja. Ezt látom én a Valóság cikkéből, ezer más (Barra,
Győrffy,
itteni Cseresnyés) tünet közt. A magyar mélyen erkölcstelen faj s ezt nem árt
a tudomására hozni. Te gyávaságról beszélsz — én azonban azt hiszem, ezt
igenis nehéz és keserves dolog lesz egyszer alaposan a szemébe vágni.
Mit jelent mindez a Válasz szerkesztői asztalán? Hogy egyelőre szépirodalmat kap tőlem. Ella itt van s viszi a megbízást egy írógépre; a Válasz honoráriumot abba ölöm, — hogy a Széchenyit azonnal legépelhessem. Itt nem tudok sem gépet, sem gépélőt szerezni. Ha nem találod nagyon rossznak: a karácsonyi számban esetleg az egész is jöhetne; összenyomva harminc oldalra rámegy. Régi témám, de csak 1945 tavaszán alakult ki egészen, amikor én is a
rendőrséget vártam s öngyilkosság vagy mindent-elszenvedés
válaszútján áll46

tam. Januártól adhatom az Iszony második részét, de hozhatunk
drámarészleteket is, egy-egy pedagógiai írással tarkázva. Elvi és kritikai cikkekhez egyelőre nincs meg a hangulatom. Az ilyenek írása részemről [...] mindig hazafias áldozat volt; írói értékemet váltotta föl benne közpénzre s egyelőre épp
erre nem vagyok hajlandó.
Ella olyasmit rebeg, hogy Svájcba utazol. Mi lesz akkor a Válaszból s Magyarországból? Ha a decemberi számot összeállítod s esetleg szükség van rá:
december közepén fölutazok (január elején meg úgyis otthon leszek), így tehát
utánanézhetek a számnak.
Veres Péter parlament-előtti beszédén láttam, hogy Erdeiék mellett állt s
azóta hallom: Kereszturyt kibuktatta, Darvast hozza stb. Ami a Parasztpártban történt, megerősíti zárótételemet, hogy a magyarság mindig s mindenütt
a tulajdon erkölcsi alacsonyrendűsége miatt kerül alul. Hiába kedvez a szerencse, mi mindent
elszajháskodunk.
Szeretettel ölel:
Németh László
Vásárhely„ 1946. október 27-én.
Kedves Gyula,
Kristó Pista viszi a teljes Széchenyit; 30 oldalra rámegy, a karácsonyi számba
belefér, de hogy beleillik-e: azt neked kell eldöntened. En amíg írtam: igen
bíztam benne; amig diktáltam: kétségbe-kétségbe estem; ma este még át kell
futnom, ki kell javítanom: ez lesz (a harmadszori kérődzés) a legkeservesebb.
Küldjetek, kérlek, minél előbb korrekturát; egy-két túlságosan elágazó mondatot, hiányos utasítást azon szedek rendbe. „Ha van amin még segíteni lehet":
írd meg.
Nehezebb a kritikák dolga. Nem tudok a magyar irodalmi élettel többet
szóba állni. Kosáryról és Ramuzról azért, ha győzöm, megcsinálom; bár ez alatt
egy darabot is nyélbeütök. Kristónak átadtam üzenetedet; egyelőre húzódozik;
beszélj vele magad. A Puszták Népéből és Délszigetből meglátod: kit lehet
használni itt; azoknak üzenj vagy üzentess Mártával — én félek az Intézet
tankönyvei óta — a közvetítéstől.
Ami a Parasztpárt nagygyűlésén történt, előre látható volt. Pétert én nagyrabecsülöm, két kis cikke a Válaszban most is igen jó; de elsősorban ő a felelős érte, hogy a magyar forradalom megint megbukott. A hiúság a legerősebb benne is (s némi gyávaság) mint minden magyarban.
Jó mulatást Svájcban és Párisban. Flórának kézcsók,
ölel:
Németh László
Keltezés: 1946. november. — A Veres-cikk: „Meg kell szenvedni", a Válasz 2.
számában. A Parasztpárt nov. 2-án tartotta nagyválasztmányi ülését.

Kedves Gyula,
Ella leveléből megbotránkozva látom, hogy a Széchenyit csak csütörtökön adták át neked; holott én azért küldtem föl vasárnap, Kristóval, hogy így egy
napot nyerünk. Állítólag a telefonod volt rossz; valójában a pósta még mindig
jobban működik mint az emberek lelkiismerete és szívessége.
A korrekturát azonnal kijavítottam; egy napot mégis félretettem: azt reméltem, hogy jön tőled néhány „érdembe vágó" sor. Amit a nyomdából írtál,
nagyon kísértetiesen hangzik; a korrigálás alatt úgy éreztem, vérfagylaló hü47

lyeségeket engedek ki a világ elé. A magam, dolgaiban én is ösztönember vagyok; évek múlva látom, mit ér valami; de frissen — minden rosszat, és jót
is, elhiszek; asszerint hogy mit mondanak.
A következő számba igyekszem dec. 10-ig mindent fölküldeni; de nem tudom, mi legyen az: Óraadók királysága, Iszony-folytatás, vagy lehet drámarészlet? Sajnos, Pestről iszonyú nehezen kapok meg mindent. Az írógépet Ella
egy hónap alatt vette meg; kérdés, mikorra juttatja le. A Hus drámához, egy
történeti vígjátékomhoz néhány könyv kellene; a harmadik embernek
könyörgök, nem lehet megkapni. így ne vedd rossz néven, ha a szerkesztőségi
szubordináció nem egészen tökéletes. Beteg is vagyok; a gyomrom versenyre kélt a
tiéddel; naponta öt-hat órát fáj, folyton ennem kell étvágy nélkül.
Lefogyhattam vagy 5—6 kilót.
Azt hallottam, mégis miniszter leszel. Túl szép volna és túl nagy áldozat,
ölellek:
N. László
Keltezés a tartalomból: 1946. november.

1947
Kedves Gyula,
bizony a roncevauxi völgyben éreztem magam az elmúlt hónapokban;
csodálom, hogy a kürtszó nem hallott oda Párisba. Ügy látszik, meg kell szokni,
hogy ha valami nevezetes dolog történik M.o-n, engem eztán előszednek s a
dolog bekoronázásául, megbotoznak. Ebben az egész kolaicio egyet ért Szabad
Néptől — Kis Újságig. Nem lehetne valami ilyen alapon összehozni őket? Ebben a régi rendszerben is minden párt könnyen egyet értett.
Arról, hogy én ezután publikáljak, szó sem lehet. Elég
szemérmetlenség
volt, hogy eddig is rácsábultam. Ha még egy nyomtatott szót
megjelentetnék,
Csilla is joggal nevezne: vén arcátlannak. Érthetetlen, hogy őszülő fejjel, eddig
is hogy feledkezhettem meg ennyire a magam méltóságáról.
Ami az egyetlen megnyugtató megoldás volna: a kivándorlás. A boldogságot nem is tudom elképzelni máskép: mint olyan országban, ahol senkisem ismer, valami egyszerű, erőmhöz mért munkából a lehető légigénytelenebbül
élni
és gondolkozni. Olyan helyre szeretnék jutni, ahol legalább magamnak
leírhatom a gondolataimat.
Ha ez nem megy — s most már csaknem biztos, hogy nem megy, valami
ipari munkát szeretnék kitanulni, amit otthon, négy fal közt is lehet űzni.
Gondoltam könyvkötészetre, tészta-gyártásra, gépi harisnyakötésre.
Elsősorban
ebben szeretném tanácsodat — s az átmeneti időben, valami szellemi
munkaalkalom (pl. név nélkül ismeretterjesztő füzetek) teremtésével esetleg a segítségedet is. (Bár az ellenségeim annyira beoltották a köztudatba, hogy én dúsgazdag ember vagyok, aki óraadást is csak izgatásból vállalok, hogy valóban
röstellek az efféle terveimről beszélni.)
Nagyon jól esett, amit baráti részvétedről írtál. Én magam is arra kértem
Ellát, vegyen rá egy leutazásra. De aztán mégis meggondoltam: neked most
rengeteg minden szakad a nyakadba s másfél napra is lelkiismeretlenség
a
dolgaidtól elrabolni. Ha Ella leküldi a megújított igazolványomat, majd fölutazom én. Márta útján Révai is találkozásra hívott fel. Tán okos dolog volna
48

egyszer összeülni vele. Hiszen mi mind a ketten ugyanazt akarjuk: hogy Magyarország engem elfeledjen. Beszéljük meg a módozatait.
Mártát, sajnos, megbántottam. Ö mégis csak nagyon a másik partról nézi
a dolgokat s ezzel (bármennyire bizonygatom, hogy semmi közöm az egészhez)
pillanatokra fel tud ingerelni.
Érdekel, mit láttál odakinn. Flórának kézcsókját küldi; téged ölel:
Vásárhely, 1947. febr. 25-én
N. László
A Magyar Közösség leleplezése után vagyunk. A sajtóvitában
alaptalanul — az összeesküvés ideológusának nevezték.

Némethet

—

Kedves Gyula, pénteken fölutazom Pestre, de este már indulok is vissza.
Jó volna, ha a kora délutáni órákban beszélhetnék veled is. Én mindenesetre
fölkereslek. Ha teheted, maradj otthon; bár Mártával is találkozom s így ha
más dolgod van, rajta keresztül is érintkezhetünk.
Leveledet nagyon köszönöm. Flórának kézcsókját küldi, a viszont látásig ölel:
N. Laci
Pb. kelte: 1947. márc. 16.

Kedves Gyula, nem tudok határozott választ adni: mikor mehetek föl
Pestre. Ella, úgy látszik, keveselte a depressiot, amelyben élek, mert leküldte
hozzám az anyámat. Csütörtökön érkezik s nem tudom meddig marad; csak
sürgönyt küldtek, levelezni nem igen leveleznek velem. Húsvétra azért valószínűleg majd csak fölkerülök; ha megjön a pécsi áthelyezésem (úgy látszik,
már nem jön meg) előbb is. Lukácséknak ekkorra kellene jelezni, ök persze
azt hiszik, hogy a januári események kellő hatást tettek az idegeimre. Valójában sosem ért a szememben ilyen keveset az életem. Azt semmi esetre sem éri
meg, hogy becstelenséget kövessek el érte. Ügy hogy a találkozó esetleg fordítva sülhet el — bár önérzeteskedni sem érdemes. Akkor majd megbeszélhetjük a Válasz dolgát is, levélben az egész lehetetlen. Kéziratom úgy sincs (három hónapja egy sort sem írtam és nem is tudok betűre gondolni), tehát nem
vesztünk időt.
ölel:
Laci
Szilasi levelének az elküldését köszönöm; én úgy gondoltam, hogy te írj hozzá
s Ella küldje tovább. Bocsánat a megterhelésért.
Pb. kelte: 1947. márc. 21. — N é m e t h és Illyés találkozásáról Révaival é s Lukáccsal: Szabad Szó, 1947. márc. 28.

Kedves Gyula,
akiben annyi keserűség van mint bennem, az ritkán írjon és keveset.
A Válasz-cikkeken azóta vergődöm, amióta Pestről hazajöttem. Kettőt készítettem: egyet Sartreról, a másikat a magam ügyében. Egész idő alatt a Válasz munkaközösség szava volt a fülemben: „Ha már a fasisztáknak
írniuk
kell, az ragyogjon." Aztán meg arra gondoltam: miért hogy köpnek szembe.
Ilyen múzsák mellett te nem igen tudhatod: mit jelent az írás. Majd elküldöm
őket, de csak lapzárta után — hogy igazoljam magam s nem azért, hogy
közöld.
Hiába, ezt nem lehet erőltetni: én már csak mamagnak tudok ími; meg
kell lennie annak a biztonságomnak, hogy amit írok, nem muszáj megjelennie.
49

Nem az akaraton múlik, hogy nem tudlak úgy segíteni, mint ahogy másfél éve
még reméltem. Nyáron három hónapot vesztegettem el a Népi Intézettel, ősszel
három darabot írtam meg hat hét alatt, hogy aztán az egész karácsonyi szünidőm rámenjen egy idétlen Válasz jegyzetre. Aztán az összeesküvés. Márta egy
nyilatkozatért gyötör; én vártam, hogy hazajössz vagy életjelt adsz. Most megint egy hónapot vesztettem. A legdrágábbat adom; amiből a legkevesebb van:
az időt; de hiába: az írás potencia dolga s én egyre mélyebbre zuhanok, egyre
messzebb kerülök tőletek. Ügy látszik, mégis csak van annak valami mély oka,
hogy te a rendszer első számú írója lettél — én pedig (most már) első számú
pofozdjancsija vagyok; a szerepeknek ezt a pirandelloi szakadékát
semmiféle
jószándék sem tudja áthidalni. „Irodalmi becsülés" még kevésbbé. (Az irodalmi
alapon történő szervezkedésre
különben éppen te panaszkodsz a Szabad
Népben.)
Az én kérésem tehát az: várjátok ki, amíg én jelentkezem s akkor ne
döbbenjetek meg, ha az megint egy nagyobb mű lesz. Inkább kétszer szeretnék megjelenni egy évben, de akkor olyannal — hogy Márkusék se moroghassanak joggal a tehetségüket-vesztett
fasiszták miatt. (A
Hus-drámámra gondolok — de ezt sem ígérem, csak igyekszem úgy kifényesíteni,
hogy
megfeleljen. Az Iszony folytatásának még csak most kezdek hozzá.)
A Szabad Szó cikke mesterhúzás volt. Kötelező meghívások, hírek egy 900
Ft-os állásról, aztán az a sokat sejtető találkozó! A „híveimet" (?) lehet kapacitálni: N. L. már eladta magát. Az ördög vigye őket: mindet
odaadom.
Semmi felelősséget sem érzek ez iránt a szűkfejű, cigány, de azért erkölcsbíró nép iránt. Magamnak azonban tartozom annyival, hogy az első találkozónak most már ne legyen folytatása.
Az elmúlt hónap különben is nyugtalan volt. Elláék két hétig nem írtak;
azt hittem, Csilla beteg. Aztán a kultuszból jött olyan hír, hogy mégiscsak elnyertem a pécsi egyetemen a segédkönyvtárosságot s utaznom kell (négy éve,
emlékszel, még azon voltunk megbotránkozva, hogy egyetemi tanár nem lettem), de persze ez is vaklárma volt; aminek őszintén örülök, Bóka alatt úgysem lenne maradásom. Flórának kézcsókját küldi, téged ölel:
Laci
A fejszesznek stb. azonnal utánanéztem; de közben kételkedni
kezdtem,
hogy jól néztem-e meg; valóban seborrhea capitised van-e. Tán mégis jobb lesz
bőrgyógyászhoz menni, nehogy egy ilyen értékes fejet elpackázzunk. A következő hajszesz tán nem árt:
Rp

Rp

Naphtoli 5.0
Spirit. sap. Kalii ad 100.0
MDS. Hajszesz
Acid. salicyl 2.0—5.0
Vaselin. boric ad 100.0
MDS: kenőcs.

Az utóbbi kenőcsöt is ajánlja utána a könyv. Azt hiszem kiadják recept nélkül is mindkettőt (sajnos, fejléces receptem nincs, különben sincs jogom most
rendelni) — de mégis inkább
a bőrgyógyászt
javaslom
s ezt (ebben az esetben is) csak szorgalmam bizonyításául
küldöm.
50

Egyik tanárunk a kultuszminisztériumban
egy beszélgetést hallgatott ki
akaratlan a te külföldi utadról. De olyan számokat mondott, hogy azt hittem
hallucinált. Most más valaki az újságban olvasott róla. Francia, Angol, Oroszországba mégy szerinte. Gratulálok! Repülj és ne is gondolj ránk itthon rothadókra.
Pb. kelte: 1947. ápr. 18. — Érdekes találkozás: Szabad Szó, 1947. márc. 28.
Zsolt B é l a a Haladás ápr. 10-i vezércikkében szólal fel ellene. Márkusék: a Valóság c. folyóirat köre. A Sartre-cikk: A választásról, Utolsó széttekintés 745—750.

Kedves Gyula,
ma péntek, délután ötkor indulok át Békésre, ahol násznagy vagyok Nyestééknél (te is voltál náluk, az a vaskereskedő, akihez az ostrom után lesodródtunk), legkorábban hétfőn érek haza. Az 28-a; akkor foghatnék hozzá a cikk
gépeléséhez. Azonkívül Márta se küldte még le Weöres most megjelent kötetét — pedig anélkül nem akarom az első folytatást sem a kezemből kiadni.
Nem ismerem Grandpierre cikkét sem. Így hát augusztusra ebből már aligha
lesz valami; legfölebb ha 10-e körül jelenne meg a Válasz; akkor viszont Révainál támadhatna az Iszonnyal bonyodalom. Legjobb, ha csak októberben
hozzuk tehát, de akkor az egészet. Az Iszonyból viszont elég akkor ez az egy
mutatvány. Hogy dönthess — hétfőn vagy kedden föladom a cikk elejét —
hátha már az is olyan, az elvi rész, hogy amiatt sem jöhet.
Addig is szeretettel ölel:
Németh László
Az Iszonyban, attól félek, iszonyún csalódsz. Ami „cserédet" illeti: aki ilyen
nagy ember mint te — annak komolyabbnak kellene lennie — még a kedveskedésben is.
Keltezés a tartalomból: 1947. jún. 25. — Az Iszony a Révainál jelent meg, a
Válasz közlését egybe kellett hangolni vele. Grandpierre cikke a Magyarok júniusi
számában.

Kedves Gyula,
a két könyvet nagyon köszönöm. Különösen a vers-kötet hatalmas
munka.
De hiszen ezt nélkülem is tudod. Annak, hogy újabban hallgatok, nem az az
oka, hogy duzzogok vagy másképen forgok keserű levemben. Sőt tán sosem
voltam derűsebb és nyugodtabb. De nagyon kiüllepedtem a ti világotokból.
„Tiszántúli" lettem, ami odafönn olyasmit jelent, hogy elvesztem. De egyszer'
tán, ha szükséged lesz rá, lehívlak ide ebbe az emberi iszapfürdőbe, melegedni. Az Iszonyt írom — azaz helyesebben végrehajtom, mert a hangulatába
nehéz visszatalálnom. Nem az öt év a sok; az emberiséggel békültem össze
azóta annyira, hogy nehéz az eltervelt kegyetlenséggel beszélnem róla.
Flórát, Rikát s az egész Csejtei u. 2-t sok szeretettel köszönti, téged ölel:
Vásárhely, 1947. jún. 30.
Németh László
Azt hittem kiutaztál, azért nem köszöntem meg eddig a könyvet; nagyon
örülök, hogy mégis csak az országgal maradsz a nehezére; úgy jobb lett volna,
így szebb.
Kedves Gyula,
Mártának elküldtem az első folytatást — tán többet is mint amennyit a Válasz egy száma megbír. Amíg gépelgettem, Weöres Sándor és a te verseidet
olvasgattuk a tanítványaimmal.
Mondhatom, szégyeltem magam az én sok
51

pszichológiámért és fecsegésemért. Az az érzésem, elég volna ebből a Válaszba
egy folytatás is: elunják az emberek. A korrektúránál dönts te — nem joob-e,
ha mást adok folytatásul. A tanítványaimmal átnézzük a felszabadulás
utáni
irodalmat, már ami leér ide; belekezdtem egy kis írásba, ezeknek a beszélgetéseknek az alapján. Ha érdekel: küldök mutatót. Hogy fest az újabb magyar irodalom lentről. Teljességről, természetesen szó sem lehet. Egy kicsit
válasz Sőtér cikkére, bár eredetileg nem annak indult.
Flórának add át kézcsókomat, ölel:
N. László
Vásárhely, 1947. jűl. 19-én.
Sőtér cikke: Apátlan irodalom, Válasz, 1947. júl. N é m e t h írása: I r o d a l o m
után. Utolsó széttekintés 740—745.

45

Kedves Gyula,
Magda megérkezett végre sussexi otthonába (Londonban közben elveszett, de
kivágta magát) s beszámolt róla, hogy milyen szeretettel gondoskodtatok
róla
Párisban. Nagyon köszönöm.
Leveled „egy boldog napot jegyzett az én életem évkönyvében" — ahogy
Berzsenyi írta Kazinczynak; nem mintha még sokat várnék magamtól az írói
pályán s hinnék benne, hogy e pályának lehetnek komoly emelkedői, de mint
sokat szidott, öregedő ember egyre érzékenyebb leszek a szégyenre s féltem,
hogy az Iszonnyal megint jogos gúnyolódásnak nyújtok céltáblát. Hisz ezt a
regényt kizárólag anyagi okokból fejeztem be; öt év előtti hangulatba
kellett
visszaélnem magam s egész idő alatt mást szerettem volna csinálni. Lehetett
volna bizony kompromittálón rossz is; örülök, hogy nincs így; bizony nem illik, hogy az öreg Noét födetlen ágyékkal lássák a fiai.
Figyelmeztetésedet köszönöm. Már későn jött, hiszen a regény
két-három
hete Illés Bandinál van. Hogy befejezve-e: nem tudom; a harmadik
része
helyett csak egy epilógust írtam. (Pedig tán ez lett volna a válasz aggodalmadra.) Illés Bandi már elolvasta az egészet — ő is igen meleg, hat oldalas
levelet írt. Ennek a műnek a létrejötte, ha csakugyan jó, nem az én érdemem.
Móricz Zsigmond parancsolt rá a megírására (sürgönyben gratulált az első
folytatáshoz); te zaklattál, hogy torzóban ne maradjon s Illés Endre küzdötte
ki a megjelenését. Engedd meg, hogy egy jegyzetben, a könyv végén, hármótoknak ajánlhassam.
Nem tudom, milyen piedesztálra emelhetném én Nellit — természete piedesztálján kívül. Nem azt akartam én megírni itt — hogy egy angyal szemében milyen az emberiség; hanem hogy mennyire eltorzítja a szűk norma a
legnemesebb természetet is, ha nem egészen „emberies". Ennek a regénynek
ugyanaz lett volna a tanítása, ami az életrajzomé is... A görögök és a középkor mindenféle emberi természetnek megadták azt a hitet, hogy ő emberi,
normális. A mai „emberség" alól — az emberek nagy része s épp a legjobbak kiesnek — vagy nagy keservesen törnek bele. Lázadás ez is, az emberiségnek önmagáról alkotott képe ellen... A „magánügy" ebben lesz „közügy". Meg kellett volna engedni nekem, Nellinek s a hozzánk
hasonlóknak,
hogy embereknek érezhessük magunkat. Az hogy az ilyenekből is csak az
lesz, ami belőle s belőlem: ez a panasz, a líra a regényben. Az olvasók azért
olvassák, ahogy Márta írja, detektív regényként, mert bennük is ott él normális voltuk alatt — a megtöretésnek ez a vádbeszéde.
52

A tanulmányt Márta kérésére halasztottuk januárra, hisz a két utolsó
számban 30—40 oldal regényt kell adnia. A jövő évben számíthattok
rám
— minden számra kerül valami szépirodalom is. A Választ úgyis nekünk,
öregeknek kell csinálnunk — a fiatalabb nemzedékeknek
ott van a Magyarok és az Újhold. Kézcsókját küldi s ölel:
N. Laci
Pb. kelte: 1947. okt.

Kedves Gyula,
jó tudni, hogy itthon vagy; nagyobb az ország fajsúlya s a szegény író biztonságérzete. Megszégyenít, amit az Iszonyból csináltok. Azzal magyarázom,
hogy az utolsó évek sok pofonját akarjátok lecirógatni. A regényhez írtam
egy tizenöt soros jegyzetet, melyben Móricz, Illés Endre és a te szerepedet
nyugtáztam a regény létrejöttében. Rábíztam: közli-e. ő nem közölte. így hát
levélben kell megírnom, hogy míg más munkáimat az ország és az íróvilág
ellenében írtam; ezt hárman húztátok ki belőlem. Nélkületek sosem készül el.
Valószínűleg csak ünnep után megyek föl; 27—28-án azonban biztos Pesten leszek. Arra kérlek, adj le egy telefont Mártának (a boldog ünneveken
kívül); arra kérem, hozzon össze engem 27 vagy 28-án Kereszturyval,
Illéssel. Innen már nem tudom lelevelezni a dolgot; ünnep is jön közben: ő tán
meg tud beszélni egy találkozót, akár nála, akár a városban. Veled is, gondolom, nála találkozhatnék
a legalkálmasabban;
hisz Flóra, hallom, még
mindig beteg; esetleg hozzá mehetnénk ki, (előtte vagy utána) a szanatóriumba. (Igaz, hogy ott van?)
Én tehát 27-én reggel Mártánál jelentkezem. Addig is jó ünneplést, Flórának teljes gyógyulást. Sokszor ölel:
Laci
Keltezés a tartalomból: 1947. dec. 25. előtt.

1948
Kedves Gyula, — másodszor jöttem föl, hogy beszélhessek veled. Jövő
pénteken megint följövök, de már remény nélkül; megírom hát így (postai
levélben nem lehet) mikről van szó.
1. Odaadtak egy nyilatkozatodat, abban az Iszony francia kiadásáról beszélsz. Terv ez vagy valóság? S nem fújták még le? Azért érdekel főkép,
hogy biztosítana-e az ott kinn egy csekélyke pénzt, amin koplalással, tűréssel
mondjuk, egy félévet kihúzhatnék. Tavasszal azért nem mertem
kimenni:
mert miből élek én ott meg. De ha egy félévem biztosítva van — neki merek
vágni. Mit gondolsz, neki lehet még fogni? S kiengednek-e?
2. Révai többször tett mostanában olyan nyilatkozatot (pl. az Eötvösben),
hogy ők engem is foglalkoztatni akartak, de én szabotálom a demokráciát.
Másrészt a Szabadság igen jó akaratú cikket írt az Iszonyról. Helyén volna-e
itt egy tiltakozó levél? Hogy én Vásárhelyen is a demokráciáért
dolgozom
(nevelés stb.) — annak ellenére, hogy valahányszor munkára
jelentkeztem,
mindig nagy zenebona támadt. Fogalmaztam egy levelet, ezt szerettem volna
megmutatni. Ella soknak érzi; én attól félek: újabb érveket adok a kezükbe.
A helyzet az, hogy én most kezdenék igazán író lenni — az egész életem,
család és nemzet, most maradt le egészen mögöttem; s nem maradt belőle
53

csak egy csomó emlék, gondolat, amit elkezdhetnék élet s halál közt
művekbe
önteni. Engedik-e? Mit érdemes megtenni érte, hogy engedjék? Az én utolsó
tíz évemnél a halál már sokkal jobb s ha legalább egy remetecellát
nem
kaphatok a munkára: vigye az ördög a felelősséget, pusztuljanak
vele a
munkáim is.
3. Ehhez a két ponthoz egy új is járul. Aligha lesz meg februárra is a
Husz János. Megint kiütöttek a munkából. Most nem állítólagos
összeesküvők írták le a 3, illetve a „mély" szót — hanem egy vásárhelyi tanár szökött
meg a rendőrség elől. Tavaly télen választották a tanári kar tiltakozása ellenére; féltünk tőle, mert Sulyok-párti volt. Azóta csendesen viselkedett,
a
Pfeiffer-párttól távol maradt, udvarolt és francia filozófusokat olvasott, de
Szegeden számon tartották s minthogy megint tisztogattak — be akarták vinni a rendőrségre, ö a kabátjáért ment s a detektívek orra előtt — az iskola
hátsó kapuján elbiciklizett. Azóta vallatnak, lányokat idéznek be — sanyargatják az ittmaradtakat. Szóval megint egy kanóc, s várom, mint tavaly januárban, hogy elér-e hozzám és robban-e. Tudhatod, hogy a várakozás az
az állapot — amelyben dolgozni képtelen az ember.
Pénteken este érkezem — ha addig odalenn baj nem lesz — s hétfő estig maradok. Ha lehet adj alkalmat egy kis tanácskozásra,
ölel:
Laci.
Kelt 1948. jan. 20. után. U g y a n i s e nap j e l e n t m e g Zelk Zoltán c i k k e az I s z o n y ról a Szabadságban. Szintén jan. 20-án szökött nyugatra P e t h ő Dezső, a l e á n y g i m názium franciatanára.

Kedves Gyula,
nem tudom, Pesten vagy-e már, de azt gondolom, hogy a Válasz összeállítására hazaértél. Bár én még Mártának küldtem a kéziratokat; minthogy
megint sürgöny szedte ki belőlem őket s féltem, hogy elvesz nálatok. Márta
azonnal följuttatja, ha otthon vagy.
Nehéz volt eldönteni, mit küldjek. A Hus II. felvonása rossz, a harmadik jobb; de az az átkozott Hus nem akar semmit visszavonni. A term. tud.
könyv részletei nagyon igénytelenek. Elkészítettem két fejezetet a filozófiai
összefoglalóból; írás közben azt gondoltam, ezzel még a marxisták is meg lehetnek elégedve. Azóta elolvastam a Szabad Nép-ben Rudas—Szálai
párbaját
— mit csinálnak, istenem, velem ezek a filozófusok? Egyre fogy a levegő;
lassan csak olyat szabad írni, amit szégyen írni. Olvasd át s ítéld meg te:
én igazán nem ragaszkodom a megjelenéshez, sőt rettegek tőle. S mindig örülök, ha nem tartasz valamit közlésre-álkalmasnak,
mert egyszerre két legyet
ütöttem: dolgoztam a Válasznak s mégsem kell megjelennem. Ami nem azt
jelenti, hogy szándékosan írok közölhetetlent. Csak azt, hogy most már olyasmiket kell írnom, ami fontos is nekem. A „megöregedés álmán" már túl vagyok; beláttam, hogy lehetetlen. S azt a néhány dolgot nyomnám, ami némi
fogalmat adhat róla — mi lett volna a programja ennek az
öregségnek.
Hátha valaki egyszer ért belőle. Ilyen ez az összefoglaló is. De ennek persze
semmit sem árt, sőt használ ha nem lát világot; úgy legalább
befejezem.
Csak ti ne haragudjatok, hogy nem dolgozom. Már a Wilder-fordítás
miatt
is aggódom. Az illető ugyan mint katona harcolt Mussolini ellen;
könyvét
egy Mussolini ellen elesett olasz költőnek ajánlotta, de hátha azt
mondják,
hogy Julius Ceasarban a Ducet dicsőíti. Egyénileg ezt úgy fogom föl — hogy
54

mások félperces elhatározásától függ az életem, de kiadókra,
folyóiratokra,
melyek jók voltak hozzám, nem szeretnék bajt hozni.
A kezembe nyomott pénzzel néhány napi gondot okoztál. Nem mintha
büszke lennék elfogadni; azon túl vagyok már. De úgy érzem, épp most nem
szorultam rá, úgy mint mások. Végül is azt okoskodtam ki, hogy Mártának
dolgozom le s ő tartozzék neked. Ez persze engem nem ment föl a hála alól
(amit a közfelfogással ellentétben igen kellemes, de igen ritka érzésnek tartok); sem téged a tény alól, hogy a pénz a számodra nagy valószínűséggel elveszett. Még egyszer szívből köszönöm, Gyula; magatartásodat az utóbbi időben, azt hiszem, azzal méltattam a leghelyesebben, hogy elfogadtam.
Flórának üzenem: ne menjen még be az ügyemben Ortutayhoz. Fölmerült
az a gondolat, hogy Debrecenbe helyeztetném magam. Az ottani református iskolák állítólag szívesen látnának. Ott könyvtár is van: tarthatnék is
néhány órát, meg dolgozhatnék is közben. S nem volna a megbízatásomban
megszakítás. A „megszakítás" máshonnan jön.
Tegnap a Pillangókisasszonyt nézették meg velem; a szegedi opera volt itt.
A legjobban a harakiri-kés tetszett, amellyel a hősnő fölvágja a hasát. A felirata: „Ha nem élhetsz becsülettel, hálj meg becsülettel." Ez azonban japánul
van. A magyar fordítása: Ha mérsékelt gyalázatban nem élhetsz, a még nagyobb helyett: válaszd a halál gyalázatát. Kézcsókját küldi s ölel:
Laci
Kelt: 1948. febr. 7. előtt. A természettudományi tankönyv elé írt bevezető
ugyanis a Válasz márciusi számában jelent meg. A filozófiai összefoglalót végül
is a Puszták N é p e 3. száma közölte.

Kedves Gyula,
én sosem ragaszkodtam ahhoz, hogy valamim megjelenjék, sőt annak örülök,
ha nem jelenik meg. Lám az Iszonynyál biztattatok s az is belefúl lassan az
ellenakcióba. Mért jelenjék meg ez a kis sóhajtás? őrizd meg, mint múltkori
beszélgetésünk visszhangját. Másodpéldányom nincs belőle.
Tehát rámtették megint a srófot. Ez előre látható volt. Én Révainak írtam — alig két oldalnyit; de nem hiszem, hogy használ. Pedig énvelem megjárják. En tisztelem az értéket és kímélem a lehetőséget, még magamban is;
ezért hajlandó vagyok hallgatni, elbújni — az igazi alkotó munkában mint
csendes társ résztvenni. De ha ezt az erkölcsi létminimumot sem hagyják
meg nekem, úgy hozzájuk vágom az életemet, hogy egyetlen becsületes író
sem dolgozhat többé együtt velük. A term. tud. tankönyvem elé írok egy bevezetőt. Abban újra elismétlem, amit annákidején a Tanügy rendezésében (ez
volt az első s igenis színt valló bekezdésem) írtam s fölmutatom: ezt csináltam én a demokráciáért. Ha ez sem elég: többé nem vagyok hajlandó semmire sem. S ha nyomnak: tudomásul veszem, hogy nincs az itt levő oxigénhez
jogom.
A Hust hamarosan küldöm. Illésnél van három lektori véleményem, ő azt
írja, jók s érdemes volna a Válaszban közölni. De nagyon igénytelenek. Majd
nézd meg. Esetleg 7—8-at kellene összegyűjteni belőlük. Ha átküldi őket: add
oda cserébe az én cikkemet az öregedésről.
Egy-pár napot elloptam azzal, hogy a Puszták Népének írtam egy Gandhicikket. Természetesen az sem közölhető. Alkalomadtán azt is elküldöm, emlékül. Fogalmi nyelven nem lehet többé írni.
Flóra hogy van? A világ kezd az ő testjeihez hasonlítani? „Melyik rokon55

szenves?" ?! Remélem, nincs már láza. Neki jó — ő nő; tegye el magát spóra
gyanánt a jövőnek.
Kezeit csókolja s téged ölel:
I
I
Laci
Keltezés a tartalomból: 1948. jan. vége, febr. eleje. — A lektori j e l e n t é s e k b ő l
a Válaszban kettő jelent m e g : Wilderről és Camus-ről. A „kis sóhajtás": k i a d a t lan írása, Az öregedésről.

Kedves Gyula, nagyon köszönöm, hogy a korrektúrát helyettem
elvégezted; engem bizony az is kilök mindig egy napra a munkából. Ezért esett roszszul: hogy M. egy jó szóval sem „honorálta" a kéziratra ráment
fáradságom.
Utólag persze szörnyen röstelem, hogy előtted ezt szóvá tettem. így dicséretednek, mélyre különben nagyon büszke lennék, egy kis alamizsna ízét érzem,
amiben persze én vagyok a hibás. Mártának meg egyáltalán nem tudok többet
kéziratot átadni, mert mindig azt érezném, ebből én most dicséretet
akarok
kipréselni. Legjobb lesz, ha eztán neked adom — s te azt mondod meg, ha át
kell alakítanom valamit vagy szaktanácsod támad közben.
Különben én is azt hiszem, hogy elég jó érre futottunk rá, amely az egész
irodalomé s annak is kellene kihasználnia. Ezért súlyos számomra a lenni vagy
nem lenni probléma — egy vívmány van rámbízva, amely nemcsak
fényűzéssé. de bűnné is teszi, amit különben mind jobban kívánok, ölel s kézcsókját küldi:
N. Laci
Pb. kelte: 1948. febr. 7. — M.: Sárközi Márta.

Kedves Gyula,
ápr. 13. és még nem kaptam korrektúrát; ebből arra következtetek,
hogy vagy
a kéziratommal van baj vagy a Válasszal. Remélem, csak az előbbivel. Levelemre sem jött felelet; nem tudom: otthon vagy-e. írnom kell mégis. Kaposvárra május 9-re méghívtak; Berzsenyi-estet tartanak, azon kellene beszélnem. Állítólag mindjárt Válasz-est is lesz — téged is meghívtak.
Szeretném
tudni, mégy-e. Egyszer még át szeretnék vergődni a Dunántúlra; Szilas, a sírok stb.; veled is beszéltünk egy heti tihanyi munkáról. Itt
szakfelügyelőjárás. A dolog szövődik a fejemben; csak előadást ne kéne tartani. Végül is
tőled teszem függővé: helyesnek tartod-e, hogy kinyissam valahol a számat s
magad eljönnél-e. Express-levélet küldtek, de azért megvárom a te döntésedet. Nem adnál föl egy sürgönyt esetleg. Arra is gondoltam: hátha nem kaptad meg a levelemet. Azt nem szeretném: egy kicsit keserűbb voltam benne
a szokásosnál.
Múltkor, amikor itt voltál, nem beszélhettünk franciaországi
falúrajzodról, pedig épp akkor olvastam. A sorozat bevezetője egyike a legszebb magyar
prózai szövegeknek. A falú-kép, gondolhatod összeszalajtotta, nem is a számban, a szívemben, a nyálat. Azt látom, alapjában véve te is idill-író vagy.
A Puszták• népében is az volt a legszebb — a lázítás ellenére is idill volt. En is
arra vágytam mindig s azt írnék a legszívesebben. S volt is némi
képességem
rá, hogy idilleket teremtsek vagy hazudjak magam köré — de hát a történelem, az indulatok...
Te szerencsésebb vagy — • s tán megfelelő öregkort is
kapsz hozzá, amelyben olyasmivé láthatod az életet, világot is, mint azt az
albigens falút. Hogy sikerült a freudista vígjátékod? Beadtad már Majornak?
Engem ijesztgettek az újságok; de hálisten, elsimult a dolog.
56

Nem írhatnál egy-két sort a filozófiai összefoglalómról? Olvastad? Közölhető vagy nem közölhető? Belső vagy külső okokból?
Mint írtam már, Flóra ne menjen Ortutaihoz. Én úgy látom, nem taníthatok jövőre. Debrecenbe készülök, a Gulyás Páli szobájába. Ezzel azt hiszem,
végleg elrúgtam a parttól a ladikot,
ölel szeretettel s kézcsókját küldi:
Laci
Vásárhely, 1948. ápr. 13.
A f a l u k é p : a Franciaországi változatokban. A freudista vígjáték a Lélekbúvár.

Kedves Gyula,
nagyon köszönöm leveledet. Tudod milyen áldozat, efféle szempontokat másokkal szemben épp nekünk, íróknak képviselnünk. De most nekem is az a
fontos, hogy még négy-öt hónapig húzzam a helyzetet. Tovább úgy sem lehet.
Mindjárt még egy ilyen élet-nyújtó ügyben is kikérem tanácsodat. A Népszava elküldte Bóka cikkét s fölszólított, hogy szóljak hozzá az ankétjukhoz.
Azt írták — téged is megkerestek. Persze: kelepce. Nézd meg a mellékeli
írást, mi rosszabb, ha ezt küldöm el vagy ha semmit sem. Ha azt hiszed, közölhető, küldd tovább nekik; ha nem: énnekem, az öregedésről szóló cikkemmel.
Kanyaróknak rögtön sürgönyöztem s azóta írtam is. Én áldozó csütörtök és
pünkösd közt leszek szabad. Ha nem érnél rá jönni, Kaposváron és Szilason
töltöm el az időt, ha van kedved és dolgaid engednek, a Balatont is beiktathatjuk. Alkalmazkodom
hozzád.
A tanítást álig várom, hogy abba hagyhassam. Nem lehet többé tanítani
Még kevésbé mint írni. A terveim azok, hogy négy hónapon túl nincsenek
terveim.
i
Köszönöm, amit a pénzzel kapcsolatban barátságunkról írtál. De ha a viszonzás clearing-ügyleteitől jogosan idegenkedsz, engedd meg, hogy ennek tekintsem, amiként a kezembe nyomtad: baráti kölcsönnek.
Igaz szeretettel:
Laci
Vásárhely, 1948. ápr. 23.
Kedves Gyula, nagy örömmel láttam Kanyar leveléből és most a tiedéből
is, hogy Kaposvárt együtt leszünk. A leutazássál azonban egy kis baj van.
Kanyar azt írta, hogy szombaton a gyors motorral vagy a délben oda érő személlyel vár. Nem merek később menni, mert hátha szombat estére programjuk van. Sőt csak a személlyel mehetek, mert a gyorsmotoron, úgy tudom,
helyjegy van s azt innen nem válthatom meg. Te viszont csak péntek este
érkezel meg. Tehát ha nem vagy fáradt, gyere velem 6.30-kor a Déliről; ha
azonban dolgod van szombaton még, gyere utánam vagy a délelőtti vagy a
délutáni gyorssal. Szeretettel ölel a viszontlásátig
Tihany helyett tán jobb lesz Kanyarnál eltöltenünk Somogyban 2—3 napot.
A vígjátékot is megnézhetjük
ott.
Laci
Pb. kelte: 1948. máj. 4.

Kedves Gyula,
ezt a levelet négy nappal ezelőtt írtam; a Népszava cikket akartam legépelni
hozzá. Közben be voltam fogva Illés Bandinak, Mártának,
szakfelügyelők57

nek. Végül is hagyom a Népszavát; mit kerteljek én nekik: egyenek
meg.
Te írtál nekik? Négy éve mocskolnak; tartozom nyilatkozni? Más változás is
történt azóta; csak jövő szombaton hajnalban utazhatom fel (8-án), nem készülök el különben Márta könyvével. Űgyhogy egyenesen Kaposvárra
mennék (ha nem érsz rá) s onnét Szilasra, Tihanyba, esetleg Debrecenbe.
Pünkösdre hazajövök.
Most mondja valaki, hogy a Válasz megszűnt. Pestről, a nyomdából
üzenték volna. Igaz?
A N é p s z a v a - c i k k : Bóka László, A népi demokrácia és az irodalom. 1948 ápr. 11.

Kedves Gyula, nagyon jól esett élet jeled és meghívásod. Számomra úgyis
ez maradt csak: a múzsa jégkarjai s egy-egy jeladás, hogy számon
tartanak.
Menni, sajnos, nem mehetek; ez nem líra, ez nehéz testi munka;
egyhelyben
is beleszakad az ember, nemhogy vándorolhatna. Elképzelheted: körülbelül két
és félszer annyit kell megírnom, mint tavaly nyáron az Iszonyból. Soha életemben ilyen rövid idő alatt ekkora munkát nem végeztem s ha az egész esetleg rossz is, a részleteket az ember csak — lege artis — kidolgozza. Eddig
200—200 oldalt írtam s legfölebb a feliben vagyok; most kapcsolnék rá, de
máris az árnyékom néz rám a tükörből. S az egész vállalkozás sokkal ingatagabb mint az Iszony volt. Az Emberi Színjátékhoz viszonylik úgy mint az
Iszony a Gyászhoz... Bizony nagyon jó lenne néhány napot együtt tölteni; de
mikor lesz az? Október előtt alig. Flórának kézcsókját küldi; téged ölel:
Laci
/Kelt: 1948. aug., az Égető Eszter írása közben.

Kedves Gyula,
itt küldöm a szeptemberi büntetés feladatomat. Bizony, három napom ráment
s még háromba belekerül, amíg a regénybe visszatalálok. Pedig ugyancsak a
nyakamon van az idő — s a kimerülés. De nem akartalak megkérni, hogy ebben a hónapban ments föl — nemcsak mert te is kényes vagy erre, hanem
mert Márta a vegytan könyv elhalasztásáért már úgy is megbántódott.
Pedig
ha a regény fölött még annak a gondját is nyakamba veszem, ezóta már kiteríttek.
|
I
Attól félek, hogy a lecke után jön a szokásos eredmény: amit írtam ezért
és ezért aggályos. Pedig igyekeztem lojális lenni — az egész
irodalomnak
egy kis haladékot kikönyörögni. Nézd át és dönts — ha szükséges,
törölj
vagy alakíts.
Az itteni Szabadművelődés vásárhelyi hetet rendez s a
kultuszminisztériumi kiküldött is azt szerette volna, éppúgy mint a vásárhelyiek, ha estélyükön te leszel á nagy szám. Gondolhatod, én is örülnék neki, hisz így egy-két
napot együtt tölthetnénk. Mint barát csatlakozom a kérésükhöz. Engem is
akartak szerepeltetni — de én nemcsak nem vagyok, de nem is tartom tanácsosnak, hogy próféta legyek a magam hazájában. A részleteket ők majd megírják.
Ella írta, hogy hívtátok őket Tihanyba; jól esett neki és nekem is. Flóra,
Rika hogy vannak? írj egy pár sort! írathatsz Flórával is; nem is muszáj a
nevedben írnia; van akkora megtiszteltetés. Ölel, kézcsókját
küldi:
Vásárhely, 1948. augusztus 25-én
Péter még mindig nem látja be, amire már R. is

figyelmezteti?

Laci

Péter: Veres Péter, R.: Rákosi. A „büntetési feladat": R e g é n y í r á s közben, V á lasz 1948. szept.

58

Kedves Gyula,
megkaptam Kristótól üzenetedet. Bizony jó volna egy pár napra fölmenni s
beszélgetni. A fogam is kívánná nagyon, ha nem csinálok valamit, nevetségessé válok az órákon is. De be vagyok temetödve á regényembe. Arra már
nem is gondolhatok, hogy karácsonyra megjelenjék: de legalább az első két
könyvét (kb. 300 oldal) szeretném Bandinak átadni, hogy a vállalat előtt fedezve legyen. Csalódtam a képességeimben. Ügy látszik, mégis csak véletlenül
sikerül egy-egy dolgom; ha nagyon nekimegyek, belebukom. Egy fejezetet küldök Mártának a novemberi számra.
Kristótól tudtam meg azt is, hogy november 5-én lesz a bemutatód. Jó
lenne, ha akkorra mehetnék föl. Hallom, jobb szerző vagy mint én, részt veszel a próbákon is. A te tekintélyeddel s modoroddal lehet; engem azonban
úgy kezeltek, mint egy dilettánst, akit az igazgató, tán mert ő is Németh,
mindenáron rájuktukmál s a testüket kell odaadniuk a hülyeségemnek. Életem legrosszabb emlékei: az a néhány próba és bemutató, amin részt vettem.
Kíváncsi volnék, a múlt számban megjelent naplómnak, nincs-e izgalmas
visszhangja is. Péter írta, hogy tetszett neki: engem azonban inkább az érdekel, hogy vissza
nem tetszett-e.
A Válasz különben nagyon szép volt. Veszedelmes dicsőség egy ilyen szám
szerkesztőjének lenni. Meddig vállalod? Én nem hogy nem haragszom meg a
cenzúráért, sőt nagyon kérlek, csak gyakorold. Hadd tartson a lap, amíg tarthat s én is, amíg a gyerekeimnek segítségükre lehetek.
Tán tudod, hogy Judit most itt van s abban reménykedik,
hogy idén
érettségizhet. Énnekem nagy öröm: de kár, hogy olyan időben jött le, amikor
az iskolai munkámra alig fordíthatok időt.
Hogy van a kis család? Flóra bírja-e a munkát; Sokszor ölel s kézcsókját küldi
Vásárhely, 1948. okt. 11-én
Laci
A jegyzet: a Kaposvárt tartott

Berzsenyi-emlékbeszéd.

Kedves Gyula,
utolsó levelünk keresztezte egymást. Mártának küldtem egy folytatásnyit a regényből azóta, ö bizonyára elmondta aggályait neked is. Állítólag még a mondatok is ugyanazok benne mint az Iszonyban. Az elkedvetlenítésben
ő olyan
nagy mester, hogy attól akár a feleségem is lehetne. Szerencsére
ugyanakkor
Illés Bandinak is elküldtem ugyanazt a regényrészletet; ő viszont épp az ellenkező végletbe esett. Ha volt is része benne a barátságnak, tán nemcsak
annak; hisz végre is nemcsak résztvevő barát, hanem kritikus is. Szeretném,
ha kiszedés előtt te is megnéznéd: valóban kompromittáló-e a leadása vagy
adjak helyette inkább olyasfélét, mint a múlt számbeli vallomás volt. Most a
magyar irodalom lehetőségeiről szeretnék írni; mi az amiben már majdnem
elérte a világirodalom tengerszintjét. Mielőtt meghal vagy tetszhalálba merül,
mondjuk el, mi lehetett volna belőle. Szóval afféle végrendelet lenne egy nem
létező ifjúság számára: a gond tovább adása. Ha írnál egy-két sort, hogy melyiket látnád szívesebben a karácsonyi számban.
Amit a bokszoló fellocsolásáról írsz, nagyon találó. A családom, az ismerőseim, a haza: mind ezt gondolja, akárhogy zúg a feje, akárhogy támolyog, akárhogy össze van törve, ennek ez a mestersége, bajnok. Nekünk íróknak sem elég
soha egymás szenvedése; amíg meg nem háltunk, gyanakszunk egymásra. Én
59

ugyan elértem a szenvedésnek azt a fokát, hogy sokszor már a másokéra is gondolok. Halász Gáborék, egy-egy szegény öreg zsidó író, sőt horribile dictu Hómon
Bálint, Kis Feri jár az eszembe. Más okból is nagyon találó a képed. Engem is
a tét tart életben; az ami az új és új főltápászkodásomon múlik. A folyton növő
halálvággyal szemben a kötelességtudás az életösztön egyetlen megmaradt és sajnos mind erősbödő formája. A tanulmányomban
is ettől szeretnék
menekedni.
Biztosra veszem, hogy a Flórának írt levelet előbb elolvastad, mint a hozzádszólót. így hát tőled is csak bocsánatot kérek, hogy az ő gyönge vállát ilyennel
terhelem. Ha bármely okból terhes vagy kellemetlen, kérlek, tiltsd meg neki,
hogy foglalkozzék vele. Azért kértem őt, mert nincs más senkim, akin át válóban
feljutna Ortutayhoz a levelem.
Egyre várom darabod bemutatójáról a híreket. Most téged kínoznak meg
úgy, mint engem a Villámfénnyel? Mi megy olyan jól? A Fösvény?
írj magadról egy pár szót! Mik a terveid? A Választ még csinálhatjuk egy
darabig? Olyan reménytelen, hogy büszkeség dolgozni belé.
En most azon gondolkozom, hogy valahol bezárkózom egy szobába s amíg
el nem fogy az utolsó tartalékom is, egyfolytában dolgozom, anélkül hogy a szobából kimennék. Hol lesz ez a szoba, nem tudom.
Szeretettel ölel
Vásárhely, 1948. október 29.
Laci
Kedves Flóra,
ne haragudjon, hogy a maga gyönge, de szívós vállait még én is megterhelem.
Tudom, hogy sok sorsüldözött ember ügyét viszi: vállalja fel egyszer, ha teheti,
az enyémet is.
Nem is a magam érdekében írok, hanem másokéban, akiket én kevertem
bajba. A tavaszi Berzsenyi-ünnep után néhány levelet váltottunk Tolnai Gáborral. Mindig igen udvarias volt velem szemben és az enyéimmel szemben is,
úgyhogy én is fölmelegedtem iránta. Irta, hogy beszélt rólam Ortutay
Gyulával s ő bármilyen kérésemet szívesen teljesítené. Énnekem nem volt különös kérésem; a helyzetemmel meg voltam elégedve; a nihil movere
jobbnak látszott akármiféle mozgásnál. Közben Judit jelezte, hogy le szeretne
jönni hozzám; az óráim hallgatni. Az iskolája a nyáron fölterjesztette őt osztályugrásra. Kausz meg is ígérte neki, de a minisztérium tiltó
rendeletére
hivatkozva, utolsó percben lefújta a magánvizsgát. En azt írtam
Tolnainak,
ha mindenáron kérést várnak tőlem; legyen ez a kérés. Nemcsak a magam
lányának kérem. Az 1934-ben hozott korhatár rendelet úgyis szembenáll a
munkaversenyek szellemével; igazán „reakciós" rendelkezés, hisz eszerint Mozartnak sem lett volna szabad huszonkét éves koráig hangversenyeznie.
Valóságos esszét írtam a jó tanulók bűnhődéséről a mai iskolában.
A feleségem egy-két hét múlva fölkereste Tolnai Gábort. Azt mondta, ez
nem kérés, ez elintézett dolog. Küldjük csak föl a kérvényt minél előbb. Ha nem
hiszem azt, hogy ő megbeszélte a miniszterével a dolgot, én természetesen
nem
• tolakszom új kérvénnyel. A kérvény szövegezésében, sajnos, elkövettem egy súlyos hibát. Hivatkoztam arra, hogy Judit a főigazgatóság tudtával bejár a nyolcadik óráira is, s ott is megállja a helyét, őszintén megvallva, csak azért írtam
ezt, mert a kérvényekhez megokolást is szokás mellékelni. Itt jött a baj, nemcsak
a kérvényt küldték fölöttes hatóságaimon át elutasítva vissza; de a miniszter úr
60

vizsgálatot rendelt el, felszólítva a főigazgatót, az pedig az igazgatót, hogy hogy
mertük Juditot a nyolcadik óráira beengedni.
Én azt hiszem, hogy az igazgató és a főigazgató-helyettes fedezve van: magántanulónak, ha az iskola székhelyétől távol lakik, a rendtartás szerint adható
engedély az órák látogatására. Minthogy nekem csak a nyolcadikban
voltak
óráim s a lányom értem jött le, azonkívül olyan ígéretre hivatkoztam, amelyről
én is azt hittem, hogy a miniszteré, az igazgató megengedte, hogy az ügy elintézéséig mind a két osztály óráit látogassa. Ezt a főigazgató-helyettes úrnak is bejelentettük, aki szóban szintén hozzájárult. Lehet, hogy mindaketten
túllépték
egy féllépéssel a régi világ előírásait, a gyakorlatát azonban semmiesetre sem.
Mert én igen sok iskolában dolgoztam már, de az óráimat mindenütt látogatták
olyan tanulók is, akik csak karácsonykor tették le a magánvizsgát, de már év
elejétől a felsőbb osztályba jártak be mint magántanulók. Ha valami szabályellenest éreztünk volna eljárásunkban, a kérvénybe természetesen nem vesszük
be. Ha valaki hibát követett el, akkor én voltam az, aki erősen valószínűnek
mondtam egy ügy elintézését, amelyről azt hallottam, hogy befejezett ügy.
Ha jól emlékszem, épp Maga említette, hogy Ortutay Gyula egyszer szemrehányást tett, s szinte szabotázsnak minősítette, hogy én semmit sem akarok kérni
tőle. Nos, most Magán keresztül hozzá fordulok azzal a kéréssel: elégedjék meg
azzal az elégtétellel, hogy a bajt okozó tanár eltűnik a tankerületből s szüntesse
meg a vizsgálatot feletteseim ellen, akiket még különös rokonszenv sem vezetett,
csak egyszerű kollegialitás.
Ha helyesnek tartja, ezt a levelet is megmutathatja a miniszter úrnak. Én
azért nem fordulok közvetlen hozzá, mert nem biztos, hogy levelem a bürokrácia
labirintusán el is jutna a kezébe.
Még egyszer bocsánatot kérek az alkalmatlankodásért. Ha bármilyen okból
kellemetlen volna kérésem teljesítése, megpróbálom a közvetlen utat.
Kezeit csókolja
Vásárhely, 1948. október 30-án
Laci
Kedves Flóra, utólag bánt, hogy levelemmel még én is terhelem Magát.
Arra gondoltam, tán elég volna, ha Maga vagy Gyula odatelefonálna
Ortutaynak s fölhívná figyelmét a levélre, amelyet egyszerűen postára adna.
Kezeit csókolja
Laci
Pb. kelte: 1948. nov. 5.

Kedves Gyula,
mindkettőtök levelét megkaptam. Flóra közbenjárását nagyon köszönöm. Ha
csak magamról lett volna szó, nem veszem igénybe: de másokat kevertem bajba.
Arról persze szó sem lehet, hogy én a kultuszminisztériumba
életemben még
kérvényt adjak be. Most is ők kapacitáltak rá s mégis nekem kellett a végin
röstelkednem és kunyerálnom. Judit szerencsére nagyon okosan viselte a megszégyenítést s így mindaketten megleszünk a jövőben a fiatal urak gráciája
nélkül. Eredetileg sem kivételt kértem, hanem egy elavult, ostoba rendelkezés
módosítását.
Ella írja, hogy Miliék is hozzád fordultak Péter dolgával. Hozzátartozóknak
ilyenkor kötelességük, hogy a szemérmet félretéve, mindenkit
megmozgassanak,
aki elérhető. Énbennem magamban is kétfele ver a szív ebben az esetben. Bánt,
hogy barátságom révén ilyen terhek szakadnak a nyakadba, viszont reményke61

dern is, hátha tudnál valamit tenni. Hogy Péter miféle, azt nem kell egymásnak
magyaráznunk, de hogy sok tekintetben eredeti ember, kitűnő rokon s bizonyára
százszor különb jellem is mint aki odajuttatta, abban is megegyezünk. Ella írta,
hogy biztattad Milit és segítséget ígértél neki. Akármi lesz az amit tehetsz, engem is nagyon lekötelezel vele.
En most már végleg eltökéltem, hogy az állásom otthagyom. A jövedelmem
olyan csekély (háromszáz forint egy hónapban) s mégis leköti az egész időmet.
Amit csak az idén őszön elpuskáztam miatta, több mint amit a kultusztól két
éven át kapnék. Lehet persze, hogy néhány hónapon belül azok a jövedelmek is
bedugulnak. De fakíregyszerűségben
egy évig fenn tudom tartani magamat a
meglevő pénzemből s ezt az egy évet most már a munkáimra akarom szánni.
Mindig volt egy kötelességem, amit elébük helyeztem: most vállalom s főleg
vállaltatom értük az ugrást a semmibe.
Megpróbálom, nem tölthetném-e ezt az évet odafönn Pesten. A legtermészetesebb az volna, ha a családom sok szobája közül az egyikben
rendezhetném
be a remeteségemet. Ellával megpróbáltam valami modus vivendit találni. A karácsonyi szünidő megmutatja, bírok-e dolgozni otthon. Egy pár hetet mindenesetre Pesten töltök s akkor végre találkozhatunk. Ügy hiszem, dec. 9-én vagy
16-án utazom föl.
Darabod sorsáról várjuk a híreket. Neked persze nem árthat már semmiféle
bemutató. De azért a magad lelki állapota alapján elképzelheted, mi volt nekem,
mondjuk a Cseresnyés hecc. A kért kéziratokat majd elküldöm. Bár abból, hogy
korrektúrát nem kapok, azt következtetem, hogy a Bibó cikk mégis csak befutott. A Wilder-könyvem megjelent, majd viszek vagy küldök belőle. Nem sietek, mert nagyon rossz fordítás és elég nyomorult kiállítás. Piszkálódás nem volt
még ellene?
i
Még egyszer nagyon köszönöm mindkettőtök szívességét s valóban nagyon
várom már, hogy magam is ott legyek köztetek. Kézcsókkal és öleléssel
Laci
Vásárhely, 1948. nov. 10-én
Miliék: N é m e t h Péter unokatestvére és családja. — Á l l á s a
nik meg.

dec. 3 - á v a l

szű-

1949
Kedves Gyula,
magam száladok át a kézirattál, de minthogy gondolom, hogy nem vagy otthon
vagy vendéged van, mindjárt pár sort is írok hozzá. Mártával beszéltem; azt
mondja: jöhet az egész fejezet is; ő úgysem fizet, mindegy mennyi az adóssága.
Ha így egy kerek részt adtunk (az egész regény középső harmadát), lehet 40 oldal a terjedelem. En azonban javítás közben azt éreztem, hogy ennek a fejezetnek az első része (a csillagig); átmenő rész, a nagy regényben lehet ilyen is, de
mutatványnak egy kicsit unalmas. Fogfájásban írtam, iszonyú kínok közt s tán
túlságosan el is részleteztem, hogy vásárhelyi otthonom megörökítsem. Ha tehát
úgy érzed te is a legjobbnak: jöjjön a 2. és 3. része, az körülbelül 24 oldal s az
elejét a korrektúrában áthidalom majd egy pár sornyi jegyzettel. De különben
rád bízom teljesen a döntést.
Mártánál voltam; jobban van, vergődik a lap sorsán, ö is úgy van, mint
mindenikünk, ne rajta múljék, hogy megszűnt. A te felhívásod így a közönségre
62

tálja a felelősséget. S azt hiszem, nem egész alaptalanul. Azt gondolom, jó lenne,
ha a nyomaték kedviért, aláírnád. Legalább így: a szerkesztő.
Szeretettel ölel s kézcsókját küldi
Németh László
Budapest, 1949. febr. 27-én.
Ui: A tanulmányt nem tudtam megírni.
A f e l h í v á s : Szűnjék m e g a Válasz? (márc.—ápr. 264.).

Kedves Gyula.
azért szalasztóm el Jutkát, hogy megnyugtassalak: már második napja gépelem
a regényfolytatást. Nem tudom, milyen sürgős nektek — hisz a Válasz most jelent meg. Én valószínűleg csütörtök estére készülök el a gépelésével. Kb. 35—40
Válasz-oldal lesz. A kérdés az: 1. akarod-e előre látni vagy csak korrektúrában
(szerintem nincs veszélyes anyag benne); 2. sürgős-e, hogy a nyomda két részletben kapja meg (szerdán az első részt) vagy elég, ha pénteken az egészet leküldöm.
Különben semmi újság. Ezen a héten talán már lerohantam volna a regényt;
így a középső része lesz meg, nyomtatottan már. Egy olyanféle tanulmány is kavarog a fejemben mint az őszi; a címe: Két regény közt; áprilisban tán ezt hozhatjuk.
Ölel és kézcsókját küldi:
N. Laci
/ K e l t e z é s a tartalomból: 1949. márc. Az író az Égető Eszter közlésén dolgozik.

Kedves Gyula,
fönn voltam Pesten egy napra az írógépemért, kéziratomért s szerettem volna
beszélni veled, de mondják, hogy egész nap vendégeket kísérsz. En a regényt
nagyjából befejeztem s most lenn gépelem Vásárhelyen. Májusig aligha jövök
föl — levelet írni nem lehet; hát leírom gyorsan mit gondolok a Válaszról. Persze azt sem tudom, ez a szám mennyire van (lemegyek Mártához, de őt sem
fogom otthon találni) — s mi a tervetek a továbbiakra. Vásárhelyen én úgy láttam, hogy a közönség megadja a felmentést nekünk; ott senkisem tud a Válaszról semmitsem. Ha az olvasókhoz intézett felhívásra nem jön felelet s biztos,
hogy nem jön — nem érdemes Mártát még mélyebbre meríteni az adósságba.
Legfölebb azt kellene meggondolni, ne adjunk-e ki még egy dupla-számot, akkor
egy félév mégis lezárulna. Ha így döntenétek, azt ajánlom, használjuk fel az
utolsó számot arra, hogy bemutassuk, milyen magasra, milyen lehetőségek elé
ért föl a magyar irodalom — a Válasz megszűnésének a pillanatáig. Ha már nem
csinálható tovább a magyar irodalom — emlékeztessük azokat, akik megsemmisítéséért felelősek. Ebben az esetben ráérnénk könyvnapig nyugodtan megcsinálni a számot, amelyben lehetőleg minden komolyan számító magyar író szerepelne. A kritika—esszé-mennyiséget
is szaporítani kellene benne. Ha erre a
tervre van pénz és lehetőség — én regényrészletet (a regényről szóló áttekintésbe
fűzve) adok s három-négy jegyzetet, líra, regény, színdarab elért magaslatairól.
Ha megkapom az állást (amit nem hiszek most már) ez lesz az utolsó írásom.
Csupa eszeveszettséget látok, a közvetlen környezetemben s azontúl is — az emberi nemmel értelmetlen és értéktelen dolog szóbaállni. ölel s kézcsókját küldi:
Laci
63

Pb. kelte: 1949. ápr. 5.
Kedves Gyula,
tán hallottad, hogy a tudományos segélyt mégis csak megkaptuk. Nem űztek
egészen csúfot belőlem mégsem. Számomra ez az öröm benne, mert a pénzből
úgy sem látok egy fillért sem. Mégis csak jogosítvány az életre;
hivatkozhatom
rája.
Most Debrecenbe utazom; könyvtárba fogok járni. Az utolsó hetekben — a
pofon második felét várva — már egész benn voltam. Most talán majd meglódulok s a regényről szóló tanulmányt is elkészítem, ha igaz. Ha megy a Válasz
tovább, a pedagógiai tanulmányaimat dolgozom ki; válaszul a „tudományos"
jelzőre.
A Válasz utolsó számában megint sok szép dolog volt. Azzal, hogy te is írtál
egy műhely-titok tanulmányt, jó passzt adtál nekem. Ugyanez a felfogásom a
műhely-titkokról. Egy pár oldalon több jó sort dobtál el, mint amennyit sok jó
költő egy életen át megtart. Lőrinc szonettjeiben — nemhogy megolvad, de felgőzöl a forma. Egy gőzoszlop mindenik. De tán még jobban tetszett Weöres két
vegyi kísérlete... Ha ezek a meghódított lehetőségek az értelemmel megint találkoznak! Szép Vas Pista verse is. Igen, kár volna abbahagyni, ae birjatoK^e.
Mártát is üdvözlöm s gratulálok a számhoz. Flórának kézcsókját küldi s ölel
Vásárhely, 1949. május 2-án
Laci
írtam Révainak egy levelet; mint „íródiplomata" nézd át, el szabad-e küldeni.
Szabad-e ennyire
őszintének lenni. A címét egyáltalán nem tudom; kérle
tedd be egy borítékba s add fel.
Kedves Gyula,
nagyon köszönöm, hogy a levelet visszaküldted. Olyan ritkán ér öröm, hogy még
az ilyen viszonylagos ajándéktól is napokra berúgok. Hálálkodási,
közlékenységi
és ajándékozási láz tör ki rajtam. Három levelet írtam azon nyomban. Még szerencse, hogy ezt az egyet neked küldtem el. Egy óra múlva már tudtam, hogy
vissza fogom kapni — s így legalább emiatt az egy miatt csak
szégyenkeztem,
de nem nyugtalankodtam. Tapintatos voltál, hogy az utolsó mondatát nem is
említetted. Én azért röstelkedem, most hogy újra elolvasom, a legjobban.
A tihanyi meghívást köszönöm, őszig nem kerülhet rá sor, hogy éljek vele.
Ősszel majd meglátjuk. Én most elég súlyos lelki műtéten esek át. Mint az alma,
amelyet úgy kivágnak, hogy csak egy darab héja marad meg. Ennek tulajdonítsd, ha sokáig nem hallasz rólam. Egy balatoni telelés, ha kivihető, azt hiszem,
nagyon megfelelne az állapotomnak.
ölel és kézcsókját küldi:
Debrecen, 1949. május 14-én
Laci
A visszaküldött levél — föltehetően — a R é v a i n a k írott.

Kedves Gyula,
látom, becsületes vagy; a dicséret honoráriumot akkor is kifizeted, amikor a folyóirat már megszűnt. Itt úgy látom, elég vegyes benyomást tett az utolsó folytatás (általában az egész Váiasz-szám), kinek tetszett, kinek nem. Mindenhogy
megkönnyebbedés, hogy megszűnt. A legjobbkor; előbb korán lett volna, utóbb
későn.
64

A meghívást nagyon köszönöm; lehet, hogy élek vele; csak az itthoni zűrzavarban tájékozódjak kicsit. Ella eladta a házat, két hete költözik, espressot
nyitott, két gyereket operáltat: olyan kavarodást csinált, hogy válogathat az
ember, mibe bolonduljon bele, közel hozzá a kavarodásba, vagy távol tőle a szorongásba. Egyre aktuálisabbá teszi a regényemet.
Persze, ha egy piciny csönd támadna itt, úgyhogy lenn dolgozni tudhatnék, örömest nem hallanék róluk. De hol kaphatna ott ebédet az ember. Az én
gyomrom meglehetősen elromlott az utazásokban és idegességekben; viszont abban bízom, hogy amit a tied kibír, azzal az enyém is megbirkózik.
Nagy érdeklődéssel várom nyári elvonulásod eredményét. Pláne — hogy a
hírek szerint — regényen dolgozol. Szép volna, ha ebben a műfajban egy magyar-iskola támadna. Amint mondja, Pilinszky is regényen töri a fejét.
ölel:
N. Laci
Budapest, 1949. aug. 27-én.
Űj cím: Szilágyi Fasor 17. III. 3.
Kedves Gyula,
én is azon a határon vagyok, hogy elemésszem magam, s így utaztam le hirtelen
Vásárhelyre. Leveledet indulásom előtti este kaptam; két hetet már nem igen
bírtam volna kivárni, addig meg nem akartam alkalmatlankodni, amíg a családom odalenn van. De úgy látom, ez jó megoldás is volt; — ahogy a régi utcákra
értem, egyszerre megnyugodtam. Ügy látszik, mégis csak Vásárhely az igazi
hazám most már, nem a város szépsége, hanem a hozzáfűződö emlékeim szépsége miatt.
Azt nem csodálom, hogy nem tudsz dolgozni. Pedig te még nem szenvedsz
úgy a közvetlen környezeteden kitört esztelenségtől, mint én. Egy elrákosodott
család épp olyan biztos halálfaj, mint akár a veserák; itt most azt próbálom,
hogy ne gondoljak rájuk és ne sajnáljam őket, hanem csináljam, amit ebben
a szép őszben s a magányos házban csinálni lehet. Idén a kert is nagyon
szép; csupa cinea, verbéna, muskátli; — nem volna kedved egy pár napra
lejönni; mindkettőnkre
ránk férne egy kicsit beszélgetni. En ami anyagi létünket illeti, nagyon pesszimista vagyok .— szellemiekben azonban mint aki
egy folyóról kiért a deltára. Nem a legvigasztálóbb pillanat éhenhálni.
A Tudós Nők lefordítása, bizonyára kitűnő (mindenesetre végtelenszer több
mint az én nyári munkám, aki április óta egy sort sem írtam) de én Flóra megjegyzése s a te elzárkózásod után valóban azt hittem, hogy egy regénnyel fogsz
hazajönni; az az érzésem, hogy most, ha csak magadnak írnád, egész bölcsességedet beleöntve, nagyon jól sikerülne. De tán csak a nekifutás szorongása ez?
Ha az ember nem testies, nincs a terméketlensége miatt öngyilkos
kedvében.
En is ebben bízom.
A továbbiak Isten és Ella kezében vannak. A házeladásnál fönnmaradt pénzt
nem merik maguknál tartani. Ha úgy döntenek, hogy egy garçon lakást vesznek
rajt, abba én nekem kell remetének beleköltöznöm. Pedig szívesebben maradnék
itt a télire is.
Flóráék hogy vannak? Hízott-e a nyáron? Kezdem megérteni a szégyenedet
a dolgozó asszony előtt. Nálunk is csak az asszonyok dolgoznak már (igaz, elég
összevissza) — de nem dolgozni, azzal vigasztálom magam, sokkal nehezebb,
ölel:
Laci
Pb. kelte: 1949. szept. 7.

65

Kedves Gyula,
egyszerre hatottál a képzeletemre s a lelkiismeretemre. Együtt dolgozásunk képe
csábít, az hogy Flóra nem mer egyedül hagyni a betegségeddel, furdal. Hát valóban olyan rossz állapotban vagy? Hallottam mástól, de azt hittem — csak a
gyomormirigyek és a megtépázott idegek szokott összjátéka. Sajnos, én itt a hónap végéig kifizettem már kosztot és lakást; azonkívül Elláéknak is tervük van
velem, úgy hogy a hónap végén valószínűleg Pestre kell költöznöm. Ha a pénzt
veszni hagynám, akkor is csak egy hétre mehetnék le. Azonkívül az idő is elromlott s valószínűleg te sem bírod ki sokáig ott lenn. Tegyük hát át Pestre,
októberre, sétáinkat és terveinket; ott a te gyomrod is megbízhatóbb helyen lesz
s 'én is megtalálom tán, hat hónap kószálás után, néhány hónapra legalább a
„végleges" helyemet.
Itt különben elég nagy külső nyugalmam van; pedagógiai terveimbe süppedtem be, mint 44-ben; kitűnő matematikai könyvekhez jutottam — s egy
összefoglaló tanulmányt tervezgetek négy éves tanár korom álmairól.
Tehát még egyszer köszönöm meghívásodat s baráti tervezgetésed — s az,
októberi viszontlátásig ölel:
Laci
Vásárhely, 1949. szept. 18-án.

1950
Kedves Gyula,
három hete lesz, hogy pazar szilveszteretek után elváltunk. Én azóta lenn élek
Debrecenben, megint a magam törvényén; tehát igen jól is érzem magam. A Karenin Anna-szerződést megkaptam, de minthogy nem igen bíztam benne, már
előzőleg elvállaltam egy másik fordítást, Grossman szovjet író regényét. Így
most egész évre van fordítani valóm. Nagyon örülök neki; nemcsak annak hogy
az anyagi rémlátásoktól megszabadultam; az még nagyobb öröm, hogy van megint mesterségem. Egész más az ember közérzete, ha olyan munkát
végezhet,
amelyet valamilyen okból a társadalom, is helyesel, méltányol s megfizet. Én éppen mostanában jöttem rá, hogy nem nagy dolog az, amit idáig csináltam s szívesen fordítok hátat az írói pályának. A fordításnak, pláne a próza fordításnak,
nézetem szerint nem sok köze van a művészethez, ipar ez, amelyet
becsületesen,
lege artis megtanulni és gyakorolni, nagyon megfelel a mostani
hangulatomnak.
Madách nem ismerte jól az embereket, Michel Angelo boldogan farag asztallábat.
Most azért írok, mert azt hallottam, hogy a Moliére fordítói közé engem is
felvettél. Válóban emlékszem, hogy volt szó köztünk erről, de nem tudom, melyik darabjára gondoltál. Azt hiszem, nem túlságosan nagy munka egyik sem
(persze a prózáról beszélek) s ha időben értesítesz, szívesen megcsinálom. Csak
azért volna jó a darabot s a terminust tudni, hogy a két másik fordítás közé beiktathassam.
Mit gondolsz, meg tudom én még ezt a mesterséget tanulni? Elég idős vagyok már hozzá s őszintén megvallva, nem igen látom, hol a csízió benne. Pedig
hát nyelvet tudok eleget. Minden kelet-európai nyelvet tudok annyira, hogy fordíthassak belőle, természettudományi, matematikai könyveket is rám lehet bízni,
amellett valami féle írói múltam is van, hallom a mondatok botlását; szóval
együtt van egy csomó adottság is, amit ma jól használhatnának. Ha beszélsz ró66

lam, mondd meg, hogy az élet ezt a modus vivendit találta ki a számunkra. Szeretnénk rendes érdeme szerint megbecsült mesterember lenni, nem több egy
vasöntőnél.
Flóra hogy van? Beállt a robotba? Téged szeretettel ölel, a decemberinél
jobb hangulatban
Lad
Pb. kelte: 1950. jan. 18. — N é m e t h Molière P o m p á s kérőkjét fordította le.

1954
Kedves Gyula,
itt a szigligeti csöndben kissé magamhoz térve, újra megköszönöm, hogy a Galilei ügyben kérésemre beavatkoztál. Ez a beavatkozás igazán „életmentő" volt
(más kérdés, hogy érdemes volt-e az életet megmenteni) s úgy érzem, épp dramaturg barátaink lehetnek érte a leghálásabbak, akik kényszerből vagy túlbuzgalomból igen csúnya szerep felé sodródtak közben. .
Hogy tájékozódj, mi ennek az ügynek végső fejleménye, elküldöm annak a
levélnek a másolatát, amelyet Benedeknek írtam. Ella olyasmire célzott levelében, hogy kellemetlenséged származott az utolsó tárgyalásból. Ezt őszintén sajnálom; ha tudtam volna, hogy ennyi idődet, energiádat rablom el vele, tán nem
is fordulok hozzád. En valami olyasmit képzeltem, hogy rájuk telefonálsz: „En
ismerem Némethet, jobb ha nem feszítitek egyidőre tovább a húrt." Persze a te
helyzeted is nehéz — mint drámaíró védened kellett a „magyar dráma" ügyét
s kissé magad is a vád ellen: hogy nem segítetted eloszlatni
„téveszméimet",
amelyek egy magyar dráma színrejutását akadályozták. De hidd el — ha fogok
még drámát írni s leszek reménytelen versenytársad a színpadon, akkor így — s
nem úgy.
A Galilei-ügynek különben van egy következménye, ami érdekelhet. Eltökéltem, hogy otthagyom Pestet, ahol a vérnyomásom állandóan kapja a fölfele
hajtó ingereket s Füreden telepszem meg, föltéve, hogy kapok lakást (Liptáknak
már írtam is)... így az év egy részében tehát szomszédok leszünk s lesz tán alkalmunk, mielőtt meghalnánk, kibeszélni egyetmást magunk körül — ami az
utóbbi években köröttünk állt. Ez a Galilei-ügy arra volt jó, hogy bizonyos magatartásokat, amelyeket idáig kívülről néztem, belülről értettem meg s bizonyos
indulatokat, amelyeket belülről éreztem, kívülről nézhettem. Helyzetünk — s
lassan teljesítményeink közt is persze oly nagy a különbség — hogy az eféle kibeszélés („szerelmi vállomás"-od ellenére) neked egyre kevésbbé lehet fontos,
míg nekem egyre kényelmetlenebb lesz.
Barátsággal:
Németh László
Szigliget, 1954. március 6-án.
A Benedek Andrásnak küldött levél — mellékletként — Castelli pozitív f i g u ráját védelmezi a sematizáló, m i n d e n egyházi személyt sötétre festő törekvésekkel
szemben.

Kedves Gyula!
Lányom mondja, hogy feleségem hozzátok megy ma este; s kérditek,
valami kívánságom,
üzennivalóm.

nincs-e
67

Azonkívül, hogy a szép, pontos élőszót megköszönjem — semmi. Igen tetszett mindenkinek; én az egész előadásból nem is hallottam mást dicsérni. Kicsit
röstelem, hogy zaklattak vele, de igazán nem gondoltam, amikor átadtam, hogy
ez az ártatlan, igénytelen jószág ilyen tekintély segítségét kívánja, hogy egy
rádiójáték formájában, ahol a legnagyobb, rögtönzött csacsiságokat adják, egy
órai létet kapjon.
Magamról sokat nem mondhatok; már a kuruzslószereknél tartok, most rizskurával apasztom inkább magam mint a vérnyomásomat. Az emberzárlat megtette volna jó hatását; de sajnos az ősz megint hozza az irodalmi
árnyékokat.
Major jelentkezett. Én kértem, írásban írja meg, mit kíván, mert a szélütés
szélén élek s csak egy-két emberrel érintkezem. A Galileiről: ha irgalmat ismer,
nem adja élő. Ha nem akarja kihívni, hogy minden megmaradt erőmmel küzdjek a bemutató ellen, ne adja ki anélkül, hogy a darab valahol meg nem jelent.
A levelemre nem felelt. De Király István [...] leveléből azt látom, hogy készül
valami. Elkérte a rádiótól s tőlem is a Petőfi Mezőberénybent s közölte, hogy „a
szerkesztőségnek még nem alakult ki határozott véleménye a darabról" (tavaly
is ilyesmit írt mielőtt a Galilei ellen az éberségi-hadjáratot elindította) — másrészt : „Az hogy a Csillag nem közölte a Gálileit, nem jelenti azt, hogy nem mutatják be" (én gyanús örömmel vettem, hogy visszaadta; így a megállapodás értelmében, amelyről te is tudsz, nem is adhatják elő). Vagyis — miután a Galileivél a „nemzeti egység" félig megölt — most hozzálát, hogy egészen megöljön. Lehet, hogy ez üldöztetési mánia, de a félmegölés:
tény.
Különben még mindig gondolok a füredi lemenekülésre; csak nagyon nehéz,
anyámmal összeláncolva, a kivitele. Munkám: egyre inkább a fordítás lesz megint. Péter ugyan azt írja: írj, írj és ne fordíts. De így minden írásomból egy
fogantyú lesz — amellyel őrlő gépükbe berántanak; a megaláztatás
együtthatója
is legalább tízszer akkora (a Petőfin lemértem: három lap kérte el s dobta viszsza) mint a fordításnál. Az hogy régi munkáim kiadják:
dajkamese.
Kellemes tihanyi nyaralást, szeretettel köszönt
N. László
Keltezés a tartalomból: 1954. nyár. A rádiójáték: a P e t ő f i M e z ő b e r é n y b e n . Régi
munkája, melyet kiadásra javasoltak: a Bűn.

Kedves Gyula!
Bocsáss meg, hogy csak most válaszolok leveledre. De te szlovákiai
útikészületeid közben írtál. S amikor Tompa érdeklődésemre azt mondta: Gyula egy-két
nap múlva érkezik; egyszer csak azt hallom valamelyik gyerektől, hogy már Tihanyban van. Most oda próbálok írni — de lehet, hogy közben már Kínában leszel, mert ilyesmit is mondott valaki (ami nagyszerű és nagyon okos dolog
volna, hogy lehetőséged és erőd van hozzá, olyasmi, amiért irigyelni
tudlak).
Ajánlatodat nagyon köszönöm. Azért szerettelek volna Pesten elcsípni, hogy
egy félórát beszélgessünk róla. Nem egészen értettem ugyanis; illetőleg mosi,
hogy Ellával beszéltem róla, már inkább. A halászház nyugalma nagyon vonzaná; ha lehet fűteni, akár télen át is. Tavasztól annál inkább, mert Magdáék
valami vityillót akarnak felhúzni ott a telkükön s az építkezésnél
képviselhetném őket s esetleg végleg oda költözném. De úgy hallom, hogy a ház még nincs
a kedvetek szerint átalakítva, berendezve, úgy hogy tán útban lennék most ott.
Meg egész nyáron leveleztem egy volt vásárhelyi kollégámmal, aki most Szentesen tanár s elég nyugodt otthont ajánlott föl ott, akár huzamosabb
tartózkodásra
is. A Caesart annak idején ővele néztük át, most Shakespeare fordításomat sze68

retném. De szeptemberben, úgy hiszem, Tihany még nyitva áll az író és művészinváziónak is (pl. egypár órai „edző" beszélgetésiek Lőrinccel), úgy hogy okosabb
is lenne, ha a tihanyi lennlétet csak szeptember végén — október elején kezdeném; föltéve hogy sor kerül rá. Az agyam mellett a gyomrom is elromlott újabban, a rizskurákban s idegességekben; a te bajod kínoz, ismered: egész nap
eszem a kekszet, kenyeret. Ennek is veszedelme lenne egyelőre, félek, a halászkonyha. Ügy hogy ha a szentesi házi koszton megerősödtem, legsürgetőbb fordítási terheimet leraktam — s ti is elvégeztétek a házban, amit az őszön él
akartatok végezni — esetleg élek meghívásoddal s lemegyek, főként ha egykét hónapi egy helyben tartózkodásra, a hideg miatt, ott lehetőség van.
Ugyanis ez a folytonos hányódás, otthontalanság: a betegség fele. Már egy
kutyaóllal is beérném, csak magam ura lehetnék benne.
Ella mondja, hogy Flóra milyen kedves hozzá. Nagyon köszönöm neki. Sajnos kettőnk idegrendszere közt a treuga dei most csak a távolság lehet. Ha írsz,
az Attila utcába írj — ha üzensz, a családomhoz, ők majd továbbítják
Szentesre,
ahova valószínűleg kedden utazom. Szeretettel:
Németh László
Pb. kelte: 1954. szept. 4. — A szentesi tanár Mátyás Sándor. Tompa: Tompa
Kálmán, az írók orvosa.

Kedves Gyula!
Bocsáss meg, hogy nem tudtalak fölkeresni; épp szenteste átvettem a nemzet ajándékát — s most azzal vagyok elfoglalva, hogy játszom vele, illetőleg a
vérnyomás mérővél.
Külön is bánt, hogy a feleségem, mint kiderült, részt vett olyan tanácskozásokon, melyeknek céljuk az én „megvédésem" volt. Engem nem kell .megvédeni
— annál inkább mert ezzel a karácsonnyal (hat hete árulózott le ugyanezért a
jelentéktelen s ártatlan egyfelvonásosért a Szabad Európa) írói pályám, nagy
megkönnyebbedésemre, véget ért.
Ha volt írótársaim közül valaki védekezni akar a látszat ellen, hogy hallgatásával a merényletsorozatban, amely a nemzet életéből s áltálában az életből
kiszorított, a tekintély ellenére részt vett, az mint eddig is, az ő lelkiismeretének
s pályájának az ügye, melyre én nem
emlékeztethetem.
Jobb ünnepet s boldog újévet kíván
mindkettőtöknek:
Németh László
Budapest, 1954. december 25-én.
Bóka László cikke a Petőfi Mezőberényben ellen a Szabad Nép dec. 19-i számában jelent meg.

Kedves Gyula!
Ma délelőtt összeszedtük a három színdarab — mint kiderült: utolsó példányait (kettő készült, de csak egy van már meg) s még elutazásom előtt (holnap
reggel utazom) felküldöm hozzád.
Ne várj a Gálileihoz hasonló kész, dramaturgokkal átemésztett
műveket.
A Szörnyeteg és az Áruló a betegségemet közvetlen megelőző időben (decemberben és januárban) készült, a napi fordítás után, az éjszaka óráiban, sokszor a
karilt használva muzsául. Céljuk, persze ösztönösen, már a prevenció volt, kidobni magamból azt a fájdalmat, amely éreztem, összeroppantja az agyamat.
Az Áruló témája rég megvolt bennem, de Mártáék, Sinkáék hangos „áruló" kiál69

tozása aktualizálta; bizonyos fokig igazat adtam nekik, hisz minden ilyen vádban van némi igazság, amit a lelkiismeret, ha van, fölnagyítva érez, ugyanakkor
persze a nemzetnek is megadtam a magáét s ez teszi a darabot egyelőre háromnégy ember olvasmányává (idáig ketten látták). A Szörnyeteg
harmadik-negyedik felvonása elhamarkodott, kifejtetlen: de tálán a legélesebb s a válóságot természetesen mü-szerüen túlzó kifejezése annak a meghasonlásnak, amelybe emberekkel, családdal, barátokkal, pályatársakkal kerültem. A II. Józsefhez nem
kell sok magyarázat; április második felében írtam meg Ady-ligeten. Sajnos ezt
is elérte mindannak a sorsa, amit betegségem óta írtam (tán a Levelek a hypertoniáról-t kivéve), az áldozat, erőfeszítés, hogy agyam tartálmából valamit megmentsék, nem állt arányban az elért
eredménnyel...
S ezzel itt is vagyunk a „Petőfi Mezőberényben"-nél!
Nagyon
szégyelem,
Gyula, hogy mint valami öreg csecsemőt, ebben az ívben már háromszor kellett
dajkaként tisztába raknod. A Galilei üggyel válóban én terheltelek, a másik kettőben azonban nem vagyok hibás. Több időt vesztegettél a Petőfi
Mezőberényben (e jelentéktelen jószág) bevezetésére, fedezésére, megvédésére, mint én a
megírására. De bár korántsem vagyunk még a dolog végén, átálíítottam már
magam annyira a derűről, amellyel Pestre jöttem, az új atmoszférára,
amelyben
élni fogok és fogunk, hogy a dupla szégyen mellett az eset előnyeit is lássam.
1. A „magyar irodalom becsülete", ha -ugyan kockára tette ez az írás, mégiscsak
„megvédődött"...
2. írtál egy kitűnő kis mjl elemzést, amilyen a magyar irodalomban, Kosztolányi Barbárok elemzésén kívül (nem akarom a két művet
összehasonlítani) tudtommal nem igen van-. 3. Ha számomra nem is ért véget
ezzel az ügy (sőt a tapasztalás szerint a szamárpaták rúgása után ilyenkor az elefánttalpak tiprása szokott következni) mégis csak hallottam közben az igazság
vagy (s betegnek ez tán még kedvesebb) az irodalom szavát is.
Vásárhelyen igyekszem bezárkózni s elvágni a világ felé vivő szálakat, ami
persze azt is jelenti nálam, hogy állandó készenlétben élek a legrosszabbra.
A Bóka bombája azért is bántott, — mert egy orvosi, vagy inkább
öngyógyítási
kísérletbe hullott belé, amelyről azt hittem igen meggyőző és sok ezer beteg életében utánozható lesz. Végeredményben azonban arról győzött meg, s győzhet
meg másokat is, hogy helyes uton jártam: mert ezt a traumát aránylag jól vészeltem át. Épp szenteste délutánján mondtam valakinek, hogy
kísérletemben,
mivel értágító gyógyszereket nem szedek, hanem egy sajátságos diétával nyomtam le a vérnyomásomat, az a veszély, hogy ha agyamat most egy váratlan csapás éri, nem lesz ami hatását az érrendszerben feltartóztassa. S álig két óra
múlva itt volt a csapás s még aznap este a 230-as vérnyomás. De annak ellenére,
hogy három nap igen sokat kellett beszélnem, tárgyalnom is, a megfelelő ellenrendszabályokkal (amelyek közt nem utolsó helyen állt a most tíz éve nálatok is
nagyban űzött mosogatás) sikerült a vérnyomást megint leszorítanom, úgy hogy
tegnap már 160-at is mértem. Ez azt mutatja — hogy nem csak az „agydiéta"
gondolata helyes, de hogy az ellenállásom is fokozódott az alatt a két hónap
alatt, ami alatt magamnak voltam orvosa... Hogy aztán azzal az állandó feszültséggel, amelybe most lebocsátkozom, hogy tudok megbirkózni, más kérdés ... Ha a világ rosszabbodik, akkor ennek a betegségnek is rosszabbodnia
kell. Hisz voltakép a világ — a szellemi atmoszféra — rosszaságának a tömegbetegsége, éppúgy mint a tüdővész a lakás és hygvénés viszonyok
rosszaságáé.
De hát ezzel már biztos előtted gyanús, az Erdélyi nyelvészetére
emlékeztető
vidékekre tévedtem. Megköszönve hát, remélem, utolsó asszisztenciádat,
búcsúzom tőled s Flórától is, aki bizonyára nem csak a telefonokban vett részt, — ez
70

alkalommal éppúgy mint tíz éve, amikor a Sarolta-intézetből
hozzánk.
Szeretettel:

föl-fölzarándokolt
Németh

László

Budapest, 1954. december 28-án.
Horváth Márton vitazárója a Szabad N é p újévi számában jelent meg.

1955
Kedves Gyula!
Bocsáss meg, hogy ilyen soká küldöm vissza a Dózsát; előbb a magam levertsége, aztán a gyerek baja tett képtelenné az olvasásra, kortársakéra különösen. Most végre visszanyertem a nyolcadik szentséghez, az olvasáshoz szükséges
tiszta lelkiállapotot s kétszer is átmentem
munkádon.
Mesterségbeli szempontból (s téged, ha érdekel, elsősorban, úgy hiszem, ez
érdekel) jobbára csak jót mondhatok róla. Dózsa élete inkább epikai tárgy s te
meg is hagytad annak. Nem a drámai vívódást emelted ki — (bár ez is benn van)
hogy fordul a török ellen induló Dózsa a magyar urak ellen, hanem az époszhős
kibontakozását, hogy lesz a végvári vitézből népi forradalmár, majd szimbólum.
Ezt a széles s egyre szélesebb hömpölygésű történetet — bravúrosan s mégis egyszerűen, természetesen szorítottad bele a 120 gépelt oldalnyi térre; legfölebb
Dózsa és Zápolya viszonyát érzem kissé erőltetettnek, mintha egy és más
csak azért történne meg, hogy Dózsa a darab végén úgy szólhasson az övéihez, ahogy épv szól. De ez a beszéd megér némi erőltetettséget.
A jelenetek közül a legjobbnak, leghitelesebbnek azokat érzem, amelyekben
a Menyus-, Sebő-féle népi alakok évődnek-kötödnek egymássál; ezeknek nemcsak hogy dunántúliasan, de csejtei utcain nyájas, otthonos a hangulatuk. Ahol
a nemesség szól, akár Dózsa, akár mások száján, ott inkább a szép leckét érzem,
a szervezetbe vivő szálakat, rostokat kevésbé. A gonoszság erőteljesebb, de kissé
lege artis — vagy lege Marxis — teljes és kerek. A nyelv szép, elég sűrűn bukkan
az ember azokra a kenyérszagú, meghitten költői mondatokra, amelyek az Illyéspróza és vers legigazibb örömei. (A végefelé egyet-kettőt tán meg is jegyeztem.)
Vagyis a darab, mint műalkotás, nem kívánja, sőt nem is igen tűri, hogy
hozzányúlj: épkézláb, arányos, erényei világítanak, hibái ki nem küszöbölhetők.
Engem persze más kérdések is foglalkoztattak, miközben olvastam — olyanok,
amelyek mostani állapotomban aműgyis ott járnak a fejemben, elsősorban, hogy
lehetséges-e még irodalmat csinálni; nem újságírás-e a legjobb írás is — a fogalmazó megbeszéli a szerkesztővel a cikket; vagy dolgozatírás, a diák kidolgozza
a tételt a tanár úr szempontjai szerint? Aztán Dózsa! Én őt a magyar fájdalom,
harag, méltatlankodás szörnyű visszaütésének tartom. Vájjon csakugyan emlék
már ez a fájdalom? S ha nem az. hát jogosulatlan?
No de erről neked is megvannak a kialakult nézeteid...
Elnézést a hanyag
fogalmazásért; pusztuló agyamon kívül tulajdonítsd annak, hogy Flóra a másik
szobában vár rája.
Szeretettel köszönt:
N. László
Budapest, 1955. május 19-én.
71

1956
Kedves Gyula!
Köszönöm, hogy két új kötetedet megkűldted. A versek nagy részét nem
ismertem, és sok van köztük, amely az én mostani érzéseimet is kifejezi.
A magyar irodalom hasonlít egy kissé Vörösmarty költészetére: az öregkori
(legalább megtört kori) líra a legjobb benne. Azt hiszem, a te új verseid is ezt
fogják bizonyítani.
Szeretettel köszönt, Flórának kézcsókját küldi:
Németh László
1956. június 15-én.
A k é t kötet: a Kézfogások és a Dózsa.

1960
Kedves Gyula!
Ide-oda vándorlásban eltelt karácsonyomnak vigasza volt, hogy versesfüzeted is magammal vihettem s egy-egy szabad vagy elcsöndesült percben magamnak s másoknak
olvashattam.
Már az előző kötetedről is az jutott eszembe, hogy milyen gazdag a mi öregkori líránk, ebben pedig egész sora van a verseknek, főleg a szonettek
közt,
amelyeket az öreg Vörösmarty versei mellé lehet állítani.
A fájdalom kiolvasztott a lírádból minden könnyebb elemet s teret nyitott
annak a mély gondolkozói erőnek, amelyet eddig inkább egy-egy
megjegyzésedben, társalgás közben kiderülő lényeglátásodban csodáltam meg. Tájleírásaid páratlanok. Szabó Lőrinc örülne ennek a kötetnek, amelyben minden benne van,
amit szeretett benned és semmi, amit nem s amin az együtt töltött évek is észrevehetők.
~,
Flórának mondtam: most lettél, öregkorodra igazán albatrosszá, aki a magasban van otthon s a fedélzeten, a matrózok közt csak csúszkál.
Mondjam-e, hogy mennyivél rokonszenvesebb ez az Illyés Gyula nekem? De
a fájdalmas dúltság s a megvadított emberek indulata közt mégis kínos circulus
vitiosus támad, amely egyelőre csak szép verseket terem, de később azokat is
lehetetlenné teheti. Ezt a benned levő lehetőségek miatt is helyes lenne megszakítani. A magamfajta író, aki évek óta semmi érdemest nem csinál már, legfölebb a gyerekei miatt kell, hogy vigyázzon kissé — Te azonban a magyar irodalom vezérhajtását óvod öregen is még magadban.
Szeretettel:
Laci
Pb. kelte: 1960. jan. 2. Cím: Budapest III., Józsefhegyi u. 9.

72

1962
Kedves Gyula!
Ha már az ünneplés előrehozta a halottak napját, hadd állok be én is a köszöntők sorába — s kívánom levélben, amit Gabusék asztalánál szóban nem kívánhattam.
Néhány hete furcsa feladat elé kerültem: három-négy óra alatt egy miniatűr-irodalomtörténetet
kellett írnom, Bessenyeitől József Attiláig. Német esszékötetemhez elfelejtették elkészíttetni a név-magyarázatot — a Szerzői Jogvédő
embere másnap hajnalban utazott s én névmagyarázat helyett egy öt gépelt oldalnyi irodalomtörténeti áttekintést adtam, melyben a kívánt nevek (mintegy húszhuszonöt) mind előfordultak. Ennek az áttekintésnek a rád vonatkozó része (egy
sorral sem kevesebb, mint a Petőfié, Aranyé, Adyé) így kezdődött: „Mindnyájuk
közt (t. i. a népi írók közt) legsokoldalúbb s legteljesebb tehetség: Illyés Gyula.
Hatvanéves korában még emelkedő
költő..."
Hogy ez milyen nagy dolog, — én tudom a legjobban, akinek a tehetségét
ország s betegség végső kibontakozásában pusztította el; nem csoda, hogy ebben a
nem annyira meggondolással, mint ösztönnel írt értékelésben ez nyomult az első
helyre. S azt hiszem, ennek a konstatálása fölöslegessé is teszi a jókívánatot —
ha ült felhő az utóbbi években az életeden, ennek az emelkedő fénynek a sugárzása szétoszlatja — ha külső beavatkozásra egyideig üresen állt a trónszék,
melybe ifjan kerültél — az érdem máris visszaültetett belé.
Szeretettel:
Németh László
Sajkód, 1962. október 16-án.
Nagyon kérlek, ne válaszolj erre a levélre.
Illyés 60. születésnapját köszöntő levél.

Kedves Gyula!
Sajnálom, hogy hiába bicikliztél át Sajkodra. Liptákék citáltak át; a rádióba
kellett valami nyilatkozatot beolvasnom, amelyet nem fognak leadni; ők azonban
lekötelezettjei a rovatvezetönőnek.
A villanyóra szekrényében a könyv s a dedikációként belekerült üzenet természetesen nagyon jól esett. Füreden már láttam a Páldynák ajánlott példányt
s vártam: mikor kapom meg. Annak, hogy a magam művét belevágtam a sötétségbe (kecmeregjen elő, ha tud) van egy előnye: szabadabb szívvel olvashatok s
már megnyugvással veszem észre, hogy a húzódozás, mely lassan nemcsak a magyar, de a külföldi kortársak munkáinak a kézbevételénél is elfogott, nem irigység volt, — félelem; aki egyre nyomasztóbban érzékeli az idegen munka erényeit,
annak egyre nehezebb a maga fogyó erejéhez a hitet összeszedni. Hisz még Goethe is azt mondta az ő Eckermanának: Ha tudom, hogy ennyi jót írtak előttem,
sose nyúlok tollhoz. Hát én!
Most azonban élvezem, hogy e drasztikus elhatározás jóvoltából megint olvasóvá lettem. A kisház könyvállványán véletlen kikötött könyvekből veszek le
egyet-egyet; TocqueviUe Visszaemlékezését egyszerre lapozgatom Veres Péter
Olvasónaplójával, Móricz Zsigmond Boldog emberét Chateaubriand Martirjaival.
A Nem volt elég-nek már a címe is imponál. Milyen kihívása — a hetedik évtized
küszöbén — öregségnek és halálnak. S a kötet igazolja a bőségnek a melankóliát
73

is elriasztó harci kiáltását. Négyszáz vers, s ez már válogatás (s azontúl mekkora munkásság!. S egyre szebbek, gazdagabbak. Nekem legalább is az öregkoriak a kedvenceim, — amelyekben tihanyi leérkezésenk
megkönnyebbült
légvételét találom meg, mint a Tihanyi barátaimban, vagy helyzetem
képét,
mint a Szeretet s gyűlöletben. De fedezek föl egyre újabbakat, annak idején
észre nem vetteket is. Ma például egész nap az Alvó asszony jár a fejemben.
Milyen szép vers! Minden együtt van benn, amit a többiben szeretek: az
egyszerű, de jól megválasztott (szinte az impresszionista
festők
érzékével
megválasztott) helyzet, a benne elfogott,— s az érzékelések, érzések világában felfedezést jelentő hangulat, aztán a mélyén forogni kezdő, s egyre gyorsabban forgó parittya, melyből a végén, a zenei fokozásnak is a tetőfokán —
a várt helyen s mégis váratlanul messzire révül a gondolat.
Az Apáczait — betegen már — azzal fejeztem be, hogy a Jó: egy ügy s másokkal, másokban bosszulja meg az érte élbukottat. Küzdj és írj hát ebben a tudatban még két vagy három évtizedet, (apósod koráig), értünk is harcolva, akiknek „elég volt".
Szeretettél:
Laci
Sajkod, 1962. október 31-én.

1963
Kedves Flóra! A Városmajorban írom ezt a néhány sort, ahova az otthon
folyó paroxizmális „útikészület" elől menekültem. Nagyon köszönöm, hogy a kéziratot megküldte; amint Gyulának is köszönöm, hogy mostani állapotában vállalta a megírását. Elképzelem, ha engem kérnének fel valami hasonlóra. A cikknek legfontosabb, de [olvashatatlan szó] erénye az, amit a magyarság mostani
állapotáról ír, főleg hogy a külföldön élőket üldözik magyarságukért. Viszont ennek a kimondása nagy tett s ha Király vállalja, hogy a Kortársban így jelenjék
meg: az a résziről hőstett. Egy-két apró tárgyi tévedés van a cikkben:
szüleim
pesti háza nem négy, csak kétemeletes volt (annak a kétharmada is adósság),
amikor Osvátnál jelentkeztem: nem voltam még házas és gyakorló orvos, — de
egy hét múlva férj, négy hét múlva: egy rendelő tulajdonosa s tizenegy hónap
múlva apa. Ezt a kis torzítást a fogalmazás kedvéért azonban, úgy hiszem bátran
meg lehet hagyni. A novellával kapcsolatban az „írt" helyes volt, előbb csak gyermekkori kísérleteket írtam — a Horváthné meghal kb. 23 éves koromban, jóval
a pályázat előtt készült, amikor még nagyanyám is életben volt, Gide-et nem
ismertem még akkor, de a nyugati hatás jelzésére, úgy hiszem, használható. További kisebb hiba, ami legfölebb itthon javítható: Osvát nem két, hanem négy
(vagy három?) év múlva hált meg, a Bajnok utca sosem volt Budapest [olvashatatlan szó], A száz művet nem tudom, hogy számította ki Gyula, de egy kicsit
sokallom: regény + darab összesen sincs negyven. De hát a tanulmányokat
kezelhetjük lazán s a száz — illúziót adó szám. Vásárhelyt nem csak lány, hanem
fiú gimnáziumban is tanítottam — oroszt csak privátim, angolt, németet soha,
franciát egy féléven át — tán helyesebb lenne csak annyit írni: nyelvet s hogy
a felsorolás ne zsugorodjék: be lehet venni a biológiát.
Most hogy [olvashatatlan szavak] a cikket; egyre jobbnak érzem — főleg
azt, ahogy a regény mögött álló embert és nemzetet a közönség elé viszi vagy
csempészi. En egy helyen próbáltam volna — tán nacionalizmusom
maradványaid

ként — máskép védeni a magyar irodalmat, ott ahol Cushinget ülteti át a maga
parabolájába. Itt tán nem is lett volna rossz alkalom: megmutatni, hogy a látszólag csak nemzeti, azaz provinciális irodalomban milyen általános értékek, a divatok korában milyen valódi újdonságok érnek. Hisz amíg nemzetünk tudatát, az
elpusztultat — szőttük; azt új, friss, legkülönb emberi tudattá is igyekeztünk
szőni.
Mindebből annyit mondjon meg Gyulának, amennyit [olvashatatlan szó]
jónak lát. Énnekem tán egy kérésem lenne, ott ahol az 56-os szerepemről ír — az,
hogy hitet tett a haladó eszmék mellett: külföldön s belföldön egyaránt félreérthető — mindkét helyen máskép. De az igazságnak is jobban megfelel, ha azt
mondja el, hogy akit a szocializmus ellenségeként tartottak számon, a szocialista
vívmányok fenntartása mellett, vagy egyszerűen: a szocializmus mellett emelt
szót — vagy más ilyesmit. Ez persze csak javaslat — s egyáltalán nem ragaszkodom hozzá.
Még egyszer köszönöm a cikk megírását s megküldését s azt a jóságot, melylyel az elmúlt évben, feleségem betegsége alatt; most az úti készületekben segített bennünket.
Kezeit csókolja, Gyulát öleli:
Laci
Keltezés a tartalomból: a cikk az Iszony 1963-as francia kiadása elé készült.

Kedves Gyula!
A cseh s kísérője áthozták könyvedet, amelyet úgy köszönök meg, ahogy én
szoktam újabban a magamét dedikálni: emléktárgy gyanánt. Most már aztán igazán kiváltam a magyar írók sorából s ennek egyik következménye, hogy egyelőre
nem tudok magyar szépirodalmi könyvet elolvasni.
A könyvnapra, sajnos, nekem is megjelent egy könyvem. Arra kérlek, ne
tekintsd barátságtalan jelnek, ha nem viszonzom vele ajándékod. Ella azzal
küldte le a két tiszteletpéldány csomagot, hogy nem tűri meg őket a lakásában;
gyalázat, mondja a Nagy családról, hogy én írtam meg. Más oka is van persze,
hogy a két csomag ma is bontatlan hever s nem is fogok belőle küldeni, ajánlani.
Ügy látszik el kell fogadnom (elég későn) az annyifelöl egybefutó ítéletet,
hogy amit betegségem alatt írtam, csak kompromittálja a korábbiakat s az utóisókban a tehetség hanyatlása után a judicium bizonytalanná válása is szembetűnő. Annak idején többször kívánták, hogy múltamat vagy egy részét tagadjam
meg. Azt hiszem, helyes volt hogy nem tettem meg. Most azonban én vonom
vissza, magamban legalább, mindazt, amit 54 óta írtam s amíg rajtam áll, új
kiadást nem is engedek belőlük.
Ennek a levélnek a természete, azt hiszem, kizárja, hogy válaszolj rá. Mégegyszer köszönöm a megemlékezést.
Szeretettel
Németh László
Sajkád, 1963. május 14-én.
*

Ügy utazom mint egy [olvashatatlan szó] négy főnyi női titkársággál, akik
autót vezetnek, szobát vesznek kis az akaratomat is pótolják. Sok szeretettel
Laci
Közös társaslap Rómából, a postai bélyegzőn csak az é v s z á m olvasható: 1963.
Az Illyés Gyuláéknak küldött üdvözletem N é m e t h Ella, illetve Magdi, Jutka és Gigi
szövege között.

75

1964
Kedves Fl&ra!
Gigi átadta az üzenetét. Már rég szerettem volna magával beszélni. Pécsett
kezdtem egy levelet, — de nagyon hosszú lett volna (az ügy bonyolultsága
miatt)
s abbahagytam. Szombattól megint otthon vagyok Sajkádon (az építkezés miatt
menekültem fel) s ha van kedve átugrani egyszer hozzánk, Ella autóval is átmehet Magáért —, esetleg az állomásról mindjárt ide hozza.
Kezeit csókolja:
Laci
Budapest, 1964. máj. 25-én.
En az ideírt lapot nem kapom meg, automatikusan leküldik
Sajkádra.

1965
Kedves Flóra!
Ella elmondta, hogy milyen ügyben kerestem. De szeretném kiigazítani az
ő felvilágosítását. Vadász Ili nagy buzgósággál, jóindulattál rendezte a Villámfénynélt; nem volt benne semmi elfogultság a darab szerzője ellen. Én az utolsó
próbák egyikén láttam a darabot s inkább a színészek munkáját néztem; de az,
hogy a rendezés nem hívta fel a figyelmem magára, inkább mellette szól. Véleményem (persze minimumra redukálta a tapasztálat az igényt) jobb volt arról,
amit láttam, mint ami később a hozzáértőkben kialakult. A huszonhat év előtti
bemutató szintjét persze nem érte el, de ezt a Nemzetitől nem is igen lehet várni.
Ella — s esetleg én is — megkérdezzük Bothot vagy Majort, ha találkozunk
vele, hogy is áll a Vadász Ili dolga (előzőleg tán Benedeknél tájékozódunk).
Én
persze szinte egyáltalán nem érintkezem a színházakkal s az nagyon feltűnő
volna, ha ezzel robbannék be; s egyáltalán nem célravezető: nem ajánlólevél a
dicséretem.
Kezeit csókolja:
Laci
Budapest, 1965. január 15-én.
Kedves Gyula!
Légy szíves Csillával megüzenni: 1. elegendőnek tartod-e az Ortutay-sürgönyt meghívásnak 2. tudsz-e valamit róla, hogy kapunk-e autót s ha nem tudod, megvárjuk-e, hogy leküldik-e vagy utazzunk fel 3. adsz-e valami választ
a sürgönyre (Csilla esetleg elviszi s feladja).
Szeretettel
köszönt:
Németh László
• Sajkodról Tihanyba küldött levél, kelte közelebbről n e m meghatározható.

76

1971
Kedves Gyula!
Nagyon szégyelem a Tisztákat s verseid kötetét. Sajnos, én most az egyhuzamban való olvasáshoz nagyon gyenge vagyok. De mihelyt
megerősödöm,
ezen fogom megpróbálni visszatért erőm.
Szeretettel, kézcsókját
küldve
N. Laci
Pb. kelte: 1971. nov. 17.

1972
Kedves Gyula!
Nagyon sajnálom, hogy a második estémet is jórészt a Te nyakadba akasztottam. Kérlek, bocsáss meg érte: szerencsétlen volt, hogy azt az estét is ki
kellett húznunk s akkor sem mehettem el. Többet nem terhellek
ilyesmivel;
elég szégyen, hogy nem bírtam másképen intézni. Kérlek, őrizd meg ezt barátságunk utolsó emlékeként.
Szeretettel:
Németh László

Illyés Gyulának
(70. születésnapjára)
Szerettem az igazságot,
Az igazságot, mely éget, perzsel
S arról jön, honnét a vad szeleknek
Tisztító lángja fellobog.
Szerettem a nyugtalanság
Tisztító lángját, melyben az ember
őseihez
visszatér.
Nem bírom a tehetetlen
Füstölgő gőzt, mely
lekonyul
S ott hol égetni
kellene,
Hazugul a föld fölé borul.
Ezt a gyenge verset küldöm Illyés Gyulának,
tiszteletem jelélül. írtam 1972. IX. 14-én.
Németh László

77

Németh László három cikkfogalmazványa
és két naplótöredéke
(KÉZIRATOK A VÁSÁRHELYI EMLÉKHÁZ ARCHÍVUMÁBAN)
Aki járt már a vásárhelyi Németh László-emlékházban,
emlékezhet
azokra a négyfilléres, tízlapos iskolai írófüzetekre, amelyek néhány,
Vásárhelyen
készült írás vázlatát, nyers fogalmazványát tartalmazzák. Sok bennük az áthúzás, javítás, sok a félbehagyott, töredékes mondat. Ezeket a füzeteket Gál
Etelka, a vásárhelyi lány gimnázium egykori tanítványa, a „Drága jó nyolcadik" osztály tagja őrizte meg, s az emlékház anyagának összegyűjtésekor
kötelességének érezte, hogy a három évtizeden át gondosan őrzött
kéziratokat
az archívumnak ajándékozza. Az író özvegye, Németh Ella engedélyével
mutatunk be néhányat ezekből az írásokból.
Három füzetben cikkfogalmazványok
vannak, kettőben pedig
naplórészletek. Megírásuk időpontja 1947. április 18-ra, illetve az ezt megelőző és követő napokra tehető. (Április 18: Németh László születésnapja; 1947-ben erre
a napra esett a húsvét előtti nagypéntek is.) Mind a fogalmazvány
tartalma,
mind az íráskép kuszasága zaklatottságról, kétségbeesésről tanúskodik.
Írójuk
pánikhelyzetben volt. Eletében már nem először, de nem is utoljára. „Vásárhelyi életem is — könnyen viselt szegénységével, az üldözők távoli
zsivajával,
rövidebb pánikoktól megszaggatott idill volt" — írja egy későbbi
visszaemlékezésében. E „pánikok" kiváltói mindig a sajtótámadások voltak. A bíráló
vagy támadó cikkek által keltett hullámokat aztán felerősítette a rezonátorszekrény: az író könnyen sebezhető érzékenysége és „rémlátó
képzelete".
1947 áprilisában Németh László a halálra készült, öngyilkosságot
tervezett, a végrendeletét is megírta. A pánikot kiváltó eseménysor első láncszeme
a Magyar Közösség nevű szervezet leleplezése. Az összeesküvő csoport zavaros ideológiájú vezetői „kátéjukban" Németh Lászlóra, illetve a „mélymagyarság" fogalmára is hivatkoznak. Az összeesküvés leleplezését követő hírlapi cikkek (főképp a Kis Üjság, a Haladás és a Népszava cikkei) tüzet nyitnak az íróra is: „Németh László szelleme lebeg a vizek és ama kiskáté szövege fölött, amelyben Szentiványi Domonkos...
az összeesküvés
ideológiáját
összefoglalta." Letartóztatták a Paraszt Szövetség vezetőjét, Kiss Sándort, aki
néhány héttel azelőtt — amikor Vásárhelyen tartott előadást — találkozott
Németh Lászlóval. Az író úgy érzi, kelepcébe szorította a sors: „Nem tudtam
milyen címen, de éreztem, hogy ha az Arany Bálint-féle emberek
börtönben
ülnek, akkor egész csomó ember szimatolja már a nyomot, amely tőlük hozzám vezet. Amiben nem is csalódtam. Egy hónapon át oidipuszi
tehetetlenségben vártam, mint fog körül egyre jobban a kígyó vagy végzet, amely úgy
jelentkezett, hogy embereket, akiket egy kivételével nem ismertem, az ostrom
óta azt az egyet sem láttam, valami előttem ismeretlen okból
letartóztattak."
Szerencsére nemcsak a támadók hallalija hallatszik, de megszólalnak a
védelem hangjai is, és azoknak, akik megszólaltatják, vitathatatlan
szellemi
és politikai tekintélyük van: Bibó István a Válaszban, Révai József a Társadalmi Szemlében mondja ki, hogy nem lehet Németh Lászlót tenni felelőssé
az összeesküvők
ténykedéséért.
78

Az űzöttség, a zaklatottság napjaiban az a gondolat is megszületett
Németh Lászlóban, hogy írásban válaszol támadóinak. Ez a Misztótfalusi-féle
„maga mentsége"-írás lett volna a Válasznak szánt cikk, aminek három fogalmazványa készült el. Aztán mégis elállt ettől a tervétől, önmagához: szellemi és morális nagyságához méltóbb módon válaszolt. Művekkel.
Megírta
az Iszony második részét, a Husz Jánost, majd az Őrülteket (Égető Eszter).
Szerencsére nemcsak a magamentő cikk megjelentetésének
tervét vetette el:
lemondott a végső exodusról is. Megismétlődött ,— sokadszor az irodalom történetében — a goethei példa: Goethe — Werther elpusztul a regényben, de
Johann Wolfgang a Művészet kezébe fogódzkodva túllép rajta,
felülemelkedik wertheri önmagán. Németh László az Égető Eszterben Méhes Zoltán öngyilkosságának a leírásával ismételte meg ezt a goethei
mutatványt.
A tervezett magamentő cikk fő gondolata is ott van egy későbbi tanulmányában, a Berzsenyi ürügyén címűben. De mennyire más hangnemben!
Az indulattól rekedt hang komollyá, emelkedetté vált, az éles pengevágásokat a higgadt érvelés helyettesíti: „Az igazi írót s az igazi haladást nem kell
félteni egymástól. Hogy is kellene? Hisz az igazi író épp ott kezdődik, ahol
az embernek már semmi sem olyan fontos, mint hogy végül is igaza legyen.
A megvetést, a nyomort mind azért tűri el, hogy egyszer azt mondják róla:
ez, önmagával nem törődve, az igazi tüzet, az igazi mennyországot, az igazságot ragadta le a számunkra; volt szeme hozzá, volt bátorsága. Hogyne lenne fogékony a magasabb eszmékre — az igazabb haladásra, akinek a léte
annyira hozzá van kötve? S mi rettenthetné meg jobban önmaga fölött, mint
ha azt érzi, hogy ösztönei és önzése becsapták benne a közösség szervét: az
igazságkeresőt. Ne féltsük tehát egymástól őket. Az igazi írónak, ha az, a tévedése is csak egy részigazságnak lehet a túlbecsülése, s bizonyos, hogy a
kollektivum csak gazdagabb lehet vele, ha ezt a részigazságot is befonja
a maga teljesebb igazságába. A világból érkező kritika megtörheti,
megbokrosíthatja az írót, de sohasem pótolhatja azt a szent, akrobatai rettegést, hogy
a tévedés mélységei vannak alatta, s egy nemzet szédül le benne, ha eltéveszti a lépést."
FÖLDESI FERENC

1
Az öregkor énrám is azzal az érzéssel jött el, hogy vége a küzdelemnek.
Az a két ügy, amely férfikorom húsz évét lázálomszerűen kitépte — nem
harcolható, nem őrjönghető tovább. Azt is mondhatnám: elbuktam benne.
Egy ideig így is mondtam. A bukás azonban politikusok számára teremtett
szó. Ha egy politikus elbukik, akkor vége. Az irodalomban azonban majdnem
mindegy, hogy győz vagy elbukik az ember. Itt a hare, az erőfeszítés, az élet
nyomása számít: az irodalom fellebbezés az üdvösséghez. Férfikoromban én
gyakran hangoztattam, hogy nem vagyok író. Ez affektálásnak látszhatott,
pedig igaz volt: az én lelkiállapotom nem az íróé volt, inkább az élet-feltalálóé. Hogy a harc lehetetlenné vált: ez a lelkiállapot eltűnt, s az öregség kapujában végre íróvá lettem. Mi volt az én faculté maitresse-em, amelyből
egy múlt századi esztétikus az összes többit levezethetné? Az életrajzomon
79

végigtekintve úgy érzem: az összeférhetetlenség. Az összeférhetetlenség? Szinte hallom a nyolcadik lányosztály huszonöt hangon fölvisító nevetését: Laci
bácsi és az összeférhetetlenség! S ugyanígy nevetne a sok száz diák, akikkel
dolgom volt, a tanárok, főnökök, iskolanővérek — még a szilasi temető halottai is, akik gyermekként ismertek. A családom és a barátaim, akikkel a lényeges dolgokban kerültem szembe, nem hahotáznának. Ök úgy látnak, ahogy
Móricz Zsigmond látott: „A világ legszendébb képével mondja, amitől pont
megvész az eb." A rezignáció leple már serdülőkoromtól ott volt a modoromon, de alapjában véve összeférhetetlen voltam. Az alkatom tért el a normától? Viszonyaim a dolgokkal — álviszonyok voltak. Voltak barátaim,
lett családom, de a lendület, amivel feléjük közeledtem, mintha nem nekik
szólt volna, hanem egy más csillag, egy más élet, egy más társadalom lakóinak. S amikor mint ember és gondolkozó a magam gazdája lettem, predestinációszerűen, a protoplazmatörvények kényszerével ezt a csillagot igyekeztem
megcsinálni. A legutóbb egy fiatal szociológus írta meg rólam, hogy szépirodalmi műveimben mindig lázadó voltam. Ö csak azt nem tudta elképzelni,
hogy egy igazi lázadó esetleg az ő moráljuk, s az ő jövőjük ellen is lázadozhat. A hivatásos forradalmárokat azért is kezeltem olyan félvállról, mert
éreztem, hogy alapjában véve sokkal igazibb forradalmár v o l t a m . . .
. . . Nekem nem a seker kellett: mindez csak börtön volt számomra, hanem
az egész élet úgy, ahogy azt sejtjeim mélyén megálmodtam. Én nem azért
hívtam gyerekeket a világra, hogy öregkoromra legyen, aki a kását a számba
dugja, hanem hogy egy piciny ú j emberiséget teremtsek, egy családnyi őssejtet, amelyben az élet elviselhetőn valósul meg. A farm, az alkotó idill szigete
ezért tér vissza olyan rögeszmeszerűen s annyiféle álorcában regényeimben,
tanulmányaimban és színműveimben. A magyarság dolgaiba sem olyan íróként keveredtem én bele, aki egy testet lát, s műtéteket végez, vagy diagnózist k é s z í t . . . Én ezzel a sejttel — mint egy biológiai ősszervezővel — akartam beoltani a nemzetet. A magyarság, mint Széchenyinek, nekem is valami
Európa számára megcsinálandó... volt. Az ú j nemzedék: az én megnőtt családom, Kertmagyarország: az én kertem. Az ország iskolái: az én kitágult
gyermekszobám. Azt éreztem, hogy az ember az éden kapujában áll, s mégis
a pokolban él. Ügy éreztem, hogy csak meg kell valósítanom a lelkemben
képződő viszonyokat, s a példa fertőzni fog. Az ú j magyar költészetben,
Európa eszméiben, az emberek jóhajlamaiban, gyermekeink első mozdulásaiban ennek az édennek az elemeit kutattam, s állítottam ö s s z e . . . S a történelem nagy zivatarja előtt elég volt egy rövid illúzió, hogy íme együtt van,
ha tökéletlenül is; felmutattam, s a halál biztos tudatában egy hétig boldog
voltam.
Úgy tudom, a dialektika tanítja, hogy a mennyiség minőségi ellentétbe csap
át. Így csap át bennem az öregség: az összeférhetetlen, életszervező láz valami távolról sugárzó, rezignált szeretetbe. Nem tudok többé a családom körében élni: de nem is szakítottam velük: elmegyek közébük, s azt mondom:
a kedvesek, ezek fosztottak ki engem — amíg akartam tőlük valamit. Most,
hogy csak adni akarok: milyen kedvesek, milyen á r t a t l a n o k . . . s ilyenformán
vagyok a nemzettel is. Az emlékek néha még fölháborodnak bennem, egyikmásik művemben még a sebeim nyalogatom; de a sérelem annál k e v e s e b b . . .
csendesen ülök a nemzet partján, nézem vívódását: csodálkozom a magam
harmincéves szívén, hogy a tettvágy mily kis és múló reményekben tud megkapaszkodni. Nem — nem az enyém a nemzet, amint nem az a család sem.
80

De az én ifjúságom tévedéseit őrzik. Az elmúlt években, sőt hónapokban sokszor föllobbant bennem a dac: kivándorlok, nyelvet cserélek (amint az is felvillant, hogy...), de lassan megértem, hogy én már expatriáltam, az emberiség állampolgára vagyok — s a jóakaratú idegen készségével — kicsit már
mint vendég — nézhetem, tolakodás nélkül, de segítségre készen az itteni
Boldogtalan Világrész legnyomorultabb népét.
S nem ez az indulatrohamok között rámszálló béke az egyetlen, amit az
öregségtől kapok. Ha az ember úgy veszt, mint én, egy nap az a meglepetés
érheti, hogy nemhogy sokat, de tulajdonképpen semmit sem vesztett. Amíg
ég az ember, azt hiszi: ez a láng az értelme, aztán elalszik s a hamuban mélyebb értelmet talál. A harmonikus élet — melyet családdal nem tudtam
megvalósítani — a szerzetes körül, íme, kialakul. Cella vagy farm: ez volt
az ösztöneimbe írva, mint csigáéba a csigaház. A farm — a férfikorhoz méltó
— elégett; most itt van a cella — könyvekkel, munkával, egy kis ifjúsággal.
Húsvétkor végleg beköltözöm a hajdani földszintes sörházba, melynek hosszú
fehér folyosóin a lánygimnazisták köszönnek reám mosolyogva. Megvan a szobám, az udvaron fák, a ház mögött fölásni való kert: annyi magány, amenynyi a munkához kell, annyi ifjúság, amennyi nem hagyja a kedélyt berozsdásodni — ha ki nem vernek, ki sem jövök belőle halálomig.
Az öregség ajándék, — hogy rájöttem végre az íróság ízére. A mű: az
üldöző erinnisz legyőzése. Most, hogy a harc lehetetlenné vált: húsz év szakadatlan írás után úgy érzem: íróvá lettem. Ez nemcsak azt jelenti, hogy többet tűnődök: formán, szerkezeten — az egész életem kezd végre atelier-vé
alakulni [...]
. . . Tudni ezt persze régebben is tudtam. Éppen csak elfogadni nem tudtam. A művészet a számomra inkább zsákutca volt. Drámáim kiadásához írt
előszó. Dráma és legenda. Az élet — a győzelem: erről szólnak a legendák.
A dráma börtön, amelyben az elbukottak farkasmorgással csörtetnek föl-le.
Az öregség ezt is másképpen ígéri. Olyan drámák jövetelét érzem, amelyek
egyszersmind legendák is. Az ember levetheti élete bukását, mint a régi keresztény a testet, s egyéni élete veremdrámáiból följuthat a metafizikai drámák magasabb körébe, ahol az emberiség örök ügye énekel elpusztíthatatlanul.
Elég furcsa helyzet: a fa lett itt kofája a gyümölcseinek. Meg kell magyaráznom: miféle gyümölcsök várhatók még tőlem, hogy megfontolhassák:
érdemes-e azért teremni — vagy még pontosabban: érdemes-e azért a gyümölcsfát kivágni.
A mellébeszélés vádja ellen kell védekeznem. Azt hiszem, nemcsak nekem: hamarosan az egész irodalomnak. Azt hiszem, nem véletlen, hogy az
utánunk jövő nemzedékből épp annak a két írónak — Weöres Sándornak és
Szentkuthy Miklósnak az életműve emelkedik ki a legmagasabban, akik a legkevesebbet törődtek a magyar viszonyokkal, akik legkevesebbet szociologizáltak, akiket nemcsak az inkvizítor — irodalom, de a munkás vagy értelmiségi olvasó is a legkönnyebben könyvelhet el úri hóbortosságnak. De hát az
író mindig a szűz ormok vándora — s a szűz ormok vándora most nem szociológiai tételek irodalmi illusztrálása [...]
Mi őnáluk — éppen, mert akkor szűzföld volt a haza sorsa — jobban
belebonyolódtunk a hazai dolgokba. De csak a kispipájú írók ragadtak le egészen belé [...] az ember nemcsak osztályban, hazában él — hanem az emberiségnek, a kozmosznak is tagja [...]
81

. . . Ebből a vázlatból is az derül ki, hogy az én küzdelmem (annak ellenére, hogy vallástalan embernek számítok) — vallásos harc volt. Az élet vallásos teljességét szerettem volna helyreállítani. A szociológusok is azt érezték
romantikusnak bennem, hogy a vallás műszavaival küzdöttem — s ahol az ő
forradalmuk véget ért, az enyém ott kezdődött v o l n a . . . amikor a társadalmat szinte mechanikai s nagyrészt tőlünk független erők gyúrják — természetes, hogy az írói ösztön még közelebb húzódik ehhez a metafizikai [...]
Hisz ma talán társadalmi téren is az teszi a legnagyobbat, aki az emberekben a teljesség vágyát ébren tartja.
De van más, személyesebb oka is annak, hogy a magyar kérdésektől menekülök. Az én törekvéseim lehetek „romantikusok" — sohasem tagadtam
meg a romantikát — de a munkamódszerem: a műszeré volt. A legjobban
akkor éreztem magam, amikor leállítottak valahol: no itt vagy: ketyegj és
mutasd a tekercseidben kialakult erőket. Ezért éreztem olyan jól magam,
mint irodalmi művek kritikusa, ezért érdekelt az emberi alkat, lélek erőviszonya, ezért szerettem leállítani magam egy történelmi sorshelyzetbe. Az
igazság — függetlenül minden egyéni tekintettől — ez nálam tán nem is az
igazságszeretet mániája volt, inkább egy különös gondolkozói öröm, hogy valamit szétbontottam, összeállítottam és kimondtam. A küzdelem viharaiban
ez a műszermozgás volt a gyönyör.
Az ilyen műszernek azonban szigetelésre van szüksége. A szálakat nem
szabad illetéktelen mágneses hatásoknak érni, a kísérletbe nem szabad nem
mérendő dolgoknak beleavatkozniuk. S az én idegrendszerem nem volt valami príma szigetelő. Érzékenynek születtem, a hántásnak (s épp ez a műszer
tragédiája) volt egy mennyisége, amely betört a műszerbe is. Eleinte erőlködtem: le próbáltam küzdeni a delejes áramokat, de ez csak ú j zavarokat hozott a mérésbe. Lassan beláttam, hogy ilyenkor nincs mit tenni: tovább kell
menni más területre, ahol zavartalanabbak... Ezért hagytam ott a kritikát
s fordultam [...] ami után jóformán minden írót magamra haragítottam.
Ezért mentem át a szépirodalomba: miután a mozgalom delejtűjét [...] ezért
kellett a Cseresnyés bemutatója után az irodalomtörténetbe besáncolni
magam [...]
[...] Csodálható-e, hogy ez az ösztön ma szűköl minden magyar kérdéstől, mindentől, ami múltammal összefügg, (ez a jegyzet is, hogy nyikorog —
müyen m á s . . . tisztábban hangzana ez drámában — vagy egy személytelen
praktikus kérdés kapcsán). Kritika, történet, társadalom: mind fertőzött talaj a számomra. Ahol még szabadnak érzem magam: a természettudomány, filozófia, pedagógia, az emberiség örök [...] S a dráma maradt meg annak a
műfajnak, amelyben a férfikor rekedtsége s az öregedő szemem előtt fölnyíló
láthatár egymásra találnak. Mellébeszélés? Megfutás? De hisz az természetes,
hogy az írót belső hajlama s külső világ [...]
[...] Szépnek ígérkezik az ősz [...] Nem tudom, hogy a szenevedés
mennyi kárt tett ereimben és agyamban, de ha tíz évig úgy nézhetek ki a)
lányiskola udvarára, mint ezen a nagypéntek reggelen — bizonyára sok minden beérik bennem. Az ifjú teremti a dolgokat. Az öregben elkészülnek. Ha
csak annyi nyugalmat kapok, amennyi minden írnoknak kijár, az ősz — bízom benne — megfizet érte. De akármennyire érzem, nem ragaszkodom hozzá. Az öregségben az a szép, hogy munka és halál lassan összesimulnak. Még
messze vagyok Sokrates korától, de már érzem, hogy könnyebb a méregpoharat kiinni, mint az aljasságét. Az én életem már nem az enyém: a világé.
82

Én csak a munkát kapom: s akármit írok, attól nő nem fog reám borulni,
az emberiség nem fog megszeretni. Az ősz derűs, de hideg. Itthagyni épp
olyan könnyű, mint élni benne [...]

2
Fiatalkoromban, amikor abban a hitben voltam, hogy a nemzet szívéből beszélek, visszautasítottam volna: milyen feltételek mellett beszélek. Nem
vállaltatok — hogy elítéljetek —, véd a polgárjog: az én dolgom, hogy írok
vagy nem írok, s az ügyészé, hogy mit. De amikor a szívembe nézve azt érzem, hogy ott sem teljes a polgárjog, hogy hosszú kitolás után — elfogadtam
a kitaszíttatást — a formai jog, úgy érzem, nem tarthat vissza attól, hogy a
modus vivendiről beszélgessünk.
1. A legegyszerűbb az volna, ha szabad volna hallgatnom. Ebből a cikkből mindenki láthatná — a híveim (?) is — hogy ez nem duzzogás — még
kevésbé bujtogatás — csak gazdálkodás az erőmmel és érzékenység. Fiatal
írónak fontos a megjelenés, hogy összemérje, amit gondol és csinál — a világgal. öreg írónak, ami az életéből hátra van: annyi, mint egy nap. Szinte
nem is szabad olyat csinálni, aminek nem mindegy, hogy tíz vagy húsz év
múlva jelenik meg. Mi serkenthetné őt kiadásra, ha azért úgysem kap mást,
csak verést, elkedvetlenedést. Legfölebb az, hogy ma nincs kézirat, én legalább mindet elvesztettem [...] Erre azonban: két-három évenként egyszer
borítják fejünkre a literátor urak az éjjelijüket.
2. Szebb volna természetesen, ha azt rakhatnám az asztalra, amit épp
teremtem. Ez felelne meg a formai jognak is — ha megbíznának bennem
—, hogy azt rakjam az asztalra, amit épp teremtem. Ehhez persze el kell
hinni, hogy egy öreg embert nagyobb dolgok is érdekelhetnek, mint hogy a
nagyhatalmak ereje hogy tükröződik egy kis nép vergődéseiben. Lehetetlen
föltevés: hogy egy író művei azt mondják, amit nem mondanak, hogy ezek
csak spanyolfalak, amelyek mögött összeesküvést szőnek. Nemhogy titkos,
de nyílt társaságba sem léptem be soha életemben, összeesküdni meg már
csak azért sem fogok, mert nincs senki, akivel hajlandó volnék összeesküdni.
Nem bizonyíthatom be, hogy az én hallgatásom vagy beszédem nemcsak ennek a rendszernek szól, de minden nemzetnek, minden lehető rendszernek,
nem egy más rend számára spórolok tekintélyt [...]
De nemcsak szép, hanem hasznos dolog is ezt az őszt a maga törvényére
hagyni. A Válasz áprilisi számában olvastam Veres Péter férfias kifakadását:
az írók, a szellemi réteg, a kispolgárság ellen. Ő azzal vigasztalja magát,
hogy a parasztságból, a munkásság mélyeiből ők majd új értelmiséget dajkálnak föl. De hol van ez a parasztság, munkásság? Ha .egyénenként nézzük:
folyton fogyó sziget ők [...] — annak a névtelen rétegnek, amelyet Veres
Péter kispolgárinak érez. S ha csak iszonyú szegénységbe nem vetjük vissza
az egész országot— ez a réteg folyton nőni fog — az „osztálytalan társadalom" is dolgozók társadalmaként fog kiegyenlítődni. Én igazat adok Veres
Péternek, hogy ez az átmeneti réteg igényeiben, szokásaiban zavarosabb,
mint a százados keretek között kiformálódott parasztság, de a Medve utcai
polgáriban megismertem ennek a rétegnek a tanulékonyságát, lehetőségeit
(ahogy Márkus István szép tanulmánya is mutatja), s tudom, hogy itt van
ugyan út hátra és előre is — de előre csak arra, hogy a dolgozó rétegből a
83

tágabb értelemben értelmiséget csináljunk. Erre pedig egy út van — amiben
nyilván Veres Péter is egyetért velem — ha az ablakokat kinyitjuk, a magyar gondolkodás csarnokát kitágítjuk, s olyan műveket és problémákat is
engedélyezünk, amelyeknek pillanatnyi hasznuk tán kevés, de fogékonyító
hatásuk annál nagyobb, az igazság szomját növelik meg.
3. Elképzelhető, hogy sokaknak mindez kevés. Hajlandó vagyok persze
— ha ezek az érvek nem fognak — bizonyos feltételek mellett az ideológia
kolompját is felkötni. „Ha felkötötted a múlt rendszerben — tíz-tizenöt éve
— csináljad most is! A bárányok bégetnek, kolompolj most is! Mi majd
megnézzük: hogyan." Ám legyen — de nem napi politikába keveredve, s
nem pártokkal szövetkezve.
Az illetékesebbek is érzik, hogy ez a mi magyar társadalmunk, amely a
30-as 40-es években önmaga reformálására valamelyest mégiscsak föllágyult
— megint merevszik [.. .]
Most meddő arról beszélni, hogy ebben ki mennyire hibás. Az átalakulás nyilván nem történt meg; a kérdés tehát az, hogy lehet ezen segíteni,
a politikai görcsöt felpuhítani. A legfontosabb nyilván a sebészi módok felcserélése volna belgyógyászatiakra. A magyar nem jellemes nép, de emberséges. Századokban érző, a történelemre nehezen beugrasztó természete, s ú j
„kispolgári" — inkább gazdasági, mint politikai hajlamai — nem bírják huzamosan erőszakra — még ha a nevében erőszakolnak is. A politika szerintem mindig a társadalom teremtő jó hajlamainak kilesése, s azoknak a támogatása, a degeneratív hajlamok rovására. Ehhez azonban ismerni kell a
társadalom valódi hajlandóságát. Nem kész sémákkal kell közelítni hozzá,
mindig csak alázattal, fogékonyan, hogy akármit hallunk: meg is vizsgáljuk.
Amikor Illyés Gyula a népi Művelődési Intézetet megindította, én is megpróbálkoztam egy ilyen [...] s autóútjára elkísértem — éreztem, milyen
termékenyítő a tényekkel ihlettetni magunkat. Partikulákat mentünk szervezni — s az általános iskola, de szinte az [...] — sugalmazásaival jöttem
haza. Akkor hevenyésztem is a miniszterhez egy jelentést. De még jókor
beláttam, hogy az országlátó munka előlem el van zárva. Nemcsak a memorandum jutott a memorandumok sorsára, nemcsak a legegyszerűbb ötlet vált
elfogadhatatlanná azzal, hogy én javasoltam, de az intézet is méltatlan támadásokat (még ma is azt mondják, hogy az én szellemem vonult ki vele)
kapott — mert egy hétig egy állami autón ültem, s a napidíj fejében egy
gyümölcstelen javaslatot megszerkesztettem. Mit nem írtak volna azok, ha
én arról az autóról kellő időben le nem szállok.
Az embernek az állam iránti bizalma akkor jön meg, ha azt látja, hogy
az ő magára hagyott törekvéseiben váratlanul segítséget kap.
A másik út, amelyen a politikai érdeklődést fel lehet szítani — ha a
politikát be tudjuk szőni egy szélesebb emberi problematikába. A háború
végén a politikai érdeklődés (a legalkalmatlanabb időben) épp azért volt
olyan heves, mert az állásfoglalás szinte csak egy ága volt egy tágabb érdeklődés algebrájának. A magyar szellem a 20-as és a 30-as években állandóan
tágult, öblösödött fölfelé a magas kultúra, és lefelé is, a mélység felé. A 20as évek elején Európa még csak a századvég volt, aztán Babits nyomán nőtt
meg, hogy aztán természettudomány, gazdaság, az egész fehér civilizáció
kérdéseit fölvegye magába. Ugyanakkor lefele is folyton mélyült, előbb csak
népiesek, aztán népiek lettünk, a magyar mellé odasorakoztak Európa, majd
Kelet-Európa népei, az egész színes emberiség is. Mindez vázlatszerű — de
84

hisz a szellem végül a futó defloreálások története — de igen fontos következményei voltak mindenkire [...] — amelyeket a politika akkor nem vonhatott, ma pedig nem vont le. Nem mondom, hogy ma ez mind összekuszálódott, de ha van is, a politikától függetlenül van. Ha segíteni kéne, én talán
itt, ezekben a világnézet-körözésekben segíthetnék. Az ideák forrásaira kéne
a jövő politikusait elzarándokoltatni, hogy aztán ők lássák, mit isznak belőle.
Tudom, milyen keserves dolgot ajánlok. A vásárhelyi népi kollégisták elhívtak, hogy beszéljek nekik a természettudományos világképről. Ez volt az
egyetlen előadásom két év alatt. Én a természettudományi világkép alakulását mondtam el, — génekről s t b . . . Az én fiaimat azonban Mendel és Morgan mutációiban is az érdekelte, hogy mennyire van ez ellentétben a párt
tanításával a haladásról. Bámulatos, szinte beidomított [...] érezték meg:
hol az a hely [...] Pedig ezek a fiúk szeretnek engem, a disznóöléseikre
meghívnak, s a kollégiumuk homlokáról nem vették le egyik darabom nevét.
De úgy látszik: az idomítás működik — bevallom bámulatosan — bennük.
Elképzelhető: mi vár az emberre nem jóindulatú szaglószervek részéről. Érthető, hogy a jó irodalom arrafelé menekszik, ahová ezek az orrok el nem
érnek.
Én azonban — ha kell — vállalom ezt a kínzatást is. Tán meg lehet
győzni: hogy lehet és érdemes másképp is „figyelni". Egyre nem vagyok
hajlandó: a napi politikát kommentálni. Mindig tiszteltem Bibó István igazságszeretetét, s abban, amit mond, többnyire vele értek a leginkább egyet;
sajnálom, hogy az ő kiváló elemző tehetségét olyan dolgok kommentálására
fordítja, amelyekhez nincs (machievellista korunkban) igazi atmoszféra se.
Írjon például a fakultatív hitoktatásról, mondták nekem — ezzel el volna
vágva az asztalkendő. Ez egész futó ötlet volt; senki sem ragaszkodott hozzá,
de nekem kitűnő példa: miért nem beszélhet igazságszerető gondolkodó efféle kérdésekről. A tanügy rendezéséhez én egy óratervet is mellékeltem. Abban a vallásoktatás nem szerepel. Nem úgy felejtettem ki — én a vallástanítást nem tartom az iskola dolgának. Ezzel, azt hittem, többet is mondtam,
mint amennyit a fakultatív oktatás hívei várnak tőlem. Csakhogy az igazság
kedvéért mindjárt hozzá kéne biggyesztenem: semmiféle vallás oktatását —
így a múlt századi materialista vallásét sem. Az iskola a világ nézésére, s ne
világnézetre tanítson [...]
De nehogy ez az érv túlságosan kajánul hangozzék: a materializmusnak
is igazat kéne szolgáltatnom, holmi fölények ellen: a múlt századi materializmus — kissé elhamarkodott és optimista módon — ugyanazt vallotta, amit
minden természettudományos műveltségű ember: a természeten kívül nincs
természet — vagy az egész természet transcendens, vagy semmi sem. Ennek
a természettudományos naturalizmusomnak a megvallását azonban nem kellene-e mindjárt egy himnusszal kiegészítenem a kereszténységhez? Hogy a
kereszténység nagy kozmikus és erkölcsi rendjét [...] — a természettudomány csak a hitelét tudta megbontani — jobbat adni helyette nem. Hogy
erkölcsiekben én is keresztény vagyok: én is úgy élek, mintha minden tettem
egy Isten nézné, s életemet egy túlvilági révbe kéne győztesen behajóznom.
Nem kegyetlenség-e hát — embereket, akikben világkép és erkölcs tán még
együtt van — mindenáron „felvilágosítanom". Mit javasolnék tehát? Az
államnak: hogy vannak fontosabb kérdések is; az egyháznak: követelje a
teljes szétválasztást. Ettől természetesen még jobban felháborodna mind a
két párt. „Ilyen volt ő mindig — ez is, az is akart lenni." Elfelejtik, hogy
85

az igazság ilyen komplex, — annak van tüskéje m i n d e n f e l é . . . Míg a politikusok hivatásszerűen simplexek — s előbb megbocsátanak annak, aki szemben áll velük, de még megtérhet, mint aki az ő igazukat is látja, de egy
csomó „csakhogy-ot" is. (Miért szenvedek ma is? Mert hat éve megkérdeztek
az asszimiláció kérdésében. Dehogy jutott volna eszembe beszélni róla. De
akkora nyomatékkal kérdezték, hogy megindították a műszereimet. Elmondtam, többet is, mint amit a kérdő várt tőlem — azon kívül egy-két, de-t és
ámde-t is. Amit mondtam: épp ettől hatott, s lett hiteles, de akiket megszúrt, máig sem tudják megbocsátani.)
Az igazság nagyon veszélyes robbanószer, — azt csak bizonyos rendszabályok mellett, a magasabb gondolkozási szférában szabad fölgyújtani. Egy
tanulmány az újkor vallásos válságáról — esetleg elér a fakultatív — vitázókhoz is; ugyanaz az igazság közébük dobva, csak sebet és karmolást okoz.
Első tanulmányomban kútnak neveztem az írót. A kút bukj a a vizet —
ő nem tehet róla, hogy a nép, a politika iszik-e belőle, vagy belepiszkít. Ma
inkább a görög jóshelyek területenkívüliségét kérném a számára. Kérdést
tehettek fel neki — s ő szíve istenére hallgatva — az emberek számára felel
— de csak ahogy az Isten sugallja, s ahogy az emberek még elviselhetik.
*

Nem hiszem, hogy e három út közül ne volna legalább egy, amely a
köztársaságot nem veszélyezteti.
S ha mindez kevés? Ha nem is ez az, amit kérnek tőlem, hanem valami
sokkal [...] másfél éve lesz, hogy egy nyilatkozatra céloztak előttem. Azóta
jóakaró, magukat is szégyenlő célzásokban többször tért vissza hozzám ez a
szó (egyszer a rádióból is) anélkül, hogy megmagyarázták volna. Bevallom,
tiem is értem, mire gondolhatnak. Csak nem valami középkori formulare-ra,
amellyel egy eretnektant visszavonok? Amit én szükségesnek tartottam: eddig is tompítottam, kiigazítottam. 43—44-ben elkészítettem életrajzomat:
ebben mindent a helyére tettem. Ítéltem magam fölött is, szigorúbban, mert
magasabb szempontokból, mint támadóim. Hajlandó vagyok ezt a könyvet
[...] elveszett füzeteit pótolni, s minél előbb a világ elé hozni. De egy „nyilatkozatban" önmagamat diszkvalifikálni? Mert mi mást tehetnék semmivé,
mint a hitelemet. S vajon volna-e hatása? Akik egy ilyen nyilatkozat után
ide vagy oda beállnak: már régesrég ott vannak. S ha vannak — amit én
nem hiszek — akik csakugyan az én szavamat várják: azok ezután vagy
rajtam szörnyülködnének, aki megtettem, vagy azokon, akik megtétették [...]
A megaláztatás ellen tiltakozom. Nem volt magyar író, akit mélyebben
megaláztak volna, mint engemet. S én itt vagyok, túl e csalánóceánon —
[...] és harag nélkül. Nincs olyan tábor sem, amelynek a szimpátiáját félném elveszíteni. Itt megírom, hogy ez a szimpátia — ahogy én magyarjaimat
ismerem — csak tévedés lehet. Akik előtt én nem akarom a szememet lesütni: azok a halottak, a néhány száz európai, azok az individuális igazságkeresők, akik bíztak a maguk öntudatában, s hitték, hogy egy tiszta öntudat
[...] ha meg is engedték, hogy tévedhetnek — abból, ami az igazság keresése közben a fejükben kialakult — semmiféle zsinatnak sem adtak oda —
csak a meggyőzésnek. Lehet, hogy ennek az „individualizmusnak" vége van.
Én nem szégyenlek ragaszkodni hozzá. Életem minden örömét neki köszönhetem — s azoknak, akik a megtagadását követelik tőlem — utolsó huszitaként — az első huszita, Jan Hus szavaival felelek: [...]
86

3
SZEMÉLYES ÜGYBEN
Tíz éve lassan, hogy Gulyás Pál azt a szép versét — „Én" — talán épp
énhozzám megírta: — „Ki ne mondd, ember, azt a szót, többé ne mondd ki,
hét lakat őrizze ajkaid mögött, az Ítélet hét kürtjei se hívják azt a szót
e l ő . . . " S most, mikor annyi év után megint magamról kell írnom, idegeim
vonakodásán érzem, milyen jól belém verte leckéjét az idő. Nincs semmi,
amiről szívesebben nem írnék: Buddha, a vásárhelyi tanítványaim: a tollam
mindtől virágba borulna; az „Én"-től serceg és botladozik. De hát miért is
kell kényszerítenem?
Nemcsak nálunk, de azt hiszem, külföldön is példátlan dolog, hogy egy
író körül, aki mindent elkövetett, hogy ne foglalkozzanak vele, ennyi beszéd
magozzék. Az embert szinte hiúvá tehetné: lám, ennyit nyom egy nagy mű
végén a hallgatás [...] mint írót büszkévé: lám, az irodalom hatalom. Én,
sajnos, tudom, hogy ez a sok fölösleges beszéd nem az én — de még csak
nem is az irodalom — befolyását bizonyítja: egyszerűen a témaszegénység,
a szellemi beszegényedés jele. Szomorú szellem — ahol egy olyan egyszerű,
rezignált hallgatás — nem is hallgatás, csak messziről hangzó beszéd — bőszítő enigmává, országos gonddá is lehet. Ezzel a jegyzettel ezt a talányt
szeretném megtörni — egy percre újra megnyitván az „Én"-t: „ezt a folyton
vérző sebet", az ő erejüket, de a magamét is — okosabban szabadítni fel.
•

Ha ellenségeim épp olyan bölcsen lettek volna azon, hogy a magyarság
elfelejtsen, mint mondjuk barátaim — nálam jobb szövetségest nem találtak
volna. Az én íróságom olyan volt, mint egy rossz házasság, amelyből az ember egy életen át szökne, de ilyen-olyan okokból s tán egy kis tehetetlenségből is benne marad. Az életemből 40 évet töltöttem iskolában. Ez a negyven
év — főleg a vége felé — csupa fény; főként tanárkorom ma is melegen
tartja a szívem. Mennyi kedves arc, hány boldog óra, minden belépés az
osztályba, mint szívem otthonába. A családi életem nem sikerült; de abban
is hány kedves képen állapodik meg a szívem. Írói pályámról szinte egyetlen
jó emlékem sincs. Az írás csak akkor volt boldogság, amikor még nem voltam író, vagy válási kísérleteim alatt, amikor azt hittem, már nem kell annak
lennem. Előttem egy vers: huszonnyolc éves koromból: Inkognitó — abban
már pontosan érzem, mi lett volna a jó. A publikálás egyre nagyobb és nagyobb kín volt a számomra, s aki el akart tiltani tőle — mindig számíthatott
hozzájárulásomra. Léthe vizéből az első korty, remélem, íróságom fogja
elfeledtetni'. Ha ellenségeim meghagynak vidéki óraadónak: ezt a kortyot
— s vele a derűt tán itt a földön megkóstolhattam volna. Ha Arany Jánost
az iskolákból kizárták volna — ki tudná ma, hogy van Arany János? Engem
pedig — aki mellesleg Arany sem vagyok — még be sem vezettek az iskolákba. Csak hallgatni kellett volna hát rólam (oly hősiesen, mint barátaim)
s én előbb tán [...] később derűsen és termékenyen hallgattam volna, ö k
azonban, mint megannyi Bende vitéz, mind az én fantomommal hadakoztak
— s miután ledöftek mint versenytársat, föltámasztottak, élni kényszerítettek mint kísértetet.
87

Az Egyesült Nemzetek, úgy mondják, törvénybe iktatták a szabad véleménynyilvánítás jogát. Én ennél sokkal kevesebbet kértem: a szabad hallgatásét. De eljöttek hozzám, a barátság címén, s meggyőztek. Akik egyik szavukkal kituszkoltak a közéletből: a másikkal azt mondták, kinn vagyok belőle. S nagyjából ezt mondták a barátaim is. Ha én hallgatok: szabotázs. Tessék megszólalni. Ennek az érvnek hatni kellett. Hisz én is láttam a romokat,
s ha írni nem is akartam: engem is elfogott a munkaosztagok láza: hajrá,
építeni. Ahogy Békésre leértem, rögtön jelentkeztem tanítani. A nyomorunkon nem enyhített: hisz infláció alatt ingyen dolgoztunk. A lelkemnek volt
szüksége rá: hogy — ahogy tud építkezhessen. Illyés fölszólítása után azt
gondoltam, tán írásmunkát is találhatnék olyat, amivel jószándékomat is kimutathatnám, de tolakodónak sem látszanék. Meg akartam mutatni, hogy
tudok hű közkatona lenni, ott, ahol volt bajtársaim vezérek lettek. Ahogy
Szárszón mondtam: „[...]". A tárgyválasztás nem volt nehéz. Évek óta a pedagógia volt egyetlen szenvedélyem. Amíg Pesten hidakat robbantottak, én
azon törtem a fejem, hogy lehetne a latint jobban tanítani. De a demokráciának is — ha jól érti magát — tán a földosztásnál is fontosabb feladata:
az oktatásban — az osztálytalan társadalom. Rendelkezésükre bocsátom tapasztalataim. így készült el a Tanügy rendezése, s a gyermekeimről írt tanulmányaim. Közben a Nemzeti Színház darabot kért tőlem. A Cseresnyés
óta iszonyúbb kínzás n i n c s . . . és vesszőfutás a számomra egyet jelent. Mégis vállaltam: ne mondhassák, hogy nem segítek. Vagy egy tucat darabom
veszett el, hevert kéziratban; hozzáfogtam kitisztítani, újra írni: az igazgató
válassza ki, ami a legjobb. Még négy darabom raktam tisztába, s ha a januári események szét nem dúrják: tizenkét darab közül választhat. Magyar
szerző soha ilyen választást nem kínált föl, mint én az ú j kor első színigazgatójának. Akik láttak ezekben a hónapokban: tudják, hogy nyoma sem volt
bennem az elégedetlenségnek, duzzogásnak. Sőt, meg voltam győződve, hogy
a jobb részt kaptam. Délelőtt minden óra egy ú j kísérlet — délután s este
belfeledkezés a szobámból fölkavargó színjátékba.
Kiderült, hogy ez még mindig mellébeszélés — sőt ha jobban megnézzük, izgatás is. Az egész Vásárhely tanúja remetei elzárkózásomnak. Közéleti ember itt szinte még az arcom sem ismeri. Két-három ember, aki szobámban az [...] pedagógiáról, nyelvekről hallott. [...] országban alig van,
aki kevesebbet ismerne nálam. Az összeomlás óta csak kettővel beszéltem —
az egyikkel háromszor-négyszer. Még célzást sem hallottam semmi ilyesmire. A Magyar Közösség nevét az újságból tanultam meg. S mégis azt
kellett látnom, hogy a sajtó — pártkülönbség nélkül — felém tereli a gyanút. Egy tanulmányban, amelyben előfordul a mély magyar szó [...] A tanulmányt sehol nem közölték, az én írásaimmal senki össze nem vetette, de
az összeesküvésnek már én voltam az atyja. Egy éjszaka rám küldött ú j ságíró hidegnek találta a szobám: ez is lázítás a demokrácia ellen. A szerzetesi élet nekem nagyon is kedvemre van: ez fedezék: mögüle igen ravaszul én kormányozom az eseményeket. Az illetékesek voltak bölcsebbek —
s én kényesebb, semhogy azoknak, akikhez" soha semmi közöm nem volt, a
szentjükké legyek. De még akik elhárították a bajt, azok is olyasmit mondtak: „N. L. elhúzódásával a sértődöttség látszatát kelti híveiben." „N. L. írásai
érdekesek, de mintha mégis csak azt akarná dokumentálni vele, hogy a lényeges dolgokról nem beszélhet."
S itt jutunk el oda, ahol a tapasztalás megszűnik, s a képzelet tétováz:

a híveimhez. Én ezt a sokat emlegetett speciest, a „Németh László-híveket",
ahogy magyarosan mondják, nem ismerem. Tanítványaim — olyasformán,
mint Karácsony Sándornak — énnekem sohasem voltak. Hiányzott belőlem
az a jó kocameleg, amelynek az ütődött lelkek olyan szívesen bújnak alá.
• Egyidőben jelentkeztek nálam is fiatalemberek, de ezekről csakhamar kiderült, hogy ha eszesek, az első alkalommal elárulnak; ha pedig hűek, az első
alkalommal [...] Nem is értettem: miért jó az, ha az embert mint valami
sebészprofesszort — szellemi tanársegédek állják körül. Igen — ma már látom — vidéki tanárszobákban, rendelőkben, hogy voltak fiatalemberek, akik
szemérmesek voltak hozzám csatlakozni, de velem olvasták a Tanút, elolvasták az ajánlott könyveket, fölszívtak egyet-mást belőlem, hogy aztán maguk is fölszívódjanak a magyar életbe, s most egy kicsit jobban tanítják a
magyart vagy a vegytant, egy kicsit filozófusabban nézik a betegeiket. A politikát utálják, de ha népművelő előadást ingyen kell tartaniuk: jelentkeznek. Ezeket elismerném a híveimnek — de ezek nemcsak az én híveim, hanem a Móricz Zsigmond, az Illyés Gyula, sőt a Stendhal vagy Tosztoj hívei
is. Bízom benne, hogy ma is nőnek ilyen híveim, akiket, ha élnék, húsz év
múlva megint megtalálnék — vidéki tanári szobákban s kultúránk néhány
centiméternyi szintemelkedésében. Ezek azonban nyilván nem azok a híveim,
akikről a hír szól, s akik állítólag homokként csikorognak a demokrácia
szerkezetében. De hát kik ezek? A sajtóban nincs nyomuk. Hozzám tanácsért nem jönnek. (Általában nem találkoztam olyan emberrel, aki a maga
politikai judiciumát elegendőnek ne találná.) Az a gyanúm, hogyha vannak,
ezeket is ellenségeim szerezték nekem.
Már rég felhívtam inkvizítoraink figyelmét, hogy milyen veszélyes dolog
arról, amit mégis csak hiteles írók mondtak és csináltak — gyűlöletből torzképet adni. Az ilyesmi fordítva sülhet el: a torzképből ideál lesz. Az igazságot kevés agy tudja elviselni: a legtöbben szimplifikálnak. A torzkép és az
eszménykép ezen az alapon közelebb kerülhetnek egymáshoz, mint a valósághoz. Amikor egy írót, aki kizárólag folyóiratokba és könyvekbe írt, leráncigálnak a százezer példányos újságokba: ott egy-két szavából fantomot
gyúrnak, s azt mondják rá: ez ő — akkor nem biztos, hogy ezt az „őt"
mindenki megutálja. Sőt, lehet, hogy egyesek a cikkírót utálják, s azt mondják — ahá, hát ez ő. A szerzők pedig csodálkoznak: hogy fantomok —
amelyekben tán maguk sem hiszenek — a társadalomban lábra kelnek. Meglehet, hogy ilyesmi történt azzal a két szóval is, amelyből engem a literátor
urak megfantomoltak. Az én algebrai képletem náluk ugyanis így hangzik:
harmadik út + mély magyarság = Németh László.
Nos, a harmadik oldalt — sokévi álom után épp azok az írók támasztották fel, akik engem a demokrácia asztalától — mások kívánságára — el
akartak zavarni. Te harmadik oldalas voltál — a baloldal győzelménél [...]
Az én szárszói beszédemben nem is szerepelt [...] — a közbevetett megjegyzésre válaszul magyaráztam meg, hogy mit értettem rajta tíz évvel azelőtt. S mindjárt meg is mondtam: hogy úgy, ahogy én harmadik oldalas
vagyok — nekik is annak kell lenni; s hogy ép népekben a harmadik oldalasság sine qua non. A kisgyermek azonban megmaradt hitében, a szó jó
husángnak látszott azok ellen, akik fasiszták nem voltak: s én vontam a vállam. Még frappánsabb a „mély magyarság" esete. Itt torzkép és eszménykép két év alatt olyan tökéletesen elvégezte munkáját, hogy (bár a fogalom egész evidéns: minden zeneértő érti, miről van szó) én már akkor meg89

tagadtam a szót: alkalmi metafora — hogy nem használom többet; mély
magyar sörözőkről beszéltem, s a sértett híg magyarok vigasztalására kimondtam, hogy én is híg magyar vagyok, sokkal közelebb állok Kölcseyhez,
mint Berzsenyihez, Keményhez. Az emberek azonban megmaradtak amellett,
hogy én vagyok a rózsadombi mély magyar, amikor már rég a magyar
mélységekben laktam — s az emberiségbe emigráltam. Csodálható-e, ha
egyesek szimatot fogva azon a dühön, amellyel egyesek ezt az ártatlan mély
magyar szót emlegetik — azt gondolják — itt lappang valami, s elfogadják
címkéül valamire, amit ők nagyon is igaznak éreznek . . . Az én híveim ezek?
Nem: inkább ennek a gyanús dühnek a teremtményei. S ha olvastak tőlem
valamit: azt gondolják: tudja ez, mit mond; vagy ha most veszik kezükbe kissé unalmas könyveimet, könnyen megtalálják a sok homályos beszédben azt a néhány mondatot, ami körülbelül megfelel annak, amit ők
igaznak éreznek.
Egyáltalán nem hiszem, hogy ezek olyan sokan volnának, mint mondják. A demokrácia veszedelmei nem ezek, hanem az a sok milliónyi nyers,
ellenforradalmi tömeg — amelyet ha meg nem hódítanak, adandó alkalommal az első oldalt, de a harmadikat is — szemétdombra dobja. De ha a fantom mégis lábra kelt, s jár: az én dolgom-e most már minden erőmet az
elpusztítására fordítani? Nem mondhatom-e jogosan: „ha kellemetlen nektek,
amit csináltatok, csináljatok egy másikat, amely [...] Ha sikerült N. L.-ból
egy fasiszta fantomot fújni — mennyivel könnyebb lesz egy demokratát.
Csak legyen szívetek a többi műszavait is összekeresni. Ha Kert-Magyarországról beszéltek, mondjátok meg, hogy ez az ő szava: ebben álmodta meg
a jövő magyar demokráciát, amikor mi még salátaapostolnak csúfoltuk érte.
Ha szomszéd népekkel barátkoztok: mondjátok el, hogy ő nevezte tejtestvéreknek őket — amikor még börtön járt ezért. Romániai naplójáért az erdélyiek juttatták [...], a Híd a Drávánt akkor adta ki, amikor a szerbeken
tiportak. A népkollégiumok fejei merjék kimondani, hogy ő beszélt először
a nép Eötvös kollégiumáról — hogy az első kollégiumok egyikét ma is Cseresnyésnek hívják, emlékezésül az ő hárompengős óradíj ezreire. Amikor a
németek látszólag ellenállás nélkül nyomultak be Oroszországba, ő tanulmányt írt Kelet-Európa népeinek összetartozásáról. A tankönyvekbe is belé
került az elmúlt 25 évre a restauráció szó. Emlékezhettek r á : hogy Horthyék
virágkorában ő nevezte: [.. .] restaurációnak császár nélkül. A Habsburg-veszélyt — amely ma is csak alszik — ő látta a legvilágosabban. Nem is nyílt
meg előtte sem Kisfaludy Társaság, sem Akadémia. A munkásság ellensége
volt? ő írta az egyetlen szociográfiai tanulmányt — s mekkora szeretettel és
részvéttel — a munkásság fiairól. Nem volt szocialista? Mindig annak vallotta [...] — csak modernebb, a magyarsághoz jobban illő eszközökkel akarta felszerelni a szocializmust. Bízzuk a jövőre: bűn, érdem volt-e vagy hiba.
A balfi tábor halottaiért ő kell — cserehalottnak? Halász Gáborról ő írta az
első — magasztaló bírálatot. Szerb Antal irodalomtörténetéről ő mondta ki
megjelenése pillanatában, hogy a legjobb irodalomtörténet. Sárközi Györgynek volt-e jobb barátja nála? Pap Károlyról kinek a bírálataiból tudja, hogy
ki volt — nem az ő 1940-ben újra kiadott magasztaló írásaiból? A zsidótörvények idején más, mint zsidó szinte meg sem fordult a házában. Míg ő a
nyilasok elől bújdosott, felesége és gyermeklányai fazekaikat, majdnem a fogukat is a gettóban hagyták — anélkül, hogy erről később egy szót is szóltak volna etc.
90

Nem állítom, hogy a fantom, amelyet ilyen beszédekkel állítanának talpra, nem volna még mindig fantom, de bizonyára jobban hasonlítana a valósághoz, mint amelyet szét kéne tépnie. Énnekem nem fontos, hogy legyek.
Az én jelentőségem — ha van — nem az, amit itt összehadartam. Ettől én
még épp olyan harmadrangú író lehetnék, mint mindazok, akik olyan büszkék, hogy a nagy időkben nálam jobban vizsgáztak. Nektek kell belátnotok, hogy az író a természet örök darabja, s ostoba dolog olyasmit bizonygatni — még ha igaz volna is —, hogy a Jánoshegy vagy a Tisza minekünk
ellenségünk.
• .

Ilyesmiket mondhatnék — teljes joggal. Én azonban nem szájalni akarok, hanem leülni s megbeszélni a nemzettel: mi történjék az én Öregkorommal. Kellenek-e az ősz érett gyümölcsei — vagy vágjuk ki a fát, hisz
úgysem nekünk terem. Ehhez — bármily nehezemre esik — mégis csak meg
kell mutatnom magamat egy kicsit belülről is: lássák: mit csináltak belőlem
az elmúlt évek, mire vagyok alkalmas, hajlandó, mi a modus vivendi arra,
hogy létezhessenek és teremhessenek.

4
A legelhagyottabb születésnapom. Előző nap Dratsay, a kommunista diák
üdvözöl halkan, az „osztály nevében". Együtt jövünk haza, megkérdem, honnét tudta: Juhász Géza Űj Írók kötetében van benn a dátum is. Elláéknak
sürgönyöztem: „Csillával pénteken okvetlen várlak." Az „okvetlen" nem a születésnapnak szólt, hanem a meghozandó döntésnek. De még mindig nem ismerem a feleségemet: az „okvetlen" neki „okvetlen" azt jelenti, hogy semmiesetre. ö a második gratuláló: „Vártunk. Gratulálunk. Lakók költöznek. 26án érkezünk." A lakóknak május l-re van kiadva a lakás: költözhetnének egy
nappal előbb vagy később is; átadhatná Magda is a szobát. Vártunk: ez sem
jogos. Csak 19-re várhattak esetleg. De így egy sürgönnyel meg van spórolva
levél, csomag — az ímmel-ámmal való szeretetmutatás minden kényelmetlensége. A harmadik köszöntő anyám: „Drága Lacim" — egy kicsit meg vagyok
hatva, sosem szólított így meg. Természetesen színészkedés: „A fiam nagyon
jó volt hozzám; de féltem őt; szédülései vannak". Csakugyan szó van a szédüléseimről. De az igazi: mi lesz ővele. Dolgozna, de már nem bír. Ellától
szívdobogást kap, annyira fél a Rózsadombra menni. Védjem meg a holmijait. Adjuk el a felsőgödi házat, és vegyünk neki egy öröklakást rajta. Csupa
hamis érzés és csinált gond. Volt egy gyönyörű lakása, 180 Ft nyugdija; de ő
„pesti asszony" akar lenni. Küldtem 50 Ft-ot neki; májusra 100-at adok, s
kérem, vegyen ki Szilason szobát. Akkor én is lemegyek a nyárra. Ez ú j hamis érzéseket indukál, s egy pár hónapra tán egy helyben tapasztja. Lementni azonban igazán lemegyek: hisz ez épp a Program.
*

Negyedikül Bereczkinétől vártam köszöntőt. Utolsó levelében célzott is rája.
ő esetleg mézest is küld, mint tavaly. A mézes: gyengém, amiről ő egy-két
91

forralt boros estén meggyőződött. Egy rövid kártya érkezik (olyan mint Ellának,
akivel újabban rosszban van); egy nap késéssel az is. Tán rám is haragszik?
A Szabad Szó cikkére gondolok. Ők is megbeszélték otthon maguk között
Gáborral, hogy Németh László eladta magát. Már a Válasz sem tetszett nekik;
Bibó cikkeiben az, amit elhallgatott. Lehetséges, hogy Boriska — aki sznobnak is olyan tisztességesen paraszt — úgy gondolkozzék erről a találkozóról,
mint százan és százan az országban? A névtelen levéliró például. Mert — a
névtelen olvasó is gratulált; Márta küldte le a levelét — a képviselőház címeres levélpapírján: „Te ronda szar, milliók fogják leköpni a pofádat. A halaknak fogják a húsodat dobni, s a kutyák rágják szét a csontjaidat. Dögölj meg!"
Két probléma egy levélben. Az egyik, hogy merről é r k e z e t t . . . Egy csalódott
„hívem" írta? Ez lenne az első, akivel találkozom. Vagy épp fordítva: Bóka —
Horváth Zoltán tájáról valaki; dühében, hogy a kezéből kicsúsztam? A másik
a kutyák és halak. Hogy leszek egyszerre mindkettőnek prédája? Lefarigcsálják a húsomat a halak számára, úgy kapnak meg a kutyák? Vagy kifognak
valami halastóból, s aztán csapnak fölöttem lakomát az ebek? A kép, bevallom, nem riaszt. Az után, ami a lelkemmel történt: csak azt mondhatom, hogy
tiszta munka lesz. Nem fogok például egy koporsóban fölébredni. A dögölj
meg-ben azonban van valami. Nélküled is. pajtás!
•

Az „okvetlenül": azt jelentette, hogy rólatok is szó van. Nem akarok nélkületek dönteni rólatok. Jöjjön ki Csilla is, az egyetlen, aki még szeret a
családban. Legyen minden rajta a mérlegen — a szívetek, az érveitek. Ügy
olvassuk le: mit mutat. Így is rajta volt; így is leméretett. Egy születésnap
nyilván ostobaság.. Nem vagyunk mi asztrológusok, hogy fontos legyen: milyen napon születtünk. De azért mégiscsak kellenek napok, amikor az ember
látja: hol van, hová jutott. Gyerekkorából ott van egy emlék: ezen a napon
örömhöz van jussa — s azzal, amit vár, szembeállíthatja a valóságot. Én gyerekkoromban ezen a napon madártejet kaptam. A madártej habjába akkor
még főtt mandula volt döfködve, s aki jól az aljára nyalt — a sárga lében
kanálszám fogta a megduzzadt mazsolát. Ma mit vártam volna? Egy embert,
egy szívet. Valakit, akinek a léte ürügy lenne az életösztönöm számára? Vagy
épp ellenkezőleg: bizonyítékot, hogy nincs ilyen? Hogy nem érdemes és nem
muszáj lapítanom, hazudnom: mehetek ki, merev nyakkal a világból, ahogy a
becsület diktálja. De hisz akkor: ez az idei április 18. pompásan sikerült.

5
A születésnapi magány ezt a cikket vettette el velem. Mi is lehetett
volna az eredménye? A lélekrajza: ahá, lapítani akar? Az alázata: ezzel is
lázít, öregkorom művészi ígéretére: Hát Szerb Antal! Pap Károly! Az egészből csak az utolsó bekezdés maradt volna meg: Nem ad nyilatkozatot. Ostobaság volt tárgyalni vele; kertel, de nem szakít; nem akarja elrontani a
dolgát a reakcióval." Ha van családom — ha embereket érzek, akiknek fontos az életem — ezt a köpet- és szitokesőt is vállalom. A cikk mégiscsak
megnehezítette volna, hogy hozzám nyúljanak. Így — csak a műveimért?
Annyit a szellem méltósága, a lelkiismeret szabadsága is ér!
92

A tervem ez: Megírom a Husz Jánost. A cikk helyett ez — a máglyán
égő Husz szava — legyen a válaszom. Ha úgy látszik, hogy maradt még idő:
befejezem az Iszonyt. Ebben az emberiségtől búcsúzkodom. Addigra meglesz
az érettségi — s én nem leszek Vásárhelyen, Pesten — aki keres, azt hallja,
nem tudják, hol v a g y o k . . . De nekem megsürgönyzik, hogy kerestek. Ha
soká keresnek — tán még a Magam helyett utolsó fejezetei is elkészülnek.
Most már igazán: magam helyett. Az ismeretlen hely különben Szilas. Pétert megkérem: ha történne valami, adjon helyet a kriptában. Azok mellett, akik igazán jók voltak hozzám, abban a temetőben, amelynek a halmain
eldőlve, valaha . . . verset írtam. Egy paksamétát is átadok neki: tudnivalók
halálom esetére. (Ez a napló s a Válasz számára írt cikk is benne lesz. S egy
imádság, bűnöm védelmében, amelyet a sírom fölött kell elmondani.) Mi az
oka, hogy Péterben jobban bízok, mint másban? Biztosra veszem, hogy ő
(akármilyen okból) utasításaim végrehajtja. Aztán még javítgatok egy-két
napot a régi munkáimon. Kimegyek a Várkapuhoz a szárcsákat n é z n i . . . öblíteni a lelkem — s egy nyári éjszaka, ha meg nem előznek: — de hisz ez
ki van már dolgozva.
Ki hinné: szinte felvillanyoz, hogy elhatároztam. Űgy érzem: kíntól szabad vagyok.
\

AZ IMÁDSÁG SZÖVEGE:
Itt állok vízszintes kapudban — a sír szája fölött —, hogy felszívódjak
benned, Szent Örökkévalóság. Te küldtél s én omlom vissza beléd — mielőtt visszaszólítottál volna. Megbocsátod-e bűnömet? Nem átkozod-e meg
atomjaimat, mielőtt a földben szétoszolnak?
Tudom én, mi pusztul el minden emberben. S csak én és Te tudjuk,
mi pusztul el — mennyi szó, látomás — az én lezárult szemem mögött. Hisz
még csak most lettem volna az, amivé csináltál. Amit eddig éltem — csak
adat — vagy inkább fájdalomgyűjtés volt tervbe vett művünkhöz. Sem beteg nem vagyok, sem lelkem nem fáradt; sem helyzetem nem tölt keserűséggel. A szerzetes szép életét éltem — lányarcokkal mosolygó fehér folyosókon. Semmi belső okom nem volt a halálra. Annál több a termésre, az
ősz kihordására. Rád gondolok — közös terveinkre — s a zokogás fojtogat.
Ez a zokogás méri bűnöm és veszteségem — de ez méri mentségemet és áldozatomat is.
Mert nemcsak a kertet csináltad Te — azt is, aki a kertet most kivágja. Te adtad a gazdagságot, de Te adtad az igazság felelősségét is. Azt
akartad, hogy mindenáron mindent kimondjak, s nem engedted meg, hogy
amit igaznak kellett éreznem, megtagadjam. Lettem volna ez vagy az! Miért
kellett mind a kettőnek lennem? Vagy az volt a célod velem, hogy a föláldozott gazdagság mértékével hirdesd, annyi igazságmondó század után, utolszor tán e földön: a lelkünkben kialakult igazság kötelező méltóságát? Azt
kívánták tőlem: mondjam az igenre, hogy nem; a nemre, hogy igen; az
agyam műszere helyett" az ő óraműveikre szereljem lelkem mutatóit. Bűn-e,
hogy a csalás helyett a tékozlást választottam? A művész szüretje helyett az
igaz ember lelkiismeretét?
Azt mondhatod: vártam volna be az emberek ítéletén át a Te döntésedet. Hisz én mutattam ki, hogy a hős elszánása gyengeség és bűn, ahol
a mártírum koronája ragyog. De Te tudod: hogy nem a börtöntől féltem én.
93

Riadt idegeim a középkor kínzószerszámaival is összebarátkoztak. Husz János máglyájára én is oda állok, ha azon — m i n t ő — vallhatok, s győzhetek. De épp a győzelem volt kétes. Az ideg az, ami nem győzi a megtörés
tökéletesedett módszereit. Megtagadván a csábító súgókat — nem akartam a
fölém került hóhérok megafon ja lenni. Ezért halok meg így — forma szerint: önként — valójában: az önkéntes halál borzadását is legyőzve, hogy
ami a legjobb volt bennem, győztes maradhasson.
Te hallgatsz — s én, szétoszló lélek: nem érzem felmentésed, csak részvétedet. Nagyon nehéz embernek lenni. S nekem nehezebb volt, m i n t akárkinek.

SAJKODI HÁZÁBAN
94

CSOÓRI SÁNDOR

Németh László könyvei között*
Az a kifinomult gondolat, hogy van a tárgyaknak is lelkük, sőt könnyük,
derűjük, hatalmuk is van, sokáig csak a költői szó metafizikáját példázta számomra, de amikor évekkel ezelőtt, az újrarendezett nagycenki kastélymúzeumban — térképek, gőzhajómodellek, bútorok, kéziratok között váratlanul megpillantottam Széchenyi István sárga cipőjét, mely az öngyilkosság percében is a
lábán volt, a torkomig ugrott a szivem: íme, az egyetlen koronatanú! A némaságra kárhoztatott kellékek, az alantas lábbeliszolga, aki tudásomat föllobbantva,
képes újraéletni velem a tragédiát.
Nem költői túlzás tehát a tárgyak lelkéről beszélni, de tapasztalat. Mégpedig
ősi, mitológiákkal egyidős tapasztalat. Ereklyék, talizmánok és múzeumok létezésének a hátterében ezt az ősélményt fedezhetjük föl. Sőt, még az ilyen szerény
kiállítások hátterében is, mint amilyen ez a dorogi Németh László-kiállítás.
Itt ugyan nincs semmi megdöbbentő tárgy, torokszorító holmi, amely Széchenyi hegyes, török cipőjéhez hasonlóan nyűgözne le bennünket; nincs semmi,
ami fölrobbantaná bennünk az időt, az emlékezést, a halál üvegtárlóit, hogy megrendült örökösként idézhessük most ide magunk közé a nyolcvan éve született
írót. De ha megrázó emléktárgyak nincsenek is, figyelemre méltó meglepetés
azért akad: szobrok, kéziratok, grafikák s fotók mellett itt láthatjuk együtt —
mindenekelőtt dr. Szállási Árpád jóvoltából — Németh László minden első kiadású művét. A könyvnyomtatás tömegtermeléses korszakában talán vékonypénzű ötletnek hathat ez a szándék. Túlságosan meghittnek az erős reklámhatásokkal dolgozó korban. Számtalan író esetében csámpás buzgalom volna előállni
ilyen elgondolással, de Németh László esetében ennek beszédes jelentősége van.
Egyrészt fölfoghatjuk igazságtevő gesztusnak is, másrészt gyakorlatias szándéknak, hiszen nemzedékek nőttek föl, amelyek nemcsak együtt, de külön-külön
sem láthatták ezeket a köteteket. A politika a 40-es évek közepén úgy söpörte
le bal kézzel őket a könyvespolcról, mintha szellemi ragályt terjesztettek volna.
Nem dobta őket valóságos tűzbe, de jelképes tűzbe igenis bedobta. Tanárokat,
írókat, nagy műveltségű értelmiségieket ismerek, akik olvasták Spenglert, Bergsont, Ortegát, Sartre-ot, Lukács Györgyöt, Lévy-Strausst, de nem olvasták a Minőség forradalmának hat könyvét, sem a Készülődést, sem a Kisebbségbent, sem
az Értelmiség hivatását, mert szellemi érésük idején egyik kötet sem került a
kezük ügyébe.
A tekintélyt parancsoló, rózsaszín-feketés életműsorozat vaskos kötetei —
a két évtizedes kiesés után — az utolsó másfél évtizedben sok mindent jóvá tettek
ebből a durva mulasztásból, de még nem mindent, mert például Németh László
munkásságának két legrobbanékonyabb, legizgalmasabb kötete, a magyarság
sorskérdéseiről írt esszégyűjteménye továbbra is a balítéletek sáncfogságában
senyved, pedig az ellenük fölhozott vádak már réges-rég szétterjesztették a művek tartalmát, s mégis akadnak, akik azt vallják rendületlenül, hogy ami vitatható, annak léteznie is tilos, mert ami vitatható, az káros és haszontalan. Holott
* Elhangzott a dorogi N é m e t h László-kiállításon.

95

József Atllli Tu lorr-'.uyc-jr.tasi
Magyar Irodalomt".. 'í :ctí Tanszék' &
ITrv.tán.
\
TUrv.tára
^
\

Szc-".' ;
67Z.

u. 2—6«
2—€. /

már megtanulhatta volna mindenki, hogy lángelmét korlátozni még lángelméknek sem szabad. „A zseni esze tévedhet, a közérzete nem" — ezt írja Németh
László a nemrég külön füzetben megjelent San-rémói naplójában. Sajnos, az
igazságnak ezt a lefegyverző árnyalatát nem szokták eddig észrevenni Magyarországon, s félő, hogy ezután sem veszik észre, pedig azokban az országokban,
ahol a morális cselekvés folyton szembe kerül a történelmi cselekvés kényszerével, törvényszerűen megszületnek a muszáj-Herkulesek, akik erőfeszítéseik közben gyakran épp az igazságtalanságaikkal fejezik ki a legsúlyosabb igazságokat.
Mert az igazság nemcsak érvek, bizonyítékok, összefüggések végösszege, de átfűtött pszichológiai állapot is.
Soha nem értheti meg Németh László — rajongásokkal és meghasonlásokkal
átszabdalt — életművét az, aki lelki mélységeinek a legaljára nem ereszkedik alá.
ö nemcsak gondolkodónak volt nagy, de emlékezőnek, beleélőnek, pszichológiai
lángésznek is, ha szabad ilyen fogalmat használnom. A sokszor megvesszőzött
utópiát — elképzelését például a harmadik útról vagy a minőségi magyarság jövőjéről — sokan ideológiaként értelmezték és értelmezik ma is. Én sokkal inkább
lelki indítékokat látok mögöttük: országféltést, használni akarást, d u h a j találékonyságot, hogy a nemzet — Mohácsok, kiegyezések, Trianonok után — szabaduljon ki végre évszázados ördögi köréből.
Hogy ez a pszichológiai morajlás mennyire kihallható minden társadalmi és
történelmi gondolata alól, hosszan bizonyíthatnám, de talán elég, ha az egészet
egyetlen lélektani ténnyel indokolom: Németh Lászlóban még a sérelem is mindig hivatástudattá változott át. Élete minden szélsőségét, kilengését, megaláztatását vagy épp sikereit gyönyörű egyensúlyban tudta tartani a szolgálat eszméje.
Mi ez, ha nem a legmagasabb rendű lélektani képesség? „A tehetség nem feltétlenül lázadó, hanem fegyelmező is" — írja önvallomásként és nemzedéke programjául. Nincs-e abban valamilyen messzire tekintő aszkézis, hogy míg Adyt
tartja a magyarság legnagyobb írójának, a verekedő, a fejedelmi, a hódoltató, a
forradalmár Adyt, addig ő a harcos értelmiségi jelszava helyett az alkotó, az
építkező értelmiségi jelmondatait írja föl magának iránymutatásul? „Ami terem,
az mind csendes. Az árvíz meg az égiháború zajos" — mondatja egyik drámája
hősével. De mondhatta volna a maga nevében is.
A kis nép s a nagy szellem tragikus ellentétét, azt hiszem senki sem élte át
olyan gyötrelmes nemességgel, mint ő. Mintha csak tudta volna, hogy önfegyelme, megpróbáltatása és szerencsétlensége egyszer majd átváltozik mások szerencséjévé. Mint ahogy át is változott. Életműve: kimeríthetetlen gondolatbánya,
érzelemraktár, indulatbank; egy lenyűgöző arányú anyahajó, amellyel körül lehet
hajózni a Földet, ö jegyzi meg egy helyütt Móricz Zsigmondról, hogy regényeiben, riportjaiban ott nyüzsög fél Magyarország minden alakja, típusa. Ugyan mi
mit írhatnánk őróla? Valami olyasmit, hogy tanulmányaiban, drámáiban, regényeiben az egész Magyarország múltjának, jelenének és jövőjének szinte minden
lehetséges gondolata megpendül.
A politika, mely hosszú időn át mellőzte őt, ezerkilencszázötvenhat után számos elképzelését, hivatkozás nélkül is kisajátította. Nem ismerős-e a következő
gondolat: Magyarországnak egy külpolitikája van: a belpolitika. Vagy a másik:
a magyar reform vagy nem reform a környező népek számára is példa.
Ügy hangoznak ezek a mondatok, mintha nem ötven esztendeje írták volna
le őket, de mostanában.
És hát itt szívóskodik körülöttünk a minőség forradalmának oly sokat csepült, megrágalmazott eszméje is! Kezdetben sokan bocsánatos utópiának tartották
96

ezt az eszmét, a Németh László-i „üdvösségvallás" egyik mozgósító hittételének.
Később azonban, már a háború utáni besötétedésben, olyan kitenyésztett elgondolásnak, amely oldalági rokona a felsőbbrendűségi gondolatnak, sőt a fajiság
eszméjének is.
! • | li«t*>]
Negyven évvel a háború után, az ú j társadalmi és politikai rendszer ma is
meglévő úttorlaszai előtt tipródva már világosan láthatjuk, hogy a „harcias
kontraszelekció" folyamatát elindító mozgalmi és hatalmi erők, Németh László
minőségeszméiben saját ellenfelükre ismerhettek. Erkölcsi nemességet emlegetni
akkor, amikor koholt perek tombolnak? Vagy az értelmiségi elit történelmi szerepét, amikor épp ezt zúzzák szét? Ugye, még utólag is hajmeresztő, de most,
harmincöt évvel később, a lezüllött és megbukott kontraszelekciós folyamat végelgyengülése idején egyre nyilvánvalóbb, hogy talpon maradásunkhoz egyetlen
kapaszkodónk csak valamiféle minőségi eszmény kikovácsolása lehet.
Ez azonban csak a hazai vetülete a gondolatnak. Van tágabb és egyetemesebb
érvényű is. Idézzük csak föl, hogy a második világháború óta hányféle lázadáson
esett át például Európa ifjúsága, sőt az egész világé. A beatmozgalomtól, az amerikai, a francia, a lengyel diáklázadásokig, s béketüntetésekig volt néhány. S végül mi derült ki valamennyiből? Egyértelműen az, hogy a hagyományos, a csetepatés, az utcára kizúduló forradalmaknak bealkonyult, és forradalmat csak befelé, a lélek és a szellem világán belül lehet kirobbantani. Ami kifelé hat és könynyen fölismerhető, azt az uralkodó hatalom azonnal lejárathatja, leverheti, kisajátíthatja. A minőség csöndes lázadása ma az egyetlen lehetséges tiltakozás és
korszerű partizánharc az értékeket összezilált civilizáció és politika túlméretezett
hatalma ellen. Olyannyira igaz ez, hogy néha egyetlen személy erkölcsi kiállása
még birodalmakat is zavarba ejthet. „A kisebbség jogosítványa, ha elit tud lenni."
Ahogy egy szál gyertyával lehetetlen kivilágítani egy éjszakai várost, egy
rövid bevezető szöveggel ugyanolyan reménytelen fölidézni a kiállított könyvekben testet öltött Németh László-i életmű jelentőségét. De nem is azért jöttünk itt
Dorogon össze. Az én tisztem csupán annyi volt, hogy a nagy író elődnek kijáró
főhajtással — íróként és tanítványként testközelbe idézzem szellemét.

97

ZIMONYI

ZOLTÁN

Sorsok, sorsmetaforák
NÉMETH LÁSZLÓ: SÁMSON
Á második világháborús ájulás után Németh László első szívdobbanása egy
verses dráma volt. A korszaknyitó műben „sámsoni" életrelobbanás dörömbölt;
a kiégett otthon, fölrobbant hidak, hanyattdőlt házfalak és hullák fővárosi emlékképeit feledtető „idillben", Békésen kinőtt a haj és visszatért az erő. A köztudat legalábbis így tartja számon, főként Németh László vallomásai alapján.
Nyilvánvaló eretnekség tehát, ha most mégis megkérdezzük: mikor is írta Németh e művét? A gyanút egy kisebb ellentmondás alapozza meg: a dráma először 1958-ban a Kortársban még autentikusan 1945-ös szövegként jelent meg,
változatlan szövege viszont ugyanabban az évben a Társadalmi drámák első
(majd 1964-es második) kiadásban már kettős, 1945—1957-es keltezéssel, olyasmit sugallva, hogy a darabba 12 év élménye oldódott bele. S hogy teljes legyen
az ószövetségi bíra rejtvényeihez illő talány, Németh az életműsorozatba újra
1945-ös műként illesztette be a Sámsont. Az elemzők talán ezért sem szenteltek
különösebb figyelmet a keletkezési körülmények ellenőrzésének, noha a dráma
élettörténete, hányódása indokolná, hogy az alapszöveget elkülönítsük az esetleges utólagos betoldásoktól. A sorsához ugyanis málló kézirathalmok társasága,
kisasszony-szoknyák szelében el-elröppenő kéziratlapok, fakuló ceruzasorok, öszszekuszálódott számozás, tehát a kéziratromlás különös esélyei asszociálódnak.
Az író egyik lánya még 1956 előtt megpróbálta az ákombákomokból kimenteni,
ám a gépelt Sámsont a „megfejtetlen helyek" kisebb hézagaival sikerült csak átadnia apjának, aki majd 1957-ben olvasta át, tizenkét évvel a foganás után, s
„három-négy helyen", ahol az lehetetlen volt, mint „óvatos restaurátor" ki is
egészítette. Számos további kétely is ösztönzi a kérdésfelvetést. Ha 1945 májusáig
valóban elkészült a darab, amely a visszatérő erőről szólt, s írója megújhodása
„dörömbölt, kérkedett" benne, egyes értelmezések szerint Németh László felszabadulása volt, akkor miért nem kért és kapott szerepet az író és az ú j kor meglehetősen ellentmondásos viszonyának elrendezésében, amelyre akkoriban jó néhány kísérlet történt? Miért nem publikálta, a többi drámájához hasonlóan?
Miért nem adta be a Nemzeti Színháznak, amikor még hitették, hogy színpadra
juthat? Nyilatkozatokból tudjuk, hogy a mű Németh Lászlónál koncipiálás dolga,
„akkor van meg, amikor megfogant — a megírás idő és kedv kérdése". Lehet,
hogy az 1945-ös fogantatást bibliai tartamú vajúdás követte, s a Sámsont a konceptusból csak 1957-ben bontotta ki? Németh szépíróként a szenvedéseivel nézett
farkasszemet. A megkopasztott, malombörtönbe taszított Sámson erejének megújulásáról, a kinőtt hajról szóló drámát olvasva kiben ne ötlött volna fel 1958
legelején, hogy a szerző egészen friss sebeit takarta ki? A fogságba vetett ószövetségi bíra és vidékre lezuhant pesti író között könnyű párhuzamot vonni. Maga
Németh László is utalt ilyesmire az előszóban: „Csakugyan: nem ütött-e ki engem is épp akkoriban a játékból az irodalmár nép, nem forgattam-e én is tíz
éven át, előbb mint óraadó, majd mint fordító a malomkövet; nem lőhetett-e belém s a megtorlás reményével az orvul visszatért erő?"
Mikor is írta tehát Németh László a drámát, pontosabban mit mikor dolgozott ki belőle; 1945-ben túljutott-e a drámaterven? Félmúltunk sorsfordító pilla98

natai, 1945 és 1956, amelyekkel a dráma állítólagos megírása, illetve publikációja
összekapcsolódik, továbbá Németh László különleges érzékenysége a közösségi
kérdésekre e talányt filológiai bíbelődésből elsőrangú értelmezési kérdéssé avatja.
Az írói szándék és az alkotói világkép fölfejtésének kiindulópontja, a gépelő
papírra írt, tintaceruzás kézirat tüstént elfeledtette a tisztázandó célt, gyanút és
feltevéseket. Megbabonázó volt „a ceruzát megelőző mondatok nyüzsgése, a fogalmazás megindult szekréciója az agyon". A teremtés csodája, hogy Németh
1945 kora tavaszán, bizonytalan, menekülésszerű helyzete ellenére, mintha Proust
parafaszobájában ülne, „az elsüketülésig belegubózott" költői ihletébe, „külső
körülményeinek" és „lelke belső állapotának" szinte elképzelhetetlen distanciáját
teremtette meg. Művein sokszor átvérzett a fájdalom, gennyedő, sipolyos sebekbe
tapadt a kötésként rápólyált dráma; itt „szíve poklát a művészet mennyországából" nézte. A Sámsonban valóban szóhoz jutott a fiatalon elfojtott költő jutott
szóhoz, ahogy Németh írta, „az ő átültetett szíve vert az óriási testben". A kézirat
Németh páratlan zsenijének a bizonyítéka, abszolút művészt jelez. Biblikusán
emelkedő, poétikus nyelve nem hosszas javítgatások során csiszolódott; a költészet fénye ott táncolt mindvégig a halványlilás tintaceruza hegyén, egyazon lendület írta és indázta be sűrű javítgatásokkal a szöveget. Ihletettségről, a költői
képzelet szabad futását kottázó gyors munkáról árulkodnak a lapok. Az autográf
egységes benyomást tesz az olvasóra. Kristó Nagy István szerint, ő pedig igazán
közelről láthatta az író módszerét, egy-egy mű szerkezete általában készen volt
már, amikor Németh a kéziratlapok fölé hajolt, amit leírt, szinte véglegesnek bizonyult. A Sámson kézirata e megfigyelést igazolja.
A dráma tehát (s nemcsak a konceptusa) 1945 kora tavaszán elkészült. Kérdés azonban, mennyiben csonkult, morzsolódott az évek során, a megfejtetlen
hézagok mennyi helyet kínáltak az 1957-es óvatos restaurációnak? A dráma ismert szövegének egybevetése a kézirattal, s az azt kisilabizáló Németh Judit
kissé még iskolás kézírású átiratával, azt bizonyította, hogy a szöveg autentikusan 1945-ös, a „restaurálás" elenyésző, ahogyan azt Németh is említette, csak öthat kisebb javításra szorítkozott; észre sem venni az apró vakolást a dráma hatalmas épületén. A Judit olvasatában maradt hézagok — két helyen mintegy hétsornyi, egy fiatal lány számára merész kifejezések, szabadabb asszociációk — az
eredeti kéziratban jól kibetűzhetők, s azonosak az ismert változattal. Az utólagos, feltehetően 1957-es javítások és húzások pedig stiláris jellegűek, néhány, az
eredeti szándékot nyersebben megfogalmazó szót javított át, „a megnyugvó emberi természet" helyett „az aljas élni akarás"; „a valóság ellen" helyett „a nagyobb isten ellen" szerepel, a düh szót a kínnal cserélte fel. A legjelentősebb változtatást — húzást — az alábbi két részben találjuk; a szögletes zárójelben állókat elhagyta Németh.
t
SÁMSON

Nehéz a színlelés
annak, ki szívével egy üres világba néz,
[melyben nincs tárgy s öröm, mi színlelni késztet]
s elérnie, bosszún kívül nincs semmi érdemes.
SÁMSON
Egy gondolat ment át lelkemen hangosan. [A bosszú.]
[De nem.] Add a karod, hogy megfoghassam hited —
hinni akarom, hogy tart tisztább hangot is
fülünknek a világ.
99

A szövegvizsgálat kétségtelenné teszi, hogy nincs későbbi „tartalmi" beszűrődés,
a drámát olyan élményekből kell értelmezni, amelyek 1945 március—áprilisig
kialakultak, s egy kész, szinte tökéletes mű lappangására kell magyarázatot találni: vajon miért nem jutott napvilágra — Németh László akkoriban írt darabjaihoz hasonlóan — a Sámson, s miért éppen 1957-ben „mentette meg" az életmű
javára.
,
Németh László felszabadulás utáni írói korszakát elemezve általában abból
szoktak kiindulni, hogy 1945-ben álmaira borult a história. E beállítás azt sugallja, hogy Németh 1945 tavaszán a harmadik út illúziójában hitt, amelyet azután váratlanul szétzilált a történelem. Németh — épp ellenkezőleg — már 1943ban tudta, hogy nézetei „időszerűtlenek", Magyarország átalakításának, amelyre
pedig az életét tette föl, nem a vezérei, hanem a „proskribáltjai" közé kerül, akkoriban állítólag még „kötéllel" is megfenyegették. Veres Péter emlékezete szerint Németh Lászlónak az ostrom idején nemcsak a nyüasoktól kellett tartania,
„hanem már majd némely »baloldaliaktól-« is. Csak az értetlenektől és az irigyektől, de azoktól nem mentes semmiféle oldal" — tette hozzá. A békési lehúzódás
— kár lenne szépíteni — menekülés volt. Püski Sándor mesélte el, hogy Németh
Lászlót az ostrom után Illyéséknél találta, a házuk kiégett, felesége megsebesült,
a kislányok betegek, ellátatlanok voltak. Ekkor ajánlotta fel, hogy leviszi szülőfalujába, Békésre, ahol feltáplálják őket. Némethnek így indokolta az utat, valójában azonban féltette őt az utcai vagy szervezett politikai indulatoktól, amelyeket akkor már tapasztalt. Püski azt is tudta, hogy a népi mozgalom balszárnya Némethtel sem vállalja tovább az együtthaladást, Püskivel is csak akkor,
ha megtagadja. A lakásgondoknál és ellátási mizériánál is nagyobb fenyegetettség, a heccelhető, felszítható tömegindulat áradásából menekült tehát Németh
Békésre, az emberi viszonylataiban áttekinthető községbe, Püskiék oltalmába.
Ám nem a jövő elől. Nem tiltakozásul. Amennyire téves Németh Lászlóban ekkoriban boldog és felszabadult embert látnunk, aki „fényes és harsonaszerű korszaknyitásra" készül az új világban, legalább annyira téves, hogy a történelem
ekkor nyújtotta be a számlát a Holt-Körösre futó kertben le s föl járó, Sámson
hördüléseit lelkéből kihallgató, a feltoluló verssorokat hangosan mondogató, térden vagy tálcán sebtiben jegyző írónak. A harmadik Magyarországot ugyanis
nem a háború seperte el; reális történelmi alternatívaként nem is létezett, csupán egy javaslat maradt a Horthy-rendszerrel folytatott ellenzéki vitában. Németh álmaira már a harmincas években ráborult a történelem, amikor az úgynevezett minőségszocializmus nem tömegesedett mozgalommá. Pontatlan a beállítás, noha a jelenlevők már frissiben úgy rögzítették, hogy Németh László
1943 augusztusában a szárszói konferencián újra a harmadik út koncepciójával
állt;elő. Epp ellenkezőleg, beszéde ihletője „az elmulasztott alkalom" kétségbeesése, hogy „a művek alján leszűrődő halk magyar ideológia" érése lassúbb volt,
s fürgébb a történelem futása. A Szárszón előadó Németh Lászlóról megrögzült
képben Németh valóban harmadikutas ideológiája vetül rá sajátos — nem harmadikutas — szerepvállalására. Ekkor már „nem a maga irányát kereste", hanem
a küszöbön álló változásokról adta le, a nép érdekében, írói felelősséggel „érzékeny műszerként" a lelkében kialakult jelzéseket. Nem érintetlenül a minőségszocializmustól, ám nem is a marxista szocializmuskép ellenfeleként. A sztálinizmusnak a magyar fejlődésben elkerülhető hibáira hívta fel a figyelmet. Németh
gandhiánizmusa idegenkedett a revolúciótól, ő a lelkek forradalmát sürgette, kritikája mégis a forradalmi humanizmus álláspontját tükrözi, ami már önmagában
is komoly közeledés a küszöbön álló változásokhoz: előképe annak a kertésznek,
100

akit benne a hatvanas években felismertünk. Nem másfajta csemetét akart ő már
akkor ültetni (vagy 1956-ban: baltát tenni a törzsre), hanem csak a fattyat, a
vadhajtásokat nyesi, nemesít-oltogat.
A Sámson-dráma kérdésfelvetése, hogy képes-e az ember felülemelkedni
tipródásain, az értelem avagy a sértett indulat győz-e, korántsem egyszerűsíthető
le „az új világ fogadásának és az új világ általi fogadtatásának súlyos dilemmájára". A darab keletkezését nem az átalakulás bízó vagy gyanakvó szemlélete, a
hit vagy hitetlenség választáskényszere motiválja. Valaminő választás utánjában
vagyunk már, az egykor kelepcébe esett vermében, a malombörtönben. Miért
lenne a közösségre találás útja Németh László számára ez idő tájt megoldatlan és
megoldhatatlan, amikor az mindig is feloldhatatlanul ellenmondásos volt a számára, de nem gondolatilag, az írói világképben, hanem a közszerepléseiben okozott zavarokat? Ilyesmi azonban akkoriban nem fenyegette; Németh sajátos habitusa hihetővé teszi: szerencséjének tartotta, hogy nem kapott közhivatalt, megbízásokat. Szárszói beszédében félreérthetetlenné tette, hogy sokkal inkább belefonódott a társadalmi átalakulás ügyébe, „semhogy vele szemben aggódni tudna
önmagáért". „Én, bármit kezdjenek, még ha ellenem is, bajtársuknak érzem magamat, s mint szurkoló, mellettük leszek" — üzeni meg az átalakulás vezéreinek.
A szocializmus alapköveteléseit, a dolgozó osztályok felszabadítását, a volt uralkodó osztályok likvidálását, az államosításokat, tehát az 1945-tel beköszönő változások céljait osztotta ő is, talán lelke mélyén még abba is beletörődött, hogy
az odaezető út nem az őáltala eltervelt lesz. Félreismernénk Németh Lászlót, ha
a békési elvonulásban tüntető szembenállást látnánk; félrehúzódása már-már
gesztusértékű, vállalja a szerepét: a kirekesztést; boldog titka (..majd megmutatom én") az alulról és elölről kezdés útján való bizonyítás szándéka. Természetesen nem valaminő elvont eszme, az „átalakulás vezérei", hanem önmaga és a nép
(a közmegítélés) számára, amely néhány írásáért a legszívesebben börtönbe dugta
volna, a szellemi életbe, legjobb esetben is csak múltja teljes megtagadásával engedte volna vissza. Németh az inkriminált műveit sosem szégyellte, a szárszói beszédére egyenesen büszke volt. Kompromisszum nélkül kereste az együttműködés
lehetőségét, feladatokat is vállalt a közös cél érdekében. Beilleszkedése tehát
nem az ő dilemmája volt akkoriban, hanem a proletárdiktatúra próbatétele: „ki
tud-e tágulni akkorára a szocializmus, hogy az ilyenfajta emberség", mint az övé,
„vizeiben elkeveredhessék". Németh mégis drámai életérzéssel esett át már az
első békési napokon-heteken, mielőtt a szorongások lidérceit előállíttatása és vallatása materializálta volna. Ami gyötörte, élete talán legmélyebb rétegeit érintette. Németh a fokozatosan hangjára találó demokrácia tükrében karanténra
szánt fertőző szörnyetegként látta viszont magát, éppen húszéves írói munkásságát. Egy tolsztoji lélek nem mondhatta fel saját meggyőződését és felelősségét;
a döbbentő tükörkép pedig többet kívánt a józan önkritikától, sőt, még a kisebb
jóvátételektől is elriasztott. A tükröt értelmetlen lett volna bezúzni vagy hibáztatni, hisz ugyanolyan szilárd valósága volt csapdahelyzetének, mint írói meggyőződése. Miért így esett át az ú j érába, független írói múltja miért említődik
együtt a bűnös rezsimmel, amellyel szembenállt, jövőért vívó csatái ellenére őt
miért nem verbuválják az átalakulás vezérei, vagy legalább megbecsült segédcsapatai közé? A vidékre lezuhant író életérzése (mikor mások éppen fölfelé emelkedtek), a bukó angyalé. A drámai vég, a bűn és bűnhődés motívuma foglalkoztatja. A bűn Németh László írói világképében szociális és nem kriminalisztikai
kategória, tolsztoji és nem dosztojevszkiji ihletésű. Tárgyi bizonyítéka (bűnjele)
például egy családi ház, amely természetesen jelkép, ahogy Németh írja: „a kalit101

kát vagy mondjuk kelepcét jelenti, melybe a gondolatait követő elméleti embert
ejti — családja igényein át — a polgári élet". Németh László bukása okát egy
korábbi „bűnbeesésében" sejti: másként élt — a polgári élet rabságában —, mint
gondolkodott; emberi és írói szándékait nem tudta az életmódjával definiálni.
A harmincas évek derekától, miután belátta, hogy a kisebb huzatok nem szellőztethetik át a politika zeg-zugait, a reformok hitele lejárt, a szétvetés és ú j r a illesztés következik, nagy kísérletre készült: eszméit „prófétaként", azaz önmaga
életpéldájával akarta terjeszteni, az „életre egy tiszta, idea-világosságú megoldást" akart mutatni. Utópiákban megálmodott, a Cseresnyés című drámájában is
ábrázolt „telepet" próbált alapítani, az ú j társadalom egy kis sejtjét. A férfiálmokat azonban legyőzte a mindennapokra, s a lányai jövőjére gondoló asszonyrealitás. A telepre szánt pénzből a gyarapodó család részére villa épült Buda zöldnegyedében. Ez az a bizonyos kalitka, amely, mint jelkép, legtöbb korabeli művében felbukkan, majd minden kéziratlapon ez a konfliktus kért betűt ekkoriban:
„az eszmék embere abban a pillanatban, amikor fokozott szükségét érzi, hogy
élete és gondolatai közt a megfelelést kristálytisztává, mindenki által szemlélhetővé tegye: egy hazug látszat, idegen életstílus rabjává lesz, s bár egyéni élete
nehezebb a mosónéénál, bárki szemére lobbanthatja, hogy másképp él, mint
ahogy gondolkozik".
A bibliai Sámson-monda főmotívuma, a férfi haját levágó, s ezzel erejét
szegő nő, az így rabul ejtett, megcsalt férj. a „nemek harcát" pompás mítoszba
sűrítő történet Németh László lelke tartalmát fedő szimbólum; e monda irodalmi
átvételét jellemzően olyan íróknál találjuk meg, akiknek a Delila-komplexus,
Némethhez hasonlóan alapélményük, mint például Madáchnak, Alfréd de Vignynek, Miltonnak. Ha az 1945-ös Németh-féle feldolgozás „értelmét" az író korábbi
művei, például a társadalmi drámák felől keressük, látható, amit Németh
László szavaival lehet a legszabatosabban kifejezni: mítoszi méretű kibeszélőt
talált a harmincas évek társadalmi drámáinak forrongó életanyagára; „most már
nem a hősök tálalják ki, aminek tolmácsai lettek, a darab mélyébe van beírva,
de annál keményebben". A Sámson-történetben Németh megtalálta sorsmetaforáját (mítoszban a toposzt).
A vak Sámsont ugyanis nem a múlt foglalkoztatja: „Kik a régi szemmel / láttatok s láttok, jobban tudhatjátok, / mit miért tett Sámson, mint én, aki
tettem. / Büntetését hordom [...]"; bánattal borul el viszont szíve „Egy aszszonyért; / Az emberiségért — melyben tisztaságommal / s erőmmel ez lettem." Delilának, aki nyugtalanító álmát elenőrizni oson a malombörtönbe,
felrója Sámson: „A mások gonoszsága tűzhányóvá tett; / a tied,
hálátlan,
leroskaszt. Azt még / a tisztító harag kiégetheti, / úgy hiszi. — De nem egészében rossz-e / az élet, s szégyen az embernek létele, / ha egy Delila Sámsonnal így bánt." Németh személyes fájdalma, hogy nem állhat csupasz szándékaival a történelem ítélőszéke előtt. Ha megbánt valamit a múltjából, azt
bizonyosan, hogy nem Cseresnyés Mihályként. A „Győzelem" élményével
ért az új világba, megbánta, hogy az egyik lába bennmaradt a pezsgős vödörben, mint Horváth Endrének, megbánta, hogy Nagy Imreként, Sántha
Endreként nem tépte ki magát a „kardhányók" világából, nem élt, ha a
magány farkasaként is, a maga növésterve szerint. A lírai torokszorulás,
amely Németh számára a drámaírást általában a felülkerekedés egyetlen útjává tette, ez a fájdalom és önvád volt.
Németh László a Sámsont a társadalmi drámák közé sorolta be. A boszszúmotívum révén valóban szervesen is kapcsolódik a világképünkhöz, Né102

meth tragikumfelfogásához. Akit az istenek egyszer kelepcébe csaltak, szánalmas (szörnyeteg), akinek egyszer lenyírták a haját (elveszítette feladatát,
küldetését), hiába nő az ki újra, már csak a gyöngeségben, megaláztatásban
eltorzult sérelem támad erőre benne. A társadalmi drámák főalakjai nem
ideaemberek (ahogy nem az Sámson sem), legfeljebb a dráma végpontján
lesznek azzá. A drámai küzdelem tétje ugyanis éppen az ember és eszményeinek kötődése, betölti-e a hős a hivatását, avagy megalkuszik, s hűtlen
lesz a beléje átkozott erőkhöz. A kiforrott ideaemberek majd a történeti
drámákban lépnek színre. Mindez szervesebb kapcsolatot teremt az írói világképpel, mint a sokszor emlegetett bosszúmotívum kiírásának szándéka.
Kétségtelen, hogy Németh László szépírói munkái többnyire válsághelyzetben fogantak, s bennük jobbára egy-egy negatív érzését vagy tulajdonságát
írta ki. így a művek személyes cselekvést is jelentettek a számára. Az írói
katharzisvágy, a lélekmosdatás, a bosszú negatív érzésétől való megszabadulás hangolta fel a Sámson című drámát is, ám kérdés, hogy a felkerekedő
indulat kit is vett célba, az alkotáslélektani indíték hogyan értelmezhető? Az
alakoskodó, tűrő Sámsonban nem Delila megjelenése, majd hangja kelti-e fel
végképp és megmásíthatatlanul a bosszúvágyat? Ifjúházas versében Sámson
nem a családi élet tetőzetét recsegteti-ropogtatja? Némethben Delilája ellen
bőszültek az indulatok, s hogy ezt kiírta magából, egy fájó élménykör utolsó
jajszavát sikoltotta el. A „bűn", a Delila-komplexus többé már nem kerül
elő műveiben. Árulkodó jel, hogy e drámává ellenpontozott lírai számvetés
tanulsását Németh levonta: bár nem váltak el, a férfi és nő űtia hosszabb
időre elágazott, az író is Sántha Endre és Nagy Imre nyomába lépett. A korábbi nagy szenvedések és szenvedélyek kohója, családos idea ezután átformálódik. A vérszerinti család helyett a Wahlverwandschaft, a Nagy család
motívum jelenik meg; az álmokban botorkáló férfivilág" és az „aszszonyrealitás" nem ütközött meg többé, kikerülik egymást, idegenség, később megértés és összetörődés apasztotta be végleg a szépíró számára ezt az élményforrást.
Delilája elleni bosszúvágya érteti meg Németh László groteszk, mármár kegyetlen gesztusát, amikor a Törökvész úti ház pusztulását megtudva,
ideges örömében föltapsolt. A békési menekülés pesti múltjának szégyenfoltját, a „bűnt" is ledörgölte róla, a katasztrófa csak a „lakatját törte le", talán ezért is érezte úgy a Sámson írásakor, hogy élete legtermékenyebb, egyéniségének leginkább megfelelő, tehát legboldogabb korszaka előtt áll, felszabadult, a korábbi megnyírás szégyene múlik, haja nő, ereje visszatér. De
mire?
A Sámson-mondának a férfi-nő viszony csak az egyik szólama; e motívum 1945-ben más, égetően aktuális jelentéssel is telítődött. Sámson a filiszteusok elleni korai háborúk hőse volt, születését csodás jelek jövendölték
az időben, amikor az Ür a filiszteusok kezébe adta Izrael népét; a rabság
negyven esztendejéből húsz évig Sámson volt Izrael bírája. Mondája az i. e.
XII—XI. századi zsidó történeti hagyományok része. Haja megnyíratása egy
filiszteus nő, Delila segítségével, rendkívüli erejének megtörése, rabsága, megaláztatása — a jogaitól, méltóságától megfosztott embernek, 1945-ben, a dráma keletkezése idején pedig konkrétabban az európai és magvar zsidóság
sorsának lehetséges metaforája is. Andrzej Wajda is kihasználta e bibliai
párhuzamot Jakub Gold (alias Sámson) zsidó egyetemista második világháború előtt és alatt játszódó történetében, a Sámson című filmben.
103

Németh László 1944 nyarán még nem sokat tudhatott a zsidó munkaszolgálatosok sorsáról, hisz aligha írta volna egyébként valóban megalázó
és értelmetlen katonai behívásról, hogy ennél még zsidó munkaszolgálatos is
szívesebben lenne. A dráma foganásakor azonban már feltárultak a szörnyűségek, a túlélők kezdtek hazaszivárogni, a híradásokból, a panasz és a kín vádjaiból most érzékelhette a magyarság nem zsidó része, hogy jogfosztott, népirtást túlélt honfitársai milyen képet alkottak magukban a szolidaritásukról. Bibó
István írta meg Zsidókérdés Magyarországon 1944 után című tanulmányában, hogy a lét és a nemlét kritikus pillanataiban hogyan váltak még a
polgári erények is, mint a hivatali kötelességteljesítés, becsületesség, az egyházi előírásokhoz való túlzó ragaszkodás, olykor még a segítőkészség is sebző élményekké, amelyek az üldözött zsidóságból azt az elviselhetetlen érzést
váltották ki, hogy az országban — gyűlöleten és gyávaságon túl — a süket
értetlenségnek és az idegenségnek olyan foka létezett, amelyet nem lehetett
áttörni. Bibó szerint a háború után a magyarság részéről be kellett volna
következnie a felelősségvállalásnak, ami elmaradt. Említett tanulmányát éppen ezért, mint személyes számvetést írta meg 1948-ban. A magasrendű művészi együttérzés sugárzik Németh László 1945 kora tavaszán írt drámájából is. A Sámson szövegében a hajnyírás mondai eleméhez ma már hátborzongató élményként asszociálódik a haláltáborokban megkopasztott lányok,
asszonyok, fiúk és férfiak szánalmas látványa, a hajbálák iszonytató kazla,
az erőnek és emberi méltóságnak ez a tömeges megnyírása. Van abban is
valami döbbenetes, ahogyan Németh a hajnyírást ábrázolta, illetve értelmezte. Delila a térdein altatta el Sámsont, gyanútlan pillanatában a bizalmát szolgáltatta ki, de nem ezerszáz ezüst siklusért, mint a Bibliában, hanem Sámson idegensége, „titka" miatt: „Titkod volt előttem mindig is, ez
volt köztünk a baj"; „a titok vett nyirkos karjaiba, / azt kellett
megvakítanom — nem téged." A közös hazában élő magyarság és magyarországi zsidóság kapcsolatának jellemzője éppen ez az idegenségérzet, kölcsönös gyanakvás, zsidótitokzatosság hírlelése volt. Németh László a zsidóság szeparátumként kezelését, a „kiközösítést" tragikusnak tartotta már a harmincas
évek elején, a tényleges jogkorlátozás és jogfosztás, a véres tragédia előtt.
A legkomorabb színekkel, mint a nemzethalál egyikét festette le az ellenforradalmi rendszer antiszemitizmusát, „a nagyidai magyarság" tombolását,
ami felbontotta „magyar és zsidó nép rendezetlen szimbiózisát" („magyarok
és magyarok ügyét"!), „s a két nép jóvátehetetlen polgárháborúban merül
alá". Állásfoglalása halk mellékmotívumként megszólal a drámában is. Sámsont és Delilát (zsidót-filiszteust) az idegenség, titok választja szét, Jeftében
viszont — „Hol két nép hál egy födél alatt, / a gyűlölködő vér szerelmet is
szít" — „zsidó s filiszteus, két összeférhetetlen, / egy testbe-varrtan tanul
megbékélni". A már említett Wajda-film főszólama, témája is az idegenség,
a magány, a hontalanság, Wajda szavaival Sámson-Gold „mindenképpen különbözik környezetétől, kívül s b e l ü l . . . egy arca miatt halálra ítélt ember.
Mindenhol idegen [...]"
Németh témaválasztását többen is azzal magyarázták, hogy a Sámsonmonda nem korlátozta „önmitizálását". A mítoszválasztást azonban éppen a
jelentések, a mese értelmének bizonyos kötöttsége indokolja. A mítoszok a
szerző és közönség együttes ismeretanyagán alapszanak, s az emberi viszonyok bizonyos alaphelyzeteit és archétípusait fejezik ki. A dráma az ú j r a fogalmazással születik, ahogy az író a drámai anyanyelvet — mint Ungvári
104

Tamás nevezte a mítoszokat — intonálja, ahogyan a kész egyenletet behelyettesíti. Németh 1945-ben egy új korba átesve ú j helyzetéhez egy „mítoszi
méretű kibeszélőt" keresett; amit rendkívül szerencsésen sikerült is megtalálnia, a Sámson-monda sűrítménye mindannak, ami Németh élete empíriájában, élményeiben szétaprózódva jelent meg. Lukács György írta: „A mitológia, konkrét mesék konkrét szimbólumaiba vetíti ki az emberek életérzéseit életük legmélyeb problémáiról. És ezek a mesék nem merevedtek még
meg annyira, hogy érzéseltolódások, sőt, elváltozások esetén ne bírnák magukba olvasztani ezeket." A magányosság, elegyíthetetlenség, „idegenség" Németh alapvető emberi élménye volt; ez magyarázza a magyarságon belüli
kisebbségkomplexusát is, emlékeztetnünk kell tehát, hogy meglehetősen
összetett érzések, a zsidóság sorsáért érzett személyes felelősségvállalás és
személyes líra torkollanak egybe a drámában. Ám korántsem Németh „önkénye", az önmitizálás igényei szerint, maga a Biblia, a mítosz kötöttsége is
felkínálja ezt a lehetőséget; az ismertebb Sámson-feldolgozásokban a magány,
elhagyatottság ugyancsak hangsúlyt kap, mint például Milton: Küzdő Sámson, vagy Vigny La colére de Sámson című művében.
Sámsonnak a drámák világképe, illetve Németh sajátos tipológiája alapján szörnyetegnek kellene lennie, hisz nem töltötte be a hivatását. Németh
viszont jellemző módon metatípusként kezelte, a szörnyetegség, hősiesség,
sőt szentség között tántorgó élet jelképe volt számára. Nagy részvéttel és
együttérzéssel ábrázolt sors. A kivételesség, ahogyan Németh kezén a Sámson-motívum az idők során formálódott, erősíti a lehetőséget, hogy a drámából a zsidóság tipródásaira is asszociáljunk. Eredendően Sámson Németh
László számára egy „elektrai" érzés, az igazság rekedt hangja. Nem kizárt,
hogy az oszloptépő Sámson már a szülői házban példája volt az elhamarkodott, indulatos, esztelen cselekvésnek. Németh József, az édesapa nemrégiben
közzétett naplórészleteiből legalábbis erre következtethetünk, ő írta, saját
türelmetlenségéről, majd „pozitívabb" útra téréséről: „Nem próbálom magamra dönteni Sámsonként az épületet." Németh Lászlónál a Sámson-motívum a már említett ifjúházas-versében (Gyerekvárón) bukkan fel először;
itt a harag felütött feje, a lázadás neve lesz Sámson; a korán megkötözött
férj, mint a rab Sámson már-már a tetőt dönti; a lázasztó vad nyugtalanság
megfékezését reméli a születendő gyermektől. A versben e motívum nem
több az apai hasonlatnál, legfeljebb annyiban, hogy már itt egybekapcsolódott a Delila-jelenséggel, amely a fiatalkori versek tanúsága szerint házasságuk első pillanatától jellegzetes élménye (és témája) Németh Lászlónak.
A drámabeli Sámson viszont már elnőtt e belső mitológia őssejtjétől. Amikor
rom alá temeti mindazt, mit szíve szeretni akart és sértett ereje elért, ellenséget és reményt, a neve már nem a behemót cselekvés metonímája, Sámson nem szörnyeteg „akiben megvan a nagyság nyersanyaga, de a minta s a
példa nem tud kibontakozni benne: erényei daganatszerűen elfajulnak benne", hanem tragikus hős, drámai szükségszerűséggel cselekvő jellem, akinek
ha lehetősége lenne több is, más választása nincsen.
Németh Lászlónak szemére szokták vetni, hogy a zsidóságra kedvenc
hasonlata Shylock, Shakespeare A velencei kalmár című színművének egyik
bosszúszomjas alakja. Ezt az irodalmi párhuzamot egyébként sokan és sokszor megvonták, anti- és filoszemiták, különböző időben, különféle indulattal.
Németh a szárszói beszédben nem általánosított, hanem meglehetősen konkrét összefüggésben utalt arra a természetes tömeg- és társadalom-lélektani
105

összefüggésre, hogy az üldözés revánsvágyat ébreszt, a torziót retorzió követi. Maga a gondolat egyébként valamivel előbb megvolt, mint a szerencsétlen Shylock-hasonlat. A magyar élet antinómiái című tanulmányában
Németh, azt példázva, hogy az ellenforradalmi rendszer antiszemitizmusa
szakadékba vezet, megkérdezte: „M't ért hát el az antiszemitizmus? Azt,
hogy itt él mellettünk egy testünkből kidobott, a megbélyegzés iránt különösen érzékeny, sebekkel összefűzött nép, amelynek viszonylagos hatalma folyton nő s amelynek vérmesebb része összeszorított foga mögött ott őrzi revánsszomját." Németh a szárszói beszédében — bár a holocaustot még nem
sejthette — a zsidótörvények miatt már mint befejezett tényre utalhatott a
jogfosztottak várható reakciójára, a törvényszerű ellenhatásra, ezt próbálta
mérsékelni a beszédbe illően tömör, ám rendkívül sértő és szerencsétlen párhuzammal, amelyet egyébként tanulmánykötetéből kihagyott, Shylock csak
a szárszói konferencia jegyzőkönyvében szerepel. Tulajdonképpen tehát nem
is a shakespeare-i párhuzammal szemben kellene megállapítanunk, hanem
Németh regényeinek zsidó mellékalakjaival illene összevetni, hogy az ószövetségi bíráról 1945-ben írt drámájában — bár a bosszúállás a témája — nem
shylocki, gyűlölködő, hanem a részvétünket fölkeltő tragikus hőst formált,
belső lírával átszőtt fájdalommal és együttérzéssel ábrázolta a szabadságától
megfosztott Sámson tipródásait.
A népi írók mozgalmát általában antiszemitizmussal fertőzöttnek tartják
ma is; ennek az okát és alapját a legtömörebben talán Bibó István fogalmazta meg Borbándi Gyulának írt megjegyzéseiben: „a népi mozgalom vezető tagjainak csaknem mind volt a zsidókérdésben olyan állásfoglalása, amelyik nagyon árnyalt, nagyon sajátos volt, egyik esetben sem volt antihumánus, de csaknem minden esetben eltért mind az életbevágóan érintett zsidóság, mind egy filoszemita humanizmus általános elvárásaitól." Németh László
megítélésekor a legsúlyosabban néhány, éppen a zsidósággal kapcsolatos megnyilatkozása esik latba; minden e kérdésre vonatkozó megállapítása a maga
idejében felhördülést váltott ki (bal és jobb felől egyaránt): A magyar élet
anatómiái, Egy különítményes vallomása, Két nép — még a háború és az
úgynevezett zsidótörvények előtt; a Kisebbségben és a Második
szárszói
beszéd a háború alatt, a zsidótörvények idején. 1937-ben azonban volt, aki a
zsidóság oldaláról „zsidó öntudattal" védje. Keszi Imre, éppen Németh
László említett cikkeiben hallott meg „minden anti- és filoszemitizmuson túli,
legmagasabb fokon tárgyilagos" hangot, ami fölkeltette benne „a nagy megegyezés és testvéri szövetség" reményét. „Bízom benne — írta —, hogy a
magyarság velem szembeni állásfoglalását nem más, de a Németh László
szava jelzi, Németh Lászlóé, akit magyarságában a legautentikusabbnak,
mert a legnagyobbak egyikének ismerek." 1945 tájt, a Kisebbségben és Szárszó után azonban senki nincs, aki a zsidóság részéről rokonszenvvel fordult
volna Németh felé. Németh elhelyezkedése a demokráciában problematikussá
vált, s ennek két döntő oka volt: egyrészt a zsidóság végtelen csalódása Németh Lászlóban, másrészt az a kíméletlen kritika, amellyel Németh az úgynevezett sztálinizmust kikezdte. 1945-ben azonban Némethet inkább csak a
fasizmus üldözöttéi részéről fogadták fenntartások; a Moszkvából hazatért
emigráció akkoriban még hangsúlyozta, hogy a szellemi életnek Németh
mögött álló szárnyára is számítanak. Egy drámához fűzhető asszociációk természetesen nem teszik lehetővé, de szükségessé sem Németh László álláspontjának áttekintését e kérdésben, a dráma elemzése szempontjából a „fo106

gadtatás" az érdekes. Idéztük Keszi Imre kiállását Németh mellett; el kell
tehát fogadnunk a kiindulópontját is. 1937-ben hangsúlyozottan személyes,
„zsidó elfogultság" alapján mondott véleményt, arra hivatkozva, hogy „az író
igazságát nem az elfogulatlanság méri fel, hanem az az indulat, amit maga
ellen vagy maga mellett felkelteni képes". A kor akusztikája a fontos tehát
számunkra, ahogyan a durva és ostoba hangzavarban az egymástól elválasztott irodalomban egyik helyről a másikra áthallatszottak a szavak. S ezt csak
méltó példán szabad érzékeltetni, különben a hatást nemtelen, kisszerű érzékenykedésként annullálhatnánk. Németh egy színikritikájában megjegyezte,
hogy a Cyrano bevágó, szellemes verselését „Ábrányinak a maga idejében
kitűnő, de pötyögő, s finomságtördelő fordítása" nem adja vissza. Ezt olvasva Radnóti Miklós — 1941-ben vagyunk, a későbbiekhez képest szinte még
„idilli" időkben — a következőt jegyzi naplójába: „Hogy is adhatna? Hisz
nem »mélymagyar«! Mióta csak a »gyökerek« érdeklik fogászunkat, irodalmilag egyre odvasabb lesz és nem bírom már az odvai szagát. Hányingert
okoz." Szellemes, frappáns, s bántó, mint a későbbi Shylock-párhuzam.
Németh László a szárszói beszéd zsidóságra vonatkozó részét a következő mondattal vezette be: „Épp nekem jogom van a zsidókérdésről néhány
szót ejtenem; már csak azért is, mert négy éven át csaknem teljesen hallgattam róla." Németh láthatóan tökéletesen félreismerte a helyzetét, amikor
azt hitte, hogy tanácsokat adhat, bárkit is inthet, nehogy a megtorlás követelésében elveszítse a mértéket. Nem érzékelte, amit Bibó István — igaz,
utólag — oly tisztán megfogalmazott: a tüntető hallgatás, a burkolt állásfoglalás kevés volt, szükség lett volna az ellenállás és' emberség programjának olyan tiszta és világos megjelenítésére, amely többek között a zsidókérdésben is megragadja és mozgósítja a tömegeket. Németh írásaiban találunk
ugyan burkolt állásfoglalásokat, amelyek a zsidóság népi elemeire vonatkoznak, mint például az 1943-as nagyváradi beszédében: szolidárisoknak kell
lennünk azokkal, akik itthon minálunk s azontúl az egész világon a mi kisebbségi harcunk részesei. Ezt tartom én az igazi népiségnek. A nép nevében
óriási gazságokat követnek el a világban. Az ő nevében töltik meg a legborzalmasabb tömegsírokat." Németh azonban nem érzékelte, hogy ez kevés,
elmarad az életbevágóan érintett zsidóság elvárásaitól, s a cselekvés lehetőségeitől, semmiféle jogalapot nem ad valaminő bosszúszomj csillapítására.
Igaz, 1943 nyarán már úgy tűnt, hogy a háború befejeződött, Németh Szárszón már múlt időben utalt arra, hogy „a magyarság ennek a háborúnak a
végét sokkal jobb kondícióban érte meg, mint az előző világháborúét", akkor
még azt remélhették, hogy az ország, benne a zsidóság is megmenekülhet a
teljes kivérzéstől. Csak 1945-ben döbbent rá a tévedésére, midőn már lepergett a véres film, s fokozatosan napvilágra jutottak az infernális borzalmak,
ekkor érzékelte, hogy írásai milyen visszhangot vertek a kor akusztikájában.
Művészként, a Sámson című drámával ezért vállalta a felelősség személyes
részét: nagy együttérzéssel ábrázolta a jogaitól megfosztott, páriaként megalázott sorsot. Változatlan maradt viszont régi helyzetértékelése, az nevezetesen, hogy az ellenforradalmi rendszer az első pillanattól a sérelmek majd
tragédiák oly tömegét zúdította a zsidóságra, hogy mihelyst erre lehetőség
nyílik, a megbékélő humanizmussal szemben felerősödik majd a bosszút követelők hangja.
Térjünk itt vissza rövid időre Békésre, 1945 márciusába. Németh, a Sámsonnal szinte egy időben filozófiai dialógusokat is írt, „[...] a nagy vihar
107

utáni csöndben kedvem jött, hogy döntő gondolataimat ezen az elvontabb
nyelven s azzal a szennyezést kizáró módszeres elővigyázatossággal fogalmazzam meg, amely egy sebészi bemosakodásra emlékeztet." „A történelmi
események olyanok voltak, mint egy ostoba, rám nem tartozó káprázat, amely
megakadályoz benne, hogy fontosabb s ami fő, rámtartozó dolgokat végig
gondoljak. Ez a káprázat most kívül maradt a kapun s én heteken át ki sem
léptem a házból, nehogy újból találkozzam vele." Már eddig is megfigyelhettük, hogy Németh László pályaszakaszai a szépirodalom partvonalán átcsapó
és a szépirodalomba visszahúzódó ihlet árapályában váltották egymást. Általában a nemzetmentő attitűd elakadása vezette át a tanulmányíró impulzusait a szépirodalmi művekbe, áttételesebb, „szennyezéstől mentesebb" megoldásokba, nemegyszer így futott újra elrekedt céljaiért. Innen ered az a
látszat, hogy a szépíró leleplezte Némethben a gond.olkodót. „Amíg a tanulmányban (s nevelői tisztemben) hihettem, mint farkasokat a tűzzel, a szorongató szépirodalmi témákat is távol tudtam tartani magamtól." Békésen
Németh megint belső körre kényszerült. Mi lehet az a gondolat, amelyért
az elakadt, vidékre zuhant írónak érdemes újrafutnia, amit véleményeken és
vitákon túl időtálló érvként dobhat be az ú j világba? Németh, mint tudjuk,
élete végéig vállalta, sőt büszke volt a szárszói beszédére, úgy értékelte, hogy
„a perc nagysága, a figyelmeztetés komolysága és kockázata tulajdon erkölcsi" szintje fölé emelte. Utaltunk már rá, hogy milyen pszichózis terméke e
beszéd. 1943 nyárutóján úgy látszott, hogy már nem a háború az igazi veszély, hanem a békébe való átmenet, nehogy összeomlást hozzon, ne vezessen
a rend felbomlásához. Németh épp az „átmenetet" érezte problematikusnak:
„Most pedig itt van a háború vége, s minden eszmecsere késő és reménytelen. Az emberek nem meggyőzni és meggyőződni akarnak, hanem ítélni és
szerepet játszani." Félt, nehogy bosszúban-vérben keresztelkedjék az ú j Magyarország, ezért figyelmeztette az átalakulás vezéreit: „a nemzet keze fölöslegesen be ne véreződjék"; „Más egy osztály likvidálása s más a beléje
tartozó embereké", „a munkára fogáson kívül azonban semmiféle emberi
módunk sincs rá, hogy ne legyenek". A Sámsonban ezt a félelmét fogalmazta
meg a művészet elvontabb, áttételesebb nyelvén, a „szennyezést kizáró elővigyázatossággal", a tragédia komor példázatával megismételt aggodalmát
szánta első szónak az ú j Magyarország számára, amikor a megnyírt h a j már
valóban kinőtt. .
A monda irodalmi adaptációiban Sámson halála általában dicső tett, a
megalázott ember utolsó esélye, hogy rabságából kiszabadítsa önmagát. Németh László másként helyettesíti be a kész egyenletet. Jefte küldetése ú j
lehetőséget is felvillant Sámson előtt, menekülést, hazatérést rab népéhez.
A szabadság ára nem a halál, hanem a vak erő és józan értelem szövetsége,
Jefte szeme lehet a lámpás, amelynek fényénél Sámson elborult ereje utat
lelhet, sorsához, népéhez visszajuthat. Sámson azonban mindent elpusztít,
nemcsak ellenségeit, a filiszteusokat, hanem Izrael reményeit és önmagát is,
mindent, mit szeretni akart és sértett ereje elért. Romhalmaz alá temette az
igazi megszabadulás (a nép felszabadítása), az értelmes cselekvés és tisztult
humanizmus lehetőségét. Németh egy helyütt azt írta: „Sámson a nép is";
e párhuzam a szárszói beszéd egyik szólamát, az értelmiség hivatását és felelősségét idézi emlékezetünkbe. Németh a tragikus pusztulás képeibe a szárszói beszéd utolsó intelmét — s az egész életmű jövőképét — is beírta, „mind
az a hagyomány, küzdés, emlék, amit az izgalomba jött emberiség tán h a j 108

landó volna föláldozni", az értelmiségben, mint egy Noé bárkájában ring, s
benne mentheti át magát a nagy rigolírozáson a Jövő nagy utópiája „az
osztályok valódi összeölelkezése — egy megtisztult értelmiségi kultúrában".
Németh kiállása az átalakulás mellett, és intelme a forradalmi humanizmus
nevében, a dráma .szárszói-üzenete" adja a magyarázatát, hogy a tökéletes
és kész művet miért nem adta át sem az egymással versengő vásárhelyi folyóiratoknak, sem Major Tamásnak, egyáltalán miért hányódott tizenkét évig.
A darab ugyanis éppen egyik lehetséges értelmezése révén, mint a zsidóság
sorsmetaforája az általános intelmeken belül felerősítette az óvást, nehogy
a zsidóság a megtorlás követelésében elveszítse a mértéket. Németh, amikor
a drámát publikálhatta volna, már megtapasztalta, hogy e gondolat „szenynyezésmentes", művészi megfogalmazása is csak ingerültségre, elutasításra
talált volna. A darab valószínűleg akkor került a legmélyebben az irattömegbe, mikor a háborút követő első megrendülések után újból felszisszent
az antiszemitizmus, néhány városban pogrom is tombolt. Jefte józan szeme
nem szolgáltathatta ki a tehetetlen Sámsont a céljától elsodró szennyes
tajtékoknak.
Németh László nyilván pontosan emlékezett a szándékaira, bármennyire
hitelesen adta is elő a kézirathányódás történetét, számára a darab azon a
napon, amikor bekísérték s egyes korábbi írásai — főként a szárszói beszéd
— miatt már-már a börtön kapujában érezhette magát, aktualitását vesztette.
Hogyan értelmezzük akkor a későbbi „megkerülést"? 1958-ban látta újra
időszerűnek Szárszó „üzenetét", vagy már közömbösnek vélte az egykori indítékot, s csak darabmentési szándékkal vette elő a Sámsont? Németh önéletrajza szerint 1954-ben kezdődő betegsége, főként a XX. kongresszus, az
1956-os olvadás után „programfeladata" kéziratban maradt munkái megmentése volt. Eközben — már Sajkodon — ugyanaz az életrelobbanás, „reménykedő vergődés" jellemezte, mint 1945-ben Békésen, „mintha szellemi erőm
egy részét visszakaptam volna" — írta. Lehet, hogy az érzés azonossága,
Békés és Sajkod „idillje" — „a történelmi események zűrzavarából kiszabadult alkotó ember állapota" — kívántatta meg vele újra a drámát? Sámsonról, a kinőtt hajról, visszatérő erőről újra mint sorsmetaforájáról nyilatkozik: „mint Sámson a malombörtönben, a kinőtt haj s a visszatérő erő öszszefüggését" kezdi gyanítani. E keretbe jól beleillene a Sámson-dráma mentése az életmű javára. A darabot azonban Németh 1957-ben, egy rendkívül
súlyos történelmi krízis után adta ki a kezéből, ma már tudjuk, egy újabb
korszak nyitányaként. A mű születése és „újjászületése" között kísérteties
tehát a hasonlóság, nemcsak az életérzésben, hanem sorsfordulókhoz fűződő
kapcsolatában. Az 1958-as Sámson-előszó szerint „inkább egy technikai feladat volt az, amely a hajhasonlat drámai kiaknázását" 1945-ben Békésen
megkívántatta vele. Higgyünk-e annak a Németh Lászlónak, aki korábban
a történelem elé vetette magát, hogy most, az 1956-os földrengés, a személye
körül is felpezsgő izgalmak, az utcai harcok idején sebtiben írt cikkek, a
novemberi kószálások, tanácskozások, talán rejtőzködés, decemberre kialakult
morális válsága, a tihanyi menekülés, 1957-es Kossuth-díja (és érzelemvihara) után éppen egy fiókból előkerült, porosodó darabbal (sikeresen megoldott verstechnikai leckével) akart a nyilvánosság elé lépni? Írói alkata,
elkötelezettsége szerint a Sámson-drámával is választ kellett adnia időszerű
kérdésekre, ahogyan az esszéista is súlyos mondanivalóval jelentkezett a
Kortárs első számában, a Magyar műhely című tanulmánnyal. Nem mond-e
109

ellent e feltevésnek, hogy Németh csak stilárisan változtatott, s azt is alig,
a szövegen? Tudjuk, a művön a közreadás is „alakíthat", az olvasóban készül
el végleg. A Sámsonnal is megtörtént az a csoda, amely csak a legnagyobb
művekkel szokott megtörténni: ú j és új jelentésrétegek, aktualitások forogtak ki a rostjaiból. A Sámson változatlan, tizenkét éves szövegében Németh
rátalált az őt 1956 után foglalkoztató problémákra, sőt, az őszi események
— a sodrából kijött, vakon felbőszült, s bőszülésében tovább izgatott nép —
metaforájára.
A szellemi élet 1956 november-decemberi eseményeit nem ismerjük, feltáratlanok a dokumentumok, megíratlanok vagy kiadatlanok a memoárok;
a történetkutatás egyelőre még nem érzi a kellő távlatot. Ezért inkább csak
sejthetjük azokat az élményeket, amelyek ez időből Németh lelke tartalmát
fedő szimbólumként tapadhattak a Sámson-drámára. Németh sajátosan ítélte
meg 1956 fokozatosan fölpörgő eseményeit, „a reménynek és elkeseredésnek
az a veszedelmes robbanó elegye, amely a nemzetet eltöltötte, az irodalom
körül kezdett lángra kapni" — írta; nem találta kívánatosnak az írók szerepét és dicsőségét, akiknek a belobbant lángot kellene táplálniuk. Minden
erejével épp ettől a kémiai kísérlettől szerette volna az írók jobbjait elvonni;
gyanakvással figyelte a hangadókat. „Annak persze örültem" — írta —, „hogy
a légköri nyomás enyhül, s nemcsak nekem nem kell tovább fordítanom,
de az irodalommal együtt sok más elnyomott dolog is felgyöngyöz ebben az
országban [...] megerősítették hitemet, hogy a szocializmus elvei helyesek,
a nemzetet erősítik, csak az emberek nem megfelelőek, akik indulataik és
érdekeik szerint alkalmozzák [...] Azok az emberek, akik e gyűléseken s a
sajtóban a szabadság hőseivé kezdtek nőni, fölöttébb gyanúsak voltak a szememben. Furcsa volt látni, hogy [...] most mint az irodalom felszabadítói
merülnek fel." „Bizalmatlanságom s tán féltékenységem is a vakmerő vitorlázók iránt, akik az ő gyűlésükkel, zsurnalisztikájukkal nemcsak a nemzetet vitték veszélyes tájakra, de az irodalmat is a sekélyes népszerűség-hajhászó zsurnalizmus felé. Olyan célokat akartam a távolabbi égtájakra írni,
amelyek a szocializmus távolabbi törekvéseivel összhangban vannak [ . . . ] "
Németh 1956 tavaszától többnyire Sajkodon tartózkodott, de amikor meghallotta, „hogy a sodrából kijött nép mit csinál", hogy folyik a pesti utcán
a vér, lövöldöznek, fölrohant, „két kézzel írni" a cikkeket: „már ott állt
előttem a veszély, a közeli, hogy a nemzet szent felindulásában a bosszúvágy sugalmazóira hallgatva olyasvalamit talál elkövetni, amit nem lehet
többé jóvátenni". Németh félt, hogy „a magyarság bevérzi a kezét". Biográfusa, Vekerdi László szerint „Valószínűleg ez volt Németh László életének
legnehezebb pillanata, ez a három nap, november 1-től november 4-ig. Hivatkozhatott volna sérelmekre, föltámadhatott volna benne az annyiszor
szemére hányt »megalomániás hiúsága«, »-önszeretete«, hiszen az üldözések
s a rákényszerített munka miatt betegedett meg, s míg ő fordítások gályapadjára kényszerült, csillagászati nagyságrenddekkel kisebb kollégái meseautókon száguldoztak a meggyötört nép közt, s lám, neki, a mellőzöttnek a legfőbb gondja a honi szocializmus védelme volt." Németh László
1956-ban írt cikkeit nem adták ki újra mindmáig, ám elég sokat idézték,
többé-kevésbé ismertek. Az író hitet tett bennük az 1945-tel elkezdődött
szocialista fejlődés folytonossága mellett, a vívmányok védelmében szólalt
meg, Pártok és egység című cikkében leszögezte például, hogy „Magyarország az elmúlt évtizedben elég messze haladt a szocializmus útján, voltakép110

o

pen szocialista állammá lett". A korábbi ellentétekre utalva írta: „A vita
inkább akörül volt, hogy szocializmusunk a külföldi patronok hű másolása
legyen-e, vagy az általános elveknek a magyar természethez, gazdasági helyzethez idomuló alkalmazása. A vita most eldőlt, eldöntötte a meg nem kérdezett nemzet. De a döntés nem a szocializmus, csak annak tőlünk idegen
formája ellen történt." Kevéssé szokták viszont idézni, hogy Németh az 1948
után felbomlott pártok 1956 őszi újjáalakulását elhamarkodottnak tartotta,
ám, ha így történt, szükségesnek vélte egy közös szocialista deklaráció kibocsátását: „a pártok külön célja, feladata ezen a közösen elismert, nem
nagy számú elven túl kezdődne, s az általuk képviselt társadalmi csoportok
külön érdekeiben gyökerezne." „[...] nagyon fontosnak tartanám" — írta —,
„hogy a kormánykoalíció pártjai, de lehetőleg minden párt: közös nyilatkozatot adjon ki, amelyben a szocializmus néhány nagy elve mellett, mint a
gyárak állami kézbentartása, bizonyos alacsony (25—40?) holdszám fölötti
birtokok vissza nem adása, hitet tennének. Nagyon szép lenne, ha néhány
olyan elvben is megegyezhetnének, amely a szocializmus sajátos helyi jellegét
is hangsúlyozhatná, mint például a munkásság részesedésének kimondása az
ipar és kereskedelmi vállalatok vezetésében és jövedelmében, vagy a laza-,
önkéntes, hegyközségszerű szövetkezetek támogatása."
A november 4-e utáni napok történetét, Németh tárgyalásait, a végigbeszélgetett nappalokat és éjszakákat Vekerdi rébuszokban beszéli el, a „nép
sorsáért felelősséget érző s vállaló két szándék" mind élesebb és ellenségesebb szembekerüléséről ír, jelzi, hogy „harcuk mögött föllobban a lelkiismeretlen bújtogatók által szított »hazafias« hangulat s nyomában óhatatlanul a
régi rend [nyilván a rákosizmus] uralma s a bosszú." Mi is történt tehát?
Pontosan nem tudjuk, nagyjából sejthető, hogy Németh a felszított indulatok csillapítása és a megegyezés érdekében dolgozott. A dráma értelmezéséhez jelenleg is inkább a következmény az érdekes: Németh, mint mindenkor, ha közéleti események forgószelébe került, most is félrevágódott, elszigetelődött a vele hasonlóan felelősséget érző írótársaktól és a politikától
egyaránt; „olyasféle helyzetbe kerültem, mint a Galilei megírása után" —
jegyezte be vérnyomásnaplójába. Tudjuk, akkor a pályatársai árulónak bélyegezték; „mint egy író-Görgey élek itt a Balaton szélében" — jellemezte 1957 áprilisi naplóbejegyzésében „cserkészi szép tette", „az utána következő két hónap kószálásának, zúgó füllel hallgatott tanácskozásának" a
következményeit. Németh 1956-ban szilárdabban állt a szocializmus mellett,
mint a párttag írók többsége, ennek ellenére a politika ellentmondásosan,
szinte kompromittálóan ítélte meg Németh szerepét; egyfelől Kossuth-díjat
kapott 1957 tavaszán, másfelől viszont — ahogyan azt A népi írókról című
elméleti állásfoglalás is tükrözi — keményen megbírálták, úgymond Németh
a „harmadikutas", nacionalista vonalat melegítette fel az ellenforradalom
körülményei között. Ügy találták, hogy Németh szocializmusképe szemben áll
„az egyetlen létező szocializmussal, amely a Szovjetunióban már megvalósult,
és amely hibák ellenére az elmúlt 13 év alatt hazánkban is jelentős sikereket ért el." Holott nyilvánvaló, hogy Németh nem az „idegen" és a „magyar" szocializmust állította szembe, hanem a nemzeti sajátosságoknak olyan
hangsúlyait tette ki, amelyek ma már azonosak szovjet és más szocialista országok pártdokumentumaival. Németh azonban szovjetellenes hírbe keveredett, s hogy e gyanút ledörgölje magáról, sok mende-monda tárgyát képező
szovjetunióbeli útra vállalkozott, amikor nemzedéktársai egyike-másika még
111

börtönben ült. Németh láthatóan okult a történelemből és a korábban történtekből. Megtanulta például, amit a faji törvények idején még nem érzékelt, hogy az általános és elvont állásfoglalásokat meg kell tisztítani a hozzátapadó kétértelműségektől. 1956 körüli burkolt állásfoglalásait (a méltánytalanságokat például a legkritikusabb percekben sem írta sem a szocializmus, sem a szovjet népek rovására, „a forró napok" alatti cikkeiben a Szovjetunió népeiről tisztelettel szólt) már nem érezte elegendőnek, szovjetunióbeli útján igyekezett minden kétértelműséget eloszlatni afelől, hogy a „magyar út" nem azonos a szovjetellenességgel, az antibolsevizmussal.
1957 felől nézve a dráma más megvilágítása érvényesül. Az egyéni sérelem személyes, Németh Lászlóra vonatkozó hangsúlyai ellenpontjaként a boszszú elvetése Németh László 1956-os „mérséklő" attitűdjét tükrözi. Másfelől
Sámson=a nép értelmezés válik teljesebbé. E párhuzam, mint láttuk már,
1945-ben is földerengett, de még halványabb fénnyel, Sámson inkább csak
a népnek az átalakulás vezérkarába került részét allegorizálhatja, a bosszúról a még rab nép fölszabadítása érdekében kellene lemondania. Németh
1962-ben pendítette meg, hogy „Sámson a nép is"; érvelése azt sejteti, hogy
1956 élménye már beleszűrődött a drámába, a jelentését finoman áthangolta:
„Hisz a Sámson a nép is" — írta —, „aki, a malom barmává vetetten is,
érzi a haja növését s míg szégyent hord, gyengeséget színlel, tudja, hogy van,
nő valamije, ami az ereje lesz. A tehetetlennek látszó szívósság benne sem
téveszthető össze a kivérzettséggel."
Németh László a színpadot szószéknek tekintette, „a forrongó magyar
jövő vitapódiumának". A harmincas években e pódiumról számos alteregója
hirdette nézeteit, olykor művészi tehertételként is. Sámson, mint élő, szenvedő hús-vér hős lép' a deszkákra, az írói üzenet, mint említettük, a mű
mélyébe íródott be. Az író álláspontját hordozó alak azonban itt is megjelenik, de már csak mellékbolygóként.
Az új olvasatban is Jefte szimbolizálja Németh László emberségét, 1956os félelmét, nehogy a felindult vak erő, a bosszúszomj a fürdővízzel együtt
kiöntse a gyereket, a romlott szocializmussal magát a szocializmust.
1958-ban azonban már nemcsak ez az újabb jelentésréteg forgott ki a
darab rostjaiból. Sámson (a dráma) ekkor szabadult fel igazán a különféle írói
korszakok „malombörtönéből", az olvasók tudatában a mű — egyes jelentésrétegeket. rekapitulálhatóan megőrző — gazdagsága Németh László emberségének szintetikus üzeneteként készült ugyanis el.

Mit tehetünk ehhez még hozzá? Legfeljebb Németh László egyik gondolatát: „A remekmű is: világ, ki mondhatja, hogy az utolsó fátylat is levonta
róla — hogy egészen érti."
JEGYZETEK
E S á m s o n - é r t e l m e z é s régi keletű; első töredékes m e g f o g a l m a z á s a i s m á r
1977-ben elkészült polemikus jegyzetek formájában. Ezeket Monostori
Imre:
Hit
nélkül n e m lehet élni c í m ű (Üj írás, 1977/5. sz.) részleteiben kiváló, e g é s z é b e n
azonban vitatható S á m s o n - e l e m z é s e inspirálta. V é g s ő soron neki k ö s z ö n h e t e m az
indítékot, az itt-ott megőrzött, névtelenül idézett m o n d a t o k a t c á f o l ó p o l e m i k u s
hang ezt kívánja megörökíteni. Szerencsémre Grezsa
Ferenc ( N é m e t h L á s z l ó v á -

112

sárhelyi korszaka, Szépirodalmi, Bp. 1979), Sándor
Iván (Németh László ü d v tana, Gondolat, Bp. 1981) és Kocsis Rózsa (Minőségeszmény N é m e t h László szépírói m ű v e i b e n , Magvető, Bp. 1982) alapvető munkái n e m mentettek fel a tanulmányterv kidolgozása alól; ha n e m is támaszkodtam rájuk, láthatóan vitánk sincs,
döntse el az olvasó, érdemes volt-e korábbi foganású, de csak most kidolgozott
képet az ő kiváló értelmezésük m e l l é kivetíteni.
A S á m s o n ősbemutatója 1965-ben volt, igaz, amatőr előadásban, s n e m 1983ban, ahogyan a k ö z v é l e m é n y számontartja a gyulai szabadtéri (illetve a békéscsabai kőszínházi) bemutatót. Ez az aprócska tény, úgy látszik kihullott az életműsorozat „adattárából", noha N é m e t h is megörökítette (Utolsó széttekintés, 96. 1.)
egyébként pontatlanul. A darabot egyetemisták vitték színre (s n e m a debreceni
tanárok) az úgynevezett egyetemi templom lépcsőin és oszlopcsarnokában, a KLTE
nagyerdei főépülete szomszédságában (s n e m a Nagytemplom előtt). Érdemes név
szerint is megörökíteni, hogy ezt az előadást ugyancsak Rencz Antal
rendezte,
mint 1983-ban az „ősbemutatót"; Sámson akkori alakítója, Nagy Attila „elődje"
Gali László, a debreceni Csokonai Színház mai igazgató-főrendezője volt.
Az idézeteket az érdeklődő olvasó — a stíluselemként használt N é m e t h - k i f e jezések k i v é t e l é v e l — az alábbi helyeken találhatja m e g :
A S á m s o n szövegváltozatra hozott példákat a Szerettem
az igazságot
című
drámagyűjtemény II. k. 25., 39., 42., 43., 46. oldalán; a további idézeteket uo. a
21., 14., 15., i l l e t v e 26. oldalon.
A z Előszó a Sámson-hoz
c í m ű írásra l é p t e n - n y o m o n hivatkozom, a hiányzó
forrásmegjelölés tehát erre vonatkozik. L. Megmentett
gondolatok
268—273. 1.
Békést, 1945-öt, „a nagy vihar utáni csöndet" a Homályból
homályba
című
életrajzi g y ű j t e m é n y II. kötetéből, közelebbről a 10. és 9. oldaláról vett idézetek
mutatják be; uo. a 305—313. oldalon találhatók az 1956—57. körüli helyzetet jellemző s z e m e l v é n y e k ; a Sajkodon visszatért erőt a Kísérletező
ember
(Magvető,
Bp. 1963) 525.; „a cserkészi szép tettet" uo. az. 503., az „író-Görgey" párhuzamot
az Utolsó széttekintés
21., illetve Vekerdi László: N é m e t h László (Szépirodalmi,
1970.) c. k ö n y v é n e k 293. oldaláról v e t t idézet mutatja be.
A Második
szárszói
beszéd
m a legegyszerűbben a Szárszó, 1943 (Kossuth,
1983) c í m ű k ö n y v b e n található a 214—226. 1. között. Az idézetek a 219., 221., 225.
oldalon olvashatók. E beszéd értékelését 1. Megmentett gondolatok 640. 1.
„A m ű n á l a m koncipiálás dolga — 1. N é m e t h László és N é m e t h Antal levélváltása, Itk. 1978. 5—6. sz. 697. 1.
A családi ház, mint bűnjel, e korszaka konfliktusa: Megmentett
gondolatok
247 1.; a m o n d a n i v a l ó „a darab m é l y é b e van beírva", továbbá Sámson == a nép:
Megmentett gondolatok 388., illetve 387. 1. A m a g y a r és zsidó nép szimbiózisáról,
valamint A magyar élet antinómái című tanulmányból vett további idézeteket
1. A minőség forradalma
(Magyar Élet, Bp. 1940) IV. k. 62—64. 1.
Gyerekvárón c. versét 1. Homályból
homályba
II. 350. 1.
A Nagyváradi beszéd idézett része Az értelmiség
hivatása
(Turul, 1944) 35
—36. oldalán olvasható.
„Mint farkasokat a tűzzel" 1. Kiadatlan
tanulmányok
I. 594. 1.; az „idill"
értelmezését Megmentett
gondolatok,
233. 1.
A Partok és egység című cikk az Űj Magyarország, a Petőfi Párt (Nemzeti
Parasztpárt) napilapja vezércikkeként jelent m e g 1956. november 2-án (I. évf.
1. sz.)
A t a n u l m á n y záró idézetét 1. N é m e t h László: Lányaim
(Magvető, Bp. 1962)
28. 1.

A további
idézetek
lelőhelye:
Kristő N a g y István: A Tanú tanújaként 7. r. Csongrád megyei Hírlap 1980.
aug. 31.
Veres Péter: Az ország útján (Szépirodalmi, Bp. 1965) 111. 1.

113

A. Wajda nyilatkozatát 1. Bikácsy Gergely: Wajda (Gondolat, Bp. 1975/86. 1.)
Lukács György: A modern dráma fejlődésének története (Magvető, én. 2.
kiad. 125. 1.)
Németh József naplója idézett részét 1. Forrás, 1948. 8. sz. 58. 1.
Bibó István: Zsidókérdés Magyarországon 1944 után című munkája ma a
Zsidókérdés, asszimiláció, antiszemitizmus (Gondolat, Bp. 1984) című kötetben
férhető hozzá.
Bibó István: Levél Borbándi Gyulához című írása idézett részét 1. Bibó István összegyűjtött munkái 3. k. 825—826. 1. (Az Európai Protestáns Magyar Szabadegyetem (Bern) kiadása, 1983].
Keszi Imre: Németh László és a zsidóság, Libanon füzetek 9. Bp. 1937.
%., ill. 8. 1.
Radnóti Miklós naplórészletét 1. Kritika, 1982. 8. sz. 39. 1.
Vekerdi László: Németh László (Szépirodalmi, Bp. 1970) 293., 295., illetve 296. 1.
A népi írók című határozatot 1. többek között Kortárs, 1958. 7. sz. 3—26 1.

DÉRY TIBORRAL
114

Magyar Játékszín

Hitek és
útvonalak
BESZÉLGETÉS
L E N D V A Y FERENCCEL

Színházi kislexikonunk, amely jó másfél évtizeddel ezelőtt, már megjelenésének időpontjában
több vonatkozásban avíttnak mutatkozott, életed első negyedszázadáról nem tudósít. Adata szerint 1919. szeptember 1-én születtél, színi pályádat az 1944-es esztendő végén a debreceni színházban kezdted. Nem hiszem, hogy nem korábban kerültél a színházi világ vonzáskö1
rébe . . .
I !' í
— A z én életem sokszor úgy alakult, hogy az ésszerűnek tűnő, az idő
áramát követő cselekedetek helyett az ellenkezőjére vállalkoztam. Lehet ebben valami családi tradíció is, hiszen amikor a tranoni döntés után az öszszezsugorodott ország tízezrével fogadta menekülni kénytelen honfitársait,
az én szüleim épp akkor keltek vándorútra, s Budapestről Erdélybe költöztek. A p á m foglalkozása szerint újságíró, anyám színésznő volt. Abban az
erdélyi szegénységben nem találtak anyagi biztonságot ahhoz, hogy a megtartás szolgálatosai lehessenek. Szüleim különféle kivárosokban tengődtek,
apám például borkóstolóval próbálkozott, anyám varrt. A gimnáziumot Aradon végeztem, s a színházi világba itt csöppentem bele. Szendrey Mihály
arad—temesvári társulatánál szerepeltem; például Birboud Eltévedt báránykák című darabjában, aztán játszottam a Bikfic tanár úrban. Színház iránti
szeretetem Kolozsvárra vitt, ahol dr. K á d á r Imre mellett tanultam. Nagy
előadásokra emlékszem; ebben az időben itt játszott Kovács György, Nagy
István, Gábor Mara, Fényes Aliz. Egy szép napon a románok kiutasítottak
bennünket, s 24 órán belül el kellett hagynunk az országot. Tinédzser korom keservesen végződött; 1939. szeptember 1-én töltöttem be huszadik életévemet, s ezen a napon kitört a világháború. Azt hittem, kicsúszom a magyar hadi adminisztrációból, de a hatalom ebben a vonatkozásban mintaszerűen végezte dolgát. Behívtak, s mivel román érettségivel rendelkeztem, szakaszvezetői rangban, de bakaminőségemben mindenfelé „védtem" a hazát.
1943-ban leszereltem és a sors egy év menedéket adott ahhoz, hogy a színházi tanulmányokban elmerüljek. Kiss Ferenc, aki a hivatalos színi akadémiát igazgatta, és Németh Antal rivalizált. Ennek eredményeként a Nemzeti
direktora amolyan magán rendezői főiskolát nyitott. Ide jártam én is, egyebek között Varga Géza, a rádió rendezője, Vass Károly, ma nyugalmazott
115

színházi rendező, aztán a svéd nagykövet lánya volt a hallgatótársam. Németh Antal tudta, hogy roppant szegénységben élek, maga mellé vett, s kérte, hogy könyvtárát rendezzem. Nagyon sokszor ebédeltem villájában, és
Vass Karcsiéknak is sokat köszönhetek azért, hogy nem haltam éhen.
— Tálán köszönetképp és viszonzásként is, Németh Antalt az ötvenes
évek második felében a pécsi színházhoz hívtad rendezőnek. Első szerződése
volt 1945 után...
— Németh Antal rendkívüli műveltségű, intelligens színházi ember volt,
s nagyon emberséges tudott lenni. Igaz, hogy néha érthetetlen gesztusa is
mutatkozott; akkor például, amikor azért tiltakozott, hogy Gál Gyulát a
Nemzeti Színház előcsarnokából temessék. De talán nem túlzás, ha azt mondom, hogy Majorék az életüket köszönhették neki.
— Németh Antalt 1945-ben Majorék igazolták; akkor miért nem dolgozhatott színházban?
— Nem tudom. Ha valakinek, hát Majornak igazán hatalmában állt volna, hogy segítsen egykori mesterének. Nem tette meg. Kiszorították a színházi közéletből. Feltételezhetően szakmai féltékenység okán, s az a több mint
tíz esztendő megtörte Németh Antalt. Nálunk Pécsett már nem dolgozott
olyan kedvvel, mint a Nemzeti-beli korszakában. Zárkózottan élt, s megviseltnek mutatkozott. Hívta Pestre a Jókai Színház; a csalódás, a bizalmatlanság, de tán a hozzánk való ragaszkodás is visszatartotta. S maradt Pécsett.
Németh Antalról ma is érdemtelenül hallgatunk.
— Főiskoláján kik tanítottak?
— Cserés Miklós, Szűcs László, akik a Nemzetiben is munkatársai voltak, aztán Pukánszkyné Kádár Jolán, a jeles színháztörténész, Tolnai Pál,
aki a színházak főmérnöke volt.
— A főiskola mentesített a további
katonáskodástól?
— Nem. Egy évig tartott ez a szegénységben, de mégis tanulmányokban eltöltött hátországi élet, majd újra behívó érkezett. Németh Antaltól végbizonyítványt kaptam, de Enyingnél zászlóaljunk bevégzettnek tekintette a
háborút, s megadtuk magunkat. A szovjetek tudomásul vették, s elengedtek.
Pestre nem mehettem, mert ostromgyűrű vette körül. Röpcédulákról tudtam
meg, hogy Debrecenben megalakult az ideiglenes kormány. Odamentem hát,
az első éjszakát a börtönben töltöttem, mert másutt nem volt hol aludni.
Másnap reggel Dalnoki Miklós Bélánál jelentkeztem, s én lettem a város
orosz és román tolmácsa. Románból érettségiztem, oroszul pedig megtanultam az ukrajnai hegyekben mint rádiósjárőr.
— Milyen életet találtál Debrecenben?
— Nagy élet volt, nemcsak azért, mert haboskávét mértek a kávéházban.
Az egyetemen Karácsony Sándor tanított; ott volt például Juhász Géza, Kéry
László. A színház is működött Beleznay Unger István vezetésével, ötvenkét
darabot mutattunk be, hetente két premiert tartottunk. A nagyszínház mellett,
amolyan irodalmi igénnyel egy kamaraszínpad is működött előbb a Déry Múzeumban, majd a zeneiskolában. Kertész Sanyi volt az igazgatóhelyettes, aki
ma az egyetlen nyugati állandó magyar színház, a Torontói Magyar Színház
igazgatója. Fütyülős rendezőnek hívtuk, mert a próbán, ha valamit a színész
helytelenül csinált, sípjába fújt, akár a bíró a futballmeccsen.
— Beleznay csődbe került, s egy háromtagú tanács vette át a direkciót, a
116

korabeli híradások szerint a gazdasági kérdések tartoztak hozzád. A színházi
közéletben tudott, hogy anyagi ügyek iránti érdeklődésedet mindig is megtartottad ...
— Mindig is egészben tudtam nézni a színház sorsát. Szép és magasröptű
elképzelések lehetnek, de mit se ér, ha nincs hozzá pénz. Mecénás, anyagi háttér az alapja annak, hogy jó színházat csináljunk. Ebben hajthatatlan és erőszakos voltam mindig is. Nem egy összetűzés és szakítás éppen ebből következett.
— Debrecenből Miskolcon, Pécsen át Szegedre tartottál. Az első többéves
vidéki
körút.,.
— Szegeden főrendezőként dolgoztam, én segítettem színpadra például
Forgács István Boszorkányok című darabját, a János vitézt, a Moszkvai jellemet rendeztem. De csak egy évadot töltöttem a Tisza-parti városban, mert
Benkő Miklós feljelentett. Megfertőzöm a társulatot — ez volt a vád.
— S mivel fertőzted?
— Máig se tudom. Jól emlékszünk, ekkoriban, 1949-ben történt, védelem
és tárgyalás még magasabb, s életre-halálra szóló ügyekben is dilettáns színjátékot jelentett. Engem semmiféle dali akcióban nem szerencséltettek. Egyszerűen a szakszervezet egy papíron értesített, hogy az 1949/50-es évadban
Major elvtárs mellé osztanak.
— Nagy büntetést kaptál. Budapestre, a
Nemzetibe...
— S főképpen, hogy Gellért Endre közelében dolgozhattam. Rendkívüli
egyéniség volt. Nemcsak szakmai értelemben, hanem emberként is a Nemzeti
igazi összetartó egyénisége tudott lenni. Az ő jelenléte nagy adományt jelentett a társulat életében. Gondolj vissza: az ő halálával kezdődött a társulat
emberi és szellemi leépülési folyamata. Gellért mindig tudta, hogy mit s mikor kell mondani a színésznek. Sehogy se tudta elérni például, hogy a Ványa
bácsiban Lukács margit, mint Jelena, egy fokkal kihívóbb legyen. Benső természetétől ezt távol érezte a színésznő. Erre Gellért azt mondta: „Margitka!
Jelena egy kurva!" „Jó, akkor úgy fogom játszani" — mondta Lukács Margit,
s erre enyhén kacér lett az alakítása. Olyan, amilyennek lenni kellett. Tudott
volt, hogy Bajor Gizi nagyot hall. Gellért vele tapintatosan négyszemközt az
öltözőben beszélt.
— Hogyan mutatkozott ebben az időben a Nemzeti vezetése?
— Itt az alkalom, most nagyon lehet alkotni — ez volt a közhangulat.
S valóban: rendkívüli előadások születtek. Rengeteg jó színész dolgozott együtt,
a próbán benn tartózkodtak, egymást nézték. Egy szellemben tudtak naggyá
lenni. Ebben a periódusban még Major se érezte magát olyan teljhatalmú úrnak, mint az ötvenes években, amikor egyre inkább deformálta a Nemzeti
szellemét. A színház megosztottságával, sokan a Vígbe, mások a Madáchba
távoztak, nagyon meggyengült a színház. Somlay, Bajor meghalt, s így a hatalom egyre inkább Major kezébe csúszott át. Nem volt kitől tanulni, napi
praktikák kezdték őrölni a társulatot. Hiányoztak a tekintélyes művészek,
akik szóltak volna Major művészi és emberi gyarlóságai ellen. Számos tanulmány és könyv megjelent Major életéről, munkásságáról; a fentieket bizony nemigen találtam bennük megfogalmazva. Ha pedig az elmúlt négy évtized színháztörténetét számba vesszük, ezeket a szempontokat is figyelembe
kell venni. Mert honi színházi életünkben úgy nemigen történhetett valami,
117

hogy ahhoz Majornak ne lett volna köze. Felelőssége is van tehát. Ideje volna már, hogy ezekről se hallgassunk.
— Esztendő múltán Debrecen következett. Emlékezetes
korszak...
— Téry Árpád és Vámos László ekkor szervezte a sokat emlegetett társulatot. Engem kijelöltek, s így érkeztem ismét a Csokonai Színházba.
— Mensáros a Nem magánügy című szovjet vígjátékban debütált.
Rendezésedében.
— Több interjúban is elmondta, dacból találta ki a zsíroskenyeret zabáló zongorakísérőt. Fumigálta a próbát. Kitűnően sikerült. Mensáros nagy
formátuma akkor még nem mutatkozott. E. T. A. Hoffmann-kötettel a hóna
alatt sétált; szerény, használható színésznek mutatkozott. S megcsillant benne valami fanyar intellektualizmus. Márkusról se derült ki igazi képessége,
mint táncoskomikus ugrált egyik operettben, aztán a másikban.
— Mi volt ennek a debreceni életnek a jellemzője?
— Jó közösségi életet éltünk, s telve voltunk hittel. Vallottuk, hogy a
színház nem mesterség, hanem hivatás.
— Miben hittél, hittetek színházcsináló
lázatokban?
— Hogy a színháznak döntő társadalomformáló ereje van. S hogy a magam helyén az én munkám is fontos. Megtanultunk emberekkel bánni, az
emberi lelkekkel foglalkozni.
— S ez a hit egész pályádon elkísért? Hogy a színház valóban olyan
hatalommal rendelkezik, mint véltétek?
— Á hatvanas évek közepére, legalábbis számomra, kiderült: a színházra nincs olyan nagy szükség, mint gondoltuk. Lehetetlen volt nem észrevenni: a hivatásos politikusoknak nincs szükségük az írók szavára. Nem kellettünk, nem kellünk; be kellett látni.
— A rendező, a színházvezető eme hitbéli emyedésében
hogyan tudha'tott i előadást, színházat összetartani?
— Semmiképpen sem ordítozással és rettegtető hatalmaskodással. Azt hiszem, hogy pályám során sikerült elhitetnem, hogy a darabról, a szerepről,
az előadásról határozottabb képem van, mint a színésznek. Ők ezt megérezték. Elhitték, hogy engem nem1 lehet becsapni. Ez talán adottság, amely az
együttdolgozásban erőt és tekintélyt teremtett.
— A kihágásokkal szemben is? Sok renitens színésszel dolgoztál?
— Voltak elegen. Debrecenben is. Szentessy János, aztán Soós Imre is
rendkívül szétszórtan próbált. De előadáson mindig fegyelmezett és összefogott volt. Avar Pista, Fülöp Zsiga pécsi korszakomban szintén intenzív életet folytatott. Tudtam is róluk, de soha nem lehetett őket rajtakapni. Ha reggel az állomási restiben is végezték a tegnapot, hazamentek, megfürödtek és
tízkor pontosan munkára készen megjelentek. Ha az előadás sorsa veszélybe került, akkor persze szigorúbb döntésre is kényszerültem. Harmadik Debreceni korszakomban a Rómeó és Júliában Cserhalmi Gyuri részegen játszotta Mercutiót. Azonnali hatállyal elküldtem a színháztól. Édesanyja, a kiváló énekesnő pedig a városi tanács tagja volt, édesapja pedig a színház
szakszervezeti bizottságának titkára. Sértődés mégsem történt, Gyuri azóta
is nagy tisztelettel üdvözöl. Sajnos, az említett szigorúság egyre ritkábban
fordul elő. Inkább azon vannak, hogy a kedvenc színész vétkét elkenjék.
118

Ami pedig nemcsak a színészre, hanem a társulat szellemére is rossz hatással van.
— Debrecenből Szolnokra, majd Pécsre kerültél. Rendezéseiddel
mélyesen is mindannyiszor szerepeltél a vidéki színházak budapesti
jén. Milyen jelentőséggel szolgáltak az évenkénti
találkozók?
— Formailag legalábbis elhitették a vidéki színházakkal, hogy
figyelnek. S az is érdeme volt e sereglésnek, hogy Gellért Endrével
mindenki mindent megnézett...

és szeszemléőrájuk
az élen

— ... Mégis emlékezetes eset, amikor 1955. júniusában Major a Parlamentben rendezett tanácskozáson oktatott, áldást osztott, és korholt, az előadások javát nem is látta. Demeter Imre nyíltan számon is kérte készületlenségét...
— Igen, így történt, de hát Majort nem vettük komolyan. A fontos
mégiscsak az volt, ami manapság nem divat: néztük egymás munkáját,
megismertük a színészeket, rendezéseket. Ha a színház sikerrel szerepelt, az
rangot adott a városnak, s ez a további munkához is némi erkölcsi tőkével
szolgált.
— Karinthy Ferenc az Űj Tükörben nemrég közzétett naplójában azt
írja rólad: „Pestre nem engedik." Az 1956/57-es szezonban a József Attila
Színház rendezőjeként tűntél föl, de a következő évadban már ismét Pécsett
dolgoztál. Aztán majd csak 1969-ben, rövid ideig az Irodalmi Színpad tagjaként, majd nyugdíj előtt a Budapesti Művészeti Hetek művészeti
vezetőjeként kerültél a fővárosba. Valóban nem engedtek Pestre?
— Kérdésedben lappangva talán arra is célzói, hogy 1956-os vétségek miatt kellett bűnhődnöm. Ilyen okkal nem szolgálhatok. A József Attila Színházban semmiféle olyan esemény részese nem voltam, ami indokolta volna távozásomat. A tragikus időben itthon sem voltam, a komarnóí (komáromi) Magyar Színháznál rendeztem vendégként. Zűrzavaros és
bizonytalan helyzetbe csöppentem, előbb A néma leventére kértek, aztán
más mű merült fel. Mégis, végül Heltai művét állítottam színpadra. A
munka elhúzódott. Egyszer átjöttem a komáromi hídon, felutaztam Pestre,
bementem a minisztériumba, s az illetékes szobába bementem. Lepecsételtem az okmányomat, ezzel a komáromi időt hivatalosan is meghosszabbítottam és visszamentem dolgozni. Tavasszal, amikor hazaértem, aztán tisztogatás címen a dilettantéria kezdett szabadon garázdálkodni, s ehhez még
asszisztálni se volt kedvem. Felhívtam Katona Ferit Pécsett, mondta, hogy
van státusz, s így visszaszerződtem. S hogy engedtek, nem engedtek Pestre?
Neked nem kell megneveznem azt a szűk szakmai hatalmi kört, amely a
fővárosi színházakat, főiskolát, szövetséget, s minden más posztot urait. s
részben még ural ma is. Szűk, zárt társaság, ebbe nem fértem bele. De a
minisztériumi szövetség vezetői hagyták nyugodtan, hogy végezzem csak a
dolgom vidéken. Szakmai tudásomban úgy-ahogy hittek, tehát szükség volt
rám. Igazában a szakmában pedig nem számított, amit csináltam. A pesti
társaságnak nem jelentettem konkurrenciát. Ahol gyorsan s nehéz helyzetben segíteni kellett, hazafias kötelezettségemnek mindig igyekeztem megfelelni. Hát így történt, közben elmúlt az életem nagyobbik fele. S hogy
annyi helyen jártam? Egy-egy városban többször is? Azt mondom erre, hogy
egy színész se töltsön négy évnél többet egy városban. Akármilyen kitűnő
119

alakítást is nyújt, a közönség megunja. Akármilyen nagy a színész, közönsége egy idő múltán kicsinek látja. Tovább kell állni. Újrakezdeni.
— Pécsett mégis mintha tovább maradtál
volna...
— Nagyszerű színészi erők dolgoztak ott. Spányik Éva, Simor Erzsi,
Tomanek Nándor, Buss Gyula. Mar der Platában, ahol a világfesztiválokat rendezték, el se tudták képzelni, milyen színházi város lehet az a Pécs.
Egyik évben Krencsey Mariann, másik évben Medgyesi Mária érkezett hozzájuk Magyarország képviseletében. Mindketten a pécsi színház tagjai voltak. Eck Imre ambiciózus vezetésével akkor alakult a Pécsi Balett.
— Veszprémbe mégis él lehetett csábítani!
— Igen, mert az újrakezdés mindig izgatott, s Veszprém esetében ú j
színház arculatának a lehetősége is körvonalazódott. Igaz, már működött a
színház, amikor a megyei első titkár Pécsen megkeresett s hívott a színházhoz. Azt mondta, hogy a város és a megye a színházat nagyon akarja, de
az a faluszínházi modor, amely az indulás hónapjait jellemezte, az az igényüknek nem felel meg. Elvállaltam.
— Feltétel nélkül?
— Nagyon sok feltétellel. De amit kértem, megígérték; szavukat be is
tartották. Addig például Balatonalmádiban laktak a színészek, s azt mondtam: számukra Veszprémben kérek lakást. A régi dali időben is az volt a
színésztrupp igazi reklámja, ha a bonviván délelőtt végigsétált a korzón.
Veszprém is lássa csak színészeit! Kiváló erőket sikerült szerződtetni: Buss
Gyula, Nagy Attila, Szabó Ottó, Spányik Éva, Medgyesi Mária, Tánczos Tiobr, Margittay Ági, Fogarassy Mária, Bicskey Károly játszott együtt. Akkor találtam ki azt, ami ma bevett gyakorlat, hogy egy évadban két szerepet játszik a színész, egész éven át kapja a fizetését. A szabad idejével
pedig szabadon gazdálkodhat. Filmezhet, rádiózhat, tévézhet — ez nagy
vonzerőt jelentett. Tájolni nem jártunk, én ezt sose tartottam hasznosnak,
mert nem teremt igazi színházi hangulatot. Sokat támadtak ezért később
Szegeden is. Azon voltam, hogy inkább hosszabb időre telepedjünk meg
egy-egy városban. így lett kitűnő játszóhelyünk Szombathely; még szegedi
koromban is elvittem oda a társulatot, örökké büszke vagyok arra, hogy
Szombathelyen az érdektelenség miatt elmaradt popkoncert helyett is mi
játszottunk; a Nagy család turnéját meg kellett hsszabbítanunk.
— A Nagy család bemutatóját ma már színháztörténeti
eseménynek
látjuk. Veszprémi példa — így szól Németh László esszéjének címe.
— Űgy történt, ahogyan megírta. Sajkodi kis házában élt a „nyugdíjas
tanár"; s Illés Jenő közvetítésével megkerestük őt. ö r ü l t a jelentkezésünknek azért is, mert korábban felkereste az egri színház főrendezője. Nagy
álmairól beszélt Németh Lászlónak, mondván, hogy magyar Weimart akar
teremteni, de Németh László megdöbbenve rájött, hogy az illető a müveit
se ismeri. A megyénél elfogadták a bemutató gondolatát, igaz, egy kis f u r fanggal terjesztettem elő; az mondtam, hogy Németh László nekünk írta.
Valójában a Madách Színházban már megfordult a kézirat, de Ádám Ottó
nem merte eljátszani. Németh László a veszprémi siker nyomán érezte az
iránta való bizalmat, s a továbbiakban újabb darabokkal tüntetett ki.
— „Legyen erejük együttmaradni" — így hangzott Németh László 1974-es
jókívánsága. Az év őszén, október 2-án rendezésedben a Háború és béke mis120

kolci premierjét tartották, három hét múlva még nevedhez fűződik a Nagy
család második részének veszprémi bemutatója. De ezt követően már a miskolci Nemzeti élén üzemeltél. Feltűnően szűk időt töltöttél
Veszprémben.
A példa túl fényesen sikerült?
— Nézd, én csak annyit mondhatok el, amennyi láthatóan s tényszerűen
bizonyítható. A döntések mögöttes indokát legfeljebb magamban föltételezhetem, egyébként rágalmaznék. Színházi életünk keserves történetéhez röhejes
adalék volna, ha most részletesen elmondanám, hogyan zsugáztak nevekkel,
sorsokkal, amikor a Madách és a Nemzeti Színház igazgatói székét intézték.
Az engem érintő végeredményt mondom; Ruttkai Ottó, a miskolci igazgató
Pestre került. Így üres lett a helye. Egy napon, épp Sopronban játszottunk,
értem jött a minisztériumi autó, s Pestre vitt. Egy illetékes politikai tekintély
hívott beszélgetésre; ennek a lényege az volt, hogy vállaljam el a miskolci
igazgatóságot. Nem akartam. Erre azt mondta, eddig sok mindent kaptam a
rendszertől, most nekem kell adni. A hosszú disputa vége az lett, hogy másodállásban vállalom Miskolcot, Veszprém mellett. Elutaztam Miskolcra, ám amikor az ottani vezetők megtudták, hogy- mellékes tisztnek tekintem színházukat, azt mondták: így szó sem ehet róla.- Én visszautaztam Veszprémbe. Ojabb
tárgyalások, ajánlatok és huzavona következett. Azt mondták, határozat van
arra, hogy az egri színházat a miskolcihoz kapcsolják. S ez a momentum számomra vonzó volt. Azért, mert az összevonás új színházi szerkezetet ígért; az
ország legnagyobb színházát.
— A veszprémi példa Miskolcon is folytatódott, előbb a Nagy család ismételt premierjével, majd a Csapda
következett...
— Hittem abban, hogy Németh Lászlót Miskolcon is be kell mutatni. Németh László 1965. december 18-án keltezett leveléhez mellékelve küldte az
irodalmi estre szóló Üzenetet, amely már a Csapda egy részletét is tartalmazta. A darab premierjét 1966 októberében tartottuk. Gyakran meglátogattam sajkodi házában, s beszélgetéseinkben írói tervei gyakran felmerültek.
Ekkortájt Puskinról írt monográfiát, s izgatta a kelet-európai írósors. Bíztattam: írja meg drámában.
— Naplójában Karinthy Ferenc írja, hogy egy-egy alkalommal
Németh
László „fátlyoltáncot lejtett". Kérette magát.
— Jól esett neki, hogy érdeklődünk iránta, s munkára biztatjuk. S érezte,
hogy komolyan gondoljuk az együttműködést. A dicséret is persze, hogy kedvére volt, jó volt hallania, hogy milyen nagy ember. De hát melyikünk az,
akinek nem hízeleg az elismerés? Akkoriban Németh Lászlónak a kultúrpolitikai játékok közepette sok méltánytalan támadást is el kellett szenvednie.
Talán ezért is áhította oly erősen a jó szót és az elismerést.
— Karinthy Ferenccel Miskolcon kezdődött el a dramaturgiai
együttműködés, amely Szegeden és Debrecenben is tartott.
— Cini felfigyelt a veszprémi eseményekre; ha Németh László ezzel az
emberrel tart, akkor őt is érdekli. Megkeresett, elém állt s azt mondta: átugrom ezt az asztalt! Meg tudja ezt Németi László tenni? Attól kezdve együtt
dolgoztunk. Cini kitűnően tudott hangulatot teremteni. Nemcsak a színházban, a városban is. Jelenség volt, s tekintélyt adott a színháznak is. Sokszor
elhangzott vádként ellene, hogy nem rendszeresen tartózkodik a színházban.
Nem az volt a dolga. Leültünk, kávéházi stílusban csevegtünk mindenféléről,
s darabról, színházi teendőkről közben tisztultak a gondolatok. Ügy volt ő re121

mek társ, ahogyan Szűcs László is: könnyed beszélgetésekben a színház fontos dolgai, drámák sorsa körvonalazódott.
— A hatvanas években Németh László írásaiban visszatérően
felmerül:
Szicíliai vecsemye, Gopa, Cromwell, Buddha. Beszélgetésekben
is bizonyára
említette őket. Milyen gondolatok foglalkoztatták e drámatervekkel
kapcsolatban?
— Kettőre emlékszem; a Buddhában Spányik Évának szánt nagy szerepet, a Gopa pedig a szent ügyhöz való ragaszkodás kérdéséről szólt volna.
— A közelmúltig, az Alföld-beli közlésig, s a Horvai István rendezte bemutatóig, a Harc a jólét ellen is csak vallomásaiban tűnt föl. Az
életműkiadásban se olvashatjuk. A hatvanas években írta. Bizonyára Neked
felajánlotta előadásra?
— A szegedi évadot előkészítvén, 1969. május 20-án keltezett levelében
írta nekem: „Azt én is tudtam, hogy a Harc a jólét ellen nem olyan rossz,
mint a Szépirodalminál mondták, de hogy olyan veszélyes: elhittem. Annak,
ha Ti mégis próbálkoztok vele, az egy előnye: ne követeljétek rajtam a Semmelweist." S még ősszel is közösen bizakodtunk a darab előadásában, mert
1969. október 18-án keltezett sorait így kezdi: „A darabot azért nem küldtem, mert egy szentesi barátom levelében arról értesültem, hogy mégis csak a
Harc a jólét ellennek vágsz neki." A helybeli újság tudósítása alapján tájékozódott így. Akkor Cinivel elkövettünk mindent a darab bemutatása érdekében.
Jártunk Orbán Lászlónál, aztán Aczél Györgynél is. Eredménytelenül. Így került sor a Semmelweisre. Eredetileg ő a Bethlen Katát szerette volna színpadon látni, ezt pedig mi nem tartottuk alkalmasnak. Hallgatott ránk, s megírta
az Írás ördögét, ezt az óriási önvallomást. Valóban: ebben a műben búcsúzott.
Két kockás füzetbe írta a darabot, már nagyon nehezen lehetett betűzni kézírását. A szövegnek mi hozzávetőleg a felét játszottuk el. Cini is sokat segített a színpadi anyag véglegesítésében. Az együttműködés során Németh László
Cinit is megszerette. Az írás ördögének ősbemutatóját Vásárhelyen tartottuk.
Már a májusi levélben a Harc a jólét ellen premierjét is ide gondolta, „meg
lenne a pikantériája" — írta nekem. Noha a darab több alakja is vásárhelyi
személyekről mintázódott, mégis reménykedett: „Tán nem vernek meg érte:
az Égető fogadtatása ezzel biztat" — fűzte hozzá javaslatához.
— Debrecenben a Csapdát ismét megrendezted, aztán több
Németh-darab
nem szerepel
munkásságodban.
— A Csapdát azért rendeztem meg ismét, mert elégedetlen voltam a miskolci előadással. Amiért csak magamat okolhatom. Nem teljesítettem Németh
László díszletezési elképzelését; ő a két helyszínt egymás fölé javasolta, én
egymás mellé helyeztem. Ezzel a dráma fojtó atmoszféráját nem sikerült megteremteni. A debreceni előadásban már az ő gondolatát követtem. Az előadás
bebizonyította: neki volt igaza. Sűrűbb lett a Puskin körül fonódó dráma.
A szereposztást is jobban sikerült megoldanom Debrecenben.
— Hozzá való ragaszkodásban elég szűk repertoár az, amelyet
életművéből megrendeztél. Van olyan műve, amelyet nagyon áhítottal és nem valósult meg?
— Az Árulót mindig nagyon akartam, s valahogy nem jött össze. Elévülhetetlen nagy nemzeti drámai gondolat feszül benne: kis nemzetet nem lehet
megverni. Csak áruló van. Anglia megengedheti magának, hogy vereségeit
számon tartsa. Nekünk az életben maradáshoz szükség van hitre. S hogy kevés
122

Németh-drámát rendeztem-e? Veszprémtől követően csaknem minden évben
dologoztunk együtt. Közben egy szép közös akaratunk nem sikerült. Még a
miskolci korszakban, amikor Darvas József járogatott udvarlási szándékkal,
egy Duna-medence színházat terveztünk — Székesfehérvárra. Kiáltványt készültünk fogalmazni, s ehhez kértük Németh László erkölcsi támogatását, ö
Az irodalom ellentámadása című írását postázta nekünk. Talán érdekelheti a
folyóirat olvasóit is, hiszen a lap Közép-Kelet-Európa kérdéseit kitüntetett érzékenységgel tárgyalja. A kézirat, s az általa javított gépiratos példánya még
a birtokomban van:
„AZ IRODALOM ELLENTÁMADÁSA
Színigazgató barátom, aki egy dunántúli városkában már bebizonyította, hogy igényes prózai műsorra is tud közönséget toborozni, s ezt a
törekvését új, nagyobb, de kivételesen alkalmatlan állomásán sem adta
fel egészen, érdekes tervvel lepett meg: az egyik közeli megyeközpontban, amelynek állandó társulata nincsen, kamaraszínházat nyit, mely tíztizenkét színésznél nem foglalkoztat többet, de azokat úgy választja meg
s veti be, hogy kis együttese ne csak a megyének legyen szórakoztatója s
nevelője, hanem az irodalmi igényű színjátszásnak is országos élcsapata.
Engem arra kért, hogy írjak egy kiáltványt, mely tervét a közönség s az
illetékesek előtt is népszerűsítheti. Én a kiáltványíráshoz szükséges tüzet
már nem tudom magamban fölszítni, különben se merek a mások zsigereibe, gondolatvilágába bújni s onnan beszélni kifele, annyit azonban
megtehetek, hogy megírom: ha én kapnék csodaszerűen színháznyitáshoz
teret s képességet, az elé milyen célokat tűznék ki. Tán lesz benne valami, amit kiáltványában felhasználhat s ha nem: egy szép törekvést nem
küldtem el útravaló nélkül a kapum elől.
*

Aki a magyar irodalom s a magyar közönség viszonyát szemlélte, bizakodó kedvét 1960 táján még nem kellett elvesztenie. A némaság évei
nem törték meg a magyar irodalom lendületét; a hallgatók nem voltak
tétlenek, meggazdagodva, ú j művekkel léptek elő a homályból s mögöttük s rajtuk át, többszörös hullámban, új nemzedékek törtek elő; a kiéhezett s a szocialista iskoláztatás jóvoltából alaposan felduzzadt olvasóközönség pedig meglepő példányszámokban kicsattanó szerelemmel áradt
viszontlátott s újonnan felfedezett írói felé. Bízni lehetett benne, hogy
közönség s irodalom frigye a közgondolkodást is felfrissíti s értelmiségivé vált társadalmunk eztán másképp áll hozzá történelemadta feladataihoz. Ez a remény azóta elszomorítón megcsappant. Az anyagi javak
megszerzésének lehetősége — az, amit autóvallásnak lehetne nevezni —
a külföldi utak drága kóstolói: új célokat írtak az emberek lelkébe; írók
és olvasók közé egy nyugati jellegű szórakoztató ipar nyomult, élén a
hipnotikus hatású televízióval, mely kegyetlenség és érzékiség, bűnügyek
és dalfesztiválok ingereivel hódítja el a pontenciális olvasókat, míg a
magára adó kisebbség sznobizmusa a nyugati irodalom divatos neveiben
találja meg külföldimádatának méltó táplálékát. Ideje, hogy az irodalom, a viszonyainkban gyökerező irodalom, ellentámadásba kezdjen, 3
hol történhetne ez meg nagyobb hatósugárral, figyelemkeltőbben, mint a
a visszahódított színpadon. Én tehát a magam kamaraegyüttesével (ha
123

elképzelhető volna ilyen) ennek az ellentámadásnak a rohamrését próbálnám törni, amelyen át a jó irodalom viszi be a közönség bitorolt
szívét.
De nem akármilyen irodalom lenne az, amelyet győzelemre akarnék
vinni. A színvonal nem az egyetlen feltétel, amelyet repertoáromtól megkívánnék. A mai irodalom egy része, még a művészi szempontból védhető is, veszélyes circulus vitiosusba lépett a kor hibáival: a dolce viták
leleplezik az ifjúság kicsapongását, de kedvet is csinálnak hozzá, börtönbe juttatják a vasútrablót, de még furfangosabb tervek gyártására
késztetik a fantáziát; elszörnyednek a kegyetlenségen, de nem az elszörnyedést, a kegyetlenséget oltják tovább; az életundort, az elidegenedést
ábrázolják, de ugyanakkor mint hamis címkéjű dugárut viszik az emberek szívébe a cinizmust s a tehetetlenséget; bűntudatot igyekeznek ébreszteni, sokszor hatalmi okokból s csak a nézők makacsságát keményítik meg. Lehet, hogy az emberiség ma óriási veszély, az úgynevezett
„Nagy Esemény" árnyékában él, de a szellemnek nem az a dolga, hogy
a veszélyt mint rossz közérzetet, bénaságot költöztesse belénk, hanem
hogy feladatokra bontsa s azokat kiossza. Bizonyos, hogy ezek a feladatok a mi világunkban igen súlyos feltételekkel párosulnak; az én drámáimról például joggal mondták, hogy hőseimre nemcsak képtelen nehéz vállalkozásokat mértem, de öregséggel, betegséggel, idegbajjal is
gúzsba kötöttem őket. Mit tegyek, ha csak így érzékeltethettem a feladatvállalás s lehetőségek valódi viszonyát korunkban! A fő, hogy a
dráma s vele a színház: az élet, a nemzet, az emberiség pártjára álljon
s reálisan súlyos feltételekkel, de a feladatvállalás erkölcsét próbálja tanítani. Ha korunk olyan reménytelen, mint e pokoli közérzet színrevivői
hirdetik, ezek a gúzsbakötöttségük ellenére jóra törekvő alakok a század
tragikumát is méltóbban fejezik ki, mint az a dráma, amely ha művészi
eszközökkel is, a bajjal szövetkezik. Könnyű azt mondani, hogy minden
feladatvállalás értelmetlen; a drámaíró dolga mégiscsak az, hogy ha hőseit elbuktatja is, e feladatvállalás szépségét bizonyítsa.
Igazat adnok színigazgatómnak abban is, hogy színházában elsősorban élők darabjait s a magyarokon kívül annak a tájnak az íróit akarja
— Bécstől Etelközig — bemutatni, amelyben életünk, a dunai népek
élete folyt. A színház legfontosabb feladata: a kellő tapasztalatú, férfikorba lépett írókat a színház csúszós deszkáira odacsábítani s segíteni, hogy
ott megálljanak. Nálunk, ahol a negyvenévesek között annyi a jó költő, s
aránylag kevesebb a prózaíró: e költők s nagyszámú versolvasóik közt oratóriumokban, verses drámákban a színpadon is meg kellene rendeznie a
találkozót. Kelet írói közt persze sok az, aki csak a Nyugat-Európától kapott labdákat adja vissza; a lektorok s erre a célra mozgósított fordítók
dolga: azokat a kevésbé feltűnő írókat felfedezni, akik ennek a földnek
valódi problémáival vívódnak. Az a színház, mely ezeket felkutatná s szószékhez juttatná, nemcsak hiteles, autochton drámát teremtene, de a világdrámában is termékeny ellentámadást készíthetne elő.

Ennyi hozzájárulásom a kiáltványhoz. A színigazgató gondja, hogy a kiáltványhoz írókat találjon."
Milyen tervvel készültetek
124

e

színházalapításra?

— Szerb, osztrák írók darabját szerettük volna bemutatni. Aztán az erdélyieket, Kocsis Istvánt, Páskándi Gézát; a fiatal D. R. Popescut. Gondoltunk Horia
Lovinescura is, akinek az Egy művész halála című darabját ősbemutatóként
Veszprémben játszottuk. Talán most már elmondhatom, hogy az akkor kolozsvári
színháznál dolgozó Rappaport Ottó segítségével a határon átcsempésztük a darabot, s Németh Antal rendezésében, Bicskey Károly főszereplésével így tarthattunk ősbemutatót egy román író művéből.
— Szervezetileg hogyan gondoltátok üzemeltetni ezt a színházat?
— Egy hétvégére sűrítve, péntek-szombat-vasárnapra, három premierrel
számoltunk, s mindig hétvégeken játszottunk volna. A színészek társasága is öszszeállt; egyebek között Némethy Ferenc, Varga Gyula, Margitay Ági szerepelt
a névsorban.
— Miért nem sikeredett ez a ma is időszerű kulturális és politikai gondolat?
— Előbb arról próbáltak lebeszélni, hogy ne Darvas Józseffel csináljam.
S amikor ragaszkodtam személyéhez, akkor az ügy semmisült meg. „Kell ez maguknak? Minek ez" — ilyesfajta, az illetékestől elhangzó joviális, elodázó kérdésekre mit válaszolhattam? Amikor a hangsúlyból éreznem kellett, hogy a felsőbbeknek nem kell. Tudomásul vettem, hogy nekem se kelljen! Így aztán megsemmisült a Duna-medence színházának gondolata. Az számomra mindig nyilván. való és természetes politikai gesztusnak tűnt, ha nacionalista megnyilvánulásokat megtoroltak. De hogy az internacionalista kezdeményezések is gyanússá le, gyenek és megtiltassanak? Felfoghatatlan előttem.
— Feltűnő, hogy egy-egy vidéki városban a magyar drámákat sorozatban
ősbemutatóként vitted színre. S még a hely szelleme, jellege is működni látszik e
műsor szerkesztői elképzelésben.
— Miskolcon az egyik nap estéjén magyar szerző premierjét tartottuk, másnap délelőtt a következő szerző darabjának olvasópróbáját rendeztük meg. Így
az írók még egymás műveit is megismerhették. 1966 októberében a Csapdával indult ez a miskolci sorozat, novemberben Gyárfás Miklós Johanna éjszakái című
műve következett, januárban Hubay Római karneválja, márciusban Sándor Iván
Tiszaeszlárja. Ez utóbbit az országos drámapályázat sikere előtt műsorra tűztük.
A bemutató sorsa nem alakult zavartalanul. A zsidó rabbi például tiltakozó levelet írt, hogy az illetékesek ne engedélyezzék a bemutatót. Más szerzőket is szerettünk volna megnyerni, Zelk Zoltán például előleget vett fel egy bányásztörténetért, de a darabot sose írta meg.
— A pénz elúszott...? Tudom, hogy értek azért támadások, hogy túl könynyen költekezel.
— Anyagi kockázat nélkül, szigorú hivatalnoki szemlélettel ezt nem lehet
csinálni. Költekeztem persze, nemcsak Zelk, más is felvett jelentős summát, de
nem végezte el a dolgát és vissza se fizette. Mondd: most pereskedtem volna egy
kiváló költővel? De más oldalról nézve: Németh László, Gyárfás Miklós, Sándor
Iván a darabjáért nem többszörösét érdemelte volna annak, amennyit én törvényesen fizettem, fizethettem? A dolgok, azt hiszem, kiegyenlítették egymást. S a
fontos az volt, hogy a színházban eseményeket tudtunk teremteni.
— Szegedre 1969 őszén kerültél, s 1971. január 11-én Karinthy már azt írja
Naplójába, hogy „hív Feri", „erősen fúrják". Miért?
— Amikor Szegedre kerültem, határozat született arra, hogy amit kérek,
azt meg kell adni. Az országban egyedül Szegeden nem volt színészház. Azt

mondtam: és a színészt arra szerződtetem, hogy éljen, nem pedig arra, hogy
albérletre költse a pénzét. Megadták a lakásokat, de utolsó pillanatban négy
lakást vissza akartak venni. Azt mondtam: a színház nem indul, s botrány lesz.
Erre mégiscsak kegyeskedtek teljesíteni eredeti ígéretüket. De ezt a vitát nem
tudták elfelejteni. Mindjárt az első évadban elkezdték az akciókat, s három évig
eltartott míg sikerre vitték. Előttem Vaszy Viktor, mint igazgató az általam
nagyra becsült karmester ugyan csődbe vitte a színházat, de a továbbiakban mint
főzeneigazgató rendületlenül kellemetlenkedett, önállósították a zenekart, ezen
az ürügyön jelentős pénzt elvettek tőlünk. Vaszy, amikor nyugdíjba ment, s találkozgattunk, mégis azt emlegette: „Akkor volt jó a színház, amikor te igazgattad."
— Móra, Hunyady Sándor, Mocsár Gábor műveinek előadásával a Hely,
Szeged szelleme nyílt meg a színházban. Arról csak Karinthy Naplójából értesülhettünk, hogy Zilahy-bemutatóra is készültetek, de őt akkor még nem engedték
játszani. Miért?
— A Tizenkettedik óra című művét szerettük volna előadni. Háborúellenes
mű, a felszabadult Szegeden a színház 1944-ben ezzel a művel kezdte ú j életét.
Mi is ezzel szerettünk volna nyitni — huszonöt év múltán. Irtunk Zilahynak, s ő
válaszolt. Belgrádba érkezik, utazzunk el hozzá — javasolta. Azt szerette volna,
ha ú j színdarabját játszanánk. Angolul írta, de lefordítaná. A minisztériumban
bejelentettem szándékunkat, hogy Cinivei Újvidékre utazunk tárgyalni Zilahyval. Erre nevetséges és megalázó módon úgy döntöttek, hogy helyettünk Major
Tamás utazzon. Hogy Majornak mi köze volt a mi szegedi színházcsinálásunkhoz,
nem is sejthetem. Ügy látszik, a mi személyiségünk kicsinek mutatkozott effajta
fontos diplomáciai szolgálatra. Azt csak feltételezhetem, hogy Zilahy mit gondolt
egykori hazájának hivatali észjárásáról, amikor helyettünk Major érkezett. Zilahy-mű továbbra se került színpadra, ezt Major utazása nélkül is elintézhették
volna.
— Helybeli vezetőkkel sok konfliktusod volt, nemcsak
Szegeden...
— Nézd: a nagy hiba akkor következett be, amikor a színházakat a megyei
tanácsok körébe utalták. S olyan hivatalnokok dönthettek a színházak sorsáról,
akiknek fogalmuk se volt róla. Honnan is lett volna, épp elég gondjuk van az
óvodákkal, iskolákkal, múzeummal. A színház is egy külön szakma. Többségük
azonban azzal az intelligenciával nem született, hogy hozzá nem értését belássa.
Okoskodott, s akkor nem ismertem kíméletet. Éreztettem velük alkalmatlanságukat. Taktikai hibákat vétettem, ma már belátom. Volt olyan vezető, aki kuplerájnak tekintette az intézményt. Még arra is merészkedett, hogy színésznőt igényeljen. Nem titkolom, erre az ambícióra egyik helyen már hölgyet is szerződtettem.
— Bizonyára azért kellemes együttműködésre is emlékszel a hivatallal.
— Ismétlem: azon múlott, hogy éppen ki vezette az illetékes megyei művelődési osztályt. Értelmes, intelligens emberek esetén nem volt baj. De aztán ha
„más fontos megbízatásba" helyezték, nézhettem magam, magunkat, ha helyette
például egy járási elvtárs intézni kezdte az egész megye ügyeit. Veszprémben
például kiváló politikai vezetők partnerként segítettek. Miskolcon is. S ha a megye első számú politikai vezetőjét érdekelte a színház, követte a slepp. Máskor?
Küldhettük a tiszteletjegyeket, az apparátus nem jelent meg a bemutatón. Mert
nem volt érdeke. Veszprémben volt Polinszky Károly az egyetem rektora, aki tekintélyével, személyiségével mozgósította a megye értelmiségét. Mert egy színház körül az is döntő, hogy az értelmiség miként veszi körül érdeklődésével, szeretetével. Az értelmiséget én nem rétegkategóriának tekintem, mert ez m a már
126

elavult szemlélet. Németh László minőségi gondolatának jegyében inkább,
amelybe tanár, technikus, munkás, gazdaember, s mindenki más beletartozik, aki
benső igényében, cselekvési vágyában magasabbra tekint.
— Ilyen országjáró tapasztalattal körvonalazható-e egy-egy város vagy táj
szellemi karaktere?
— Lehotay azt mondta, hogy ha Szegeden bemész az árkádok alá s azt mondják, hogy „Möglösz, möglösz!", akkor biztos lehetsz benne, hogy sose „lösz mög".
Ez egy kicsit általánosítva az egész Tiszántúlra jellemző. Talán a Dunántúl közelebb van Európához. Még az alkalmatlan hivatalnok is másképp gondolkodik és
cselekszik, mint egy alföldi város bürokratája. De hogy ily szomorúan kicsinyes
összehasonlítgatásokkal játszadozhatunk, annak egy általános és elhibázott Budapest-centrikusság a fő oka. Sokszor elmondtam nyilvánosan is, már évtizedekkel
ezelőtt: Horthynak nem volt érdeke az, hogy a vidéki városokat fejlessze, hiszen
ebben a csököttségben hirdethette politikájának vezető elvéül: „Vissza mindent!"
Az elmúlt évtizedekben mi is elmulasztottuk a vidéki városok fejlesztését. Nekünk pedig sokszorosan az lett volna az érdekünk, hogy kulturális városokat,
centrumokat teremtsünk. Sőt, olyan nagy tradíciójú városokat, mint Sárospatak,
Pápa, hagytunk elsorvadni. Természetes tehát, hogy se intézményben, se vezetői
állományban nem nevelődött ki egy olyan hozzáértő réteg, amely például a színház dolgát, kellő szakértelemmel, hozzáértéssel és méltósággal végezhetné.
— Mi a szerepe a színháznak napjainkban?
— Bizonyára avitt, amit mondok: ugyanaz, mint százötven esztendővel ezelőtt. A színház szabadságharc. A maga eszközeivel kell, hogy azt szolgálja, hogy
Magyarország emberi méltóságban erőt érezzen magában. Elérkezett az idő, hogy
a színház arról tudassa nézőit, hogy kik és mik vagyunk. Hogy szembe tudjunk
nézni sorsunkkal, hovatartozandóságunkkal. ötmillió ember határainkon túl él,
akár nyíltan vállalhatják, akár nem vallhatják be magyarságukat, hozzánk is
tartoznak. S nekünk ezt vállalni kell; gondoskodnunk kell róluk. Nemcsak az ő
életbenmaradásuk végett, hanem a magunk erősítése, megtartása okán is.
(Színházi Beszélgetés-sorozatunk talán legkényelmesebb találkozását Lendvay Ferenccel töltöttük. Az Astoriában kávéval, üdítővel csúsztattuk az együttlét
idejét. Csak az esti Videoton-meccs időpontjához tartotta magát. Egyébként ráért. Ráér. Évente eddig egy mesejátékot vagy operettet rendezett. Ennyi pénz
nyugdíj-kiegészítésként eddig kellett, hogy megéljen. Mert zavarba került volna,
ha a sörre vagy a cigarettára is rászokna. Eseményt jelentő premiert utoljára
1973. szeptember 28-án Debrecenben Szabó Magda Kiálts város !-ának bemutatójával élt. Akkor ötvennégy esztendős volt. A következő évadban a Budapesti Művészeti Hetek Igazgatóságára került művészeti vezetőnek. Jó pénzért, nagy prémiumért az volt a dolga, hogy ne csináljon semmit. Derűsen beszél róla, bár gyanúm, hogy a Városmajorban eltöltött évek fárasztóbbnak tűntek, mint a megyei
hivatalnokokkal, vagy a debreceni direktorral méltatlan harcokat vívni. Ereje
teljében abbahagyta. „Senkit se érdekelt, így hát engem se" — mondja. Ennek is
már több mint öt esztendeje. Jászai Mari-díjas, s négyszemközt, hivatali szobában,
munka érdemrendet is kapott. Ez év tavaszán érdemes művésznek minősült.
Mint mondja: most már vendégrendezést se kell vállalnia, a díj havi biztos kiegészítést jelent. Amint baktatunk felfelé a Kossuth Lajos utcában, ő kérdezget a
mindennapokról. Nem igazán válaszolok figyelmesen. Egy előző napi nyilatkozat elő-előtűnik bennem. Színházi állapotunkról való beszélgetésben egy illeté127

kes mondta: olyan színházi vezető típus, mint R a d ó Vilmos, Lendvay Ferenc,
manapság már korszerűtlen. Senkit sem bántva, képzeletben áttűnik bennem
Lendvay Ferenc többször is bejárt útvonala, vagy ahol legfeljebb vendégként
rendezett: újabb és újabb, színházi szakmában nem jegyzett nevek b u k k a n n a k
fel. Egy-két esztendei kénytelen beismert kudarc u t á n visszatérnek a Hivatalba.
Miközben: Lendvay Ferenc a korszerűtlen. Akire nincs szükség. Talán nemcsak
Chamfort tűnődhetett azon, hogy „nyugton hagyják a gyújtogatókat és azokat
üldözik, akik megkondítják a vészharangokat".)
ABLONCZY LÁSZLÓ

örömmel
adunk hírt arról, hogy
megjelent a hódmezővásárhelyi
Németh László emlékház kalauza. Czine Mihály A templomépítő
író című esszéje után Grezsa Ferenc az
író vásárhelyi éveiről foglalja össze
a legfontosabb tudnivalókat,
Földesi
Ferenc pedig magát a kiállítást mutatja be. Az örömbe azonban üröm

vegyül a bántó sajtóhibák, a tipográfiai szeplők és a gondatlan
tördelés
miatt.
*

A z írószövetség vendégeként Szegeden járt, s a Tiszatáj munkatársaival is találkozott Grendel
Lajos
szlovákiai magyar író, a pozsonyi
Madách Kiadó szerkesztője.

