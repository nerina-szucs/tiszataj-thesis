54
¿,1 Ppfe
- -s «ti •?-."'í" = 3"" f Shv^diu

---

ip £ - i ^ l a j

CSERJÉS

.

,

c

»•Iá?

KATALIN
í

Jf/Wfj:

W É

USTOKOS-EMBER, MONT BLANC-EMBER

VAJDA JÁNOS
wf . m. m =m m - — — ^^SSBalii
•

1

Egy ember, akinek az isteni kegyelem hosszú életet ad, de aki e hosszú élet alatt
a boldogságot, elégedettséget egy percre sem ismerte meg; aki nem kapta meg az élettől
sem a szerelmet, sem a barátságot, sem az anyagi jólétet, sem a sikert, sem a gyermekek
örömét, sem az elégedett nyugalmat... Helyette a mardosó gőg, kárpótlásul a magányért a kiválasztottság, a másmilyenség tudata. Önmagát üstökös-embernek tartja,
toronymagasan az emberek felett. Erzi-e ez az ember önnön fogyatékosságait, érzi-e,
hogy tehetsége nincs arányban gőgjével, hogy nem biztos, hogy létre tudja hozni
a Nagy Művet?
Kiválasztottnak, küldetéses embernek tudta magát Csontváry is, Ady is, de ők
meg tudtak alkotni egy olyan szellemi teremtményt, amely a sikertelenség, a támadások ellenére roppant kielégülést, felszabadulást eredményezhetett.
Komjáthy, Reviczky, Vajda életműve nem ilyen. Az első dilemma az (számomra
egyelőre eldönthetetlen), tudatában voltak-e ezek az emberek tehetségük korlátainak,
vagy kiválasztottságtudatuk annyira elvakította őket, hogy úgy érezték: létrehozták a
világraszóló teljesítményt? Mi gyötörte Vajdát igazán: hogy nem kapta meg a megérdemelt sikert; hogy nem tudta felépíteni azt a Művet, amire hivatottnak hitte magát;
vagy a lét kínja? Az utóbbi biztosan, egész költészete erről árulkodik.
Vajda életműve egyenetlen, néhány remekmű, néhány döbbenetesen eltalált sor,
de „kiolvasni" verseskötetét - mint József Attiláét, Pilinszkyét - nem lehet.
Olvassunk bele egyik töprengő gondolati versébe!
Mivé leszünk, hová leszünk? Mi van
A koporsók, a sírok fenekén?
Nem csal-e a halálnak látszata;
Nem álnok tettetés-e a merev
Elettelenség? Vájjon a halál
Nem oly szünetidő-e, mint minőt
A vallató biró kínpadra vont
Vonagló rabnak ad, hogy újból
Életre hozza, s gyógykezelteti,
Jól tartja, hogy kínképessé tegye?
Egy ellenőrizetlen kényerő,
A mindenség hatalmában vagyunk.
Tehetetlen birkák a vágóhídon,
Kik jótevő kegynek tekinthetik,
Hogy nem tudjak, mi végre vannak ott?
Igen, mi végre, mi jogonieszünk
S alkottatunk megkérdezetlenül?
(Végtelenség)

3

Hiszen ez nem is vers! Se rím, se ritmus, prózai tördeléssel is lehetne szedni, akár
egy naplót — a mi naplónk — lapjait!
A gimnáziumi tankönyv és szöveggyűjtemény Vajda életművéből a következőket
tartja ismertetésre érdemesnek: a Nádas tavont, A vaáli erdőbent, azaz a filozófiai versek
halványabbjait, a Húsz év múlva és a Harminc év után című verseket, azaz a két már
letisztult, a poklok gyötrelmeit rég nem éreztető szerelmes verset, melyek - önmagukban állva — abszolút nem adnak reális képet a Gina-szerelemről. Ott áll még a Credo,
amely alig-alig vers, bár igen tisztes tartalmakat szólaltat meg, s még leghitelesebbként
Az üstökös. Ezzel a tanterv lényegében hamis és alapjában szürke, érdektelen képet hoz
létre a költőről; a Tragédia után lapos, unalmas olvasmány... Pedig hosszú, töprengő,
önkínzó verseiben Vajda bizonyos értelemben ugyanazt kérdezi és panaszolja, amit
Madách.
Nincs költő, aki ennyit kérdezett volna. Nincs költő, aki ennyi három pontot,
befejezetlen mondatot írt volna, ennyi felkiáltójelet - megválaszolatlan, megválaszolhatatlan, kínzó kérdések monomániás feltevője.
E kérdések nem rendkívüliek. Olyanok, melyek minduntalan megfogalmazódnak
bennünk magunkban is, emberlétünk alapvető kérdései, a „lenni vagy nem lenni" (de
gondoljuk meg, Hamlet mit válaszol!) dilemmája:
- Van-e célja a világnak s benne az embernek?
- Miféle rend mozgatja a kozmoszt?
- Létezik-e Isten, s ha igen, milyen módon?
- Véges vagy végtelen az univerzum?
- Mi van a halál után?
- Test és lélek ellentéte.
- Van-e értelme az életnek, vagy épp a meg-megújuló szenvedés a lényeg?
- Mit tegyen a végletesen hitetlen ember?, és így tovább...
E kérdések egyrészt alapvetőek, másrészt oly mértékben köznapiak, hogy rossz
formában, sekélyesen felvetve akár slágerben is szerepelhetnek. Evekkel ezelőtt egy
jogász ismerősöm, aki kiváló fuvolista is volt és jó szakember - könnyekig meghatódott egy magyar sláger életbölcsességén az elmúlásról és a szerelem tünékeny voltáról.
A szöveg, amit hallgatott, ugyanazokról a fájdalmakról beszélt, mint legszebb költeményeink. Csak épp a felvetés módja, a hang volt felületes és a negédességig közhelyes.
Mitől marad valami frázis, mitől válik reveláció erejű nagy művé? Mennyire objektívek a „jó mű" kritériumai? Vajda versei néha borotvaélen táncolnak, az olvashatóság
határán:
Ti ott a fölséges égbolton
Tündöklőfényes csillagok,
Nagyok, dicsők!... de én azt mondom,
Az én szerelmes kis galambom
Szemében szebb, jobb fény ragyog.
(Csillagok)
A hajón a könnyű podgyász,
A szívemen a nehéz gyász,
Az égen sötét ború.
(Búcsú)

4

Az ember egyéni vágya az önkifejezésre, gondolatközlésre jogos lehet, ám nem
biztos, hogy ez másnak - nekünk, olvasóknak is - élményt jelent.
Ami Vajdát számomra fontossá teszi, az nem elsősorban filozofikus tájverseinek
szépsége, a gondolati mélység vagy tömörség, ahová eljut. Érzem, élete a tét, a szenvedő, a magát kínzó, pokoljáró ember szíve ott lüktet - ma is elevenen - a sorok mögött.
Érzem, hogy neki e kérdések nagyon fontosak, nem bír szabadulni tőlük; s ettől válik
számomra is sorsszerűvé ez az idegőrlő kérdezés. Vajdát nem lehet megszeretni, szánni
sem. A téboly határáig csapó fájdalom őszinteségét azonban nem lehet tőle elvitatni.
Talán, ha volna türelmünk és volna értelme Vajda-szótárt csinálni, látnánk, hogy
az „átok" szó az, amit leggyakrabban használ. A Gina-versek szókincse a Pokol
szótárából származik: kárhozat, tűzláng, rémült angyal, égő erdő, kénköves bűz, öldöklő kerubok, vad vihar, villámfény, eleven seb és vér:
Mintha örvény fölött járnék,
Vagy elfödne sötét árnyék;
Egem végig beborulva
Haragosan villámolna;
Virágok és falevelek
Ijedtökben reszketnének;
Rám fekete felhők közül
Űzve gonosz sejtelemtül
Integetve, esdekelve
Rémült angyalarc meredne;
Es azonban ember, állat
Szédelegve futosnának,
Kézkulcsolva, nyöszörögve;
Távol orkán már hörögne
Iszonyú nagyot csattanva
Az égbolt ketté hasadna,
S hullana a kénkőzápor...
Ah, polkolkín-kéjes mámor!
Es én ezt mind, mind átérzem,
Valahányszor rád emlékszem...
Mégis mindig rád emlékszem!
(Gina emléke, XXXI.)

Elátkozott költő, elátkozott ember, a francia elátkozottak magyar rokona,
mondhatnánk, Verlaine hasonló című antológiájának szavait felhasználva. Mit jelent ez
az elátkozottság? (Az „átok" szó sokféle jelentésén gondolkodhatunk el Ady Az én
magyarságom című verse kapcsán is: milyen okokból nevezheti valaki saját büszkén
vallott magyarságát átkozottnak?)
Vajda elátkozott ember, mert átkozottul szenved itt e földi létben, s szenved
főként a síron túli lét bizonytalanságától; elátkozott, mert mások átkozzák, bírálják,
kivetik maguk közül: mert átkozottul egyedül van; mert maga is gyűlöl s átkoz mindent és mindenkit: megkeseredett embergyűlölő, akinek arca Palágyi Lajost tigrisre,
oroszlánra emlékezteti, Mikszáthot kivert bikára. És elátkozott költő, mert versei kínnal és kínból születnek, nem tud nem írni, de a sorok kiszakadt eleven húsdarabok,

5

tárgyiasult formái éjszakai lidérces álmainak, mikor - annyiszor - vadul rázta házassága
alatt a belülről gondosan bezárt hálószoba ajtaját. És átkozott költő azért is, mert a
kifejezhetetlenség démonával küzd, talán ugyanazzal, ami üresen hagyatja Mallarméval
a papirost. (Emlékezzünk: Balassi is „átkozotténak nevezte költeményeit gyönyörű
búcsúversében.)
Vajda, és itt elsősorban a hozzám legközelebb álló filozofáló hosszúverseire gondolok, különösen ismeri a tudat önszemléletével kapcsolatos gyötrelmeket. Említettem
az előbb a művészi kifejezhetetlenség vagy kifejezésre képtelenség fájdalmát:
Nem ért minket soha senki!
Amennyit mi gondolunk,
Mind kevés az, amit abból
Kifejez a mi dalunk
Aminek örülni tud más,
Szánjuk vagy nevetjük azt;
S ami nekünk fáj, nem értik,
Dehogy értik a panaszt
(Költő barátomhoz II.)

A modern művész problémája ez: a szóba vetett hit és bizalom megingása.
Kölcsey Elfojtódásíban nem azt panaszolja, hogy elmúlt a boldogság (ha volt egyáltalán), hanem hogy képtelen sírni, azaz kifejezni a fájdalmát. Költő barátomhoz című
versének II. darabjában mintha a dolgozat elején felvetett dilemmára válaszolna Vajda:
érezte, igen, éreznie kellett, hogy nem képes a benne rejlő mélységeket szóba önteni.
Csontváryt monomániás őrülete átragadta a kétségeken és lehetővé tette neki a hihetetlen teljesítmény létrehozását. A „Vámos" Rousseau isteni kegyelemből megkapta,
helyváltoztatás nélkül is, amit Gauguin hiába keresett Tahitin: a Paradicsomot. Naiv
lelkével képes volt papírra vetni az Édent, míg Gauguin utolsó képe havas táj: nem lelt
otthonra a távoli szigeteken sem. Rimbaud húszesztendős korában leteszi a tollat, s
elindul „részeg hajó" -ja útján. Baudelaire nem megy sehova, Mallarmé sem, de hisz „az
igazi utazók azok, kik mennek, hogy menjenek..." - nem célból, nem okból, hanem
mert az öntudat, e nyugtalan, az emberi megismerést ostromló kapitány hajszolja őket.
Ilyen értelemben lehet utazó és elátkozott művész Vajda János is.
Mintha ebek csaholnának,
Mire a vadállat
Sebeivel neki ront a
Legsűrűbb magánynak
Hova nem hallatszik
Semmi hír harangja,
Ebek vonítása:
Néma sivatagban
Rohanok én; de mi haszna?
Nyugtom nem találom;
Mit ér, hogy nem látok embert,
Ha - magamat látom...
(Naprul napra)

©

Dolgozatomban elsősorban a hosszabb lélegzetű gondolati versekkel, a Nyári
éjjellel, a Hosszú éjjellel, a Végtelenséggel, az Est-haranggal szeretnék foglalkozni. Előbb
azonban vessünk egy pillantást Vajda tájaira!
Száll a hegyre barna felhő,
Zúg alatta már az erdő.
Észrevétlen langy lehellet
Rázza a faleveleket.
Hajaszáli a vadonnak:
Hervadt levelek szállongnak,
Fecske földet-szántva röpdes,
Minden oly merengő, csöndes.
Erdő, mező, merre nézek,
Egy nehéz, bús előérzet
Hosszú árny kisért a réten,
Szél sóhajt az erdőn, mélyen...
Valami nagy, rejtett bánat
Fogja el az egész tájat;...
...Hova lett a nap az égrűl?
Hirtelen hogy elsötétül!
Mintha állana ítélet,
Valakit kivégeznének...
Hideg szellő száll a fákra,
Tövig átborzadnak rája;
Mintha hóhér keze volna,
Mely szemeiket befogja.
Halálcsöndesség az erdőn;
Néha hull alá rezzentőn
Egy-egy levele a fáknak,
Mintha könnyet hullatnának...
(Sirámok)

Az égen a felhő egymást üzi-hajtja.
Suhogva a parton hajlong a sikár.
Csóválja a fejét a hegyélen a makkfa:
Hogy oda megint az örömteli nyár!
Gyülemlik a holló, varjú kavarogva.
A cinege fázik a tüskebokorba.
A kerti haraszton zokogja a szél:
Elhervad a rózsa, lehull a levél.
(Őszi tájék)

Sokat foglalkoztat a XDÍ. század tájábrázolásának átalakulása. Hol ragadható meg
az a pont, amitől kezdve a külső, reális tájból belső, lelki táj lesz, s egy lépéssel később

7

már látomás. Az világos és élesen elhatárolható, miben mások Petőfi és Ady tájai,
Mészöly Géza Balaton-képei és Csontváry Cédrusa, Gulácsy Régi kertje. De hogy Petőfi
és Ady közt Vajda tájai hogyan képezik az átmenetet: nehéz kérdés.
Vajda tájai is lelki tájak, bár még nem vesztették el konkrét jelentésüket. Egész
életében ott kísért a vaáli erdő emlékképe és a vízi vadászlesek tavai, folyói. A tág horizontokat nem szereti. Kedves helyei a vadon, annak is egy homályos zuga, az idő ősz,
szél rázza a fákat, vihar közeledik, barnába játszik minden. Petőfi vajon milyen tájakat
szeretett? Igen, az Alföldet. De azon belül nehéz volna kedvenc nap- vagy évszakjait
meghatározni. József Attila tájválasztása szűkebb: perem- és határvidék az, olyan zóna,
ami már természet, de még emberi nyomokkal teljes. „Csúnya" tájak ezek: szemét, a
pusztuló természet maradványai, emberi hulladék borítja. József Attila kezén mégis
valami megfoghatatlan szépség lesz belőle.
Amit Vajda fest, az akár valóság is lehetne, van ilyen, ismerünk ilyen tájat. Mégis
nyugtalanító, szorongató az egész: álmaink vetítenek ilyen megmagyarázhatatlanul
szép, szuggesztív, de borzongató képeket. Létezik-e mindez, vagy puszta képzelődés az
egész? A fények és hangok az érzéki káprázatig fokozódnak: minden mozgásban, változásban van, nincs percnyi nyugalom sem. Látszat és valóság, lent és fent, itt és ott
összemosódik.
Mezőkön az árnyék, tengereken hab
Múlik, születik, mint mára a holnap.
(Őszi tájék)

Szirmok, levelek röpködnek a légben.
Körtáncban az élet és a halál.
(Borongás)

Nap alattam, nap fölöttem,
Aranyos, tüzes felhőben,
Lenn a fénylő víztükörben.
(Nádas tavon)

A képek - és a kérdések - itt is egymást űzik-hajtják; a költő mérlegel, de úgy
érezzük, egyik oldal se bizonyul meggyőzőbbnek. A tájra emberi lélek, emberi gondolat, emberi érzelmek vetülnek. Vajda lelkének zugaiban járunk. Van egy verse, ahol ezt
ő maga mondja meg nekünk: lelke az az erdő, melybe az olvasó-utas tévedt: rémekkel
teli dantei erdő:
Ne kutass, ne nézz lelkembe...
Ne játsszál a gondolattal!
Ha bejársz a rengetegbe,
Benn egy kérdő szörnyeteg van;
Ne kerülj-vigyázz-elejbe!
A tükörbe néznek mások;
En egy puszta kertbe járok,
Es magamat látom abban
Egyre dúltabb, halványabban.

60

Erdei mélyén ott rejtőzik ő maga, a „kérdő szörnyeteg". Aligha adhatott volna
pontosabb meghatározást önmagáról! Tájverseit olvasva vetődik fel az olvasóban még
egy gondolat. Vajdát mélyen foglalkoztatja az Idő viszonylagossága. A bergsoni relatív
idő ott lüktet verseiben. Az idő a látszat-valóság, lényeg—jelenség kérdéseivel együtt
vetődik fel. Az idő, az örökkévalóság, a végtelenség, az örök jelenbe zártság elméleti
gondjai végigkövetik a XIX. század gondolkodó emberét. A térrel még csak megbirkózik az emberi értelem, ha a végtelenségről képtelen is fogalmat alkotni. A tér mégis
hordoz valamiféle anyagi jelleget, vannak tárgyiasulásai. De az idő kicsúszik a vizsgálódó látteréből: van-e valójában múlt, jelen és jövő, vagy csak a pillanat van, az örök
jelen, a pillanatba zártság? „Jelen vagyok" - mondja a magyar, és így is van, saját
életemben nem tudok egy percre sem jelen nem lenni. A múltba tevőlegesen belenyúlni nem lehet, de megsemmisíteni sincs módunk: az ember a jóvátehetetlenséget érzi. A jövő bizonytalan, szemünk láttára, pillanatról pillanatra valósul meg (akár Sartre
Undoriban az öregasszony vonulása közben), a jelen egymásra rakódó másodperceiből.
De ha csak a pillanat van - ez is olyan megfoghatatlan! Mi a pillanat? Nincs olyan
parányi egység, aminél ne lenne még kisebb! Nincs pillanat, nincs idő! Csak tudat van,
sérült, sebzett tudat, mely talán az élővilág tumoros túlfejlődése az emberben: mindenesetre szenvedésünk legfőbb forrása:
Minden csöndes, minden álmodik és boldog;
Csak én vagyok ébren, engem éget a nap;
Nekem fája sugár, mely hiába ragyog.
Homlokomon vámpír: vérivó gondolat.
Vajda is ezekkel a kérdésekkel vívódik: a „hóhér idő"-vel.
Már Petőfi is beszélt az „örök jelen"-ről:
Mögöttem a múlt szép kék erdősége,
Előttem a jövő szép zöld vetése;
Az mindig messze, és mégsem hagy el,
Ezt el nem érem, bár mindig közel.
Ekkép vándorlok az országúton,
Mely puszta, vadon,
Vándorlok csüggedetten
Az örökkétartó jelenben.
Ez a vers a Felhők-korszakban készült, s mondják, Vajdához épp ennek a korszaknak a Petőfije áll legközelebb. (Az „örök jelen", a jelenbe zártság, a kitáguló idő
kérdéséhez fontoljuk meg még Ady korai Léda- és létharc-verseit, pl. Vad szirttetőn
állunk, Félig csókolt csók, Harc a Nagyúrral, Jó Csönd-herceg előtt stb.!)
Az idő örök vagy mulandó-pillanatnyi volta azonban már átvezet bennünket
Vajda (számomra) legfontosabb gondolati verseihez, azokhoz a kínzó kérdésekhez,
melyekre e „nagy" versekben keresi a választ.
Ha most fontolóra veszem, a sok csillapíthatatlanul visszhangzó, monomániásan
ismételt kérdés közül ki tudnék-e egyet emelni, ami Vajdát legsúlyosabban érinti, talán
a következőt mondanám: a hamleti dilemma, a „Lenni vagy nem lenni" kérdése, s
hamleti a szorongás tárgya is:

9

Meghalni - elszunnyadni - és alunni!
Talán álmodni: ez a bökkenő;
Mert hogy mi álmok jőnek a halálban,
Ha majd leráztuk mind e földi bajt,
Ez visszadöbbent.
(Hamlet)
Mi van a halálon, a síron túl? A test elporlad, de vajon végleg elnyugszik-e az
öntudat is? A halál vágyott állapot, csak biztosak lehetnénk: teljes a megsemmisülés.
Ez Vajda legfőbb gondja. De rögtön ezután és emellett a kozmosz kifürkészhetetlen
törvényeire is kérdez; az emberi megismerés határaira; Isten létmódjára; a végtelenre
térben és időben.
Két versről részletesebben szólunk: a Nyári éjjelről és a Végtelenségről. E két
költemény az, amiért Vajda odakerült a számomra legfontosabb költők mellé. Nem
tudom riadalom, borzongás nélkül olvasni e két verset, kényszerítve érzem magam,
hogy Vajdával együtt magam is feleletet várjak megválaszolhatatlan kérdéseire.
A Nyári éjjel címe akár idillt is ígérhet. Jól ismerjük a költészetnek azt a vonalát,
ahol a meditáció kerete a táj, a hosszú természeti bevezető után innen lendül magasba a
képzelet. Ez a menete Csokonai Az estve, Berzsenyi A közelítő tél, József Attila
A Dunánál c. versének.
Úgynevezett „tiszta tájlíra" talán nincs is: a látható világ lenyűgöz, de csakhamar
befelé, az emberi dolgok felé fordul a figyelem.
A Nyári éjjel alapszituációja, amint az ember éjnek idején felpillant a csillagokkal
teli égboltra. Ez az eget befogó pillantás, a szemlélőnek megadatott panoráma nem
egyéb Vajda szerint, mint parányi kulcslyuk, melyen át a végtelent fürkésző értelem a
kozmoszba tekint.
„S mit látni ottan?" Vajda kérdez, felel és újra kérdez - ezt a versmenetet is ismerjük már a magyar költészetből. Hasonló vázra — kétkedő kérdések és rájuk adott szenvedélyes, szélsőséges válaszok - épül fel Vörösmarty Gondolatok a könyvtárban című
verse, Kölcsey Zrínyi-dalai, de csak Vajdánál fordul elő, hogy a kérdő-felelő gondolatmenet lezáratlanul, azaz kérdéssel végződik. Bár, ha jól meggondoljuk, a Tragédia
gondolatmenete sem ad egyértelmű válaszokat: még azt is nehéz eldönteni: hívő vagy
hitetlen művel állunk szemben.
„S mit látni ottan?" Csillagok rajai vonulnak hátborzongató rendben odafönt.
Logikus a kérdés, hogy „hol a fő, mely vezényel itten?". Hihetetlen, hogy
„pásztórtalan nyáj volna a világ"! A vezért bizonnyal középen kell keresni! „Keressük
ottan, ott lesz ő, az isten...!" Csakhogy: s itt ér véget az első patthelyzetet teremtő,
kétségbeejtő gondolatmenet:
De háta térben, melynek széle nincsen,
Hol a közép? - Sehol, vagy mindenütt?...
Isten térben elhelyezhetetlen. A világegyetem térbeli végtelenségével emberi
aggyal megbirkózni képtelenség. Beleshetek a kulcslyukon, de felelet nem érkezik.
A II. rész az időről szól. Monumentális kép: sarkig tárulnak az idők kapui, s látjuk a kozmosz pusztulását. De a pusztulás nem végleges: a végtelen időben végtelen a
megújulás is - az üstökös tüze életre kelti a mindenséget (mennyire személyes élménye
lehet Vajdának az üstökös, hogy több helyütt is fontos szerepet szán neki verseiben,

10

önarcképévé teszi! Az az üstökös lehetett a kiinduló élmény, melynek megjelenéséről
Csontváry is megemlékezik az 1910-es években írt Önéletrajziban. O azonban nem az
üstökös képében ismer önmagára, hanem a cédrusban).
A kozmosz pusztulását festő képek borzongatóak:
Világtalan napok csoportja
- Üres halálfejek - dermedten
A sötét éjszakában bolygva
Kisértik egymást, jéglepelben.
Akár ha Vörösmarty Éj monológjából, vagy a Tragédia Űr-színének szerzői
utasításából származnának!
...nem lesz fold, s a tenger eltűnik.
Fáradtan ösvényikből a napok
Egymásba hullva, összeomlanak;
A mindenyész, és végső romjain
A szép világ borongva hamvad el;
(Csongor és Tünde)

Hóval és jéggel borított hegyes, fátlan vidék.
A nap mint veres, sugártalan golyó áll
ködfoszlányok között. Kétes világosság.
(Az ember tragédiája)

Ilyenkor érezzük, milyen nagy költő Vajda János!
Ez hát a világtörvény: az örök körforgás - a XIX. századi gondolkodás réme.
„Sötét és Semmi" voltak, vannak és lesznek... Az ember felér egy újabb kor Bábeltornyának tetejére, bepillant a mennyek országába, de aztán a „nagy hinta játék" újra a
mélybe viszi, és kezdhet újra „tűrni és tanulni". „Ez hát a sors és nincs vég semmiben?
Nincs és nem is lesz, míg a Föld ki nem hal, s meg nem kövülnek élő fiai." Itt vége is
van Vörösmarty versének; ami még ezután következik: a program, a nemzetért folytatandó küzdelem állítása - nem a gondolat, a vers belső logikája szerint következik, sőt
minden épp ez ellen a konklúzió ellen hat. Vörösmarty - akár korábban Zrínyi, majd
a „mégis-morál" Adyja, a Hazám 7. szonettjének József Attilája - önmagából, saját
lelkéből, a világot mozgató törvények ellenére meríti az erőt az újrakezdéshez, küzdelemhez, sőt nem is akármilyen általános célért, hanem a nemzet javáért. Heroikus
pesszimizmus vált heroikus, mélyen megszenvedett optimizmusra, akár Vörösmarty
Vén cigánya.ban...
Kanyarodjunk vissza! Vajda nem ezt az utat választja. Benne megvan a hérosz
nagysága, ereje, magánya is, de optimizmust aligha találnánk!
A Nyári éjjel következő képei a Tragédia harmadik színének kozmikus színjátékára emlékeztetnek. Ádám előtt elvonulnak a természet erői, és Ádám beleretten a látványba:
Mit ér, mit ér e játék csillogása,
Előttem mely foly, nem hatok belé S nekem csak egy rejtéllyel több jutott. -

11

Ádámot itt az riasztja, hogy Lucifer valami olyat mutatott neki, amibe beleavatkozni, aminek részesévé válni nem tud, ahol tehetetlen báb cselekvő hős helyett.
A kozmosz ellenében nem lehet küzdeni. A történelem lesz majd az értelmes emberi cselekvés terrénuma.
Vajda a látottakból (látomásaiból) más következtetést von le:
Alakok, tömbök, mindig újak
Jönnek, suhannak, mint a Jelhők.
Örök a léte a salaknak.
Elmulandók csupán az élők?
Az anyag örök, a Földön az anyag tömege, száma adott, csak annak egyszeri,
esetleges inkarnációja, élőbe költözése a mulandó. Az élet elmúlik a véges egyed
számára, anyagi része azonban jóvátehetetlenül itt marad a Földön.
Ez öntudatlan, zagyva minden,
Ez volt, van és lesz mindörökké.
Gondolkodó lény percig itten
El, meghal, aztán-soha többé?...!
Most látom: egy sor, melynek végén kérdőjel, három pont és felkiáltójel is van!
A II. rész is kérdéssel végződött. A vers legdrámaibb része következik: a
„kamera" Tér és az Idő végtelensége után az egyéni sorsra szűkít. Nem tudok nem
gondolni Pilinszky Apokrifjére, József Attila Reménytelenül c. versének részletére:
így indulok. Szemközt a pusztulással
egy ember lépked hangtalan.
Nincs semmije, árnyéka van.
Meg botja van. Meg rabruhája van.
Az ember végül homokos
szomorú, vizes síkra ér,
szétnéz merengve és okos
Jejével biccent, nem remél.
Az anyagi világ végtelenségébe egyszeri-rövid léttel (így eleve reménytelen
küzdelemre ítélve) vettetett ember utolsó számonkérő, itellektuális útja. Ádám, a Paradicsomból kiűzetett, történelembe vetett Ádám... Örök magyar problémák ezek?
Örök emberi problémák?
Elindul im egy árva lélek,
Előtte a nagy pusztaság;
Az úttalan végetlenségnek
Kétségüzötten neki vált.
Mennyire valós ez az út, ez a számonkérő-kereső utolsó út? Dante útja jut
eszünkbe az emberélet felén. Az ő „sötét erdeje" is bírt reális vonásokkal: a Pokol az
erdő legmélyebben fekvő, legsötétebb részén kezdődött, feltekintve láttuk a hajnali
fényben fürdő hegygerincet, lefelé haladtában mindig az alsó lábra nehezedett a
nagyobb súly..., de a farkasnak már csak a képe tűnik fel: ez már látomás - allegória.
Dante egy erdei, majd túlvilági útba képiesíti a világgal szemben eddig föltett összes

12

kérdését. Vajda mifajta kérdéseket tesz fel a maga útján? Isten felől faggatózik: hol van
és kicsoda voltaképpen. Anyagi létező, esetleg bolygó formájában, „Vagy ő az, az örök
idő"? Metafizikus létező volna, az idővel, ezzel a teljességgel megfoghatatlan, labilis,
ránk mégis sorsként nehezedő szubsztanciával azonos? A „Miért e lét?" hármat is jelent
egyszerre: mi létünk oka, értelme, célja. A sodró erejű kérdések elvezetnek a legkínzóbb dilemmához:
De túl a néma sírok halmán —
Mi rejlik ott a fold alatt?
A mulandóság lehangol csak,
Az öröklét kétségbe ejt.
Hát itt vagyunk! Ez az, ami Vajdát legjobban gyötri. Halálfélelem, ami
természetes; de ami számára még riasztóbb: a síron túli lét bizonytalansága. Itt aztán,
Vajda verseit olvasva, sokfélét gondolhatunk. Hol azt veti fel, hogy ne legyen léten túli
lét, ne legyen szellemlét a halál után: ne éljen tovább a tudat. Másutt az újabb inkarnációtól, az anyagba való újult visszaszületéstől fél, ahol a kínokat csak még növelné, ha a
lélek nem inna a Léthe vizéből (idézzük Janus Pannoniust), s így nem felejtené el korábbi létformáit.
Im itt vagyok a sötétségben,
Tehetlen, árva, elhagyott.
Nem hogy kié, de voltaképen
Azt se tudom, hogy mi vagyok?
A gondolatmenetnek még nincs vége; az ember borzongva olvassa tovább. Nem
csak a jövőről, saját jelenéről, pillanatnyi létmódjáról sincs a szubjektumnak biztos
képe. Ádám Tragédia-beli kérdései visszhangzanak; a világot a determinizmus vagy a
szabad akarat uralja. Ezt a dilemmát végre eldönti Vajda, a szabad akarat rovására.
(Emlékezzünk Ádám heroikus kísérletére a szabad akarat bizonyítására: legalább halála
időpontjáról maga dönthessen öngyilkossága által!)
Az apák bűneiért lakolva, Ádámon kívül most már Byron Káinja is eszünkbe jut,
aki vak dühvel lesi éjszakánként az Éden falain belül villogó kerub-pallosokat. Hogy
lehetne így az üdvözülésben hinni, a túlvilágban? Hát hittel, keresztényként! De Vajda
a „hit koporsókötelét" nem bírja felvenni, viszont egy „fájó isten-csonk" benne maradt,
s sajog, sajog... Ez azonban már átvezet a másik vershez, a Végtelenséghez.
Bűn a teremtés, átok e lét
íme, a vers konklúziója. Lucifer fő vádja is az volt a Teremtő ellen, hogy dilettáns; amit létrehozott, nem kozmosz, csak káosz, csak átrendezte a már meglévő anyagot, melynek tulajdonságait nem ismeri, vagy ha ismeri, befolyásolni nem tudja. Éva a
ÍI. színben így okoskodik: ha a bűn „be volt kalkulálva" a teremtésbe, úgy az ember
nem felelős érte, az Úr pedig gonosz. Ha nem volt programba véve, csak hiba csúszott
a műbe - a Teremtő dilettáns. Egyként az ember bőrére megy ki a játék.
Ölj meg de igazán, valóban
Örökre öld meg lelkemet.

65

Mit kér Vajda utoljára, a költemény végén? A lélek végleges pusztulását. Idézzük
fel, ha vázlatosan is, az emberi szellem fejlődésének egyes stádiumaiban mit kért az
egyén önnön halál utáni állapotával kapcsolatosan!
A görög mitológia héroszainak egy része (Dionüszosz, Héraklész) súlyos megpróbáltatások után elnyerik az öröklétet (az örök fizikai létet), azaz a halhatatlanságot.
Achilleusznak, Gilgamesnek, a sumér királynak ez nem sikerül, az élet füvét megeszi
egy kígyó. Hölderlin beszél Hyperion sorsdalában az isteni és emberi létállapot különbségéről: az isteni lét, épp mert nincs halál, így igazi szenvedés sem, tulajdonképpen
értéktelen, illetve értékelhetetlen. Aphrodité megsebesül a trójai harctéren, de fent
az Olymposon sírása a nektároskehely mellett olthatatlan kacagásban oldódik fel.
Mennyire vágyott az öröklét! A mükénéi kor arisztokratikus világa a halál ellenszerét a
hősi hírnévben vélte megtalálni.
A kereszténység a halál után ígér öröklétet. Felismerik, hogy a test mulandó, hát
legalább a lélek... Dante a Színjátékban azzal vívódik, hogy ábrázolja a Pokol fizikai
szenvedéseit testtel immár nem rendelkező halottakon. Az egyiptomiak kétségbeesetten igyekeznek konzerválni a testet, hogy a Ka visszataláljon a Bához a halál utáni
válságos állapot elmúltával. A keleti filozófiák és a neoplatonizmus a lélek örök
voltáról beszél: Isten környezetében él a lélek, és újra meg újra inkarnálódik az anyagban. Az ezoterikus, teozofikus tanok már itt e létben vélik elérhetőnek az isteni
szubsztanciával való egyesülést, kellő koncentráció által.
Vajdát e vigaszok közül egyik sem élteti. Őt legjobban Nietzsche Zarathustrája
tudná megvigasztalni, aki a haldokló kötéltáncost azzal biztatja: lelke hamarabb múlik
el testénél is. Ezért könyörög Vajda is a Nyári éjjel végén: örök, végleges, biztos
halálért. Micsoda poklokat érhetett meg, mire idáig jutott!
Vajda idővel vívódó legnagyobb verse a megrendítő Végtelenség. Ha csak ezt az
egyetlen verset írta volna, akkor is felejthetetlen költőm lenne! Pedig nem is vers, vagy
alig az. Kíváncsi lennék, milyen hatást keltene prózai szövegként gépelve. Hangos vagy
félhangos, fel-felerősödő, szűnni nem akaró töprengés, a tudat és az öntudatlanság
határán. Ismétli önmagát, mindegyre visszakanyarodik ugyanahhoz, a legkínzóbbhoz.
A vers elején a Föld egésze jelenik meg óriási temetőként, az anyag temetőjeként:
Ha járok a sírok között,
- S mikor nem ott jár a halandó!
Szenvedélyes magasságba csap a vers már a legelső egységben. A Földön az anyag
mennyisége adott, de hogy erre hányszor, mily alakban szállt rá az élet: Ki tudja? Egy
bizonyos: a lét szenvedés, és „mi volna... lehetetlen / Az örökkétartó időben?"
Ennek az „örök"-nek az eszméje riasztja Vajdát most is. Ember, meggondoltad-e,
amikor temetőid kapuján a „Feltámadunk!" felirattal vigasztalsz, mit is jelent e
„gondolatkisértet, fogalomszörny"?! És valóban! Dantét olvasva, Sziszüphosz, Prométheusz sorsát vizsgálva az ember úgy érzi, a legszörnyűbb az lehet, mikor a szenvedésnek még a halál, a megváltó halál sem szab gátat! Rettenetes lehet a halhatatlanság!
Az idő a világ ura, örökké tartó kohója mindent megőröl: a Kínt s a Gyönyört
is. Ez vigasz? „Megunni, / Megszokni a pokol tüzét!" A fájdalmas kérdések egymást
érik, a rövid mondatok egymásra peregnek: teljes a bizonytalanság, tanácstalanság.
Biztos-e a „könyörülő halál", „Ki mondja ezt?"

14

A hitvallás, a vak,
A tudománynak, e világtalan
Koldusnak
Csak a hit vigasztalhat és hitegethet bizonyossággal, tudni semmit sem lehet: a hit
vak, a tudomány világtalan, de míg az utóbbi cserbenhagyja az embert, addig a másik, a
hit elringat, ígér. Ezt az utat kell hát választani? A vers egyik fő kérdése ez.
Vérfagyasztó kép a sírokat felvájó, bonctermi halottakat virrasztó költőről.
A Rembrandt Dr. Tulp anatómiája című képét néző ember is erre gondol: „van-e bennük (a halottakban) képzelem, tudat...?" Ezekre a kérdésekre nincs válasz, még akkor
sem, ha mára a tudomány felelete egyértelmű. A halállal, a test felbomlásával, a tudat
megszűnésével vagy más régiókba helyeződésével nem tud megbirkózni az agy.
A kétségek erdejében egy biztos pont: „Az, hogy vagyok, leszek." Ami egyszer
megszületett, nem távozhat az anyag börtönéből.
Mivel érvelhetnénk Vajda ellenében? Mit hozhatnánk fel iszonyatos vulgármaterializmusával, riasztó determinizmusával szemben? Mit szólhatunk Taine és a miliőelmélet ellen, mely azt mondja, hogy az Idő, a Faj és a Körülmények foglyai vagyunk,
s az érzelmek, erkölcs olyanok, mint a vitriol és a cukor; mi magunk pedig, akár a
leejtett kő, azt tesszük, amit ez a három diktál. Mit mondjunk a biológiai végzet ellen?
Érveljünk Bergson élan vitale-jával? Hogy a szabad akarat a meglevő dolgok hallatlanul
gazdag kombinációit hozhatja létre? Mi áll Ádám előtt a Tragédia utolsó színében, a
megtérés után? Miben „bízzon bízva"? Hogy a megálmodott utat másképp-jobban-is
végig lehet járni? Akár Lucifer számstatisztikája a Tragédia XV. színében:
Hogy ami itten leltározva van,
E lomkamra lajstromábul egy
Láthatatlan porszemet ki nem vakarhat..
még Isten sem: az anyag az Úr a Teremtő felett is. (József Attila is beszél az „el nem
hibbanó szálló porszem"-ről, de ő épp a gyermekien tiszta, színes, szabad világra érti:
„Kék, piros, sárga, összekent / képeket láttam álmaimban / és úgy éreztem, ez a rend - /
egy szálló porszem el nem hibbant.")
Vajda, gondolatmenetének logikáját követve eljut a Teremtő tagadásáig: a végtelenség léte maga az, ami Isten feltételezését lehetetlenné teszi:
Ha volt öröktől fogva e világ,
Azt akkor senki nem teremtheti.
S vége sem lehet. A kérdések a mechanikus materializmus rendszerén belül teljesen logikusak: térbeli végtelenség és időbeli örökkévalóság. De mindez az anyagé, a tehetetlen, nyüzsgő, szellem nélküli anyagé. Az öntudat, a vérző emberi lét véges. S mi
minden nem történhet meg az egyszeri, sebezhető szubjektummal e „kifejezhetetlen
Időben"? Hány döbbenetes jelzőt használ Vajda az időre! „Hóhér idő", „kifejezhetetlen idő", „örökkétartó idő"...
Újra és újra olvasom a Végtelenséget, s már-már úgy érzem, nem is Vajda, hanem
én magam vetettem papírra. Most már jelent annyit, mint Pilinszky Apokrif je, József
Attila Eszmélete, Beckett szövegei, Kafka A törvény kapujában című írása. Nagy költő
Vajda János! Szédítő gondolatok! A végtelen tapasztalatilag elképzelhetetlen, bár
matematikailag leírható és vizsgálható.

15

S mi a helyünk ebben az iszonyatban, a „mindenség hatalmában"?
Tehetetlen birkák a vágóhídon,
Kik jótevő kegynek tekinthetik,
Hogy nem tudják, mi végre vannak ott?
Most még csak „mi végre", de egy sorral lejjebb felhangzik a kérdés: „mi jogon"?
Csak a vágóhíd melege,
muskátliszaga, puha máza,
csak a nap van. Üvegmögötti csöndben
lemosdanak a mészároslegények,
de ami történt, valahogy mégse tud
végetérni.
Világ báránya, lupus in fabula,
a jelenidő vitrinében égek.
Kísértenek Pilinszky sorai.
Felidéződnek az élet tündérvilág-szépségei. Hát ezeket is ismerte Vajda? Ezekről
oly keveset beszél! Itt fogalmazott sorai is öngúnnyal, iróniával teltek; elhiggyük-e,
hogy igazat ír? De hát nincs élő, még a legsötétebben látó sem, aki nem örült valaha a
tavasznak, a lágy szélnek, egy érintésnek. Még a legzordabb: Vajda János is ismeri az
örömöt. Legjobb lett volna meg sem születni; vagy ha már az, jóvátehetetlen-biztosnak
lehetni a halál végleges voltában... Idegőrlő, ahogy mindegyre ugyanoda jut vissza!
És logikus, hogy a kétségbeesésében szélsőkig vitt gondolatfolyam ide torkollik:
De hát mit ér, mi haszna
Kopognom a lehetlenség konok
Vaskapuján? Mi haszna verdesem
Fájó, törékeny fejem e kemény,
Athatatlan óriás acéltömegbe?
Szétzúzik ottan észrevétlenül,...
„Ki dörömböl az ég boltozatján, / Mi zokog, mint malom a pokolban" - jutnak
eszünkbe Vörösmarty sorai. Vajda az emberi megismerés határait ostromolja, pedig tudjuk már Dante Odüsszeuszától - Isten azt nem tűri el, s „elront kicsinyül" (az utóbbi két szó a Tragédiából való; minden nagy mű ugyanarról szólna?). Thomas Mann
valahol azt írja Nietzschéről, hogy a megismerésben olyanra vállalkozott, amit emberi
elme nem tud elhordozni. Odüsszeusz Dante által leírt utolsó útján megkerüli az
akkori világ végét, alákerül a korong alsó felére, s megpillantja a Purgatórium hegyét.
Tilos övezet: Isten a tántoríthatatlan megismerni vágyót halállal bünteti. Ádámot sem
engedi a Földszellem az Űr-színben tovább repülni. Egyrészt, hogy óvja, de ez kétélű
dolog. Ádám itt még, a fenyegetés ellenére, nem azért repül tovább, mert öngyilkos
akar lenni. Dacol Isten döntésével, saját szellemének erejében bízva. De a „szentelt
pecsétet", amit az Úr „feltartott magának", feltörni nem lehet. Győz a „vén Hazugság".
Az utolsó színben az Úr jó tanár módjára el is magyarázza Ádámnak, hogy emberi
elme számára a tudás elhordozhatatlan:

68

Ne kérdd
Tovább a titkot, mit jótékonyan
Takart el istenkéz vágyó szemedtől.
A vak tudás kétségbeejt
(Hosszú éjjel)

E nagy világon semmi sincs örök,
Csak maga az egész, az egyetem
Az idő és az anyagmennyiség.
- összegzi még egyszer riasztó gondolatait Vajda. A sír éje átmenet csupán, felvonásköz
egy új lét előtt. Mindig ugyanoda tér vissza. Mániákusan idézi fel a kínzó látomást: temetés, lebocsátott koporsó, benne a halott, akit a szertartás után magára hagynak
szerettei. Ki ne gondolt volna még erre? Ki ne élte volna már át a temetés abszurditását? Tudom, hogy az egyik legszentebb emberi törvény a halott elföldelése - mégis:
teljes képtelenség a személyiség vonásait még őrző test sírbatétele! Mi lenne, ha a halott
valóban érezné a magányt a rokonok távoztával? Ha valóban látna-érzékelne mindent?!
Vajda kényszerít ezeket a riasztó képtelenségeket komolyan venni. O valóban ettől
rettegett.
A tudomány tántorogva, szédelegve
Tapogatózik ez örök sötétben.
Hallottuk már egyszer a versben, hogy a tudomány, „a világtalan koldusasszony"
teljesen tehetetlen: e kérdésekre képtelen választ adni. Ismét a nagy „hinta-játék": a tudomány, az emberi elme feljut a megismerés csúcsaira, itt a fausti helyzet. Ugyanazon
az úton visszatérni nem lehet. Gyakori dolog, hogy a legnagyobb természettudósok,
életművük konklúziója- vagy zsákutcájaként - istenhívővé válnak. Mintha Kierkegaard-t hallanánk. Az egyik szellemi stádiumból a másikba térés kétségbeesést szül.
A megismerés határait ostromló ember számára három út marad: őrület, öngyilkosság
vagy vakhit. Ez Vajda utolsó látomása, ezt az utat járta a sziklára kilépő Ádám is:
El, vissza innen, e rémületes
Szédítő merdélynek pereméről!
Inogni érzem a talajt, - megindul
A föld alattam; forog a világ
Szakadozik az égbolt..
Nincs más megoldás, mint a „hit koporsókötele", melyet ha az ember megragad,
s leereszkedik rajta a sötét völgybe, onnan nézve az égbolt egy szelete nem riasztó már,
mert
nem kutatja többé,
Csupán imádja titkait.
Ez hát Vajda utolsó szava? De hát a hitetlenen Isten sem segíthet! Ady találkozása
gyermekkora istenével A Sion-hegy alatt című versben kudarcba fullad; a lírai én nem
képes megnevezni az aggastyánt, holott az készséges, kész a vigasz nyújtására. Vajda
sem ragadhatta meg azt a „koporsókötelet". Bizonyára késő öregkoráig, halála percéig
viaskodott a belénőtt isten-csonkkal s kínzó kérdéseivel.

17

Furcsa, talán túl sötét képet festettem Vajda Jánosról. Pedig ott A vaáli erdőben és
a Nádas tavon melankolikus szépsége, a Honvéd naplójának néhol már-már cinikus realizmusa, vallomásos hazafias versei, a két hírhedt röpirat figyelmes józansága...
A diákok talán megbocsátják nekem ezt a szubjektivitást: én ilyennek látom Vajda Jánost, leginkább ilyennek. Lehet, hogy erre valaki azt mondja: ha így van, ez a Vajda
János nem is való diák kezébe! A tanítással töltött évek engem másról győztek meg;
igazi nagy művészet legtöbbször szenvedésből születik, és az igazi nagy művészet épít,
nem rombol. Önmagammal való szembesülésre kényszerít.

16

