iszatáj
i. ÁPR. * 40. ÉVF.

yes
3yula
kiadatlan
jegyzetei;
AP8 o 3
Baka István, Csoóri Sándor,
Csorba Győző, Marsall László,
Szepesi Attila versei; Bakos
István
tanulmánya;
Szalay
Ferenc
rajzai

tiszatáj
I R O D A L M I ÉS K U L T U R Á L I S

FOLYÓIRAT

Megjelenik havonként

Főszerkesztő: VÖRÖS LÁSZLÓ
Főszerkesztő-helyetles: ANNUS JÓZSEF

Kiadja a Csongrád megyei Lapkiadó Vállalat. Felelős kiadó: Kispál Antal,
86-844 — Szegedi Nyomda — Felelős vezető: Dobó József igazgató
Szerkesztőség: Szeged, Tanácsköztársaság útja 10. — Táviratcím: Tisza táj, Szeged,
Sajtóház, Telefon: 12-670. Postafiók: 153. Terjeszti a Magyar Posta. Előfizethető
bármely hírlapkézbesítő postahivatalnál, a posta hírlapüzleteiben és a Hírlapelőfizetési és Lapellátási Irodánál „(HELIR), Budapest, V., József nádor tér 1. — 1900
közvetlenül vagy postautalványon, valamint átutalással a HELIR 215-96162 pénzforgalmi jelzőszámra.
Egyes szám ára: 16 .Ft Előfizetési díj negyedévre: 48, fél évre 96, egy évre 192 f o r i n t
ISSN 0133 1167
A szerkesztőség tagjai: Csatári Dániel, Mocsár Gábor, Olasz Sándor, Tóth Béla

Tartalom
XL. ÉVFOLYAM, 4. SZÁM
1986. ÁPRILIS
CSOÓRI SÁNDOR versei: Vakulnom kell, Éjszakai
utazás Némethonban. Sérült vers
ILLYÉS GYULA: Egy találkozóról — tíz év után
CSORBA GYÖZÖ versei: A tükör hazudik, Nem
folytatás, Vázlat
BAKA ISTVÁN: Balcsillagzat (vers)
SZEPESI ATTILA versei: Gyerekkori töredékek,
Krúdy, Téli sanzon
PETRI CSATHÓ FERENC versei : Téli sanzon, Vaskori töredék, P. F. rajkrónikás följegyzéseiből,
Nyulak üres mezőkön, Óbuda
GRENDEL LAJOS: Talamon Alfonz elbeszélése elé
TALAMON ALFONZ: Az utolsó író memoárja (elbeszélés)
KOVÁCS ISTVÁN: Szaggatott élménybeszámoló —
a Hetek antológiája ürügyén
.*.
HORGAS BÉLA: Zsebtükör (vers)
CZIGÁNY GYÖRGY: Nyár-novella (vers)
MARSALL LÁSZLÓ versei: Ugróiskola, A Genezis
előtti ember imája, Valaki valakiben és a viszszája

3
6
15
16
17
19
22
23
37
40
41
43

HAZAI TÜKÖR
TÓTH BÉLA: Tiszajárás (73.)
BAKOS ISTVÁN: Régió — Tudomány — Egyetem

46
51

NÉZŐ
FRIED ISTVÁN: Hírünk és helyünk a világban ... 67
CS. VARGA ISTVÁN: Tolsztoj — a felelősségmorál
géniusza
76
BERKES TAMÁS: Értékhiányos önkáprázat (Bohumil Hrabal: Gyöngéd barbárok)
78
1

ÖRÖKSÉG
100 éve született Tóth Árpád
PAPP ISTVÁN GÉZA: „Ember v a g y o k . . . " (Tóth
Eszter: Családi emlékek Tóth Árpádról)

81

KRITIKA
ALFÖLDY JENŐ: Az utolsó lélegzetig (Kálnoky
László: Egy mítosz születése, Téli napló 1982—
1983)
TÜSKÉS TIBOR: Czigány György: Álmok Ninivéből
GÖRÖMBEI ANDRÁS: Kiss Benedek: Napok és
szemek
N. HORVÁTH BÉLA: Szepesi Attila: Harangtemető
VASY GÉZA: Győri László: Laposkúszás
FŰZI LÁSZLÓ: Kötődés a mindennapokhoz (Király
László: A téli tábor)
DEÁK MÓR: Zalántiborongás (Zalán Tibor: Álom a
403-as demokráciában)

85
88
90
94
96
98
101

MŰVÉSZET
i
Magyar Játékszín
SZANKI T. CSABA: Tollvonások Törőcsik Mari
arcképéhez
103
Művek — közelről
SZURÓMI PÁL: Az átmenetek törvénye (Szalay
Ferenc: Tsz-közgyűlés)
109

ILLUSZTRÁCIÓ
Szalay Ferenc festménye a műmellékleten, rajzai a 14.,
39., 45., 84. és a 102. oldalon.

CSOÓRI SÁNDOR

Vakulnom kell
ELETEM BOLDOG HAVÁBAN — kezdték
a verset régi költők.
Este volt, szél fújt, a gyertya kis lángja megdőlt.
A birsalma, mint elvesztegetett
nyarak
emléke, körbeillatozta a szobát.
Az asztalon kés, könyv és fácántoll hevert
s árnyék növesztett meg a falon
egy megválthatatlan
koponyát.
Nem volt a helyén semmi,
mégis mindennek helye volt:
a földön szétszóródott, gyöngybetűs
levelekben
rigó kiáltott föl s hazátkereső fecske csirikolt;
kertek susogtak
jázmin-torokkal
és szoknyájukat széthányó
szeretők:
titkos királyság édesei,
kik, mint az erdőtüzek,
habzsolták föl maguk körül a levegőt.
Távolról nádas zörgött,
gyöp-hantú mező dobogott,
mintha
kísértet-órán
a halál hajtott volna nyugat felé fekete
ménest:
gazdátlan csordát a csataterek összefogdosott
lovaiból.
Jó volt ilyenkor együtt remegni
velük,
együtt remegni a földdel
s könyörgő himnuszt írni
a haza és a háború
istenéhez.
ELETEM BOLDOG HAVÁBAN — kezdenék
verset magam is
ráérősen, ahogy a sétára induló ég
Esztergom dombjai fölött megereszkedve
havazik
s hallgatnék vadlúd-sírást a sorok között:
a háborúk visszatérő álmából hátrafelé kiáltó
madarakat,
mint aki rég nem azt csodálja már, hogy élhet,
hanem, hogy életben maradt.
3

Fák bámulnának
közelről,
mint születésemkor ujjongó szemek
s a hegy tetejére temetett
katonahalottak
galagonyaillata lengne körül. De mit ér ma itt
a bámulat s mit a képzelet,
amikor szentföldi zarándokként a buta semmibe
gyalogolnak!
Tódulhatnának ide téli tulipánok, jéglakók,
holdemberek,
szemem megszokná gyorsan őket is,
mint megaszalódott, őszi
kétségeket.
Valahol, bent a vályús
völgyben,
vadászok
durrogatnak.
Visszhang visszhangot űz. A távcsövek
szálkeresztjén
táj-töredékek, havas nádasok, vértanú
nyulak.
Csupa elmozdulás, csupa szilánk és vér
selyem-férc.
Vakulnom kell, ha a világot látni akarom újra,
süketülnöm, ha hallani. Egyetlen
hangban
a hajsuhogást és a tengert,
s a kimért idő hatalmát
baltazajban.

Éjszakai utazás Némethonban
Sötétség, szél. Az Elbán lefelé
valami ormótlan teher úszik lassan.
Talán egy roppant zsák.
Tálán hajó.
Tálán egy eltévedt, kósza hegy, földrengés
Kint hideg az éj,
hideg a víz,
mint parancsuralmi

rendszerek.

A rohanó vonat minden vasa is hideg.
Behúzódva a fülkezugba,
Németország sebei mellett
szemlesütve.

utazom

Láttok-e engem most, holtak
szemei,
elsuhanni a folyóparton?
Csontpolgárok, füstlelkek, láttok engem?
Üvöltenem kéne, mint aki negyven év után
most ébred föld a romok közül,
égből zuhanó, tüzes gerendák
sikolyára
s vernem a vonat ablakát ököllel,

után.

hogy múlhat a múlt, de itt van
minden aljasság emléke
a bőröm alatt,
amit a háború reánk hagyott,
itt, itt, mint kígyó a cukros tálban.
Véres szoknyácskák:
front-pipacsok
és fejbelőtt
templomtornyok
néznek hanyatt a földről engem.
És mégse mozdul meg tőlük
ölembe ejtett kezem,
nem nyílik meg a torkom,
mintha valaki bársonnyal
vagy rózsával
tömte volna teli a szám.
A tájon köröskörül
tagolatlan púpokban áll a sötét.
Belemosódnak fák, oszlopok, szörnyű nézésű
sasok az űrből
s tompa, utazóárnyam is egybemosódik
vele.
Á folyón lefelé
úszik tovább az az ormótlan lidérc.
Talán egy puffadt zsák.
Talán hajó.
Talán egy eltévedt, kósza hegy, földrengés

után.

Sérült vers
Kiss Ferencnek, aki
agyvérzés után beszélni tanul.
Beszéljünk, Ferenc ... Alma ... Havazás.
Szentendrén, kint, szarvas kerülgeti hóban a házad.
Régen látott már a bazalthegy alatt minket.
Épphogycsak fényesedni kezdett akkor a szőlő szeme.
Mondd azt, hogy: szőlő
Mondd azt, hogy: féreg
Kosztolányi darazsa itt
Nem kell féltened attól,

... mézes ... franc eszi .. .
.. . seregély ... pimasz.
dülöng fejünk körül.
hogy fölnyársalják a tüskék.

Mi már egyszer méghaltunk együtt. Az égből
homok hullt ránk s vad kiáltozás-foszlány ok
a Kárpátok felől. De mondd azt, hogy azóta
Isten üzent s a föld apályideje lassan múlik.
Mondd azt, hogy: csakazértis! Muskátliszag és
Mögötted sötét árnyék. Mondd azt, hogy: sötét

hajítófa!
árnyék!
5

ILLYÉS GYULA

Egy találkozóról

tíz év után

Gömbös Gyulát egyetlen egyszer láttam életemben, de akkor mindjárt beszélhettem is vele. Nem egymásnak volt személy szerint mondandónk, hanem
egy nyolc-, illetve kilenctagú társaságban voltunk egymás színe előtt, körülbelül három és fél óra hosszat.
Ez volt az a nevezetes találkozás Gömbös és az akkori fiatal magyar írók
egyik csoportja között, amelyről később magam is annyit olvastam és hallottam. A később népieknek vagy népieseknek nevezett írók itt „kínálkoztak fel
a hatalomnak", itt „lesték a morzsát a kormány asztaláról" azaz itt adták el a
népüket, élükön Zilahy Lajossal, illetve Móricz Zsigmonddal, mert hisz a találkozó legsúlyosabb személyisége és szóvivője kétségtelenül Móricz Zsigmond
volt.
Vannak az ember életében percek és órák, amelyek már-már sorsfordító
jelentőségére mi magunk is csak akkor eszmélünk rá, amikor jóformán elfeledtük őket, amelyek fontossága csak esztendők múlva kezd nőni. Vannak,
amelyek rendkívüliségéről csak mások szava után van tudomásunk. Még akkor
is, ha egy szemernyi emlékünk nem volna róla, ilyen pillanat birtokába jutnánk, ha valaki azzal vádolna bennünket, hogy ezelőtt hét évvel itt és itt,
pontosan ekkor és ekkor valakit leütöttek az utcán. Már csak az ellenbizonyíték és a tisztázás miatt is fel kellene idéznünk azt a pillanatot. De hogyan?
Ez a találkozás nem teljesen ilyen. A találkozást, ha nem is fontosnak, de
érdekesnek éreztem, készültem is rá: eleven miniszterelnököt — akinek, azt
hittem akkor, egy nép sorsa van a kezében — addig még az utcán sem láttam,
gyűlésen sem. Sajnos, emlékezetem nem őrizte meg úgy a kíváncsiság kielégítését, mint magát a kíváncsiságot. Az elme az élménnyel egyszer betelve, egy
sorba dobta azt is a többi ezer és ezer élménnyel. Így esett, hogy a kíváncsiság
megint szomjúsággal jelentkezik: hogyan is folyt le az az esemény, amelynek
részese voltam, de amelynek fontosságát — sőt mozzanatait — tulajdonképpen
hallomásból tudom?
Megcáfolhatatlan határozottsággal csak egy-egy jelenetre, egy-egy mondatra, néhány párbeszédvillanatra emlékszem. Sokáig abban a hitben éltem
— agyam tán azért is hagyta elfolyni ezt az anyagot — hogy készítettem feljegyzést. Hosszú turkálás után végre ráakadtam egy papírszeletre. Ez volt
rajta: „Sötétkékbe öltözött, frissen vasaltba — a tiszteletünkre? Szorongott
tőlünk annyira, mint mi tőle. Karinthy. Nem művelt, de a feje jól vált. Esze
nem széleskörű, hanem gyors. Hideg tér." Karinthyt élvezi és nem Zsiga bácsit,
nem Adyt. Babitsról csak azt tudja: pacifista! Vezércikkvélemény, ettől kerek
6

és határozott. Ostobaság azt hinni, hogy minden zsarnok szinte szakmából sanyargatja a népet; a legtöbb állandó halleluját és éljenzést kíván, de szívből
jövőt. Nőiesek. A széken ülve is azt akarja mutatni (a derekával), milyen keményen megüli a lovat. Németh sápadtsága és némasága. Zsiga bácsi, mintha
egyik regényének hőse lenne, a könyörtelen közönyével úgy tudja rontani az
ünnepi légkört, épp így teremtve rögtön külön levegőt." Ugyanannak a papírnak a hátlapján: „Minden hatalmi-mániás idealista; épp csak rögeszmébe szerelmes. Ha valakinek a fejében a fogalmak elködösödnek, az is idealista?" Azrtán hosszabb fejtegetés arról, hogy a költő miért nem lehet idealista, hanem
mindig csak szigorúan tárgyilagos — de nyilván már nem Gömbös Gyulával
kapcsolatban.
Nekem ez a papírlap az a prousti sütemény és tea, amelynek meg kellene
indítani az emlékeket. Az emlékek azonban még mindig nehezen mozdulnak,
meg kell erőltetni a fejem. Magam is érdeklődve várom, hogyan is folyt le
valójában az a találkozás, amelyet később már vádak ütöttek irodalmunk
holmi útelágazásává; a népiesek csoportja itt kanyarodott el a szabadságeszményektől. Vádra nem venném kezembe a tollat. Aki ilyenkor ír, akaratlanul
is védekezik, azaz máris hamis látszatba esik, a mosakodáséba. Azaz — újabb
látszat — elismer mégis valami szennyet az olvasó előtt, aki ekkorra már nehezen tud különbséget tenni a gyanú foltja és a bűn foltja közt. Most épp
hallgat a vád. Ezt a csöndet használom fel, hogy tárgyilagosan felidézzem azt
a napot, hogy legalább magamnak megnézzem, a két folt közül melyik is igaz,
mielőtt én is összetéveszteném őket. Hisz — mint általában a költők — abból
élek, hogy szüntelenül vádolom magam
*

A találkozás nem vacsorán történt, nem is Gömbösnél, hanem Zilahynál,
uzsonnaidőben, 1935 februárjában, ha jól emlékszem. (A találkozó 1935. április
12-én volt. — A szerk.) A lakás, az azóta légbe röppent, ott a Rózsadomb legmagasabb pontján, máris előttem van. Az egyik sarokban egy kis pincsi nagyságú mozsár állt, körülbelül a puskapor feltalálása idejéből. A könyvespolcok
előtt egy lábon álló, hatalmas távcső, amellyel jól lehetett felismerni a Lánchídon baktató jó barátokat. A váratlan gazdagságba csöppent fiatal házigazda
gyerekkora álmainak várkastélyát építtette meg valami film díszleteivel. A ház
a látványosságra méretezett hatalmas termekkel lakhatatlannak sikerült, de
nekem tetszett, nekem is a gyerekkor álmait idézte fel.
— De hisz ez egy kislány! — gondoltam, amikor a törékeny, vékony háziasszonynak bemutattak. Didergett a templommagas falak alján.
De már jött is Gömbös, valóban borotvaélesre vasalt sötétkékben. Az államférfinak azzal a kötelező ruganyos könnyedségével lépett be, amelytől menten hivatalos kihallgatáson érzi magát az ember. Mindnyájan felálltunk. Azt
hiszem, a találkozás sorsa már itt eldőlt. Megéreztük, hogy Gömbös készült
ránk; tudatosan írókhoz való magatartást öltött magára, már közvetlen kéznyújtásai is mutatták. Mi is felkészültünk rá.
Össze voltunk beszélve, majdnem hogy főpróbát is tartottunk.
Világosan csak arra emlékszem, mit vállaltam én szerepül. Költő pályafutásom első öt-hat éve alatt legfeljebb az irodalmi körökben szereztem valami
hírnevet. Nevemet egy véletlen folytán kapta föl némileg a hír. A találkozó
előtt körülbelül két évvel hosszabb útijegyzetet közöltem a Nyugatban a du7

nántúli magyar falvak vészes elnéptelenedéséről s a németség épp oly vészes
előretöréséről, nemcsak a földfoglalás és lélekszám-szaporodás dolgában, hanem a nemzeti, a „faji" fölény tekintetében is. A beszámoló országosat csattant, sőt áthangzott a határokon is. Ankét és pergőtűz indult meg, politikusok,
statisztikusok, közírók és költők avatkoztak a vitába, még maga Babits is szót
emelt. Feddéseim közt volt egy, amely a fővárost, az angolkóros csecsemő ez
óriás fejét vágta: fogalma sincs, mi történik a magyarsággal, nem is igen érdekli. Az ütés tán meggondolatlan volt, de vaktában is igaz: jogosságát semmi
sem bizonyította jobban, mint hogy a budapesti polgári sajtó az egész kérdésszövevényből csak ezt a látszólag Pest-ellenes érvet fogta ki, ez ellen kelt
harcba. A baráti visszaemlékezéseknek és méltatásoknak nem e beszámolóban
van helye. Kormányon akkor Bethlen volt — a kormány sajtóban először egyik
eddig meghitt barátom, Hevesi András fogott tollat az „amateur statisztikus",
a „felelőtlen lírai költő" ellen, „Nincs veszélyben a Dunántúl!" című vezércikkében. Az a fájdalmas szétkülönülés, amely később az eddig elég egységes
fiatal magyar irodalmat „urbánusok"-ra és „népek"-re szakította szét, ekkor
kezdődött. A dolog akkor fordult komolyabbra, amikor a stuttgarti Institut f ü r
Deutschtum in Ausland is felemelte fegyvereit. A magyar fajvédelem, amely
eddig ráérősen német eredete miatt is — hirtelen zsákutcában találta magát.
A magyar eredetűek egy része hirtelen a németektől is félteni kezdte a magyart.
Nekem ezt a helyzetet kellett ismertetnem. Nem a már-már kibogozhatatlan szövevényt persze, hanem csak az alapot, amiről eredetileg írtam: a dunántúli magyarság dermesztő pusztulását, testi és lelki elsatnyulását. Ezt
— Zilahy szerint — maga Gömbös kérte.
— Milyen ember ez a Gömbös? — kérdeztem Zilahytól még jövet, az előszobában.
Zilahy széttette a tenyerét, nevetett: — Fogalmam sincs. Ha kibököd a fő
gondolataidat, meglehet nyomban elfogat, mint kommunistát. De meglehet,
azt mondja, igazad van.
Nem voltam kommunista, illetve nem is vizsgáltam, az vagyok-e. Csak a
hírem volt az. Alig fél éve jelent meg egy másik, ugyancsak elég nagy port
vert útijegyzetem, az Oroszországról szóló könyvem.
Most ott ült Gömbös. Valóban úgy, mintha nyeregben ülne, a szó képletes
értelme szerint is. Kihúzott derékkal, könnyedén, mint aki megszokta a vágtát.
A körbe állított karosszékek közt kerek, nagy asztag de olyan alacsony,
hogy egymásra vetett lábunk majdnem föléje ért. Rajta pálinka, bor, sütemény.
— Parancsolj, kérlek.
— Nem iszom. De ti csak — ahogy szokás.
— Legalább ebből.
— Nekem most a doktorom a szakácsom. De ti csak ne zavartassátok magatokat.
És még ő tolta valamennyiünk elé a poharat.
Ezzel sokat nyert. Ilyen hát ez a kemény kéz? ahogy a jobboldali lapok
akkor jellemezték? „Helyettem is", mondta, s öklét, ivást utánozva szája elé
lendítette. A feszesség olvadni kezdett, közel volt, hogy teljesen feloldódjék.
A jó regényíró Móricz Zsigmondot rossz színdarabírónak mondták. A legfinomabb lelki hangulat felé fejlődő jeleneteket hirtelen elvaskosította; „ráengedte az istállószagot". A színpad levegőjéhez túlságosan bárdolatlannak
8

tartották. A legszebb „szituációt" csapta agyon, ezzel. Ezt mondták rá; most
láttam meg, miért.
Nem vette fel a poharát, egy süteményt dugott a szájába s mialatt rágcsálta, kihúzott valami noteszt vagy papírcsomót, keresgélni kezdett benne.
Maga elé emelte, mintha máris olvasná, de előbb kényelmesen befejezte a rágást. A figyelmet ez akaratlanul is ráterelte. Mindenki azt várta, mikor készül
el az evéssel.
Ilyesmit olvasott fel: Hétfő reggel, szeptember negyedikén reggel krumplileves, délben semmi, este krumplileves. Kedden reggel krumplileves, délben
krumplileves, este semmi. Szerdán reggel semmi, délben bableves, este semmi.
Csütörtökön reggel krumplileves, délben krumplileves, este krumplileves. Pénteken reggel semmi, délben bableves, este bableves. Szombaton cibere, egyszer.
Vasárnap reggel kenyér, délben krumplileves, este krumplileves.
Gömbös fölvonta szemöldökét.
— Egy Szatmár megyei napszámos heti étlapja — mondta közömbös hangon Zsiga bácsi. És folytatta: — Hétfőn, szeptember tizenegyedikén reggel
krumplileves...
S felolvasta annak a hétnek étlapját is. Aztán kényelmesen összehajtotta
a papírlapot, vagy jegyzetfüzetet, lassan zsebre tette, s most már ingerlő lassúsággal Gömbösre emelte szemét. Móricz nem volt parasztszármazék, de megvolt benne — épp a kényes helyzetekben — a keleti parasztok idegőrlő nyugalma. Ez a közömbösnek látszó, hideg tekintet ezt mondta, de majdnem arcátlanul: hát ehhez mit szólsz?
Eleven szava, újabb szünet után s éppoly nyugalommal ezt mondta:
— így élnek a magyarok.
Gömbös megmozdult nyergében; mérhetetlenül megsértődött. Nem volt
nehéz beleérezni, hogy miért.
Meglehet, hogy ennek az első pillanatnak a benyomása csak a továbbiak
során lett határozott. De sejteni már akkor is csalhatatlanul lehetett, hogy ez
az ember olyanformán sértődött meg, mint a hiú családapa, ha hozzátartozói
— akikért feláldozza magát — tudtára adják, hogy nem boldogok. Mozdított
egyet nemcsak homlokráncain, hanem a vállán, derekán is. Nem is akarta titkolni kelletlenségét. Zsiga bácsi — akár a darabjainak közönségét — őt is kihozta a sodrából. Látszott, hogy Zsiga bácsi fatális ösztönével most is a legfájóbb pontra hágott. Egyszeriben felborította az induló jó hangulatot. Gömbösnek meg lehetett volna az a válasza, hogy mindezért a nyomorért nem
ő felel, hisz még alig néhány hónapja van uralmon. Annyira körültömjénezték,
vagy hiúsága volt akkora, hogy elvárta, hogy az ország már attól a puszta
ténytől boldognak és szerencsésnek tartsa magát, hogy őt tisztelheti a fejének?
Támadásba ment át, elég indulatosba és rögtön személyeskedőbe.
Nem emlékszem minden mondatára, csak a mondatok összefoglalójára,
a csattanóra:
— Minket egy fal, egy hideg tér választ el egymástól.
Zsiga bácsi most is bólogatott egy ideig, mintha gondolkozott volna. Ezen
gondolkozott:
— Mi az a hideg tér? — emelte föl lassan a fejét.
— Hogy te örülsz, ha rosszat mondhatsz a magyarokról!
Ez rossz húzás volt. A politika ment neki az irodalomnak. Esztendők
múlva egyszer Zsiga bácsi, aki pedig nem szerette az érzelmeit kimutatni,
9

maga mondta: úgy szaladtatok körém, mint a fia-kakasok. Becsületbeli ügy
volt, hogy megvédjük. (A levegőben volt még meghurcoltatása egyik bátor kijelentése miatt — hogy az utódállamokban jobb dolga van a magyar parasztnak, mint itthon.) Nem tudom már, ki mit mondott a védelmére felsistergő
szavakból. „A legkülönb magyar köztünk." „örülne, ha jobbat mondhatna."
Ilyenek hangzottak.
A saját szavamra pontosan emlékszem, ez hangzott el utoljára.
— Mindnyájan belőle élünk.
Gömbös nem értette.
— Hogyan belőle? — nézett Zsiga bácsira.
Azt hitte, Zsiga bácsi fizet bennünket.
Valaki Zsiga bácsi jelentőségét, sorsát is Adyéhoz hasonlította. Gömbös
visszakozott. Ady, Ady. Elmondta róla a lemez szövegét.
— Kár, hogy azt a nagy zsenit nem azok vették körül, akikhez való volt.
Most már kezdtünk fölényben lenni, a mi utcánkban voltunk.
Zilahy befűzött egy megjegyzést. Az új magyar irodalmat sokan még mindig csak a humor fénytörésén át ismerik, Karinthy persziflázsaiból.
Nem tudom, mennyi volt ebben a békítő humor, vagy a rejtett döfés.
Tudott dolog volt, hogy egy este Gömbös fél Pest kávéházait végigtelefonáltatta Karinthy után, társalogni akart vele azonnal. Társalgott is egy fél
éjszakát.
Gömbös mosolygott egy egyetértőt: újra nyeregben érezte magát, az irodalom szántásai fölött is.
Folytatódott a szerepmondás. A kandalló előtt álló asztalnál széles félkörben, ha jól emlékszem, még a következők ültek: Tamási, Németh László, Féja,
Szabó Lőrinc és Németh Imre. Nem tudom pontosan sem a sorrendet felidézni,
sem hogy ki mit mondott. Erre különben sem vállalkoznék, nem akarok más
szájába egy hamis hangsúlyt sem adni. Fejemet csak arra késztetem, amit
én mondtam.
De egy jelenet mégis elém szökken. Valamelyikünk valamiről szólva Németh Lászlóra hivatkozott.
Gömbös ekkor már előttünk állt, fél lábát a kandalló lépcsőjére, egyik
könyökét a kandalló párkányára támasztva.
— Melyik közületek a Németh? Te?
Németh csak bólintotta az igent.
— Kozma nagy olvasód. Te vagy a darlingje.
Azt hiszem, ekkor tűnt fel nekem Németh sápadtsága. Volt neki egy jellegzetes homlokrácolása. Indulatában vagy töprengésében a ráncok nem vízszintesen gyűltek a homlokára, hanem merőlegesen, a két szemöldök irányából: mintha két hadsereg szaladna összeütközésre. Szája is megrándult? Az az
emlékem, - mintha düh vagy gyűlölet sápasztotta volna el.
Abban a „darling"-ban nemcsak a nyegle divatszó volt a sértő. Németh
úgy volt „darling", hogy az irodalomtisztelő Kozmának — a költő Bárd Miklós
fiának — sikerült rávennie, szervezze meg a rádió irodalmi részét. Németh
ezt csak kísérletül fogadta el, fizetést sem vett fel, illetve tiszteletdíját teljes
egészében a Válasz kiadására adta. Sejtelme bevált: néhány hónap múlva kiderült, hogy a rádió tingli-tangli irodalmi irányán még az elnök támogatásával
sem lehet változtatni; Németh faképnél hagyta a vállalkozást és a vállalatot,
haraggal és — mint írta — szégyenkezve a beugratás miatt.
10

Nem válaszolt Gömbös kérdésére. Az folytatta:
— Orvos vagy?
— Igen — mondta Németh, röviden és rekedten. Holott azelőtt mindig
hozzá szokta tenni, hogy nem gyakorló, hanem csak iskolaorvos.
Nem érzem tévedésnek, hogy Németh azontúl Gömbös jelenlétében egy
szót sem szólt.
De az most világosan szökken elém, hogy Tamási az erdélyi magyar párt
ártalmas reakciós voltáról beszélt. Azzal együtt merült fel a fejemben, hogy
mi volt hozzám Gömbös első szava, amikor — talán közvetlenül Móricz után,
talán később — rám került a beszéd sora.
— Te erdélyi vagy? — kérdezte.
Ebből rögtön láttam, hogy semmi lényegeset nem tud az én mondandómról, a dunántúli egyke- és németkérdésről. Mert ha erdélyi volnék, hogy beszéltem volna a Dunántúlról? S ha ő csak egy kicsit is átfutotta volna azokat
az írásokat, hogy ne tűnt volna fel neki, hogy én is abból a megyéből vagyok,
ahonnan ő, Tolnából? Az meg aztán igazán nem kerülte. volna el a figyelmét,
hogy én épp a magyar Tolnát, az enyémet jó egypárszor szembeállítottam a
német településű Tolnával, ahova az ő szülőfaluja, Murga is tartozik. Más oldalról ismert.
— Jól megjárattátok azzal a szegény Antal Pistával — mondta, s a nekem
szánt mosolyt Zilahyra is átlebbentette.
Most értettem meg, hogy neki itt az erdélyi az erdélyiek ravaszságát jelentette, egy félreértés-sorozatra célzott vele. Holott abban nekem semmi részem sem volt. Ez a dolog a korra is elég jellemző, megéri tán, hogy részleteket mondjak róla.
Oroszországról kezdetben nem volt szándékomban könyvet írni; a kérdés
megoldását — hogy elfogulatlanul írjak — lehetetlennek éreztem az akkori
Magyarországon. Indulásom előtt csak néhány hangulatkép megírását ígértem
meg Zilahynak, annak az előlegnek a fejében, amely nélkül útnak sem tudtam
volna indulni. Ott künn csak ezekre gondolva gyűjtöttem jegyzeteket. Visszatérve azonban beláttam, hogy hangulatképekkel nem lehet ilyen komoly mondandókhoz nyúlni. Zilahyhoz az első szavam az volt, mentsen fel ígéretem
alól, az előleget inkább részletenként készpénzben adom vissza. Hallani sem
akart róla. Kezdd csak írni a cikkeket úgy, mintha Franciaországban írnál,
majd én elintézem.
Ezek voltak az első tárgyilagos beszámolók itthon. Az olvasók tán emlékeznek hatásukra. Olyasféle volt, mint az orosz kiállítási pavilonoké, amelyek
előtt tízezerszámra gyűlt a közönség. Az Est-konszern kimúlással küzdő késő
délutáni lapja, a Magyarország, amelyet a vállalat életmentő-kísérletre adott át
Zilahynak és Zsilinszkynek, példányszámát az első három cikk után huszonötezerrel növelte. A helyzetismerők csodálkozva néztek a miniszterelnökségi sajtófőnökség felé: engedi ezt? Engedte még a harmadik-negyedik cikket is. Antal István ekkor hivatott magához. Nem ismertem. Udvarias volt, de — a munkával agyonhalmozott emberek módjára — határozott és szűkszavú.
— Zilahy azt mondta, az első cikkeid azért lesznek elnézőek, hogy azután
annál több hitele legyen majd a kifogásnak. Én érdeklődve olvasom. De jönnek a tiltakozások. Itt az ideje, hogy a lap is tudja a dolgát.
Azt hitte, újságíró vagyok.
Elmondtam Zilahynak, amikor a következő cikket átadtam. Ez a magyarok Oroszországban élő nyelvrokonairól szólt.
11

— Na, ez pompás lesz nekik. Ettől elhallgatnak.
Arra az időre elhallgattak, de ahogy visszakanyarodtam a szovjet élet ismertetésére, Antal ismét hívatott. A tiltakozások tovább áradnak, a rendőrség
politikai osztálya is itt van. fía nem jön a megígért kritika, kénytelen lesz
megtiltani a további közlést.
— Majd én elintézem — mondta Zilahy.
De a következő cikk után újra hívattak a Sándor-palotába.
Most már a polgári lapokból is szálltak felém nyilak. Antal annak az embernek az ingerültségével nézett rám, akit épp orránál fogva vezetnek. Ez bántott engem, mert hisz én semmi ígéretet nem tettem neki. Azonkívül írtam én
azokba a cikkekbe bírálatot is. Ezt meg is mondtam neki. Nem értettük meg
egymást. írói hitelemre hivatkoztam; én nem írhatok le parancsra semmiféle
megrovó kritikát — hogy olvasnák az emberek irodalmi bírálataimat, a verseimet?
— Téged kommunista izgatásért csaptak ki a pesti egyetemről?
S szó nélkül elém tett valami rendőrségi összefoglalót, valami torz curriculum vitae-1, majd tizenhat éves koromtól kezdve. Olyan dolgok is voltak
benne, amire már én sem emlékeztem.
— Én puszta szerv vagyok — mondta —, nekem is igen kellemetlen. Pöröd is folyik. Te fogalmaztad a kiáltványt Sallai és Fíirst kivégzése ellen?
József Attilával együtt fogalmaztuk, helyesebben beszéltük meg; József
Attila fogalmazványát vettük alapul, nekem abban csak néhány mondatom
volt; de hallgattam. A jelenet nekem is kellemetlen volt. Mintha valóban „lelepleztek" volna valamiben.
De a dologba most már más érdek is beleszólt. A szerkesztőségben Vadnai
kéretett magához. A cikkek hatását ő üzleti szempontból mérte. Okvetlen folytassam őket az előleg letörlődése után is. Fizet darabonként akár harminc pengőt is. Nem mutattam hajlandóságot.
— Akár ötvenet is.
Ez az új elem kedvem szegte; de Zilahyt felvillanyozta:
— Csak írj tovább, úgy, ahogy akarsz. Majd ők is segítenek.
De a következő nap megint a miniszterelnökségen kellett lennem. Közben
hozzám is áradtak a „tiltakozások", naponta tíz-tizenöt fenyegető levél, már
testületektől, pártoktól is. A nemzetiszocialisták lapjai felállították a nehéztüzérséget. S éjjel kellett dolgoznom, mert napközben egy biztosító társaság
kishivatalnoka voltam. Az Antalhoz való járásban már az. indulás is végtelenül
kellemetlen volt: esetenként el kellett kéredzkednem, de nem akartam megmondani, hova. így az elmulasztott hivatali munkát is pótolnom kellett. Azt
sem tudtam, hol áll a fejem. S támogatás — a csepeli ifjúmunkások egy megható kis küldöttségén kívül — semmi. Illetve egy, de az is csak nehezítette
a helyzetem.
Azt hiszem, Haraszti Sándor, vagy Sándor Pál keresett fel, de lehet, hogy
mind a kettő. — Okvetlenül folytatnod kell. Csak így, csak még keményebben!
— De én ezt a hazug helyzetet nem bírom tovább.
Meg sem értették a lelkifurdalásom. Ezekkel szemben erkölcsi aggály?
Húzd, ameddig lehet.
Szerencsére volt még egy rokonszerű, magyar, sőt hazafias nyiladású mondandóm, amiről amúgy is meg kellett emlékeznem. A moszkvai forradalmi
múzeumban negyvennyolcas honvédzászlókat láttam. Itt tudtam meg, hogy a
leningrádi hadtörténeti intézetben egész sereget őriznek belőlük. Mikor fel12

vetődött, hogy haza kellene hozni őket, rögtön felvetődött az is, milyen körülmények között s minek ellenében. A Szovjet s Magyarország között még nem
volt diplomáciai viszony. Ott künn szinte megbíztak, említsem meg a zászlókat.
A következő cikk a zászlókról szólt. A nemzetiszocialista szócsövek erre
harsantak meg csak igazán, élükön a Nemzet Szavával. Nem értettem. Fodor
József egy évtized óta egy alkalmat nem mulaszt el, hogy felém ne vágjon
valamit, ha elébe tűnök. Hadd mosolyodjam rá viszonzásul egyszer már én is.
A Nemzet Szavát azért sem értettem, mert értesülésem szerint Fodor akkor
már kilépőben volt a szerkesztéséből, talán már ki is lépett. Mindenesetre én
mehettem megint a miniszterelnökségre. Már nem is Antal kéretett. Neki el
kellett utaznia.. Az ügy szigorú kezeket kívánt. De ezzel a szigorú kézzel én
már nem éreztem megkötöttségben magam. Nyugodtan hivatkozhattam arra,
hogy amit Antal megengedett, annyit más is megengedhet. A cikkek közlésével egy időben készült már a könyv is. Gellért aggódva nézett a cenzúra elébe
— most fogják megmutatni, mivel kezdték volna a dolgot.
Nos, az történt, amit legkevésbé vártunk. A rengeteg herce-hurca és nehézség tette könnyűvé a legnagyobb akadály átlépését. Gellért felvitte a cenzúrára a kiszedett könyvet s vele az újságoldalakat a megjelent cikkekkel.
— Ezt egyszer már engedélyezték. Elolvasni is fölösleges.
A cenzor belenézett a két szövegbe, s ráütötte, hogy kinyomatható.
Mire a könyvet elkobozhatták volna, már csak hírét növelik vele. Példány
alig volt belőle.
Mindez friss dolog volt, alig féléves. Erre célzott Gömbös; ezt tudta rólam.
Tekintetén azt éreztem, hogy valami roppant agyafúrt riporternek néz.
— Olvastam, amit a szovjetről írtál. Magunk közt most megmondhatod,
a színigazat írtad legalább?
— Nem.
Volt színészi képessége. Feje hátraveftésével megjátszotta — túlzottan a
meghökkenést.
Megmondtam, milyen nehéz feladat volt; már nem is művészi, hanem
bűvészi. Amennyit elhallgattattak velem még így is a dicsérendőből, ugyanannyit hallgattam el önszántamból a kifogásolandókból. Így kellett mérnem a
dolgot, hogy a végleges benyomás azért mégis a valóságnak feleljen meg.
S amúgy is: ellenséges körben tárgyilagosan beszélni! Űgy éreztem magam,
minthogy ha sötétben kellett volna végigsétálnom egy törékeny vagy még inkább: robbanó jelzésű csomaggal.
— Átvitted ! Gróf X . . . (épp ma nem akarom megismételni nevét) kétszer
is megállított a folyosón, meddig hagylak még szabadlábon.
És nevetett hozzá a tréfaértő hatalmasság — megint csak túlzott — vidámságával.
Ilyen légkörben kellett belekezdenem mondandómba.
Emlékszem most már arra is, megállapodásunk szerint Németh Imrének
kellett ebben támogatnia. Én adom elő általánosságban a dunántúli veszedelmet, ő — a kérdés egyik legalaposabb tanulmányozója, s maga is dunántúli —
majd az adatokat szolgáltatja. Irattáskája ott is volt a térdén, tele statisztikai
ívvel, térképpel, Isberték munkáival.
Mondandóm súlyos volt; épp ezért volt könnyű előadnom. A kórszak politikai jelszava a magyar faj védelem volt. A dunántúli magyarság pedig épp
most pusztul, az egyke következtében.
Gömbös látható unalommal hallgatta; annak az embernek a türelmetlen13

ségével, akinek megvan a véleménye, s csak az alkalmat várja, hogy k i m o n d hassa. Homlokát ráncolta, de szeme körül mosoly bujkált. Végre elérkezett
a pillanat, hogy udvariatlanság nélkül félbeszakíthasson.
— Egy század huszár minden faluba, s rögtön vége az egykének!
Nem kapta meg azt a hatást, amelyet ezzel a mondattal nyilván másutt
m á r többször is elért. Egyedül ő fakadt hahotára, elég rövidre, a részvétlenség
miatt. Ebben a kérdésben mi akkor valamennyien többé-kevésbé szakértők
voltunk.
*

(A kéziraton ceruzával a következő olvasható: „Ezeket a sorokat 1945 j ú liusában írtam." — A szerk.)

SZALAY FERENC RAJZA
14

GYOZO

A tükör hazudik
Szépíthetem
verhetek port vagy ködöt
két mell
egy ágyék
csak kilátszik

körülötte

Felhők közül
hegycsúcsok bodros erdő
A tükörben
tört szemek ráncos arc
a tükör
hazudik
a tükörnek senki se higgyen

Nem folytatás
Vége lehetett volna
aludtam szépen hagytak volna

békén

Akárhogy van nekem nem folytatás
ez nekem más mint azelőtt volt
amaz inkább
megőrzött
film-emlék: szereplőit
ismerem
de mintha csak kívülről
Aki köszön
s akinek én
láthatná (kéne látnia)
hogy a szorongás
kiesett
szememből
s már legföljebb csak a
figyel
leporló életemre

kíváncsiság

Vázlat
Ez hát a kert, a gyakran versbe írt kert.
Most tél van, hó van, s mint a puszta sírkert.

Balcsillagzat
(Liszt Ferenc: Unstern, Sinistre. Disastro)

Balcsillagom, te szárazon csikorgó
homokszem Isten fogai között,
hová rohansz a kristályhéju,
forgó
szférákon át, mint földi
üldözött,
kitől házat, hazát és
anyanyelvet
elvettek, és körötte kürt rivall,
s mégis, mint víz alól, a mennyet
szippantja távcsők
nádszálaival
Balcsillagom, te égi eh, ki rúgott
beléd, miféle ütlegek elől
loholsz, kilógó nyelvvel és behúzott
farokkal, s bár tetőled
tündököl
a földi éj, a szégyened
sugárzik
csak a sikátor-mindenségben,
és
angyal röhög, felfegyverezve
állig,
mögötted, s szárnya éles, mint a kés
Balcsillagom, szétszaggatott
uszályod
vonszolva, véres öllel futsz tova,
akár egy égi Szúza
meggyalázott,
zsoldos elé lökött
menyasszonya,
s nincs menedék, a barbár palotában
dőzsöl a gőgös, parvenü görög ...
Balcsillagom, lobogj az éjszakában,
gyalázatunk, akár a fény, örök

ATTILA

Gyerekkori töredékek
a járdaszélen
lódögök
cigányok mezítláb a hóban
csupa elizzott idegen
merülőben
távolodóban
nem tudni honnan jönnek és
nem tudni honnan hova térnek
koldusai a hófúvásnak '
lelencei az ordas éjnek
máglyatűz körül katonák
egyikük
szájharmonikázik
emiéktelen danáját fújja
és féllábon táncol a másik
mongol szemében messzi táj
s ahogy meredten
felrikolt
szálló ringyrongya
tűzbe-kap
már lánggal ég szegény bolond
fetreng a hóban sistereg
maró füst elfoszló ruhája
a baljós téli ég alatt
kilobbanó fekete
fáklya
2.

bagolyvár lett a hétszázéves kőtorony
kikandikál egy ordas
kuvik az ablakon
társai
tovatűntek
maga maradt
riadtan-leskelő
éjféli nap
maradt maga hívének
prédát-űző
életeket-orzó és
el nem vesző
mellette
régesrégen
bondult harang
az ablakon kinéz és
elborong

mohosodik a kő és
odvasodik
lakja rését merengő
nagy szemű gyík
télen
álomba-dermed
s a hó alatt
fénylik mint bánya
mélyén
a zöld smaragd
fölötte év az évvel
összeér
ahogy rajban cikázik
, a bőregér
3.
a harang mondja mondja a magáét
ma is elásnak valakit a földbe
várják a férgek kuncognak a férgek
jöjjön a préda
kanász volt bár vagy kancsi
szőlőpászto
kopott tanító mézes-szavu
lelkész
szamárfogattal viszik a koporsót
lábbal a hegynek
neki mindegy már feje merre
nyaklik
lesi vakondok lenn hol zúg az ásvány
vizek szaggatják tetemét s a rögben
szerte-szivárog
kövek közt biccen, zötyög a szekér és
lépnek a társak beborozva lépnek
dől a koporsó vállal támogatják
föl ne boruljon
akit elásnak társul
gizgazoknak
rá ne boruljon mégegyszer a földre
ha megtűrt volt is bérli lenn a hantot
minden időkig

Krúdy
Csak egy várost kell kitalálni
hová az ember hazatér
Meglát egy ajtót Bekopog
Hó szitál és hold süt a házra

Téli sanzon
két kalapos balek a hídon
dohányfaló és versfaló
két óváros között a senkiföldjén míg fönn szakad a hó
füttyögnek kezük
zsebrevágva
utat és álmot rég feledtek
voltak pedig húrszaggató
süvölvény orfikus poéták
sirályokkal
rikoltozó
kedvük rég elmaradt
mögöttük
hová lettek a jelenések
a kettős kard a fényhozó
előttük ködbe fúlt a város
alattuk jéghátú folyó
és arcukat az éj fölissza
ködlámpák
torkolattüzében
csak bandukol a két fogyószavú balek két szürke árnyék
Isten két nyugdíjas bohóca
míg varjakkal kering a hó

PETRI CSATHÓ FERENC

Téli sanzon
*Két kalapos balek a hídon
bandukolnák a kőkopár
világban este van december
akikre Isten csöndje vár
mennek seholból sehovába
túl negyvenen ötven felé már
megy két polgárnak öltözött
két álruhás király két nincsen
két elképzelt világ között
hallgatnak és egyszerre lépnek

két tűnő árny a pille ködben
akárha egy valahai
rigó dalolna kitalált fán
Isten komor bohócai
füttyögnek kezük
zsebrevágva
vígan éltek és ciceréltek
víttak szüzekkel
háborút
igricek zenétlen
világban
lábuk alól kifogy az út
jövőidőben
mendegélnek
két kalapos balek a hídon
tetszhalott múzsák két fia
baktat két szikár szürke árnyék
egy lépés még s a mágia
kihűl szivükben
elröpülnek

Vaskori töredék
Lesz még aranykor
El nem
mozdítható idő
midőn néked
szerelmem
őz és bárány felelget
Álmodtál róla egyszer eljő
idelent lesz az odafönt
Lesz még aranykor
Valaki
hajadba tűz egy könnyű kelyhet
benne arany méhecske döng

-

o

P. F. rajkrónikás följegyzéseiből
Ebben a hónapban nem történt
semmi említésre méltó.
A rajkrónikás megrovást
kapott.
Ám a kritika hatására

mégiscsak elkészült a napló:
vasat gyűjtöttünk
a kohóknak,
papírt,legyen minden nap újság,
hogy olvashassuk benne mind
a tyúk és a tojás meséjét.

Nyulak üres mezőkön
Köd száll pipára
faggyal szikrázó
bukdácsolnak a
kerengő károgó
komor madarak

gyújt a tél
ég alatt
levegőben
csapat
kerge varjak

napszámban ordító pofák
habók bolond eszét szalajtó
a kocsma melegére gondol
csatárláncban a tucat hajtó
kerepelnek és hujjogatnak
szállong a tél
mennyezetéről
lábnyomaikra porka hó
üres mezőkben
megriadt
nyulak szaladnak durrogó
puskák felé
feltarthatatlan
hóval teli téli árok
mélyén ha egy is meglapulna
mi várna rá néhány nap és
újabb hajtók újabb vadászok
másik golyó a puskacsőben

Óbuda
egy ódon kocsmát
keresgélünk
egy kocsmát tarka abroszokkal
sivár kőkockák kancsi szörnyek
állják utunkat
mindenütt

4

21

GRENDEL

LAJOS

Talamon Alfonz elbeszélése elé
Örömmel, de egyben aggódva bocsátom a nyilvánosság elé az 1966-ban Dunaszerdahelyen született, diószegi illetőségű, a pozsonyi egyetem elsőéves magyar—történelem szakos hallgatójának, Talamon Alfonznak elbeszélése elé írt bevezető sorokat. Örömmel, mert Az utolsó író memoárja című elbeszélést egy rendkívüli talentummal megáldott fiatalember írta, s ez az írás színvonalasan képviseli a csehszlovákiai magyar próza legifjabb nemzedékének írói útkeresését. Ez a nemzedék 1983ban Iródia néven szerveződött spontánul csoportba, s ugyanilyen című antológiában
mutatkozik be a Madách könyvkiadó Főnix Füzetek sorozatában a múlt nyáron.
Az utolsó író memoárja antiutópia, az írói-művészi pálya ironikusan ábrázolt
jövővíziója. Talamon Alfonz írása mentes az ilyen típusú prózára oly sok esetben
jellemző pátosztól, érzelgősségtől, gyermetegségtől "és naivitástól. Nagy érdeme a f i a tal írónak, hogy anyagát ironikusan kezeli, szellemesen, helyenként nagy erudícióval
és képteremtő fantáziával adja elő, ötleteit nem soványítja poénokká. Játékossága,
könnyed, élvezetes, az intellektuális humorra is érzékeny stílusa megszelídíti az abszurd alapötlet komorságát. Olyan írói erényeket csillogtat tehát, amelyek az olvasóban méltán keltenek várakozást a fiatal író további munkái iránt.
A csehszlovákiai magyar irodalom legolvasottabb és legtöbbet méltatott művei
azok a regények, elbeszélések és versek, amelyek — a színvonalbeli, az írói szemléletek és technikák közötti különbségektől függetlenül — a csehszlovákiai magyarság
léttapasztalatait kódolták. A csehszlovákiai magyar próza nagy tömbje tartozik ide
Rácz Olivér Megtudtam,
hogy élsz című regényével kezdődően Dobos László, Duba
Gyula, Gál Sándor, Mács József művein keresztül Zalabai Zsigmond szépírói kvalitásokat is felvillantó falutörténetével bezárólag. Az Iródia csoport prózaírói, így Talamon Alfonz is, más utakon indultak el. Hogy miféle érzékenység, milyen igény és
törekvések vezetik tollúkat, írásaikból sejthető már. Hogy milyen regény- és novellaalakzatokat teremtenek a jövőben, s pályájuk milyen irány(ok)ba fordul majd, ma
nem tudni még. Egy dolog azonban biztosnak látszik: szembekerülhetnek mind az
olvasók, mind a kritika egy részének elvárásaival, értetlenség, sőt ellenérzés is fogadhatja írásaikat, még a legszínvonalasabbalkat is. Aggályaim innen erednek. A türelem
és az értő-elemző kritikai fogadtatás minden igazán tehetséges pályakezdő írónak
kijár. A türelem, az értékek, a más vélemény megbecsülése és tisztelete, a korrekt
vitaszellem az irodalmi nyilvánosság érettségének a fokmérője mindenütt. A csehszlovákiai magyar irodalom nyilvánossága egyelőre nem ilyen. Á m mind több jel
mutat arra, hogy a csehszlovákiai magyar próza eszközeinek felfrissítése, szemléletének gazdagítása, érzékenységének tágítása olvasói igényekkel is találkozik. Arról n e m
is szólva, hogy mind több ilyen értelmű kihívás éri a kortárs magyar, sőt a kortárs
szlovák próza irányából is.

22

TALAMON ALFONZ

Az utolsó író memoárja
Kezdem azzal, hogy már olyan öreg vagyok — memoárt írok. Élete alkonyán az ember általában visszaemlékezéseinek lapjain dolgozik. Ez ugyanolyan
tevékenység, mint fiatal korban a családalapítás. Némi büszkeség is tartozik,,
ehhez a munkához. Elvégre az ember a halhatatlanságból faragja koporsódeszkáit. Ez főleg akkor elkerülhetetlen, ha az ember világhírű író. Mert én világhírű író vagyok. Alkotásaimból egyetlenegy szót sem tudok felmutatni, ez igaz.
Persze, ha még létezne irodalmi Nobel-díj, abban az esetben én biztosan kettőt
kaptám volna. Egyet a műveimért, egyet vénségemért. Istenbizony, marha vén
vagyok. Olyan vén, hogy még emlékszem a könyvekre és a könyvesboltokra.
Memoárómnak mindjárt az elején eldicsekedhetem, hogy emlékszem azokra a
nevekre, művekre, amelyek közvetve vagy közvetlenül meghatározták az egyetemes kultúra, az emberi haladás irányvonalát. Neveket nem írok, mert a kutya
sem emlékezne rájuk. Én persze igen, de ez most nem fontos. Nem fontos, mert
nincs irodalom sem. Megszűntek az irodalmi díjak, az írószövetségek, felszámolták az összes irodalmi hagyatékot. Az idő pedig felszámolta az összes ismert
írót és költőt, akik velem együtt kezdték pályafutásukat. Egyszer egy ellenséges író azt mondta a Plútón, hogy velünk együtt hal meg másodszor az irodalom. Engem megkímélt a halál. Remekül el vagyok rejtve. Mint utolsó plő tanú
megpróbálom leírni azt a folyamatot, amely a Földön lejátszódott. A folyamatot, amely megszüntette az irodalmat. Ez ugye, egy kicsit fellengzősen hangzik.
Ennyit igazán elnézhetnek. Nos:
A mai generáció hiába keresné a városok, települések utcáin, terein az
egykor elmaradhatatlan könyvesboltokat. Ma már mutatóba sem maradt köztük egy sem. Eltűntek mint a petróleumlámpák, vagy mint a lóvasúttal együtt
a lócitromok. A lócitrom helyett nyugodtan írhattam volna, hogy lószar. A mai
világban úgysem tudná senki, hogy mit takar e két szó. De ehhez most nem
akarpk kommentárt fűzni. A könyvesboltokat és a könyveket a haladás és civilizáció számolta fel valamicskével azután, hogy felemésztette az izomerőt. Ebből a szemszögből nézve ez bizonyos fejlődés. Mondhatni kiszámítható folyamat.
Az izomerő után kétségtelenül a szellemiség következik a sorban. A civilizációnak ezt is a szolgálatába kellett állítania a neki legmegfelelőbb helyen. Erre
mondták valamikor, hogy a fejlődés evolúciója. Talán már leszögeztem, hogy
erről kívánok beszélni. Mint világhírű író, ígérhetem, hogy lebilincselő olvasmányban lesz részük. Egyébként a Vörös Konrád utcában születtem, ahol gyermek- és ifjúkoromat töltöttem. Házunk egy nagy bérház volt. A bérház földszintjén üzletek sorakoztak. Többek közt egy könyvkereskedés is. A könyvkereskedés olyan hely volt, mint ma egy részecskegyorsítóalkatrész-eladó hely. Tulajdonosa egy öreg, horgas orrú zsidó volt. A zsidók az akkori Európa kereskedőrétegének jelentős részét alkották. Nincs semmi fenntartásom velük szemben. Zárás után az utcáról egy kovácsoltvas csáklyával lehúzta a redőnyt. Közben asztmásan fújtatott, lihegett. A redőny csikorgott, akadozott. Rozsdás bádogleméz volt, amin vastag míniumfesték-rétegek váltakoztak az egyre terebélyesedő
korróziófoltokkal. A szilánkok ütötte hörpadásokkal. Röplapok csirízes hátlapjainak foszló maradványaival. Maga az üzlet egyetlen hatalmas helyiségből állt.
23

Az ajtó fölött egy kis csengő lógott. A távozót vagy az érkezőt jelezte. Az üzlethelyiségnek kövezett alja volt. Tavaszonként megrekedt rajta a sáros hólé. Az
ajtóval szemben raktár volt. Bejáratánál napszítta, fakó függöny lógott. Én soha
az életben nem voltam egyetlenegy raktárban sem. Ügy gondoltam, hogy itt a
fölösleges, ki nem csomagolt, vagy időközben betöltött könyvek voltak. Sokáig
nem is tulajdonítottam neki nagy jelentőséget. Egyszer az egyik évfolyamtársam a gimnáziumban azt mondta, hogy ő egy raktárban letapizott egy lányt.
Én abban az időben nem tudtam, hogy mit jelent az, hogy egy lányt letapizni.
De jelentőségteljesen bólintottam. Időközben ezt a mozdulatot nagyon jól megtanultam. Az én koromban rengetegszer kellett ezt az egyszerű nyakizommozdulatot elvégezni. A letapizni szó értelmét — férfiasan bevallom — csak ötven
évvel később lebbentették fel előttem. Egy fiatal fekete lány mondta meg, aki
mezítelenül hevert az ágyamban. A SZESÁT alkalmazottja volt. Azt, hogy a
SZESÁT mit jelent, azt pontosan már nem tudom. Emlékezetem szerint technikai alkalmazottak voltak, akik az írókból és költőkből a nagyobb hatásfokot
voltak hivatottak kicsikarni. A letapizni szó értelmét egy keresztrejtvény kapcsán kérdeztem meg tőle. Én akkor már világhírű író voltam. Ezt három év
múlva az ellenség is elismeri a Plútón. Mikor megtudtam a szóval kapcsolatos
fogásokat, kicsit elpirultam. A társam jutott az eszembe, aki egy raktárban csinálta. A raktárról az öreg zsidó könyvesboltja, meg a Vörös Konrád utca rajzolódott a szemem elé. Néha honvágyam is volt. Ilyenkor az üzlethelyiség elrendezésén töprengtem. Arra biztosan emlékszem, hogy a három falon egészen a
mennyezetig fényesre koptatott faácsolmányok voltak a polcok. Megközelítőleg
pontosan egymás fölött és mellett sorakoztak, mint a bérházak lakásai. Az egyes
polcon voltak a könyvek. Rengeteg könyv. A pult, amely mögött a zsidó általában üldögélt egy légyköpéssel egyenletesen borított viktoriánus széken, a bejárati ajtótól kicsit jobbra volt. Szemben a pulttal a szépirodalmi részleg állt.
A könyvek fel voltak osztva prózai, illetve verses művekre. Sajnos, arra már
nem emlékszem, hol kezdődött az A betű. A polcokon ábécé szerint sorakoztak
a könyvek. Mint mindenhol. így könnyebb volt tájékozódni. Ha valakinek Kosztolányira volt szüksége, akkor elég volt, ha átnézi a K betű mellett sorakozó
könyveket. Ügy rémlik, a legfelső sor bal sarkában volt az A betű. A logika is
így kívánja. A raktárral közös falon a harmonikaszerű gyermekkönyvek, továbbá kották és szakácskönyvek voltak. Az első gramofonlemezt még nem hozták át Amerikából. A kirakat beleolvadt a többi kirakat csillogásába. Bár ennek
a kirakatnak az üvege a legalaposabb mosás után is sárgás színű volt. A kirakatban az újdonságok, vagy érdekességek kaptak helyet. Nem sokáig, mert a
nap kiszívta címlapjukat és táblájukat. A kirakaton keresztül egy kis térre
lehetett látni. A tér közepén a városvédő ütött-kopott szobra állt. Körülötte
hetenként vásárokat, forradalmanként kivégzéseket szoktak tartani. Ez nem
tartozik szorosan a tárgyhoz. A pult mögött az orvosi könyvek, anatómiai kódexek sorakoztak. Ide mindig szerettem volna belépni. Sose mertem. Csak
távolról, a pult mögött bóbiskoló zsidó szemüvegének tompa csillogásában böngészgettem a kimondhatatlan latin címeket. Ezt attól kezdve csináltam, hogy az
egyik évfolyamtársam a fiúklotyón zakója zsebéből egy összehajtott, foszladozó
képet vett elő. A latin szövegkommentár ellenére határozottan izgalomba jöttünk. Mindnyájan. Vizelés közben elhatároztam, hogy ezentúl minden orvosi
könyvet átlapozok, és kitépem belőlük az összes hasonló képet. Arra gondoltam,
hogy az öreg zsidő könyvesboltjában mennyi ilyen kép lehet. Emiatt totálisan
elrontottam a félévi matekdolgozatomat. Erekcióval nagyon nehéz összpontosí24

tani a kétismerétleries egyenletekre. De fogadkozásom megakadt a könyvesbolt
pultja előtt. Igaz, egyszer vettem annyi bátorságot, hogy rebegve bevallottam:
Egy orvosi kézikönyvre van szükségem, mert az iskolában a cuccoxusokat tanuljuk. A cuccoxusokat én találtam ki. Évekkel később egyik monodrámám gerincét alkották. Az öreg horgas orrú zsidó eltűnődött, mikor kérésemet előadtam,
majd hátra lépett. Egész idő alatt gyöngyözött a homlokom. Még most is átfut
a hátamon egy kis borzongás, ha arra gondolok, hogy mi történt volna, ha valaki
rájön a turpisságomra. Ráadásul két vevő is becsilingelt a boltba. Melyik az a
könyv? Kérdezte az öreg. Az a nagy piros. Mondtam gyorsan, szemlesütve. Minél hamarabb túl akartam esni rajta. Kellemetlen, ha az ember úgy érzi, hogy
mindenki a mozdulatait lesi. A nagy csalódás akkor következett, amikor fellapoztam a könyvet. Ügy gondoltam, hogy ilyen tekintélyes súlyú könyvben biztosan akad néhány pornófelvétel. Ehelyett csak elmosódott rózsaszín, sárgás,
kék felvételek voltak, feltehetően az állati támasztó- és szállítószövetekről. Anynyi év után visszagondolva talán jobb is, hogy nem találtam egy fia épkézláb
képet sem. El sem tudom képzelni, hogy hogyan szedtem volna ki a lapok közül.
Legtöbben a zsilettet javásolták. Ezt a szerszámot még most is idegenkedek a
kezembe fogni. Persze nemcsak csalódás tartozik a könyvekhez. Például egy
krétalapon láttam először léghajót. Ez egy szivar alakú repülő alkalmatosság.
Leggyakrabban héliummal vagy hidrogénnel töltötték meg. A valóságban csak
három évvel később láttam léghajót egy felszalagozott, zászlódíszbe öltöztetett
futballpálya közepén. A léghajó Velencét ment bombázni. A bombázás nem
nagyon sikerült. A legtöbb bomba a tengerbe zuhant, vagy fel sem robbant. Ezt
a bombázás után pár évvel olvastam egy könyvben. A könyvek papírívekre voltak nyomtatva. A nyomtatást nyomdákban végezték, festék meg ólom segítségével. A lapok egymás után következtek, meg voltak számozva. Ha minden lappal elkészültek, akkor a lapokat összefűzték. Végül jöttek a könyvkötők, és bekötötték a fehér lapokat. A papírt egyébként fából állították elő. Manapság már
műanyagra nyomtatják a szöveget. így az ellenség nem tud fegyvert kovácsolni
belőle. Ilyenformán a mai könyvek egy-egy műanyag lapból állnak, amin ilyesmik vannak: HÉTÉVES HÁBORÚ 1756—63.
HELYSZÍN: Európa, India, Észak-Amerika.
SZEREPLÖK: Nagy Frigyes, William Pitt, II. György, III. Péter, Frigyes
Ágost, Browne, Daun, Laudon.
ÜTKÖZETEK: Lobositz, Rosbach, Leuthen, Liegnitz, Kolin, Gross-Jágerdorf, Hochkirch.
BÉKE: Hubertusburg.
Közben dátumok, piros és kék nyilak, amik nyilván a hadseregek felvonulásait, visszavonulásait ábrázolják. A csaták helyét apró keresztek jelölik.
A győztes színével az adott hely győztesét. A poroszellenes koalíció kolini győzelme ugyanolyan kék, mint a jágerdorfi. Kolinnál az osztrákok győztek. GrossJágerdorfnál az oroszok. Ez sem most, sem akkor nem volt mellékes. Ennek
ellenére egyszerűen rá vagyunk utalva, hogy így oldjuk meg az oktatást, máskülönben — mint említettem — az ellenség még fegyvert talál csinálni belőle.
Ráadásul így megengedi az olvasónak, hogy azt jegyezze meg, amit akar.
A szépirodalom pótlására még az ilyen elemi dolgok is elmaradtak. Ennél a
pontnál szűnt meg a szépirodalom megannyi részével együtt. Ha pontos akarok
lenni, akkor az irodalom hanyatlása már évszázadokkal hamarabb megkezdődött. Rejtélyesen megszűnt a zsoltár- és passióköltészet. De ez most nem fontos.
25

Nem csigázom önöket tovább az irodalom eltűnésének késleltetésével. Pedig
nagyon hétköznapian kezdődött minden. Egy esős, szeptemberi napon, mikor a
Vörös Konrád utcában a bérház előtt, ahol laktunk, megállt egy kamion. A kamion terepszínűre volt festve. Egyenruhás katonák ugráltak ki belőle. Bementek a könyvkereskedésbe, és a kamionból kirámolt keménypapír kartonokba
pakolták a könyveket. Az alsó polcon kezdték, tehát az ábécé végén. Módszeres
alapossággal dolgoztak. Kosztolányi egy kartonba került Kafkával. Marx pedig
Mózessel. A kartondobozokban eredetileg mosóport és súrolószert szállítottak.
Kevés kivétellel belföldi kartonok voltak. A kamion után a boltban csak egy
halom papírpénz, meg az öreg zsidó maradt. Szomorúan dörzsölgette orrát az
üres polcok felé. A polcok hátoldala pókhálós volt. Azon a napon egyébként
még vagy háromezer helyről gyűjtötték be a könyveket, főleg a mi környékünkről. Azon a napon még minderről nem tudtam. Nem tudott róla senki sem.
Még magyarázatot sem kaptunk a jelenségre. Habár úgy emlékszem, hogy abban
az időben rengeteg jelenségre nem kapott magyarázatot az utca embere. Többek közt erre sem. Bolygónk abban az időben eléggé áttekinthetetlen volt.
A legtöbb ember hamar napirendre tért a dolgok fölött. Az élelmiszer és női
kegyek rekvirálásának már nagy hagyományai voltak. Most könyvet gyűjt a
hadsereg. Mondták. Persze elképzelhetetlen, hogy a sereg netalán áttért volna
cellulózfogyasztásra. A cellulóz közismerten kevés vitamint tartalmaz. Egyesek azt híresztelték, hogy a molyokat, meg a könyvskorpiókat akarják kiirtani.
Lényegében ez is nevetséges feltételezés volt. Mostanában rejtekhelyemből gyakran gondolok embertársaimra. Arra, hogy biztosan eljön majd az idő, amikor
már a gyapjúharisnyát vagy a,grafitbéléseket fogják gyűjteni. Természetesen
azt is a civilizáció és a haladás érdekében. Nem lepődnék meg azon sem, ha majd
egy emberöltő múlva az emberiség anyaszült meztelenül futkározna. Nagyon remélem, hogy addig nem talál meg a halál bunkeromban. Ha megérem azt a kort,
akkor lemegyek közéjük. Addigra egészen biztosan begyűjtik a munkahelyeket
is. Egyszer visszaáll a paradicsomi állapot. Hirdették a teológusok. Talán már
nincs is olyan messze jövendölésük. Nem lesz gáz- és telefonszámla, sorbanállás.
A szakadás egészen biztosan megtörténik. Külön fog fejlődni a civilizáció, és
külön a civilizáció által meztelenre vetkőztetett emberiség. A civilizáció első
lépését a szakadás felé akkor láttam, mikor a kamion után beléptem a kongó
könyvesboltba. A szúrágta polc egyik deszkáján egy görbén odaszögelt papírívet olvasgattam. Ez volt ráírva:
134. számú RENDELET
A TMS (567) 4a DCXX. eng.
TISZTELT POLGÁRTÁRSAK!
A TZ köztársaság, a nép által meghatalmazott WW-elnökének rendeletére
az ország területén található könyvek — tekintet nélkül kiadásuk időpontjára,
eszmei, ideológiai mondanivalójára, a dolgokhoz való hozzáállásra, a TZ köztársaság lakóinak érdekében begyűjtendők. A begyűjtést a felelős minisztériumok megfelelő osztályszervének rendkívüli meghatalmazott rajparancsnokai
végzik, akiknek munkáját a lakosság köteles támogatni. Aki eldugott, elfelejtett
könyvekről tud, kérjük jelentse, megfelelő jutalmat kap. Aki a rendelkezésnek
ellenszegül, könyveket rejteget, azt a haladás ellenségének tekintjük, és ennek
megfelelően kezeljük.
Pecsét
26

Aláírás

Keltezés

Ezen kívül még fel voltak tüntetve a nyomdai szervek, és az is, hogy a rendelet hány példányban jelent meg. A szöveg megadta a megfelelő utasításokat, de semmit nem árult el a gyűjtés igazi céljáról. A többes szám is bizalomra ingerlő. A szöveget sokszor láthattam ezután, mert felkerültek a középületek falaira, a villamosokra, a bútor meg halkonzerv és virág meg koporsó és harisnyaszemfelszedő meg mechanikus-kiskertiszerszám üzletekké átalakított hajdani könyvesboltok kirakataiba. A papírívek között feltűntek
sárga, meg piros és zöld meg fehér színűek is. Nyilván az utánnyomás termékeiként. Egy reggel ágyamból felkelve elhatároztam, hogy felcsapok írónak.
Olyasfajta elhatározás volt ez, mintha ezt mondtam volna: megyek reggelizni.
Felkeltem, és ezzel megtettem az első lépést a világhír felé. Amiről rajtam kívül már senki sem tud. Szerencsémre abban az időben már alig kellett tanulni
az iskolában. A tankönyveinket mindjárt a rendelet elhangzása után rohanva
mentünk leadni. Tehát ráértem. Ráadásul ekkortájt voltam szerelmes életem
egyetlen nagy szerelmébe, Katiba. Fülig szerelmesen hozzá írtam életem első
novelláját. Még mindig ellágyulok, ha rágondolok. Törékeny termete volt, mint
egy lepkének. Olyan pehelykönnyű teste volt, hogy földi maradványaiból kiszabadult atomokat Szent Péter nyilván szellőnek használja. Régebben éreztem a szellőt arcomnál. Hasonlítottak egymáshoz. Sajnos már nem emlékszem
arra, hogy milyen címet adtam a művemnek. Terjedelmében alig múlta felül
a félévi nagydolgozatomat, aminek az volt a címe: Ha én acélkohász lehetnék.
Az iskolában nyilvános dicséretet kaptam érte. Pedig nem szívleltük egymást
a tanárral. A novellával végleg meghódítottam magamnak Katit. Sőt, végső
soron némi köze volt az irodalmi zugpályafutásomhoz is, ami a világhírhez vezetett. Ezt a Púton is elismerte egy ellenséges író. A novella tartalmára már
sajnos részben emlékszem csak. Azt tudom, hogy a történet egy kastélyban
játszódott. Rólam, meg Róla szólt. Most bosszankodom a cselekmény hézagjai
miatt. Talán jobb is, hogy nem tudom önöknek leírni a cselekményt. Egy időben minden emlékemet elpusztítottam, amit kapcsolatba lehetett hozni vele.
Abban az időben még dominált a férfiúi büszkeségem. Most már teljesen
mindegy. Csak az biztos, hogy a fiú, mármint én, öngyilkos akartam lenni a
lány miatt. Ki akartam ugrani az emeleti ablakból. Természetesen a novella
szerint. Azután nem ugrottam ki. Ebből a részletből ítélve elég izgalmas vonalakat sejtet a mű. Nem vagyok benne biztos, hogy ez nem így igaz. Sok rózsa is volt benne. Akkor a rózsáért bolondultam, meg Katiért. Rengeteg rózsa
volt benne. Mindenféle színűek, mint a felragaszok a könyvesboltok helyén.
A novellának szomorú vége volt. Mintegy előjelzés volt kapcsolatunk valós
alakulására. Most visszagondolva azt hiszem igaza volt egyik barátomnak, aki
azt mondta: Túlságosan a fejedbe szállt a dicsőség az irodalmi sikereid miatt.
Túlságosan messzire kerültetek egymástól. Nem tudtam neki semmit mondani. Most már igazán bevallhatom, hogy igaza volt. A továbbiakban már
minden erőmet az irodalomnak szenteltem. Annak az irodalomnak, aminek
már csak napjai voltak hátra. A novellámat ennek ellenére elküldtem az írószövetség címére. A benzunkutasok kicsit csodálkoztak, mert ott már egy benzinkút üzemelt. Ha jól emlékszem, 98-as oktánszámú benzint árultak. Az egyik
benzinpumpa az elnöki asztalból nyílt. Az ember csak kinyitotta a gazdagon
faragott asztal rézveretes fiókját, és máris dőlt a benzin. A novellámmal kapcsolatban nem kellett aggódnom. Engem is ismertek. Mármint begyűjtöttek.
Ez is bizonyos fajtája az elismerésnek. Mikor vittek WW-elnök nyári rezidenciájára, a komor fekete autó megállt tankolni. A benzint az asztal fiókjá27

ból csorgatták. Turisztikai látványosságnak is beillett. Az elnöki rezidencián
maga WW elnök fogadott személyesen. Megszorította a kezemet, és bemutatott
a társaságában levő uraknak. Legtöbbjükön katonai egyenruha volt. Köztük
volt egy délceg,' bajszos katona is, aki Hadsereg Tábornok néven mutatkozott
be. Nyolc nap múlva ő döntötte meg WW elnök hatalmát. Ezt harminchat évvel később tudtam meg. Egy lánytól, aki a SZESÁT technikai alkalmazottja
volt. Éppen unatkoztunk. Tőle tudtam meg, hogy a novellám SZT-je eléri a
16,1-et, ami kiváló eredmény. Azt hiszem, hogy az öncélú dicsekvés előtt még
némi magyarázattal tartozom. Az SZT azt jelenti, hogy Szellemi telítettség.
Ebből nyerik a civilizációs fejlődéshez szükséges nélkülözhetetlen energiát.
Az egészet egy Alex Tirindsson nevű egyén találta ki. Valamivel azután, hogy
gazdaságtalannak minősítették a léghajót, így soha többé az életben nem volt
alkalmam ilyen alkalmatosságot látni. Különben nagyon büszke vagyok rá,
hogy az egészet Alex Tirindsson találta ki. Ugyanis engem is Alex Tirindssonnak hívnak. Ez a hasonnevűség közelebbi barátságba sodort bennünket. Ráadásul Alex Tirindssonnak az apját szintén Alex Tirindssonnak hívták. Az én
apám neve is Alex Tirindsson volt. Isten nyugosztalja a világ bármelyik pontján. Különben csak ezért mértem meg a novellád Szellemi Telítettségét, mert
te is Alex Tirindsson vagy. Mondta egy szép napon Alex Tirindsson. Az egyik
Alex Tirindsson számítson a másik Alex Tirindssonra Ezt szintén ő mondta.
Akkor már elég hosszú ideje foglalkozott az irodalmi alkotások SZT-jével.
Alex Tirindsson eredetileg állatorvosnak vagy ehhez hasonlónak készült. Pontosabban állatviselkedés-kutatónak. Ha jól emlékszem, mindig etnográfiát emlegetett. De lehet, hogy ez valami egészen mást jelent. Az ember fiatalabb korában csak a nőgyógyász növendékeket értékeli valamire, ha szakmai síkra
terelődik a'szó. Ügy értem, hogy ilyenkor valami az eszébe is jut. Alex Tirindssonnak a hatáskörébe tartozott a békák nyúzásán kívül leboratóriumi
megfigyelésre kivenni annak szívét, és agyát is. A béka szíve, ha kiveszed, akkor is dobog. Mondta egyszer Alex Tirindsson. Hm. Mondtam én. Érdekes
volna megállapítani, hogy ilyenkor mit gondol az agya. Folytatta. Mármint a
béka agya, olyankor, amikor egy kétes tisztaságú mérőszalaggal meg egy szikével nekiállsz, hogy megmérd — teszem azt — a bél hosszát. Tette még
hozzá. Szerintem azt mondja, hogy: a kurva kiskésit. Ekkor még igyekeztem
kerülni a tegezés és magázás körüli bonyodalmakat. Különben ez a kérdés
Alex Tirindssont is foglalkoztatta. Szabadidejében munkához látott, hogy valamilyen mérőműszert készítsen, aminek segítségével beszédre bírhatja az agyi
telepatikus hullámokat. Köztudott tény, hogy az agynak van némi kisugárzása
a környezetbe. Ugyanúgy, mint a szöveteknek, amik párologtatnak. Alex Tirindsson első kísérletei nagyon biztatóak voltak. Az SZT-skálán, aminek egy
kimustrált, 1936-os Hispano Suzia sebességmérő-szekrénye szolgált, megállapította, hogy a béka agyának telítettsége a koponyafödő eltávolítása után megközelítőleg 0,008-at tesz ki. Ez az egység természetesen amerikai mérföldekben van, de Alex Tirindsson SZT-skálájának ez az egy egysége. Ez a 0,008
néhány vulgáris kitörést ölelhet fel, ami névrokonom szerint szoros összefüggésben van a nemiséggel. A béka helyzetében mindez megbocsátható. De beosztási alapnak viszont nem a legrosszabb. A sikerek után Alex Tirindsson
mint megszállott természettudós minden kezébe kerülő állatagyat letesztelt.
A mérések eredményeit természetesen összefoglalta egy táblázatba, ami rövid
ideig minden tudományos akadémia dísztermében lógott. Mondanom sem kell,
természetesen ezeket a táblázatokat is elérte a végzet. Néhány eredményre
28

még emlékszem. Ki a fene gondolná, hogy a tarajos gőtének sokkal gazdagabb
a vulgáris szókészlete, mint a siklónak? Vagy hogy a törékeny gyík alul marad a néma tükörponttyal szemben? És így tovább. Közben Alex Tirindsson
fáradhatatlanul tökéletesítette készülékét, ami már képes volt az emberi agy
telítettségét is kimutatni. De emberi agy sohasem került a készülékbe. Csak
közvetve. S ez okozta az irodalom halálát. Alex Tirindsson ugyanis a könyvekre gondolt. A könyvekből vonta ki a szellemi energiát. Azt az energiát,
amivel az írók, költők a papírra vetették gondolataikat. Azokat a gondolatokat, amiket az adott pillanatban hihetetlen energiával ruháztak fel. Ez az
energia beleveszett a papírlapokba. Elnyelte a szívtelen nyomdafesték, a nem
éppen találó fordítások. Eltűnt az író lelkiállapota is, így soha többé nem jött
rá senki a legegyszerűbb szavak igazi értékére. Csak Alex Tirindsson készüléke. A gép képes volt arra, hogy igazi szándékokat nyerjen a mondatokból.
És energiát. Az energia sugár formájában terjengett. Különleges tulajdonságai közé tartozott az is, hogy megbontott minden atomi szerkezetű anyagot,
ami a környezetében található. Az erőhatás a könyv SZT-jétől függő időig
éreztette hatását. Ezt Alex Tirindsson saját bőrén tapasztalhatta, mikor végre
rászánta magát arra, hogy kipróbálja az elméletileg kidolgozott eljárását.
A szerkentyűbe berakta egyik kedves indiánkönyvét, majd beindította a folyamatot. A könyv mondataiba zárt gondolatok erőhatásaként megsemmisül a
papír, vagyis az egész könyv. Ekkor a sugárzás már javában megkezdi terjeszkedését. Mint említettem, ez abból áll, hogy megoldódik az összes kötés.
Töbek közt Alex Tirindsson szövetei is felbomlódtak. Névrokonom testvonalai
egyre jobban elmosódtak, és végül úgy nézett ki, mint egy fantáziaizgató
felhő. Saját állítása szerint ekkor azon imádkozott, nehogy valaki kinyissa az
ajtót, mert akkor testének atomjait a légáramlat menthetetlenül szétsodorja az
egész laboratóriumban. Ráadásul fennállt az a veszély is, hogy összekeveredik
egy preparált kafferbivaly kitömött részecskéivel is. Bizonyos idő elteltével az
erőhatás eltűnt, és Alex Tirindsson újra kézzelfogható alakot kezdett ölteni.
Igaz, hasüregébe belekötődött egy torziós inga, ami miatt alkoholt nem ihat.
Olyankor az alkohol miatt az inga hevesen kileng, ami csuklásra kényszeríti
névrokonomat. Aki nem ismeri barátomat, az nem tudja mire vélni kibírhatatlan testszagát, amit szintén a kísérletének köszönhetett. Néhány fürge ammóniaatomocska befészkelte magát bőrhámjába. Azóta Alex Tirindsson szinte
minden jövedelmét drágábbnál drágább illatosító vizekre költi. Persze így is
félreismerhetetlen illatfelhőt vonszol mindenhova maga után. Az egész kísérletet természetesen a legnagyobb diszkrécióval végezte, így rajta kívül tartózkodási helyéről nem tudott senki sem. Az egész dolog úgy került a napvilágra, hogy éppen akkor, mikor gáznemű állapotban lebegett két vegyszeres
állvány felhője között, Erik professzor úr a korpafüveket oktatta növendékeinek. Erik professzor úrnak feltűnt Alex Tirindsson nevű kedvencének hiánya, és hogy korrektségéről tanúbizonyságot tegyen, beírta hiányzónak tanítványát, aki ekkor már a legjobb úton járt a megtestesülés felé. Pár emelettel feljebb. Növendéke ezért bosszút forralt egykori kedves tanára ellen. Valljuk be őszintén, hogy nagyon alattomos bosszút eszelt ki névorokonom. Terveinek megvalósításához Kari Linné 1886. évi kiadóású növényhatározóját
használta fel. A könyvből nyert energiát roppant leleményesen egy sörösüvegbe fogta fel. Erről a részletéről az energiaátalakításnak sajnos semmit
nem tudok. Elégedjenek meg annyival, hogy bizonyítottan a sörösüveget nem
oldja az SZT-ből előállított energia. Névrokonom tehát feltűnés nélkül besé29

tálhatott a laboratóriumba, ahol Erik professzor úr elmélyülten foglalatoskodott. A többit nem nehéz elképzelni. A sörösüvegből kiengedett teljes energiamező rázúdult a laboratóriumra, és mielőtt Erik professzor úr bármit megérthetett volna, már ott lebegett az elmosódott laboratóriumban nagyhírű elődjének szellemével keveredve. Alex Tirindsson művét egy alattomos kereszthuzattal tetézte be, így Erik professzor úrnak az írmag ját is kiszellőztette az iskolából. Hamarosan eltűnt a történelem-, majd a fizikatanár is. Mire voltam
képes egy lány miatt, jelentette ki egyszer. Persze akkor fülig szerelmes voltam. Tette hozzá elérzékenyülve. A sikerekre felfigyelt a H is. Nőre és papagájra ne bízz titkot. Szellemeskedett egy alkalommal névrokonom. Nem volt
nehéz kitalálnom, hogy találmányának kiszivárgásán kesereg. Mert a H nagyszerű szimattal rendelkezik. A H különben a Hadsereg rövidítése, és csak azért
használnak mindenhol H-t, hogy gondolkodóba ejtsék az ellenséget. Mint ilyen
szerv, volt néhány ötlete, hogy Alex Tirindsson névrokonomat a szolgálatába
állítsa. A H ötleteinek egyébként én sem tudtam ellenállni évekkel később.
Alex Tirindsson egy gyönyörű laboratóriumot kapott, ahonnan le lehetett látni
a női öltözőkre. A lakása is az épületben volt, pár méterrel a föld alatt. A tetőterasz a tengerre nyílt, és egy lift vezetett fel a Felhős-csúcs nevű hegységre. Alex Tirindsson kicsit megnagyította a szerkentyűt, de az első eredmények nagyon rosszak voltak. A H viszont feltétlenül számított az energiára,
így az összes fellelhető könyvmennyiséget Alex Tirindsson gondjaira bízta.
Az átalakított könyvekből az energiát természetesen sörösüvegekben tárolták.
Sokkal mélyebben, mint lakása padlószintje. A szomszédos államokban is valamilyen úton-módon rájöttek, hogy hogyan lehet energiát kovácsolni a könyvek lapjairól. így egészen éles versengés támadt, hogy kiokoskodják a módját,
milyen úton lehetne a legtöbb energiát kicsikarni az egyre fogyó könyvállományból. Azt hiszem, hogy a legtökéletesebb eljárást Alex Tirindsson nevű
névrokonomnak sikerült kifejlesztenie. Például rájött, hogy a legnagyobb SZTjű könyvek az első kiadványok. De a legnagyobb pluszt az jelenti, hogy az
ember eredetit használjon. A fordítások miatt néhány könyv értéke a felére
esett. Ezért Alex Tirindsson fáradságos munkával tolmácsgépet szerkesztett.
Ez még mindig kevés volt ahhoz, hogy kikászálódjanak az egyre romló helyzetből. És ekkor — jöttem én. Azóta a legnagyobb energiakitermelőhelye vagyok az egész országnak. Talán csak néhány nagyobb atomerőmű tudna u j j a t
húzni velem. Mert az én kéziratos műveimnél az SZT mutatója általában eléri a húszat is. Ezt Alex Tirindsson bevallása szerint a legnagyobb géniuszok
is csak a főbb műveikkel tudták elérni. Természetesen ez azt is jelenti, hogy
agyam a béka agyánál megközelítőleg 2500-szor telítettebb. Ez aztán az eredmény. Igazán hízelgő. Mindent összevetve az egész H és ország számára a legfontosabb duót alkottuk Alex Tirindssonnal, a névrokonommal és barátommal.
Ezt egy estélyen mondta nekünk egy bajszos ember, aki Hadsereg Tábornok
néven mutatkozott be. Szerényen mosolyogva veregette kettőnk hátát. Körülöttünk tisztes távolságra húzódott mindenki, mert azon az éjszakán barátomnak igazán elviselhetetlen volt a szaga. De a Hadsereg Tábornok ennek ellenére így folytatta: Kicsi ország vagyunk, kicsik a harcászati — stratégiai lehetőségeink. Az ú j fegyverünkről az IATEKHR-ről az ellenség is sajnos tud
már. Ez pedig egyre nagyobb teljesítményre sarkall bennünket. Nem engedhetjük meg, hogy egyszerűen mások halásszák el előlünk egy hatalmas lépés
lehetőségét. Nem engedhetjük meg, mert az elsőség minket illet. Itt szünetet
tartott. Az utolsó mondat kicsit kifullasztotta, mert szinte belevörösödött, ami30

kor tagolta a lényeget. A közönség illedelmes tapssal segítette ki. Alex Tirindsson is tapsolt. És én is. A Hadsereg Tábornok belekortyolt a pezsgőjébe,
majd folytatta: Országunk pénzt, időt nem kímélve nagy áldozatokat hozott,
hogy az IATEKHR programot megvalósítsa. Most mégis ki akarják kaparni
belőlünk a gesztenyét. Mivel a programhoz szükséges nyersanyagokkal már
nem rendelkezünk, csak önökre, kortárs írókra hagyatkozhatunk. Többek közt,
illetve elsősorban önre, Alex Tirindsson II. Ezt nekem mondta. Olyan íze volt,
mintha azt mondta volna: Alex Tirindsson közlegény. Félelmetes volt, hogyis
nem sejtettem: igaza van. Az IATEKHR-t is másként ejtette. Ügy hangzott,
mint egy judófogás bekonferálása. Az IATEKHR egyébként azt jelenti, hogy
Irodalmi Alkotások Telepatikus Energiáját Közepes Hatótávolságra hordozó
Rakéta. A sörösüveget katapult géppel kilőtték az ellenségre. Az üveg a legnagyobb valószínűség szerint összetörött, és kedvező időjárás esetén a kiszabadult energia sugárzás formájában ellepte az atomi szerkezetű dolgokat, mint
a víz a temperát. A szél pedig a nagy semmibe szétszórja a bacilusokként lebegő légvédelmi ágyúkat, meg kétéltűeket, meg közlegényeket. Olyanokat,
mint amilyen én vagyok. Miután a szél elvégezte a munkáját, a H helyén
csak sörösüvegek maradnak. Mert nekik is van sörösüvegük. Pár évvel később, mikor a Plútón találkoztam egy ellenséges íróval, ő azt mondta: Ha történetesen a mi hadseregünkre lőnek ki egy IATEKHR aperitívet, akkor a helyükön annyi sörösüveg maradna, hogy visszaváltva, a pénzért kétszer körülutazhatná a földet. Izgalmas arra gondolni, hogy esetleg egy nagyobb csetepaté után az öreg bolygó helyén csak egy sörösüveg — ellipszoid maradna.
Ha álmatlanul hánykolódom éjszakánként, olykor szeretnék marslakó lenni,
hogy minden este jól leszophassam magam egy letűnt civilizáció mementójánál. Egy alkalommal erről írtam novellát. Pontosabban arról, hogy van egy
A. T. nevű marslakó, akinek van kedvese. A lány pedig randa vörös, mint a
Vörös-tenger naplementekor. De A. T.-nek tetszik a lány. Ennél a pontnál
kicsit ecseteltem a lelkivilágát, alkatrészeinek gyermekkorát, mielőtt legördült
volna egy szerelde futószalagjáról. Társai viszont gúnyolni kezdik A. T.-t, és
azt állítják, hogy megfújta a napszél. A. T. pedig gyötrődik a lány és társai
között. Így mindig lejár a föld helyére, ahol a lebegő sörösüvegekből bánatában szlopálja a sört. A sok sör tönkreteszi finom golyóscsapágyait, és így egy
szép napon A. T. lebénul. Társai mind elfordulnak tőle, csak a randa vörös
csaj ápolja. Csak azért, mert megszánta A. T.-t. ö ugyanis már feladta a reményt, csak nem bírta elviselni egykori imádójának lassú halódását. Amíg A.
T.-t ápolja, az újra szerelmét kezdi bizonygatni. A lány újra beveszi a maszlagot, és nagyon boldog lesz. Anyáskodó gondoskodása nyomán A. T. hamarosan felépül. Mikor arra kerülne sor, hogy újra belépnek a közösségi életbe,
A. T.-nek az eszébe jutnak cimborái, és szívtelenül otthagyja a boldogtalan
lányt. A. T. pedig érzi, hogy neki most hálásnak kellene lennie, de a kényelmesebb megoldást választja. Képmutatóan azt akarja elhitetni a lánnyal, hogy
ő maga még jobban szenved. Egy tivornya után a föld szellemképéből hazatérőén nekiszáguldanak egy meteornak. Ennek a műnek az SZT-je 21,1 volt.
Ez abszolút világcsúcs. Persze nem hivatalosan, mert sehol a világon nem hozzák nyilvánosságra a SZT-ket. Ez hadititok. Egy békának 2637,5-szer kellene
okosabbnak lenni nálam. Ezt még az ellenséges író is elismerte, akivel a Plútón találkoztam. 21,1 SZT-jű novellával fél Grönlandot le lehetne radírozni a
térképről. Ennyi energia előállításához legalább 123 múlt századi novellát kellene felhasználni. Ezért a művemért egy Vezér őrnagy úrtól tenyérnyi nagy31

ságú plecsnit kaptam. Beakasztottam a sorba a többi közé. Szigorított őrizetet
is kaptam. Éjszaka utaztunk, messzire a tengerpartra. Egy hipermodern bombabiztos fedezékben tartottak több társammal együtt. Drámaírók, költők, írók
voltunk. Természetesen velünk jött Alex Trinidsson névrokonom is, aki a melegében megírt műveinket alakította át energiává. Itt ismerkedtem meg a
SZESÁT-tal is. Teljes ellátást kaptunk, csak nem engedtek ki bennünket sehová. Ilyen körülmények között nagyon nehéz volt igazán kiugrót alkatni, és
azt hiszem ez okozta azt, hogy nem sikerült túlszárnyalnom a 21,l-es világcsúcsomat. Egyszer a Hadsereg Tábornok is meglátogatott bennünket, összehívott a hiperbiztos fedezék aládúcolt dísztermében, amit konyhának használtunk. A díszteremben egy hatalmas kazán is volt speciális fűtéssel. Azért,
hogy a generálisoknak egy csetepaté után ne kelljen szeneslapáttal futkosniuk.
A Hadsereg Tábornok különben azt mondta: Hamarosan azt tehetnek, amit
akarnak. Az ellenségre rá tudjuk kényszeríteni az akaratunkat, hiszen biztosan fölénybe kerülünk az IATEKHR révén. Az ellenség az utolsó pár ezer
könyv átalakítását heteken belül elvégzi. Persze ő nem tudta, hogy én Alex
Tirindsson névrokonom révén tudom, hogy mi már évekkel ezelőtt átalakítottuk az utolsó huncut, dögunalmas könyvecskénket is. A dolog mindenesetre
ösztönzőleg hatott rám, hogy megsegítsem országunkat, hamarosan megírtam
egy novellámat, aminek azt a címet adtam, hogy a Tégla. Tudom, nem a legtöbbet sejtető cím, de ez jutott az eszembe. A történetre sajnos itt sem emlékszem, mert az összes példányt átalakította Alex Tirindsson, a névrokonom.
Az átlagnál messze jobb volt. Ugyanis háziversenyt csináltunk, aminek prózai
részét természetesen én nyertem. Már ráúntam a plecsnikre, mert nem volt
hova tennem őket. Kiakasztottam az összeset a falra. Éjszakánként, mikor
kinyitottuk a szellőztető aknát, bevilágított a Hold. Fénye megcsillant az ezüst,
meg arany, és gyémánt, meg ruboin, és zafír berakásokon. Kísérteties, északi
fényhez hasonlatos alakzatok ugráltak ágyam fölött, és ilyenkor akaratlanul
feltörtek belőlem az emlékek. Sokszor az eszembe jutott Kati is. Megdöbbentem, hogy már nem érzek iránta semmit. Azért van hiányérzetem, mert
hiányérzetem van. így gondolkoztam, majd elaludtam. Másnap megpróbáltam
jobban megközelíteni az érzést. Jegyzeteket firkálgattam, de nem tudtam igazán egyértelműen kifejezni a holdsugár ihlette érzéseimet. Ezek után úgy döntöttem, hogy várok még egy éjszakát. Lementem a laboratóriumba, hogy
meglátogassam Alex Tirindsson barátomat. A szobákban társaim sakkozgattak, kárytáztak, vagy éppen írogattak. Alex Tirindsson egy fakó nyugágyban
üldögélt. Unott arccal egy régi pornóújságot olvasott, amit sikerült megmentenie az átalakítástól. Közben cigarettázott. A cigarettapapírt az átalakított
könyvek hártyányivá zsugorodott lapjaiból nyerte. A könyvlapokat így hasznosítottuk. Az egész bázist ő látta el toalettpapírral. Készleteink hat évre voltak elegendők. Alex Tirindsson hellyel kínált, majd elcsevegtünk a dolgok állásáról. Váratlanul így szólt: Remélem a tudatában vagy, hogy te vagy a legfontosabb az egész országban. Hát. Tettem hozzá elmosolyodva. Nehéz a világhírt szerényen elviselni. így, kérheted, hogy oda menj, ahova akarsz? Érted?
Most minden kívánságodat teljesítik. Jó, de mégis mit gondolsz, hova menjek?
Ahova akarsz. Mondjuk a Plútóra. Bevallom, nagyon felizgatott a Plútóra
való utazás lehetősége. Attól a naptól fogva úgy vártam a Hadsereg Tábornokot, mint egy kisgyerek. A holdfényt is teljesen elfelejtettem a plecsniken.
A Hadsereg Tábornok nem maga jött. Vagy húsz fiatal suhancot hozott magával. A mosogatódézsán állva azt mondta: Barátaim! Országunk jelenlegi
32

helyzete nagyon nehéz, az IATEKHER-programot csak egyre nagyobb áldozatok
árán tudjuk befejezni. A nagyobb hatékonyság érdekében arra kérem önöket,
hogy az irodalmi utánpótlás biztosítására ezeket az ígéretes kezdőket tanítgassák a mesterségük fogásaira. Nagyon örülnék, ha ezt a tervet, amit a legfelsőbb vezetéssel dolgoztunk ki, támogatást nyerne az önök részéről. Az egész,
általunk kidolgozott civilizációnak léte függ most az önök döntésétől. A suhancok persze ott maradtak. Mielőtt még bármit is mondhattunk volna. Mindenki
csak saját létére koncentrált. Becsavarodtunk, vagy mi a fene. Persze nem is
csoda. Évekig voltunk összezárva egy sziklahasadékban. A beszéd után odamentem a Hadsereg Tábornokhoz, és azt mondtam neki. Barátom! Látszott
rajta, hogy egy kicsit meghökkent, de elmosolyodott. Mi van? kérdezte. El
akarok menni a Plútóra. A Plútóra? Oda, ha lehetne. így alkudozgattunk.
Közben bejött a szobatársam, és fennhangon verseket szavalt. Aztán kiment.
A Hadsereg Tábornok pedig megengedte, hogy elmenjek a Plútóra. Természetesen rakétával utaztam. Országunk akkor már kényszerű takarékosságtól
szenvedett. A Hadsereg Tábornok is csak a Szaturnuszig akart elengedni. Elég
csúnya vita után ment csak bele, hogy a Plútóra rakétázódjam. Magam utaztam, mert a pilóták egy fűrészporpréselőben dolgoztak. Az út eléggé egyhangú
volt, mert minden olvasnivaló földalatti raktárokban volt, természetesen sörösüvegbe zárva. Megpróbáltam írni valamit, de nem ment, Szerencsére nagyon gyorsan haladtam. Alex Tirindsson jó üzemanyagról gondoskodott. Űrhajómat Jules Verne műveinek szellemi energiája hajtotta. Elalvás előtt megpróbáltam maszturbálni, de a súlytalanság miatt inkább lemondtam róla. A
harmadik útinap után felvázoltam egy novellám szerkezetét, aminek főhő.se
egy fiú volt. A fiút belerakták egy csónakba, és leengedték a folyón. Űgy
éreztem, hogy sikerült magamat beleírni a fiú lelkiállapotába, miközben az a
folyón csorog lefelé. Ezt a részt kicsit kidolgoztam, mert jó gondolataim voltak. Arról írtam, amikor a fiút meglátogatja egy lány is. Észre sem vettem,
hogy egész oldalt teleírtam az aprólékosan ecsetelt aktusukról. Ráeszméltem,
hogy nagyon hiányzik nekem egy lány. Ha egy kicsit elgondolkoztam, mindjárt
beugrott Kati képe. Mint egy hibás diavetítő automata. Érdekes módon, csak
addig tudtam eljutni a gondolatban, hogy lassú, izgató mozdulatokkal levetkőztetem. Ezután beáll a csőd. Nagyon őszintén azt mondtam magamban: Kedves Alex Tirindsson, önnek sajnos pszichés komplexusai vannak. Emlékezzen
csak, Freud írt ilyesmiről. Igen, egészen «biztosan Freud. Az a Freud, aki most
bányagépeket hajt egy lignitbányában, örültem neki, hogy magam vagyok az
egész űrhajón, mert őszinte lehetek. Többet azért nem foglalkoztam az ügygyei, mert mégiscsak kellemetlen, ha az ember maga jön rá, hogy nem tökéletes. Elmentem aludni, és reggel, mire felkeltem, már a Plútón voltam. Alex
Tirindsson névrokonom mesterien számította ki a szükséges energiát. A Plútó
talajára érve a hajtóművek az utolsó atomokat emésztették fel a nagy író műveiből. A Plútó eléggé sivár volt. A köveket rugdostam, amik csak nehezen
estek vissza. Sem napfelkelte, sem napnyugta nincs. így lehet, hogy éjjeli tizenegy órakor ebédeltem. Utána találkoztam az ellenséges íróval. Az űrhajója
körül szorgoskodott. Egy pumpa meg dugóhúzó volt nála. Majd elővett egy
sörösüveget, hogy H. G. Wells műveinek bolygóközi utazásra alkalmas energiáját a reaktortérbe juttassa. Helló. Megszólítottam. Helló. Válaszolt. Sikerült
kialakítanunk a földi viszonyokat. Megkérdeztem tőle, hogy mit csinál itt. Azt
mondta, hogy jutalomból ideengedték. Szép az űrhajója. Böktem előre. Bólintott. Alex Tirindsson konstruálta, tette hozzá. Kicsit meghökkentem. Nem kér33

deztem meg, hogy őt hogy hívják, mert biztos voltam benne, azt mondja:
Alex Tirindssonnak. Márpedig akkor számítanunk kell egymásra. Ezt egy Alex
Tirindsson mondta. Érdekes dolgokat mondott a földi vizsonyokról. Én csak
álltam és néztem. Például azt mondta, hogy náluk is írókiképző iskola nyílt.
És, hogy nálunk is nagy pénzeket öl az állam egy-egy tanítványba. És hogy
ott is a hadsereg szolgálatába állították az irodalmat. Azért, hogy egymás
szellemi enerigájával megöljük egymást. A te művedet rámengedik, és engem
meg elfúj a szél. Te ezt akarod? Nem, az istenért sem. Feleltem gyorsan. Különben fordítva is történhet a dolog. Elszorult a torkom, mert Erik professzor
úrra gondoltam. Szegénynek néhány atomja biztosan elvetődött a világnak
ebbe a sarkába is. Egyszerűen ki vagyunk szolgáltatva, mert műveinkkel,
vagyis egykori műveinkkel már nem mi rendelkezünk. És tovább beszélgettünk. Háromszor halt meg az irodalom. Tette a vállamra a kezét egy kőtömb
árnyékában. Először ott halt meg, amikor az eddig felhalmozódott könyveket,
alkotásokat átalakították energiává. így eltüntették a kultúra szerves részének
felbecsülhetetlen kincseit. Mindezt persze a kultúra és civilizáció égisze alatt.
Persze ez nem igaz. Valójában az államhatalom érdekeit szolgálják, és így
mártírságot szenvednek azok, akik az igazi haladást, az igazi emberi tulajdonságokat akarták feltárni, hogy embertársaik, utódjaik tanuljanak a hatalom és lelki összetettségek analízisében. Szép beszéd volt. Gyerekkoromban
egy pap mondott hasonlókat. Isten nyugosztalja a világ bármelyik pontján.
Az ellenséges író arcát nem láttam, mert sötét szkafander takarta. Másodszor
pedig barátom, velünk hal meg az irodalom. És vele halunk névtelenül mi is.
Mi, akik még olvasták a nagy elődök munkáit bármilyen téren. Mi még nagyot alkotunk. Van alapunk. Híresek lehetnénk, de a hatalom nem engedi.
Hiszen kéziratban pusztulnak el a műveink egy sörösüvegbe zárva. Lehet,
hogy éppen te is kapsz egy adagot belőle. És egy mondatunk sem jut el az utca
emberéhez. Nem tudjuk felrázni őket. Hiába vagyunk a világon a legjobbak,
ez csak a hatalomnak jó, mert annál pusztítóbb sörösüvegtölteteket tud gyártani agyunk termékéből. Most nyilván azt akarod kérdezni testvérem, hógy hol
hal meg harmadszor az irodalom. Azt, hogy testvérem, nagyon élethűen
mondta. Mintha egy Alex Tirindsson nevű féltestvérem állna velem szemben, akiről eddig nem tudtam. Harmadszor ott hal meg az irodalom, hogy
kirajzanak azok az írócskák, akiket a hatalom mézesmadzagon tanít írni, akiknek nincs semmilyen irodalmi alapjuk,"akik silányabbnál silányabb alkotásokat
dobnak a piacra. Mindezt egy véka plecsniért. Csak az vigasztal, hogy mire
ők a színre lépnek, mi már nem leszünk. Nem kell idegeskednünk, hogy miket alkotnak. Csakhát mi névtelenül fogunk meghalni. Ezután még sokáig
beszélgettünk. Hajójából előkerült pár üveg bor is. Még soha az életemben
nem ittam egy decinél többet. Alaposan felöntöttünk a garatra. Nagyokat
csapkodtunk, és otrombábbnál otrombább vicceket meséltünk. Az elnök sofőrje
vagyok. Elütöttem azt a disznót. Hahahaha. Böff. Mondja kérem, hova lehet
innen telefonálni. A pokolba. Van egy hívásom. Tessék, tessék. Mennyivel tartozom? Tíz fillér. Tíz fillér? Aha, helyi hívás. Krcccc. A dugóhúzót. Hamar elment az idő. Másnap hasogató fejfájással ébredtem. Vízkészletemnek a felét
rögtön kiittam. Émelygett a gyomrom, mikor újraindítottam a hajtóműveket.
Azután kirókáztam magam. Mindannyiszor, ahányszor ránéztem az ablakra.
Állandóan innom kellett. Másnapra jobban lettem, és elemeztem a dolgokat.
Ezt mondtam a műszerfalnak: Nézze, Hadsereg Tábornok úr, én igazán megértő ember vagyok. Vannak helyzetek, hogy a hazugságot is meg tudom érteni.
34

De azt, amit évek óta velünk művel, az azt hiszem sok. Az életben nem fogom
tudni önnek megbocsátani, hogy ön azt mondta nekem: A legbüszkébb önre
vagyok, Alex Tirindsson II, mert ön a mi haladásunk a mi kikristályosodó
civilizációnk legfőbb mozgatója, legfontosabb oszlopa. Egy estélyen mondta.
Még Alex Tirindsson névrokonom is tudja bizonyítani. A szavak úgy csengettek a fülemben, mint a rideg üllőre mért kalapácsütések. Ráadásul Alex Tirindsson is mellettem állt. Sűrűn csuklott a torziós inga kilengései miatt. Az
inga a táncterem parkettje alatt gazdag bizmut és titán ércpaplant jelzett.
Az utóbbi nem biztos. Lehet, hogy inkább mobilén. Mondta Alex Tirindsson.
Bocsánatot kért, és távozott. Utána csak nekem bókolt a. Hadsereg Tábornok.
Erre most megtudtam, hogy az én szellemi termékeimből el akarja pusztítani
az én kedves ellenséges írómat, akivel olyan jót ittunk, és aki elismerte, hogy
én vagyok a világ legjobb írója. Elborzadok, ha rágondolok, hogy esetleg egy
olyan művemmel pusztítják el a világot, amelyben Katiról írok. Amelyben
kettőnk szerelmét írom le. Hogy virágok között szeretkezünk. Hogy azt mondom neki: madár. És elszáll a világ. Mint a por a forgószélben. Rakétám az
elnöki palota kertjében landolt. Már messziről láttam, hogy várnak rám. Egy
szürke, sáros dzsip fogadott. Kiszálltam a visszatérő kabinból. Kinyitottam a
vastag ajtót. Először elvakított a beáramló napfény. Eléggé elszoktam tőle a
Plútón. Tüdőmet teleszívtam jó friss levegővel, majd lejöttem a lépcsőkön.
Gyorsan elém sietett két férfi. Barátságosan kezet fogtunk. Sötét szemüvegük
volt, hajuk hátra volt nyalva. Merre van a Hadsereg Tábornok? Kérdeztem
megdöbbenve. Nagyon bántott, hogy nem jelent meg az érkezésemre. Ha az
ember felismeri saját értékét, akkor nagyon igényes lesz másokkal szemben.
Mialatt a két férfi a dzsiphez kísért, megnyugtattam magam, hogy a Hadsereg
Tábornok biztosan nagyon elfoglalt. Előre vártam a találkozást Alex Tirindsson
névrokonommal is, hogy beszámolhassak neki a Plútón tett beszélgetésemről.
Úgy határoztam, hogy társaimnak nem mondok erről semmit. Ők hülyék a
komoly dolgokhoz. Már az utazás alatt kigondoltam, hogy elkápráztatom őket
olyan marhaságokkal, amik ott nem is léteznek. Hogy a fizetőeszközök azok
gránitkövecskék. Hogy mesterségesen állítható az időjárás. Akkora honoráriumok vannak, hogy egy évig nyugodtan el lehet belőle élni. Teljesen ingyenesen lehet átrándulni a Proximára. Nincs idő. És nincs halál. Erről felvázoltam egy novellát is, de a végén belebonyolódtam saját filozófiámba. A dzsip
közben elindult. Ekkor az eszembe jutott, hogy megkérdezzem, vajon minek
megyünk kocsival, ha az elnöki rezidencia csupán pár száz méter. De inkább
nem szóltam semmit. Csak akkor, amikor az útról a kapu felé tértünk. Azt
mondták, hogy az elnök már vár. Talán átköltözött melegebb vidékre, gondoltam. Jó háromórás út után egy sziklaszirtre kanyargott fel a járgány.
Közben megálltunk tankolni. Az irodalmi székház elnöki asztalából most már
nafta csordogált. Nem tudtam elképzelni, hogy miféle építmény lehet a szirt
tetején. Társaimtól nem akartam megkérdezni, mert nagyon mogorvák voltak. Amikor a dzsip köhögő motorral felküzdötte magát a szirt tetejére, engem kiszállítottak. Szép kilátás nyílt a tengerre. Megfordulva, elgyönyörködteté a szemet a ködbe vesző táj. Türelmesen vártunk vagy negyed órát. Ekkor motorzajra lettem figyelmes. Az egyik felhőből egy kék helikopter röppent
elő. Később megtudtam, hogy Szophoklész egyik drámája a behemót alkotmány hajtóereje. A helikopterben egyébként úszómedence is volt. A gyorsabb közlekedés érdekében pici autócskákkal lehetett eljutni a pilótafülkétől
a farkáig. A bárkából természetesen a Hadsereg Tábornok szállt ki. A szoká35

sósnál gyászosabb volt a képe. Egyenruháján nagy verejtékfoltok sötétlettek.
Csalódtam önben, Alex Tirindsson II. Mondta síri hangon. Nem értettem, miről van szó. Hirtelenjében arra gondoltam, hogy valamelyik novellám SZT-je
nem éri el 15-öt. De ezt nem tudtam elhinni. Valami félreértés. Minden mozdulatáról tudunk, Alex Tirindsson II, mert figyeltük önt egy ügyesen elrejtett
filmfelvevő segítségével, meg egy poloskával, amit magnónak hívnak, és nem
bántuk meg, mert nagyon érdekes dolgokat tudtunk meg önről. Nagyon érdekes volt .a párbeszéde avval az ellenséges íróval, és igazán eredetiek voltak
a viccek is. Sokat, röhögtem. Nem, ne mondjon semmit, mert amit mondani
akart, azt már hallottam. Valójában nem akartam semmit mondani. Tulajdonképpen nagyon szégyelltem magam, mert rágondolni is rossz, ha az embert lefigyelik, miközben súlytalansági állapotban maszturbál, vagy vizel.
Belehalnék a szégyenbe, ha netalán Kati megtudná azt, amit gondoltam, vagy
mondtam róla. Elkobozták a jegyzeteimet is. Porig voltam alázva. Legszívesebben nekifutottam volna az örvénylő tengernek. Tudtam, hogy gyáva lennék leugrani. Abban a pillanatban megszűnt számomra minden. Üjra úgy
éreztem, hogy az űrhajón lebegek, émelyítően lebegve. Arra riadtam fel, hogy
a behemót repülő alkalmatosság hatalmas porfelhőt kavarva felemelkedik.
Az ablakon át láttam utoljára a Hadsereg Tábornok urat, aki valamilyen folyadékot szürcsölgetve simogatta borjú nagyságú dobermanját. Egy sziklahasadék lett a házam. Mély torok volt, kényelmesen berendezkedtem. Úgy határoztam, hogy nem megyek többé az emberek közé. Túlságosan sokat tudnak rólam. Nagyon sebezhető vagyok. Teljes név- és időtlenségbe akartam
temetkezni. El akartam felejteni azt, ami ott lent van. El akartam felejteni
azt a nevet, hogy Alex Tirindsson. El akartam felejteni Kati testét is. Szénaágyon aludtam. Hosszú szakállam nőtt, ruhám elrongyolódott. Mikor beállt a
hideg, nyirkos idő, lehiggadtam. Rájöttem, hogy nem tudom elfelejteni önmagam. De Katit azt elfelejtettem. Kicsit sajnáltam, de beletörődtem. Az első
hónapokban még vigyáztak rám, de később egyre felületesebb lett az őrzésem. Vettem annyi bátorságot, és lelopóztam a faluba. Nem beszéltem senkivel, csak éhes voltam az emberek látványára. Azután egyre gyakrabban lejártam. Mindig azt mondtam: Alex Tirindsson II, úgy, te nem vogy kíváncsi
senkire. Nem érdekel már Alex Tirindsson, a névrokonod, aki ki tudja milyen marhaságokon töri most a fejét. Nem érdekel a Hadsereg Tábornok úr
sem, aki teleaggatott mindenféle vassal. Aki téged kisajátított. És nem érdekel
Kati sem. Mert már elfelejtetted testének vonalait, hangját. Csak tapintása
maradt meg, amit akkor érzel, ha f ú j a szellő. Tehát, Alex Tirindsson II, neked
nincs semmi keresnivalód közöttük. Te megvagy nélkülük is. Ezt még akkor
is mondogatom, mikor lefelé bandukolok az ösvényemen a falu felé. Néha
beleringatom magam az ábrándba, hogy én vagyok Robinson Crusoe. Ö egy
hajótörött volt. Dániel Defoe írt róla nagyon hiteles könyvet. Dániel Defoe
most egy áramfejlesztő állomás alkalmazottja. A falusiakkal is jól kijövök.
Igaz, az én szememben csak bennszülöttek maradnak, amíg világ a világ. Vadászattal foglalkoztam, meg halászattal. Az egész környéken én voltam a legügyesebb rákász. Már régen nem voltam a tengeren. Megöregedtem. A falubeliek minden nap feljönnek hozzám. Nem szenvedek szükséget. Híreket is hoznak. Kényelmesen telnek a napjaim. Mit mondhatnék még mást? Örülök, hogy
nem tanultam meg f e s t e n i . . .

36

Szaggatott élménybeszámoló — a Hetek
antológiája ürügyén
Bizalmatlan vagyok, önmagamhoz is. A verseskönyvekhez, versekhez pedig különösen. Csak amit ismerek, ahhoz nem — s ahhoz nem, akit ismerni
vélek. Magamat igazán megismerni? Nem vágyom rá; rossz véleménye súlyával nehezebben viseli el magát az ember. Próbálkozzék vele más. Például ők,
heten, akikről úgy érzem; ismerem őket. S akiknek kötetét aláírásukkal illusztrálva a minap kaptam meg. Irántuk bizalommal vagyok. Az ének megmarad című antológia fedőlapján ismétlődő nevekben ifjúságom naplójának
névsorát l á t o m . . . A névsor töredékét.. . Hét ember családi és keresztnevét . . . Eszmélkedésem tanúi ők, még ha nem is mindegyikük tudna vallani
róla. Elég, hogy én tudom.
Verset olvasok. A szerkesztő elgondolása szerint nem kell nyomban tudnom, hogy kiét. Vehetném tehát úgyis, hogy a kötetnyi vers voltaképpen népköltészeti g y ű j t e m é n y . . . Vallomás a létről, a létezésről... Mert mi másról
beszéljen az Isten képére formált — ismeretlenül — arctalan ember? De nem
kell felütni a tartalomjegyzéket, hogy megtudjam, kivel teremtődött újra a
vers. Mert az időnél, a közösen megélt időnél nincs árulkodóbb . . . A hajdan
megismert vers hűségesen őrzi az idő tépéseit... Űjraolvasása, újrahallása az
emlékek lenyomatával, varázsával adja vissza őket. így támad föl bennem egy
délután (?) vagy koraest (?) emléke: Ágh István Harangszó a tengerészért című
poémáját adta elő az Eötvös Klub „hordójában" egy irodalmi színnad vagy
szavalókör. Lehet persze, hogy a földszinti teremben? A „körülményekre" nem
emlékszem, de az „élve-sirató" lelkemre tapasztotta szívócsillagait. Nyomai
véresen hunyorogtak bennem sokáig. Fájdalmas fényüket ma is látom. Behunyt szemmel — élésebben.
Buda Ferenc már akkor meggyőzött, hogy költő, mielőtt egyetlen versét
olvastam volna. „Nyíltszíni" beszélgetésre hívták, ugyancsak az Eötvös Klubba
— valamikor 1965 őszén. Az őszintesége emelte költővé előttem. Nyílt volt.
Nem a válasza, hanem a jelen valósága által. Mert én már annyi őszintének
mondott választ hallottam addig. Ilyen-olyan előadásokon, ilyen-olyan gyűléseken, ilyen-olyan szemináriumokon stb. De áttetszően jelenvaló emberrel alig
találkoztam. Buda eredetisége ebben gyökerezik. Vagyis: önmagában. Abban,
hogy komolyan veszi embervoltát, így költészetét is. Tetszés szerint tanúul
idézhetjük rá bármelyik versét: a Rohamot, a Tanya-hazámat, vagy Az elesett katonák emlékére címűt. A sort ki-ki őszintén folytathatja.
Ha arra a bizonyos három megmentendő (vagy Holdra viendő) könyvnek
a mintájára nekem is föltennék a kérdést, melyik három verset szeretném
agyamba vésni, hogy szó (és tetszés) szerint bármikor felidézhessem, az egyiknek bizonyára Ratkó József Törvénytelen halottaim című költeményét választanám. Nincs olyan nap, hogy egy sorának — Pentaton nép, halálba ereszkedő — iszonyú szépsége meg ne borzongatna. Napi feladataim elvégzésére
nemegyszer mozgósít az általa gerjesztett dac.
A feladat az, ami őt évtizedek óta Nagykállóan tartja? Az idézett sor
illyésien földbe nyomó súlya? Amikor vagy tizenöt éve szóvá tettem; jobb
lenne neki, ha ötven kilométerrel odébb költözne — s jó lenne Debrecennek
is! — azt válaszolta: nem megy. Nélküle „elrákosisodna" a megye. Szavait
37

nem követte mosoly. Verseinek komolyságával mondta. A hetvenes évek küszöbén álltunk. Aztán sokáig nem szólt egy szót se. ö az, aki hallgatásait is
kiadhatná — egy fehér-fekete lapokból álló kötetben.
Bella István az első élő költő, akinek kötetét, a Szaggatott világot végigolvastam. Mit tegyen az, aki a történelem barbáraként folyamodott irodalmi
polgárjogért, s a középiskolai magyarórák ellenére — (vagy éppen miattuk) — azt hitte; ma már nem írnak verset. Bella István volt az első ember,
aki élő cáfolata volt hanyag-kényelmes hiedelmemnek. S mint ilyenkor megesik, évtizedes közönyöm mámoros rajongásba csapott át. Utóirat egy szerelemhez című költeményét magával ragadó, ihlető gyönyörűségnek tartottam:
Reggeledik odakünn és bennem
lassan felkél a nap.
Kirajzolódik arcod, és szerelmem
lepkéi kirajzanak
a fényre, hol a tollászkodó bánat, l
késő madár, az égbehamvasul,
s megőrzi a magányt, mit magának
se mond az ember, csak így, hangtalanul.
A későbbiek során többször megesett, hogy társaim egy-egy verséért
irigység fogott el. Irigység, hogy nem én írtam, — öröm, hogy azért megírta
valaki. Az Utóirat egy szerelemhez volt új szellemi pályám első irigyelve megörvendett verse.
Serfőző Simonhoz nemcsak szűkebb hazájául választott szülőföldem — Borsod megye — hozott közel. Verseinek lengyel ízei keverték ki bennem a szellemi rokonszenv táplálékát. A Rózewicznél és Herbertnél megismert egyszerű,
köznapi, és mégis mély lírával feltöltött beszéd, amelyen Serfőző nem a nagyvilágról és annak egyetemes, időtlen gondjairól szól, hanem — metaforikusabban — közvetlen eleink általunk odahagyott világáról, kötődéssel terhes
mindennapi gondjainkról vall. Az antológiában szereplő társak eszmei, erkölcsi kapcsolatának ő képezi a háromszögellési pontját. Ahonnan mindenki bemérhető, számba vehető. Azok is, akik csak legfeljebb kötődésük, rokonszenvük alapján — névtelenül — kaptak helyet az antológiában.
Kalász László büszke keserűséggel vallja, hogy Abaúj vármegye őshonos
polára, költője ő. Megyemaradékához olyan hűséges, mint jó költő a verstöredékeihez. Az ő versei töredékességükben egészek. Néha az az érzésünk, hogy
sokkal inkább egyetlen verset ír, mint mások. Lehet, a folytonosan ismételt
forma okozza ezt, így az a mi optikai csalódásunk játéka csupán. Költészetének idézzük az egyik, finom élességgel belénk metsződött miniatűrjét:
Én láttam őt
midőn virágba lépett
s feje fölött ia szirmokat becsukta
megölelte a vágyódó bibéket
s hamvát hullatta hamvadzó porukba

^
38

fényként a karcsú száron leszivárgott
felkáprázott egy gyökér alagútja
magára hagyván virágot világot
drága szívét a földbe visszadugta

Érezhető, hogy Kalász László — lehet, eredendő kényszerűségből — megtalálta ama bizonyos „szilárd pontot" . . . Nem, nem azt, ahonnan a világ kilendíthető a helyéből, hanem azt, ahol ő bizton érzi magát. Nyugalmát még
látszólag „zilált" verseinek a mélyén is — mint értékes záróréteget — megtaláljuk.
Raffai Sarolta regényt, novellát, drámát és verset egyaránt írt „a végeken". — Mintha az általa képviselt közösségek és felvállalt közösségi gondok
hajszolták volna bele, hogy annyiféle hangon szóljon világáról — a világnak.
E vállalás lázának forrósága izzítja verseit is, melyeknek ennek ellenére — szerencsére — csekély a „közvetlen" publicisztikai töltetük. Raffai Sarolta a költeményért, mint műalkotásért (is) felelősnek érzi magát.
Példát a több m ű f a j művelésére ő adott társainak — már a hatvanas
években. Mert az antológia költőire általában jellemző: majd mindegyikük
több m ű f a j b a n is otthonos. Prózaíró, esszéista, drámaíró, műfordító •— olvash a t j u k ezt vagy azt a minősítésül is szolgáló meghatározást az itt-ott elszórt
életrajzi jegyzetekben.
Az antológia hét szereplőjéről szóltam, nem „a hetekről", mint csoportról.
A válogató-szerkesztő Zimonyi Zoltán utószótanulmányában alaposan körüljárja, elemzi e kérdéskört. Így igazoló érveit, cáfoló kételyeit is csak ismételni tudnám. Egyébként se az a kérdés e hét élet immáron leszálló ágában,
hogy a Hetek mennyire természetes közösség, vagy mennyire „felülről" r á j u k
húzott csoportváz, szellemi kitinpáncél. A fontos a vers és az alkotói jellem . . . Aztán egy idő után már csak a v e r s . . . az alkotói tehetség posztumusz
bizonyítéka. (Miskolc, 1985.)
KOVÁCS ISTVÁN

SZALAY FERENC RAJZA
39

HORGAS BÉLA

Zsebtükör
A TÁRGYSZERŰ ZOKNI
Egy ruhadarab rohad itt a sárban,
gyöpben, egy bordó-drapp férfizokni a januári udvaron,
és az eső drót-szürke szálai
belevarrják — a vakogó
homályban
most nincs más tárgyszerű.
PAPÍRDOBOZBAN
Felhő sötétül morajlássá
domb megett — a város állati
dobrokolásait erre hengergeti a szél,
szobád émelygő
papírdoboz,
ülsz és rágcsálsz: betűkön élsz.
TÚLZÁS
Madár-karoms s bokor-ág ablakig ér,
én meg keddig, ő meg a birs
barna bolyhán is túl-táncol.
Kés-él, tojás-héj, cérna-híd bánja,
ha kicsorbul, beszakad vagy elpattan —
a katlan ég szakadatlan.
©

KAMPÓNAK VALÓ
A kicsi versek lassan
föltüzelnek.
Lakójuk lettél,
berendezkedsz.
Elkékül mélyen ablakon túli
délutánja — kinek?
Akárha szög a falba görbül,
kampónak való kérdéseim.
FEKETÉVEL KIVARROTT VÁSZNAK
Mai dátummal ezt jegyezd:
aluljáróban
áthömpölygőknek
fekete szoknyát, feketével
kivarrott
vásznakat árult egy asszony;
kékes-szürke egyenruhás
nézte,
elfordult, sapkáján
esővíz-borsók;
eszedbe jutottak a
Bretter-fivérek,
a házsongárdi temető halottai.
40

MACSKÁK A HEGYEN
Mechá, mondták régen Indiában,
mechá, mondom ma én és mondom
Pindarosszal: a sokat látó szemek
anyja, a Nap, már a Kos
jegyébe lép, feszítik újra
csövecskéiket az örökkévaló
nedvek.
Irtózatos
macska-morranások,
ragadozó sikoly a hegyen: mechááá ...
BETŰVETÉS SZÁNTÓ TIBORNAK
Mit vetsz, mit vetsz betűvető?
Tiszta formát,
hang-jeleket
a némaságba, papír havára,
betűimben a múlt mozdulása,
jövőmocorgás, világ műszere,
kállográfia: tűz-víz találkozás —
Nincs tiszta forma, betűvető,
de ámulni lehet és a vonalvarázslat
jobbik énünket megörökíti, míg
létezik szem és kéz s föltámaszt;
szellemet a szellem, míg
lesz karácsony és húsvét
a halállal bevetett Földön;
addig minden jelünk Kockadobás
avagy alvó nedvek egy
közép-kelet-európai
Ligetben.

CZIGÁNY GYÖRGY

Nyár-novella
Itt vészeltük át az uszodában
a medencéből kinőtt platánok
a padlás-meleg
kabinsorok
mentén bukdácsolva
ezekben
a repedezett falu
(bővebbet Mándy Ivánnál)
egy szál mikrofonba
játszott
a fél-meztelen
szalon-zenekar
„A haja szőke
volt..
hegedültek a Császár-fürdőben
41 .

Közös kemencébe
vetett
kenyérként a kamaszfiú-test
és
az érinthetetlen
másik
kő-f orróság diadalában
„A szeme
tengerzöld..."
nyivákol a vastölcsér
Emelkedik lassan a bordák
óvó kamráiban
megbújt
öröm égboltnyi terhe a
visszafogott
lélegzetekben
Érdekes (mondta a tisztelendő úr
később) ha az embert egyszerre
többen
verik nem fáj úgy mint az egyedi
ökölcsapás rúgás persze megint más
ha gumibottal
ütnek
„Mint színarany
kalász..."
Itt vészeltük át az uszodában
hogy beesteledett hiába hogy a
gázlámpa
hold-udvarában
halként dobták föl színeiket
a kulikabátok és csobbanás
nélkül tűntek a sötétbe
hogy soha többé Míg fehér
hálóingben a leánynevelő
bentlakói sorakoztak föl de nem volt
suttogás se a mákvirágok
földjén csak az óvóhely
csöndje
De zene szólt mindig
az uszodában csak ott nem
Ott nem
a fogasok hervadt
múzeuma
körül ahol holtak
maroknyi
holmijaként csüngtek.az
ingek
a szoknyák
ejtőernyő-selyemből
s szandál-talpon lánynév a krétajel
Itt vészeltük át az uszodában
hogy kiürül a világ de gyöngéd
nap süt a szirénákra
Hangja még nincs
csak remegtet a legmélyebb
orgona-basszus
foszforos levegőt és lassan beindítja
a föld motorjait s a hányinger
ringatta tárgyak maguk
kezdenek
dübörögni
Tokostól szakad ki
az ablak s úgy tetszik
zajtalanul
de sokáig hull még és csilingel
az üveg az égből s mi heverünk csak
száraz torokkal a napsütésben
Temetés után az uszodában
két mészkő kúpra
öreg térdek
tehetetlen
csillogására görnyed az állunk

MARSALL LÁSZLÓ

Ugróiskola
László fiamnak ajánlom
Fiú-nyulacskám,
tizennyolc éves, netán
nyulcska-fiam,
ugróiskolát jársz megkrétázott
járdán,
mint nem bizonyíthatóan tette volt Kosztolányi
Dezső.

mutáló-kölyökhang ja-furulya

kamasz vesze-, és
vere-kedés

érvelés morgás dac
„nem vagyok ibolya"

dilinkós-didinkós
kislányok — ide!

én Én vagyok magas
Ararát pulpitusa

üvegfúvókás
doktor Klarinét

S ugrálván visszafelé is — szabály—, hogy ne légy
mutáló hangú rosszas furulya, csipogó
tilinkócska,
sem en-bőrödből való bőrduda,
mit két lábra állt, nyúzott izom-kecske
nyegget,
kívánom: légy üvegfúvókás doktor
Klarinét,
és mint Orfeuszt, kövessenek és
megkövessenek
klanét-hangra gyűlő
dilinkós-didinkósok,
kosok, hiénák, s tízezer veréb
serege magát gyűléssé köréd,
és Anzatz-úr és Nád-fi
négykézláb
járja ki majd az ugróiskolát.

43

A Genezis előtti ember imája
Csák egy karajkát belőle Uram,
ki szeleteled a
Világ-kenyeret,
zordon vagy ilyenkor, szemöldököd közt
homlokod bőrét osztod három félé.

ránccal

Karajka harmadát a fekete
ínségben,
most azt kérem, bár tudom,
jóllakott
a gyerek, az „Ige" szót rágicsáló,
a bibliából kitépett lapot.
És boldogok az űrben lebegő
lelkiszegények-,
most sok a gondod, homlokodon tíz ránc,
fonnyad a bőr, és apad a kenyér is.
Egy morzsát,TJram, vagy semmit
senkiért.

Valaki valakiben és a visszája
összeesküdhetett
volna ellenem egy csalá.nos, egy sűrű csipkebokros,
végeláthatatlan, megindul felém, több sorokban, mélységben tagozódva, mint egy
hadsereg, bekerít, két szárnya mögöttem összezárul, míg rövid szárú nadrágban, félmeztelen fekszem a napon, és lehunyt szememben almazöldbe váltó vörös korong, és egyre szűkebb a kör, és belém szúrdalják-ütik maró-szúró fegyverüket-a növényi katonák —, és nincs kitörés, hiába kiáltok,
Apám—Anyám
után —, egyáltalán: hasztalan kiáltok, nincs segítség, menekvés is csak akkor,
csak ha szárnyam volna, csak fölfelé, az égbolt félé, Nap iránt, és meglehet,
mint Ikárosznak —; vagy ha vakond volnék, pocok, és befúrván magamat hirtelen a földbe, és fúrva tovább alagutat a gyökerek alatt, mint a kitartó földvájó börtönszökevények —; vagy ha vastag bundám volna, mint a medvének,
és keresztülcsörtetnék az ártatlan hadseregen — mivel ártatlan a növény-özönvíz, aki sokaságában is magába húzódik, puszta és tiszta létezésébe, akár a régi
vargák-műve bőrbakancs: földbe süppedve-elázva-elásódva
ott, úgy mállik el
darabidő múltán, mint a halottak; málladó bőr, talp, sarok, néha sarokvas
is —, később már az sem. — Vajon ott, akkor, félmeztelen,
összeszúrdálvacsípve, égő testtel, vérezve-vákaródzva —, és válóban rám borulna végül az
egyetlen, bontatlan csalán-, és szeder-sereg, egy testté záruló; vajon
elkövetkezne-e az évszakok rendjének ribilliója, hogy váratlan és hirtelen elszárad
valahányuk, a szabályszerűnek vélt növényi élet ritmusa meggyorsulna,
mintha
valaki isten-küldötte erdőtűz zsugorítaná csombékká őket —
menekülhetnék?
Vagy már minden —, még a remény is késő, mert hangyasai>val
mérgezetten,
sok tüske-szúrástól kivérezve ott pusztulnék magam is, mint
csipkebokor-szállásában az elgyöngült sebesült betyár? és még annak előtte
megkérdezném-e,
ki küldte rám ezt a sereget?! talán csak álmodom? ál-békeidőben, emberi had44

seregek — vélni — megcsökkentén,
és a szöges-kerítéses
táborok is, napfürdőzöm idilli hegyoldalon? vagy kimondanám-e,
mint régóta túlméretezett
hiúság közhelyét: bennem, magamban valósul a bekerítő fölvonulás, mert körülöttem csak nagyszálú vadzab, fölöttem csak ég, lehúnyt szemem mögött csak
örök almazöld Nap? És ha én kerekedtem kívüle a maró-szúró
fölvonulásnak,
és bennem munkál, magamban —, vagy talán mások ellen? ha én
küldtem
rájuk magamat, kerítettem be a végeláthatatlan
csalánost-csipkebokrost,
körkörösen, és nem törhet ki belőlem, segítségért is hasztalan kiált, és hiába fordul ég és Nap iráni, nincs menekvése, ha csak az én lényem egébe röppenhetne? álomtalan létezésében is csak az én tagolt nyelvemen beszélhetne
csipkebokor és csalán? Ha mondaná: várom az évszakok szabályos ciklusát, várom
az esőt, a nem benned való, de az igazi Napot? Várom, hogy ne legyen rád
szabott évszakod szabályos, töredezz, nyiss kaput magadon, mint meglékelik a
dinnyét? Ha nem tör-furakodik
ki belőlem, ha bennem pusztul el? Ha megtörténik? Ha fekszem...
— Hol? Ha kívülem semmi, se hegyoldal, se csalán, se
csipkebokor —, csak bennem emésztődnek?
Hol vagyok? Miféle
sötétségben
fekszem? Mifélében?! Ha a Nap is bennem? Sehol?

45

TÓTH BÉLA

Tiszajárás
73.
HAZA, HAZA
Szeged—Tokaj között néhány hét alatt leeresztettünk kilenc fuvart. Megismertük a vizecskét, meg a visszajutás forszát. A fahajó, ahogy eddig eldadogtam, nem tud a maga emberségéből folyás ellen haladni. Addig ácsingóztunk a tápai kotrótelep körül, míg kiszimatoltuk, hogy egy vontájuk készülődik üres uszályokkal Szolnoknak. A vashajók után mi is besorolhattunk. így
azok kapják a hullámok pofonjait. Minket szétverne a víz.
A tápaiák segedelme nagyot lódított rajtunk. Nélkülük csak lóval vagy
emberhámmal gebeszkedhettünk volna haza. Lovunk nem volt. A hámot meg
nem kívánta a legkisebb porcikánk sem. Apámék még a fölső partokon gyakran vontattak-húztak mejjedzővel üres hajókat. Igaz, arra még a partvédelem
istápolta a vontató cugokat. Füredtől lefelé 100 év óta a gőzhajók voltak az
urak. Az isten se törődött a parti járatok rendbentartásával.
így aztán, hogy géperő húzott bennünket, hirtelen fölsütött a napunk. Egy
ember elég volt a timony nyomogatásához, mi meg főztünk, nagyokat aludtunk a csárdában.
Hanem Szolnokon ránk jött a fejfájás. A rakparton óriási nyüzsgés. Akár
a hangyaboly eső előtt. Ki-be rakodások. Kövesek, kavicsosok, búzások, tutajosok. Szaladozunk közöttük, mint a kutya égzengésko'r.
A rév kapitányságon azt mondják, lenne itt egy vonta, Csegéig menne,
egy uszályát meg kellene rakni rőzsével. Akkor mehetünk vele. Nekiestünk.
Két napig raktuk azt az istentelen nagybélű uszályt.
Bevett harminc vagon, partvédelmi pokrócozáshoz való rőzsét. Akkor a
hajózás nem adott még az embereinek védőruhát. Az erdőnyi gallyfa leszedte
a kabátunkat, a nadrágunkat, ingünket, gatyánkat. A pofánk szíja, a mellünk
kosara, a combunk, a lábunk szára olyan volt, mint ákiket a vadmacskák martak össze. Fizetés nem járt ezért. Szívességből tettük, hogy legyenek szívesek
Csegéig fölvontatni bennünket.
Tiszacsegén éppen fordult a Géza. Tokaji hajó. Az a kötelére vett, másnapra hazakapott bennünket. Apáim éppen hatnapos szabadságát töltötte otthon. Amikor meglátott, elsírta magát. Egy kicsit kapatos lehetett, mert nem
szokott sírni. Ráborult a kecskelábú asztalra, annyira rángatta a báiiat, a literes üveg összeverődött a poharakkal.
— Egyszem kisgyerekem, hát erre büntettelek? Na, de, majd hozok én
teneked egy olyan fényszórót a biciklidre, amilyet a tokajiak még nem láttak!
Nem ok nélkül beszélt. A légvédelmiek fényszórós alakulatánál szolgált,
46

mint lóápoló. Akkor állati erővel vontatták a reflektorokat, amelyiknek mindegyike, az ő szavával mondva volt akkora, hogy a tízakós hordó elveszhetett
bennük.
— Hagyja el apám — mondtam neki, hiszen biciklim sincs, egy tehén
áráért lehetne csak venni, a francnak sem kell a fényszóró!
Hanem másnap, se szó, se beszéd, elment a vízügyi tanácsoshoz, akit . jó
emberének tartott, s megkérte, hogy tegyen be éngem a javító műhelybe lakatosinasnak, hogy ne ezzel az embernyúzó munkával veressem magam agyon
gyerek létemre.
A tanácsos is jó embere volt apámnak, de huzakodott vele, hogy mért
nem maradok mellette. Megkóstolt az előző év két hónapjában. Segédvízmesteri sarzsit akasztatott rám, s hajnalban kiadhattam a szerszámokat a bányászoknak, elmehettem a postáért, széthordhattam, fölmérhettem az előző napi
termelést, kiszámíthattam bérben, s mire mindezzel végeztem, az öreg este is
ránkszakadozott vastag darabokban. A pénzem egy hónapra annyi, mint a kétkezeiknek egy hétre.
Bevettek lakatösinasnak, a négy polgárimmal másfél év alatt fölszabadultam, mint hajógépszerelő lakatos. De alig száradozott segédlevelemen a tinta,
jött a fölszabadulás. Zilált helyzet a hajózásban. Se elég edény, se vonóerő.
Aknák, bombák a Tiszában. 1945-ben, ahogy csak lehetett, vonatok tetején
utazva föllüktettem Pestre. A Szabad Kikötőben nem volt elég szakember.
Még a vidéken tanult kölyök hajósokat is fölvették. A Szabad Kikötő egy nagy
nemzetközi banzáj, ahol abban az időben a világ minden hajósa megfordult.
Nagymenő szakállas tengeri medvék, akik a legócskább kocsmákba is fehér
ingujjban iszogattak, öt-tíz nyelven ugattak, fehér kesztyűkben ereszkedtek
az olajos gépházak mélyeibe, s szakérteelmükkel a legmakacsabb motorokat is
munkára serkentették.
A világ vizeiről úgy beszéltek, mint mi a Bodrog bugyrairól, ismerték a
nemzetközi hajókat, hajós társaságokat, hajózó útvonalakat. Szájtátva etteem a
mozdulataikat. Mindent elhittem nekik. A nyomukban voltam, s szerettem
volna olyan mártott ember, lenni a szakmában, mint ők. Persze látták szájtátiságomat, vonzottak, mint mágnes a vasreszeléket. Mondták, lehetek én olyan
mint ők. Ök sem az anyjuk hasában tanulták a kenyérkeresetet. Csak menjek
velük.
A menés a véremben lehetett. Örökölhettem is az iránta való bizsergést,
de hát a rokonságomban is élt olyan tokaji hajós, aki kikerült a nagy vizekre.
Miért is szorulnék én kisebb helyre?
A világ befogadására nagy éhség dörömbölt bennem. Alkalmas időben kihajóztam velük Bécsig. Tizenhét és fél éves voltam. Bécsben kitettek, hogy ők
más hajóra szállnak, nem oké tovább a gyámkodásuk. Az osztrák hajózásnak
nem kellettem. De azt mondták, a franciák éppen soroznak, menjek oda.
A francia misszió azt mondta, tényleg soroznak, de nem Bécsben, hanem Párizsban. Menjek oda. Adtak rávalót. Megyek, bár franciául a kalapom sem
tudtam megbillenteni.
Hanem hát öregapám tán tudta. De hát addig hajókázott az osztrák, román, olasz vizeken, amíg az ottaniak nyelvét is megtanulta.
Könyvet nem vett a kezébe, de beszélni tudott. Még lengyelül is. Vezetnek Párizsban a sorozóhelyre. Szentül meg voltam győződve, hogy hajósokat
soroznak. Nagy ország, nagy hajóhad, hát nem egyenként szedegetik a népeket a hajóra, hanem sorozzák.
47

Odalökdelnek a sorozóbizottság elé, bizonyosan minden világosan ki lehetett írva, meg mondhatták is, hogy hol vagyok, mire soroznak, nem fogtam föl.
Most ez a néhány mondatom olyannak tűnhet, mint a cigány vallomása
a bíróság előtt, aki azzal védekezett, hogy ő nem lopta a lovat, hanem az ment
utána, s mikor vissza akarta kergetni, az addig csapkolódott a fejével, amíg
a kötőfékje a karjára tekerődött. Azután már nem volt mit tenni. Mentek egy
irányba együtt, s a ló gazdája így akadt rájuk, kiabálta is, hogy tolvaj, s miegyéb. Most itt vannak a tekintetes bíróság előtt.
Besoroztak öt évre légionistának.
Semmi félsz bennem. Az én koromban divatos ponyvákból a légió hősi
hangulatai bolyongtak bennem. Kikerültem Algírba. Kemény kiképzés. Rettenetes szigor. Kimaradásról való egyperces késésért lesittelték az embert.
Hosszú időre.
De nemcsak lüjj ide, lüjj oda a kiképzés. Szétszedtek bennünket szakmák
szerint. Nem lehetett hazudni. Aki azt mondta fogtechnikus, annak mutatni
kellett, mit tud a kivallott foglalkozási ágban. Ha nem tudta, büntető zászlóalj
a gyalogosok között. Minden bemondott szakmában próbamunka. Aki bevált,
azt vitték tanfolyamról tanfolyamra. Motorok, erőgépek, munkagépek kezelőit
képezték. De okították a lőmestereket, robbantósokat, repülősöket, hajósokat.
Korszerű masinák mindenütt. A legmodernebb technikát mindig a katonák
bitorolják először. Amikor azok jobban tudnak fölszerelkőzni, a levetett kacatokat megkapja a polgári használat.
A keménységet, a napi 16 órás erőfeszítéseket nem mindenki bírta. Sokan
szöktek, magukra lőttek. Pedig régi légiós patkányok azt mondták, ez a szervezet sem a régi. Hol van ez attól!
Először is finnyásabb lett a sorozás. Tetovált hónaljú németeket nem fogadott magába, gyilkosságért körözötteket sem.
A világ minden tájáról a kezükben voltak a legfrissebb körözőkönyvek.
Ott aztán ment a káderezés.
Amikor elkezdődött a vietnami háború, minket is hajóra tettek, meg sem
álltunk az ottani partokig. Három-négy féle munka és erőgépkezelői mestervizsgapapír a zsebemben tőlük. Ám nem útépítésen dolgoztam, hanem ciszternakocsival hurcoltam a folyékony robbanóanyagot. A kocsi négy sarkán halálfejes lobogó. Olyan voltam, mint egy motorizált gyászkocsi. Ha anyám meglátott volna, hát meghal bánatában.
A légiós élete amúgy sem főnyeremény. Hát még háborúban, idegen földön, robbanószeres kocsin. Hegy és völgy, partizánakciók.
Letelt az öt évem, marasztaltak. Valahogy kifújt belőlem a rémregények
légióromantikája. Hazavágyódtam, haza is vergődtem. Pucéron, pénz nélkül.
Apám már nem élt, a tiszai hajózás éledezett.
De engem a tájára sem engedtek a kiruccanásomért. Élnem kellett, elálltam maszek szőlészekhez napszámosnak.
Sajnáltam, hogy rühes kutya módra kerülgetnek. Hogy még azokat a maszekokat is piszkálják miattam, akik odavettek maguk mellé trógernek. Marad vigasztalásul a szerelem. Egy nincstelen napszámos lánnyal estünk egymásba, mélyen, mert összeházasodtunk.
Albérletben laktunk. A Nagykopaszon át jártam Tarcalra napszámba.
Megszületett az első gyerekünk. Télvíz idején, amikor ránkszakadt az este, egy
baltával, kötéllel, vaksötétben jártam a senki földjére kökény fát szedni, hogy
48

másnap legyen mivel fűteni a dobost. így ment napról napra, hónapról hónapra. Egyszer csak újra högyözött a tavaszi szél. A hajózás még mindig olyan
szegényes, a halálra ítélt fahajókat is sójára vonták, s javították volna, ha a
régi értő szakemberek ki nem halnak mellőlük. Egyik szomszéd gyerek jajongta egy ünnepnapi délutánon, amíg átjött melegedni, hogy bár elmennék
a sójára, s megmutatnám nékik, hogy kell újra iszkábaszögezni a hajókat,
majd a kenyerükhöz jutnának. Csak egy órácskára menjek oda, s mutassam.
Persze, hogy odamegyünk, kalapálunk, hajtjuk a mosott mohát az eresztékba, főzzük a szurkot, kenjük, mint a sajátunkat.
Vasárnap délután csöndes a Bodrog partja.
Dörömbölésünk messzire eljárhat. Odajön egyenruhában egy hajós sarzsi,
azelőtt sosem láttam, nézi messziről, aztán közelebbről, aztán kezet ád, aztán
kérdi, hogy holnap, azaz hétfőn beállnék-e a brigádjába, mert én köllenék ide,
látja a fejsze járásáról, hogy nem most vettem a kezembe.
Mondom, én víziszonyban vagyok. Nem akarta érteni. Mire röviden elmondom, hogy kitiltottak engem a víziparadicsomból, mivel megjártam a száz
tű hosszát.
Nevetett rajta, nem olyan jóízűen, mert a légiós mivolt nem volt nagyon
népszerű. De azért bevett, valahol vállalhatta a felelősséget értem. Dolgozhattam a szakma legeslegszélén. Két-három hajót is vízállóvá varázsoltunk, jól
kirügyeztek ránk a part menti fák, amikor azt mondja egy régi hajós cimborám, aki traktorszerelő tanfolyamról jött haza, hogy héj, komé, Dénesem, itt
esz a fene bennünket egy angol Richárd motorral, három hete nem bírunk
belé lelket lehelni. Mindene megvan, minden a helyén, s egyet nem sóhajt.
Hát én Hofferen tanultam biciklizni, ez a nyavalyás ángelus nem ügyint a
szaktudásomra.
Mondom, jó komám, én kezességgel kátrányozhatom a fahajókat, gépműhely felé néznem is tilos.
Addig ment a lári-fári, hogy felelősséget vállalnak, csak nézzem meg. Megnézem. Azelőtt úgy sem láttam olyat. Odakint francia motorokkal babráltunk.
Hát szép egy dög hajómotor. Az én tiszteletemre sem indul. Tapogatom, mint
vak a hajnalt. Mindene rendben. Űjra végigvesszük a hibaforrásokat. Üzemanyag, betáplálás, porlasztás, gyújtás. Minden rendben, csak éppen nem köhint
egyet sem, ami egy motornál azt jelenti, hogy semmi sincs rendben. Lehet,
hogy a nyelvét is ránköltötte az angol, hogy nem tudtunk vele szakember
módjára bánni. A kiszedett gyertya pakolásán látom, hogy igen vastag a tömítő gyűrű. Mondom, miért tettek rá három gyűrűt, amikor erre csak egy
kellene, a többi tartalék, ö k nem tették, így csomagolták. Na, ott volt a baj.
A három gyűrű nem engedte elég mélyre a fészkébe a gyertyát. A szikra ezáltal nem ott gyújtott, hol kellett volna. Leszedjük, egyet hagyunk, indítunk,
s megy a motor, mint a zsebóra.
De akkor már jön a műhelyfőnök, egy miskolci mérnök. Annak is sokszor
megfájdulhatott a motor miatt a feje. Szégyelhette, hogy két hét óta nem
ura neki.
Mindjárt intézkedik előttem, hogy azt sem tudja hogy hívnak, de azt sejti,
hogy van vizsgám a szerkezethez, hát lökjük a hajóba a motort és hajtsam,
mert az én kezembe való.
Nagyot lódult velem a világ.
1952 óta a tokaji gimnázium újra működött, benne az esti tagozat. Beiratkoztam. Ha teheti a szocialista hajó is megy éjjel, nappal.
49

De 8 óra rajta a munkaidő. Voltak váltótársaim. Tanulhattam. A motoros
hajó maga az úszó szocializmus. Központi fűtése, mosdóvize, ivóvize, szakácsa,
födélzetmestere, angol vécéje van. Rádió adóvevője.
Motorismeretemnek híre szaladt a partok mentén. Már egy éve hajóztam,
amikor egyik rizstelepen leintik a járgányomat, hogy segítsek már, mert az
egyik vízkiemelő mű motorja, meg a tartalékja is leálltak, itt vannak kiszáradva. Mondanom sem kell, lelket lehelek a dízelekbe, szállok a hajómra, húzok, vonok, 3 nap múlva ütök partot, Tokajban, hívnak a főnökségre, hogy
nagy baj van, a trisztelepi tartalék motornak az indító dinamóját ellopta valaki, s az csak én lehettem. Hát nagy világcsavargó vagyok, de lopásra úgy
ném állt a kezem, ahogy hazugságra a szám.
Szigor. A légióstól minden, s ez is kitelik. Levesznek a hajóról, azonnali
hatállyal elzavarnak a cégtől.
Mikorra kiszédelegtem a tokaji főnökség irodájából, az én hajóm m á r teljes gázzal dúrta a vizet, egy ismeretlen ember sziluettjét láttam elsuhanni a
kerékállásban. Sokat csalódtam az addigi életem során is, de ekkora fájdalommal egy sem tudott járni. Körülbelül az annyira kellett nékem a töltődinamó,
mint az apám légvédelmi fényszórója a biciklimre. Mikor nem is volt. Partra
tettek, azt sem tudom kik, s miért.
Kellett valakinek a jó kis bejáratott vontatóhajó! De hát akkor már két
gyerek kérte otthon a kenyeret. A leányka, meg egy fiú. Megyek a miskolci
főnökségre, de azok nem adtak munkát, azért volt előttük annyi böcsületem,
hogy beajánlottak az Erdérthez tutajosnak.
Visszacsöppentem a nomád életbe. Megint a mögénk kötött ladik széléről
kakáltunk, kitartottuk a sejhajt a víz fölé, feladtuk a napi postát. Tisza vizével törülköztünk.
Tuzsér—Szeged között utaztam. A tutaj háromemberes. Velem voltak az
iskolakönyvek. Minden alkalmat megragadtam a tanulásra. A tutajról érettségiztem.
Megértük azt az időt, hogy a Tefu olcsóbban vitte a terhet tengeren, mint
ahogy mi motor nélkül vittük. Lassan kiszáradóban volt alólunk a tutaj. Hanem akkorára én a hajógépvezetői papírokért is megküzdöttem. Vizsgáztam,
tanultam a nagy gépeket. Nagy gépet nem ringatott a Tisza. Kicsikkel kezdték
a löki építkezéseket, s a szabályozási munkákat. A vízügynek is dolgoztam
valamennyit, .de nem szerettem, hogy olyan bandzsi módra néznek rám. Túl
jól működött az emlékezetük. Elmentem a tarcali gépműhelybe főnöknek. Ott
a víz hiányzott. Lementem a tápai műhelybe főszerelőnek. Ott meg Tokaj
hiányzott. Magam is nehezen találom a kedvemet. Igaz, akkorára már egy kis
portát szereztem a város szélén. Bontásanyagokat kuporgattam, szabadidőmben, ha otthon dolgoznék, hát rakosgathatnám magam. Apródonként, ahogy
a pénzem, s időm engedi.
Már lakjuk, magát ebben vendégeljük. Ne vegye dicsekvésnek, már szőlősgazdának tarthatom magam. Miféle tokaji ember az, akinek nincs sajátja.
Igaz, csak 200 szögöl. De hát, ha nyugdíjas leszek, elszöszmötölhetek benne
kedvemre. Tokaji szőlő, jó fekvésű. A nap benne bujkál reggeltől estig.

50

BAKOS ISTVÁN

Régió — Tudomány — Egyetem
DEBRECEN, PÉCS ÉS SZEGED VÁROSÁBAN
1. A HÁROM NAGYVAROS TUDOMANYEGYETEMÉNEK KIALAKULÁSA
A magyar vidék kultúráját gyarapító törekvések visszanyúlnak a magyar
felsőoktatás és a magyar tudomány kezdeteihez, de a kérdés különös jelentőséget csak e század húszas éveiben, a trianoni békével korábbi területének
több mint kétharmadát elvesztett országban kapott. 1 Budapest erősen megnövekedett gazdasági, kulturális, tudományos súlyának enyhítése és a magyar
vidék felkarolása céljából, „a szellemi honvédelem jegyében" ekkor építették
fel az 1912-ben alapított debreceni tudományegyetemet, illetve hozták létre az
elcsatolt kolozsvári és pozsonyi egyetemek jogutódaként a szegedi, illetve a
pécsi tudományegyetemet. Ugyancsak Klebelsberg kultúrpolitikai koncepciója
részeként létesítették a magyar tudomány és kultúra nemzetközi kapcsolatainak ápolása, eredményeinek népszerűsítése és a művészeti, tudományos utánpótlás megfelelő tájékozódása, nevelése céljából a Collegium Hungaricumokat,
illetve a külföldi magyar intézeteket Berlinben, Rómában, Bécsben, Konstantinápolyban, majd Párizsban, Helsinkiben, Stockholmban .. .2
A három vidéki tudományegyetem létesítése és felépítése a húszas évek
elején — nagy viták közepette — a VKM támogatása (népszövetségi kölcsön)
és főként a helyi erők (város, egyházak, megye, bank és ipartestületek stb.)
összefogása, segítsége révén valósulhatott meg.3 Mindhárom városban négy-,
öt-, illetve hatkarú tudományegyetemként tervezték működtetésüket, de — különböző okok folytán — ez egyik helyen sem sikerült. Debrecenben a három
működő fakultás (1. hittudományi, 2. jogi és államtudományi, 3. bölcsészet-,
nyelv- és történettudományi) mellett, 1921 őszén került sor az 4. orvosi kar
megnyitására; s tekintélyes küldöttséggel memorandumot vittek a kormányzóhoz, hogy a pallagi gazdasági akadémia átszervezésével 5. mezőgazdasági fakultás létesüljön, amellyel együtt a 6. természettudományi kar is nagyobb költségek nélkül fölállítható lenne.4 E terv azonban meghiúsult.
Pécsett — az 1921 szeptemberéig tartó jugoszláv megszállás és az elhelyezkedési gondok miatt — az egyetem csak 1923/24-ben, három karral (1. jogi és államtudományi; 2. bölcsészettudományi; 3. orvostudományi) kezdte meg
működését, miután a katolikus hittudományi kar létesítését nem engedélyezték. Sopronban működött az Erzsébet Tudományegyetem negyedik kara, az
ág. evangélikus hittudományi kar. Meghiúsult a soproni bánya- és erdőmérnöki főiskolának — ötödik karként — a pécsi egyetemhez való csatolása.
A Kolozsvárról Szegedre menekült egyetem négy karon (1. jog- és államtudományi, 2. orvostudományi, 3. bölcsészettudományi, 4. matematikai és természettudományi) folytatta az oktatást, miközben gyors ütemben épült az új
egyetemi negyed.8
A harmincas évek végére, a negyvenes évek közepére mindhárom vidéki
tudományegyetemünkön
kialakult néhány, nemzetközileg is számon tartott tudományos műhely, iskola; különösen azok orvostudományi és bölcsészettudományi karain, tanszékein.7 (így például Debrecenben: Verzár Frigyes, Neuber
51

Ede, Gyulai Zoltán, Hüttl Tivadar, Huzella Tivadar, később Sántha Kálmán
mellett az orvosi karon; Soó Rezső, Mendöl Tibor, Szalay Sándor, Csüry Bálint, Bárczy Géza, Darkó Jenő, Hankiss János, Karácsony Sándor mellett a bölcsészeti karon, Flachbart Ernő mellett a jogtudományi karon. Szegeden: Haar
Alfréd, Riesz Frigyes, Kerékjártó Béla, Szőkefalvi-Nagy Gyula mellett a Bolyai
Intézetben; Ortvay Rudolf és Bay Zoltán mellett az elméleti fizikai tanszéken;
Széki Tibor és Szent-Györgyi Albert mellett az I. vegytani, ill. az orvosi vegytani
intézetben, ahol a Nobel-díjjal elismert eredmény is megszületett. Báló József,
Issekutz Béla, Jancsó Miklós, Straub F. Brúnó mellett az orvostudományi karon; Horváth Barna, Schneller Károly és Bibó István mellett a jogi karon;
Sík Sándor, Imre Sándor, Mészöly Gedeon, Mályusz Elemér és Várkonyi
Hildebrand mellett a bölcsészeti karon. Pécsett: Zechmeister László, Mansfeld
Géza, Lissák Kálmán, Szentágothai János, Entz Béla és Heim Pál nevét említjük az orvostudományi karon; Tolnai Vilmos, Kerényi Károly, Fülep Lajos,
Koltay-Kastner Jenő, Princz Gyula, Lambrecht Kálmán nevét a bölcsészeti, ill.
Krisztics Sándorét, Surányi-Unger Tivadarét és Irk Albertét a jogi karról.)
A három vidéki tudományegyetemre jellemző, hogy viszonylag intenzív
kapcsolat alakult ki a különböző karok és intézmények hasonló tanszékei között, így például Soó Rezső és tanítványai oktatnak a pallagi gazdasági akadémián is; Szent-györgyi a természettudományi és orvosi karon is; Krisztics
Sándor a jogi és bölcsészeti karon is stb. A tudományegyetemek oktatói és
diákjai mind jelentősebb szerepet töltöttek be a három város közéletében,
meghatározták szellemi és kulturális arculatát, formálták társadalmát. 8 Debrecenben ott találjuk az egyetem oktatóit és hallgatóit a Csokonai Kör, a
„Debreceni Diétá"-k, a híres Nyári Egyetem szervezői és előadói között; s
olyan országos jelentőségű helyi folyóiratok élén, illetve szerkesztői és szerzői
között, mint a Protestáns Szemle, a Helikon, a Tovább, a Debreceni Szemle,
az Angol Filológiai Tanulmányok, a Földgömb stb. Pécsett a Janus Pannonius
Társaság, a Batsányi János Kör, az Ad Astra Szabadegyetem, a Keszthelyi
Nyári Egyetem, a szociális tanfolyam előadói, szervezői és vezetői; valamint a
Minerva, a Pannónia, a Dunántúl, a Kisebbségi Körlevél, a Magyar Szociográfiai Intézet Közleményei stb. országos jellegű helyi folyóiratok szerkesztői és
szerzői között találjuk az egyetemi oktatókat és hallgatóikat. Szegeden a Dugonics Társaság, a Tömörkény Társaság, a Bethlen Gábor Kör, a Szegedi Fiatalok Művészeti Kollégiuma, az Alföldkutató Bizottság tevékenységében; valamint a nemzetközi hírű Acta Scientiarum Mathematicarum szakfolyóirat, a
Magyarságtudomány, a Népünk és Nyelvünk, a Délmagyarország, a Széphalom, a Magyar Jövendő stb. folyóiratok, lapok szerkesztésében vettek részt az
egyetem tanárai és diákjai.
A magyar felsőoktatás 1936. évi reformmunkálatai során a magyar felsőoktatásban mutatkozó válságjelenségekre kerestek gyógyírt, de több hozzászólás is jelezte, hogy a társadalmi bajok orvoslása nélkül nincs esély az egyetemi
reformjavaslatok
véghezvitelére. „A magyar társadalomból elrémítő fokban
hiányzik a műveltség, amit a tehetség ritka esetben p ó t o l . . . " — érvelt például gr. Teleki Pál a felsőoktatást a szűk, szakirányú képzés, a prakticitás felé
eltolni szándékozók nézeteivel szemben, az egyetem univerzális eszménye mellett.9 A tengelyhatalmakhoz való csatlakozással, a zsidótörvényekkel, a visszakapott területekkel, végül a kényszerű háborúba lépéssel kiutat kereső ország
vezetői a harmincas évek végén meghirdetett erőtlen felsőoktatási reformprogramot végrehajtani nem tudták. A korábbi tervek és javaslatok a háborús ké52

szülődés, valamint a bécsi döntéssel visszakapott országrészek fejlesztése, majd
a német megszállás hatására más irányt vettek. így például az 1940: XXVIII.
tc. — a visszatért kolozsvári egyetem újjászervezése érdekében — elrendelte a
három vidéki tudományegyetem egy-egy karának átmeneti szüneteltetését.
(Debrecenben a természettudományi tanszékek, Pécsett a bölcsészettudományi
kar, Szegeden a jog- és államtudományi kar működését az 1940/41. tanévtől
1946-ig szüneteltették).10 összegezve megállapíthatjuk, hogy a magyar felsőoktatás — és benne a három város tudományegyetemének — helyzetét a két világháború közötti félfeudális társadalom ellentmondásai határozták meg. Tükröződött ez a korlátozott egyetemi autonómiában, a nem elvszerűen alkalmazott és hierarchizált oktatói karban, a tanárok és a hallgatóság kedvezőtlen
szociális összetételében, a változtatásra képtelen, konzervatív egyetemi struktúrában. A klebelsbergi korszak kezdeti dinamizmusát átmeneti
stagnálás,
majd egyre apadóbb és bizonytalanabb reformtörekvések
követték. Karácsony
Sándor ezekről szólva ,,A magyar észjárás . . ." című könyvében kifejtette, hogy
az egyetemek hazai problémái főként abból adódnak, hogy tananyagát, módszereit, oktatóinak jó részét nem tudja az élettel, a magyar sajátosságokkal,
hagyományokkal összhangba hozni, s így diákjait sem készteti, képesíti arra,
hogy „tanulják meg a maguk számára újrafogalmazni a hagyományos tudománykincset, és saját életfeladataik imperativusainak engedelmeskedve kialakítani azt a problematikát, melynek megmunkálása aztán már nem a jelenlegi
generáció feladata többé, hanem az övék." A gondolatsort folytatva megállapítja, hogy „a magyar egyetemet csak az reformálhatja meg, ha a komolyan
vett munka szelektál, nem az, hogy különválasztjuk benne a tudósképzést a
gyakorlati kiképzéstől... Az egyetem annyira exisztenciális reláció, hogy saját
színvonalán alul életképtelen. A szakiskolává züllesztett egyetem nemcsak nem
egyetem, de nem szakiskola is, mert: halott. Az ilyen egyetemen nem alacsonyabb színvonalú munka folyik, hanem semmilyen munka sem folyik, s egyedüli tevékenységszámba menő foglalkozás az ilyen helyen; jól-rosszul elleplezése ennek az elviselhetetlen és kifelé inkább szégyeneit, mint szégyenletes
negatívumnak." 10
A fasizmus és a második világháború erkölcsi, eszmei, emberi és anyagi
javakat romboló hatása következményeként a magyar felsőoktatás tetemes károkat szenvedett, melynek sok kiváló tanár és diák is áldozatává vált. Rendkívüli helyzetbe jutottak az ismét határon túli területre került magyar egyetemek, főiskolák (Kolozsvár, Marosvásárhely, Kassa, Újvidék...) oktatói és
hallgatói.
2. A MAGYAR FELSŐOKTATÁS ÁTALAKÍTÁSA ÉS VISZONTAGSÁGAI
A háborút követő népi demokratikus átalakulás folyamata és a korszak
társadalmi mozgalmai (NÉKOSZ) az egyetemek életére, működésére és a hallgatóság összetételére is erőteljesen hatottak, fokozatosan nőtt a munkás-paraszt
származású hallgatók létszáma és aránya. A felsőoktatás reformjának fő irányélveként a tudósképzés és a gyakorlati szakemberképzés határozott szétválasztását, színvonalának jelentős emelését jelölték meg 1946-ban, s határozatot
hoztak az átmenetileg szüneteltetett tanszékek, karok visszaállítására is.11
A debreceni Ideiglenes Kormány rendelete alapján már 1945-ben megalapították az Agrártudományi Egyétemet, melynek egyes karai Budapesten, Gö53

döllőn, Keszthelyen, Debrecenben működtek. 1948 júliusában átfogó felsőoktatási reformot tárgyalt meg és fogadott el az MDP Közművelési és Tudományos Bizottsága, mely célul tűzte ki, hogy „a főiskolákat a nép szolgálatába
állítsa, s az egyetemek működését a népi demokrácia szükségleteivel összhangba hozza". A gyakorlatias jellegű szakemberképzés érdekében — főként
a jogászképzés arányainak csökkentése révén — a műszaki, természettudományi, agrártudományi és a közgazdasági képzés fejlesztését, kereteinek bővítését
szorgalmazták. 1948 őszén a budapesti Műegyetem Közgazdasági Karát megszüntették, s megszervezték — az 1953 tavaszától Marx Károly nevét viselő
— Közgazdaságtudományi Egyetemet. 2949-ben — a természettudományi képzés súlyának növelésére — a budapesti és a debreceni egyetemeken önálló természettudományi karokat
létesítettek.
Az iskolák államosítása, az általános és a középiskolai reform, az esti és
levelező oktatás időszakos szélesítése, az egyetemi-főiskolai hallgatólétszám növelése és szakmai, illetve szociális összetételének megváltoztatása, kezdetben a progresszív folyamatokat serkentette. Később azonban a túlzott szakosítás, a mennyiségi mutatók bűvölete, a minőség elhanyagolása, a gyors
iparosításból adódó sietős, tömeges szakemberképzés, az Eötvös Kollégium,
a NÉKOSZ, majd a MEFESZ fölszámolása, az iskolák és a tanítás nem
kielégítő kulturális-technikai színvonala, a főhatósági irányítás hatókörének
növelése és folytonos változtatása stb. rendkívüli feszültségeket okozott az oktatásügyben. 1949 után a Vallás- és Közoktatásügyi Minisztérium támadások
kereszttüzébe került, s többszöri átszervezése folyamán, irányítása alól fokozatosan a szaktárcák felügyelete alá helyezték a mindjobban specializálódó középiskolák és felsőoktatási intézmények tekintélyes
hányadát.12
A főhivatású tudományos kutatóintézetek gyarapítása, számos kiváló oktató-kutató nyugdíjazása, áthelyezése, az egyetemek tudományos képző és minősítő szerepének álászállítása, a magántanári intézmény megszüntetése és az
egyetemi doktori fokozat jelentőségének csökkentése, a kötött tanulmányi
rend bevezetése, az egyetemektől független ú j tudományos képzési rendszer
(aspirantúra) kialakítása, az oktató- és hallgatólétszám növekedésétől messze
elmaradó infrastrukturális és elhelyezési feltételek, a tudományos jelleg rovására fokozódó szakképzés, az egyetemek szerepét a magyar tudományos
életben erősen csökkentette.
1947/1948-ban a 8 osztályos általános iskolák szaktanárigényének kielégítése céljából a fővárosban és a három vidéki nagyvárosban, Szegeden, Pécsett
és Debrecenben (ez utóbbit 1949-ben Egerbe helyezték át) hároméves (1950-től
csak kétéves) pedagógiai főiskolákat hoztak létre; 1950-től pedig újabb ötéves
középfokú tanítóképzők bekapcsolása révén elégítették ki az iskolák növekvő
tanítószükségletét. 1951-től műszaki tanárképző főiskolát létesítettek, egyrészt
a szakmunkástanulók oktatása, másrészt a műszaki tanárképzés megoldása érdekében. Az 1950 decemberében a minisztertanácsi határozattál
meghirdetett
újabb felsőoktatási reform első lépéseként megváltoztatták az intézmények
szervezeti és működési szabályzatát, felszámolták autonómiájukat,
bevezették
a kötött tanrendet, az orosz nyelv és a marxizmus—leninizmus rendszeres oktatását. Az oktatók és hallgatók társadalmi összetételének megváltoztatása érdekében bevezették a származási kategorizálást, és fokozottan ügyeltek a személyzeti, illetve politikai megbízhatóság érvényesítésére.
Az ELTE rektorának korabeli levele azonban rávilágít az önkényessé f a juló reform rákfenéjére: „Az egyetemi reform általános kereteiről nincs tudo54

másunk, annak atomizált megvilágítása kezdettől fogva teljesen rólunk — nélkülünk t ö r t é n i k . . . ezek az egyetemünk előzetes bevonása nélküli intézkedések
lehetetlenné teszi a tanulmányi rend fönntartását... és folytonos súrlódásokra,
félreértésekre, fölöttes hatóságunk részéről téves félremagyarázásokra vezetnek, tehát mindenképpen anarchiát jelentenek.. ,"13
1950-ben, az ET 23. sz. tvr. alapján először a hittudományi karokat választották le a tudományegyetemekről, majd helyezték az 1951-ben létesített Állami Egyházügyi Hivatal felügyelete alá. Súlyosabb érvágást okozott, hogy
1951 februárjától — róluk és nélkülük döntve — az orvostudományi karokat is
különálló egyetemekké szervezték, s az Egészségügyi Minisztérium felügyelete
alá rendelték. A jogászképzés reformmunkálatai során a jogakadémiák megszüntetése, a hallgatólétszám csökkentése, az oktatás tartalmi módosítása és a
levelező oktatás elrendelése mellett felszámolták, illetve „szüneteltették" a debreceni egyetem jogi karát és a pécsi bölcsészettudományi kart.
Ezekkel az intézkedésekkel
gyakorlatilag az intézmények
tudományegyetemi jellegének megcsonkítása következett be: a pécsi egyetemet egykarú jogászképzővé; a debrecenit kétkarú száktanárképzövé
tették, s elszeparálták
egymástól a szegedi egyetem — szoros kooperációban működött — orvosi és
természettudományi részlegeit is. A nehézipar fejlesztését preferáló gazdaságpolitika jegyében létesítették 1949-ben Miskolcon a nehézipari műszaki egyetemet, 1951-ben Veszprémben a vegyipari egyetemet, s 1952-ben a budapesti
műszaki egyetem felosztásával az építőipari műszaki egyetemet és Szolnokon
a közlekedési műszaki egyetemet.
1951—52-ben néhány olyan felsőfokú intézményt is alapítottak (műszaki
tanárképző főiskola, idegen nyelvek főiskolája, külügyi főiskola, gazdasági és
műszaki akadémia, az orosz nyelv és irodalom és a marxizmus—leninizmus
szakos tanárok képzését szolgáló Lenin Intézet), melyek pár év múlva megszűntek, vagy más intézménybe olvadtak be.14
Az egyetemek-főiskolák száma az 1937/38. évi 16-ról 1953/54-ben 33-ra, s
az ott működő karoké 37-ről 56-ra emelkedett. Háromszorosára nőtt a tanszemélyzet és közel négyszeresére a hallgatók létszáma. Az épületekkel és felszerelésekkel való ellátottság ezzel nem tartott lépést, így a legtöbb helyen túlzsúfoltság állt elő. A felsőoktatási, beruházások java ez idő tájt döntőén a műszaki felsőoktatást szolgálta.
1953—54-től a kormányzat radikálisan csökkentette a kulturális terület
anyagi ellátását; így például a kulturális beruházások részaránya, korábban a
kommunális beruházások 25—26 százalékát tette ki; 1955/56-ban ez a felére
(12—13 százalékra), esett vissza. Csökkentették a felvételi keretszámokat, a
diákotthoni elhelyezést, az ösztöndíjakat és a diákszociális juttatásokat, relatíve csökkent az oktatók jövedelme is. Ilyen körülmények közepette sem az
1952-ben létrehozott Felsőoktatási Minisztérium, sem a két társtárca, az Oktatásügyi Minisztérium és a Népművelési Minisztérium, nem tudta eredménnyel
betölteni hivatását.- .
Ezekben az években tovább szegényítette az amúgy is megcsonkított tudományegyetemeket, néhány — kutatással erőteljesebben foglalkozó — intézetük
önálló akadémiai intézetté szervezésé. így önállósult például 1954-ben a KLTE
Kísérleti Fizikai: Intézetéből az MTA-intézetté szervezett ATOMKI (majd 1958ban az MTA Napfizikai Obszervatóriuma kapott helyet az egyetem területén).
1955-ben pedig a pécsi' egyetemből vált ki az MTA Dunántúli Tudományos
Intézete.
55

3. A FELSŐOKTATÁSI INTÉZMÉNYRENDSZER BŐVÍTÉSÉNEK HULLÁMAI
A HÁROM VAROSBAN
A szakemberszükséglet sürgős kielégítése és a szakirányú képzés erősítése
jegyében két nagy hullámban 1959—1961-ben, illetve 1969—70-ben ismét gyarapodott a magyar felsőoktatás intézményrendszere.
A felsőfokú mezőgazdasági és ipari technikumok létesítésével, majd főiskolákká szervezésével, a termelőszövetkezeti mozgalom, illetve az ú j gazdasági mechanizmussal önállósodó
iparvállalatok, kereskedelmi szervek szakemberigényét szándékozták kielégíteni. A felsőoktatás 1963. és 1970. évi reformja, illetve a központi és helyi erőkből folyó felsőoktatási beruházások javarészt az ú j főiskolák megfelelő elhelyezését szolgálták. E folyamatban — különböző tárcák felügyeletével — szinte
valamennyi megyében létesült felsőoktatási intézmény. A magyar felsőoktatás
„sok kis intézményből álló, széttagozódott" struktúrája ekkor alakult ki.
A három város közül Debrecenben 1970-ben szervezték agrártudományi
egyetemmé az 1868 óta működött mezőgazdasági akadémiát, 1959-ben alapították a tanítóképző intézetet; s 1972 óta az Ybl Miklós Építőipari Műszaki
Főiskola önálló tagozataként működik az 1961-ben felsőfokú technikumként
indult feelsőoktatási intézmény. Ezeken kívül kihelyezett tagozata van itt
a Liszt Ferenc Zeneművészeti Főiskolának és esti tagozata a Marx Károly
Közgazdaságtudományi Egyetemnek. A Kossuth Lajos Tudományegyetem két
kara, az orvostudományi egyetem, a református hittudományi egyetem mellett ezek alkotják a város felsőoktatási bázisát. A kutatóbázist főként a három
egyetem, az ATOMKI, a BIOGAL, a Napfizikai Obszervatórium, a Dohánykutató- Intézet és a megyei közgyűjtemények (levéltár, könyvtár, múzeum) alkotják.
Pécsett az utóbbi évtizedben — a közgazdaságtudományi kar létesítésével
(1975) és a főiskola tanárképző karrá történt átszervezésével (1983) — a Janus
Pannonius Tudományegyetem háromkarúvá vált. A felsőfokú technikum átszervezésével és képzési profiljának módosításával 1970 óta működik a Pollack
Mihály Műszaki Főiskola; a tanárképző kar és a Pécsi Orvostudományi Egyetem közelében létesített új épületekben. Pécsett is van kihelyezett tagozata a
Liszt Ferenc Zeneművészeti Főiskolának. A jelentős ipari és bányaüzemek kutató-fejlesztő részlegei, a megyei közgyűjtemények, s az MTA Dunántúli Tudományos Intézete egészíti ki a város kutatóbázisát.
Szegeden az 1960-as évek végén létesített MTA-intézet, a Szegedi Biológiai
Kutatóközpont, a MÉM Gabonakutató Intézete, az 1970-ben felsőfokú technikumból átszervezett élelmiszeripari főiskola, valamint a Liszt Ferenc Zeneművészeti Főiskola kihelyezett tagozata alkotja a József Attila Tudományegyetem három kara, az Orvostudományi Egyetem két kara és a Juhász Gyula
Tanárképző Főiskola mellett a város felsőoktatási és kutatóbázisát (1. sz. táblázat).
Külön is említenünk kell, hogy mindhárom, városban a jelentősebb vállalati kutatóhelyek (például Debrecenben a BIOGAL, Pécsett a Mecseki Érc- és
Szénbányák Vállalat, Szegeden a Szalámigyár stb.) kutatási megrendeléseik,
vagy kooperációik révén segítik az egyetemek oktató-kutató munkáját. Igen
fontos a megyei közgyűjtemények
tudományművelő és információs szerepe is.
így például a Szita László vezette pécsi levéltár a Dunántúl legjelentősebb történettudományi műhelye és könyvkiadója, a szegedi Móra Ferenc Múzeum a
régészeti felsőoktatás és kutatás kiváló intézménye, de fontos szerepet tölt be a
56

többi megyei könyvtár, levéltár és múzeum is, főleg mint a helyi tudományos
élet háttérbázisa. A csekély számú helyi tudományos-kulturális fórum közül
ki kell emelnünk az országos jellegű helyi irodalmi folyóiratokat. (Alföld, Jelenkor, Tiszatáj) és az MTA területi bizottságainak tevékenységét (1961-ben
Szegeden, 1969-ben Pécsett, 1972-ben Veszprémben, 1976-ban Debrecenben és
1979-ben Miskolcon jött ilyen létre), melyek a régióban folyó művészeti, illetve
tudományos alkotómunkát ösztönzik, támogatják és fórumot teremtenek az érdekeltek számára. Pécsett és Szegeden Tv-stúdió, illetve Pécsett még rádióadó
is működik.
4. NEMZETKÖZI KITEKINTÉS
A történeti áttekintés alapján megállapítható, hogy a hazai felsőoktatásban — a három vidéki tudományegyetem létesítésével — európai mintákat követő intézményi struktúrát alakítottak ki, amely azonban a történelmi sorsfordulók és viszontagságok következtében, a főhatósági irányítás és a felsőoktatás-politikai koncepciók változásai hatására, ellentmondásosan fejlődött. így
például az egyetemi kutatások szerepének átértékelése folytán két évtized
alatt (1947—67) a kezdeti háromnegyedről közel egyötödre csökkent a felsőoktatási intézmények részesedése a hazai kutatásfejlesztésből
(továbbiakban
K+F)..
Ha összevetjük a miénkkel néhány hasonló adottságú európai ország felsőoktatási és kutatóhálózatát, megállapíthatjuk, hogy ahol az ország népességében, gazdaságában és szellemi kulturális életében például a főváros olyan
meghatározó szerepet tölt be mint nálunk (Ausztria, Csehszlovákia Cseh SZK,
Dánia, Görögország, Írország, Finnország, Portugália, Svédország, Belgium,
Norvégia ...) ott a fővárosi és vidéki felsőoktatási és kutatóbázis megoszlása a
miénkhez hasonló arányokat mutat. 15
Jelentős a különbség annyiban, hogy míg más országokban a felsőoktatás
részesedése a hazai K-\~F-ből áltálában két-háromszor akkora, mint nálunk, s
nagyvárosaikban a regionális szerepkörre alkalmasabb, többkarú,
többprofilú
és viszonylag jól felszerelt, nagy tudományegyetemek
képviselik a város és
vidéke szellemi-tudományos-kulturális
arculatát, addig nálunk — az elmúlt
évtizedek kevésbé organikus fejlődése folytán — a különböző területeken eltérő hatékonysággal és erudicióval, felemás módon, egy-egy kisebb intézmény
működik. így például a szomszédos Ausztriában Bécs mellett a stájerországi
Graz (300 ezer lakos) tudományegyetemének hat kara, 1400 oktatója és húszezer diákja van; a tiroli Innsbruck (120 ezer lakos) tudományegyetemének hét
kara, 360 professzora és 13 ezer diákja, a salzburgi tudományegyetemnek négy
kara, 750 oktatója és tízezer diákja van. E városokban a tudományegyetemek
mellett a műszaki és művészeti felsőoktatás egy-egy kisebb intézményét, illetve egy-egy kutatóintézetet találunk, melyek összességében egynegyedét sem
teszik ki a tudományegyetemek kapacitásának (kivéve az ötkarú Grazi Műszaki Egyetemet, ahol 490 oktató, s 6000 diák van) s igyekeznek szoros kapcsolatban állni az egyetemmel.
Görögországban Athén mellett Thesszaloniki emelkedik ki a maga tízkarú
tudományegyetemével, ahol 1320 oktatót és 26 000 diákot találunk. Belgiumban
Genf, Liége, és Leuven egyetemei (10, 6, 11 kar; 500—1000 tanár; 10—21 ezer
diák) mind tudományos, mind oktatási kapacitásban és teljesítményben vetekednek a brüsszeli egyetemmel. Portugáliában Lisszabon mellett Coimbra (7
57

kar, 820 oktató, 12 500 diák) és Portó (8 kar, 1500 oktató, 14 500 diák) tudományegyetemét, Dániában Koppenhága mellett Aarhus öt karból és három
intézetből álló, 13 000 diákot oktató tudományegyetemét emeljük ki. Finnországban a turkui, a tamperei tudományegyetemek (8, illetve 6 kar, 1000, illetve
500 tanár, 10, illetve 11 ezer diák) a helsinki egyetemhez hasonló színvonalat
képviselnek. Csehszlovákiában a nagyhagyományú prágai Károly Egyetem mellett a kilenckarú pozsonyi Komensky Egyetemet (2050 oktató 18 ezer diák), a
brnói 6 karú tudományegyetemet (920 oktató 11 000 diák), a kassai (920 oktató és 5400 diák) és az olomouci tudományegyetemeket (730 oktaó 6500 diák)
említhetjük példaként.
összehasonlítva a három magyar város felsőoktatási adataival a fentieket,
szembetűnő a különbség. Egy-egy hazai nagyváros összes felsőoktatási intézményének létszámadata alig vetekedhet egy-egy más országbeli vidéki tudományegyetem létszámadataival. (1. sz. tábla). Ugyanígy hozhatnánk a további
példákat a többi felsorolt országból, illetve az infrastrukturális és ellátottsági,
vagy eredményességi mutatókat, melyek kisebb-nagyobb eltéréssel igazolnák,
hogy a hazai és a nemzetközi tudományos munkamegosztásban számottevő regionális kutatóbázis kialakításához bizonyos korrekcióra lenne szükségünk. Ahhoz, hogy ilyen, a tudomány több területén érdemleges kutatótevékenységet
folytató felsőoktatási bázis kialakuljon, a legjobb előfeltételekkel és potenciális lehetőségekkel — véleményem szerint — három nagyváros: Debrecen, Szeged és Pécs rendelkezik.
Ha áttekintjük a hazai felsőoktatás intézményhálózatát, azt látjuk, hogy —
a fővárosi túlsúlytól és egy-egy kivételtől s a látszólagos elaprózottságtól eltekintve — eléggé arányos és célszerű az egyes felsőoktatási intézménytípusok
elosztása. A rövidebb képzési idejű és általánosabb igényt kielégítő tanító-tanárképző főiskolák, illetve az agrár-felsőoktatási intézmények történetileg kialakult, a decentralizációt erősítő, s képzési szintenként is egymásra épülő intézményhálózatának átrendezése, az intézményszám csökkentése, intézmények összevonása stb. feltehetően több hátránnyal mint előnnyel
járna. (Gondoljunk például a két nagyhagyományú agrár-felsőoktatási intézmény, a keszthelyi és a mosonmagyaróvári balul sikerült „egyesítésére").
Ugyanakkor a kihelyezett tagozatok és a helyileg-szakmailag viszonylag közel
eső, kislétszámú intézmények viszonylag nagy száma fölveti, hogy — oktatásgazdasági és szinvonaljavító célzattal — indokolt legalább az egy városban
működő képző és kutatóhelyek szorosabb együttműködésének ösztönzése.
Hangsúlyozni szeretném, hogy írásomban a magyar felsőoktatás „sok kis
intézményből álló széttagolt struktúrájá"-ban — ezért egyelőre csak e három
város adottságait felhasználó és regionális szerepkörét erősítő — olyan többfunkciójú intézményegyüttesek kialakításának lehetőségeit vizsgáltam, amelyek
a tudományos munka, az utánpótlásnevelés, a posztgraduális képzés tekintetében Alma Materévé válhatnának a régió, illetve egy-egy szakterület többi
intézményének. E három város történetileg is szellemi-gazdasági központja az
Alföldnek, a Duna—Tisza közének és a Dél-Dunántúlnak: Debrecen, Szeged és
Pécs, illetve egyetemeik, régóta erős kulturális és szellemi hatást gyakorolnak
a környező megyékre, ahonnan hallgatóik zöme rekrutálódik, s ahol végzett
hallgatóik nagy része munkahelyet kap. Debrecenben, Pécsett és Szegeden van
az adott régió kutatóinak négyötöde, s összességében a vidéki kutatók 40%-a.
E városok mintegy kétszázezres népessége, önálló arculata, jelentős távolsága a
fővárostól, kellő indokot; kb. kétmilliós vonzáskörzete, gazdasági fejlődése, tudományos-kulturális tradíciói és értelmisége pedig kellő társadalmi igényt és
58

garanciát jelent a többkarú, többfunkciójú (oktatás, kutatás,
posztgraduális
képzés, kutatóparkok és kísérleti, illetve kisszériás gyártó részlegek működtetése stb.) regionális szerepkörű nagy egyetemek
létrehozására.
5. A REGIONALIS KUTATÓBÁZIS FEJLESZTÉSÉNEK HAZAI PROBLÉMAI
A hazai kutatási-fejlesztési és egyetemi bázis regionális fejlesztésének
szüksége a tudománypolitika megújításának részeként, az új gazdasági mechanizmus törekvéseivel (a vidéki ipartelepítések támogatása; áttérés az önállóbb
vállalati gazdálkodásra, decentralizáció az irányításban; az önkormányzatok
erősítése; a minőségre orientáltabb termelés és az export szorgalmazása stb.)
egyidejűleg fogalmazódott meg ismét. Az MSZMP KB 1969-ben elfogadott tudománypolitikai irányelvei a. következőképpen rögzítették az ezzel kapcsolatos főbb feladatokat: „Részben a vidéki egyetemi kutatások fejlesztésével,
részben kutatóintézetek vagy részlegek vidékre való telepítésével meghatározott profilú vidéki tudományos centrumok kialakítására kell törekedni. Kívánatos olyan életkörülmények és közéleti szellem megteremtése, hogy a kutatók szívesen dolgozzanak ilyen vidéki központokban." A dokumentum kibocsátását követően néhány területen történt előrehaladás — ekkor hozták létre a
vidéki akadémiai bizottságokat; néhány új vidéki intézményt (főiskolák, Szegedi Biológiai Központ) alapítottak, illetve néhányat odatelepítettek — de a
vidéki és az egyetemi kutatások részaránya a K+F-en belül csak igen szerény
mértékben javult. Ahogy azt az MSZMP PB 1977-es dokumentuma megállapítja: „A kutatóbázison belül az egyetemi kutatások helyzete a legkedvezőtlenebb,
mely több helyen már a korszerű oktatás feltételeit, a távlati
szakemberképzési feladatok végrehajtását is veszélyezteti. Az egyetemek részesedése indokolatlan mértékben elmarad mind az egy kutatóra jutó kutatási ráfordítások,
mind a külföldi tanulmányutak terén. Továbbra is megoldatlan az egyetemeken összpontosuló szellemi kapacitás tervszerű és intézményes bekapcsolása a
kiemelt kutatási feladatok megoldásába."
E dokumentum az irányelvek végrehajtásának egyik további feladataként
jelölte meg, hogy „a kutatóbázis struktúrájának fejlesztését a kutatási programok elősbbsége alapján kell megvalósítani, a további kiemeléseket (vidék,
egyetemi kutatások, társadalomtudományok stb.) pedig ezzel összhangban kell
biztosítani. Kiemelten kell fejleszteni a termelőerők fejlődését legközvetlenebbül szolgáló vállalati kutatóhelyeket." Miután azonban az egyetemek részvételé — s különösen a vidéki egyetemeké — a központi kutatási programokban
igen csekély mértékű, kérdéses volt, hogy a két célkitűzés teljesítése miként
hozható összhangba.
Az MSZMP PB 1981. február 3-i határozata és a Minisztertanács 2015/1981
(VI. 19.) számú határozata a felsőoktatás helyzetéről és fejlesztésének feladatairól feloldja ezt az ellentmondást. Megállapítja, hogy „vannak kedvezőtlen vonások az intézményhálózat földrajzi elhelyezkedésében is, mindenekelőtt a főváros aránytalan túlsúlya m i a t t . . . Az együttműködés általában még az egy
városban működő intézmények között is igen gyenge, holott azok rendszerint
azonos, vagy egymást kiegészítő profilú tanszékek és egyéb egységek sorával
rendelkeznek... Mindez végső soron nehezíti az anyagi és szellemi erőforrások
ésszerű kihasználását, a különböző szakképzési irányok közötti kapcsolatok kiépülését, a rugalmasabb felsőoktatási profilok kialakulását, s kedvezőtlenül
hat az oktató és a . kutató munka színvonalára."
59

A PB-határozat nyomán született minisztertanácsi határozat az említett
gondok enyhítésére fogalmaz meg intézkedéseket, deklarálva, hogy „a felsőoktatási intézményrendszert fokozatosan az ország tudományos kutatóbázisának
egyik alapvető elemévé kell fejleszteni", illetve a határozat egyik pontja rögzíti, hogy ,,ki kell dolgozni a felsőoktatási intézmények közötti sokoldalú együtműködés elveit, erőforrásaik és létesítményeik együttes hasznosításának módszereit, az oktatás, a kutatómunka, valamint a szociális ellátás színvonalának
javítása céljából, s ennek alapján konkrét intézkedéseket kell kezdeményezni."
A felsőoktatási intézmények kutató-fejlesztő tevékenységének
kiemelt fejlesztését indokolja, hogy e bázis az ország egész területét behálózza; rugalmas
kis egységekből áll, melyek a kutatási ráfordításokat aránylag a legeredményesebben hasznosítják: a kutatótevékenység az egyetemeken minőségileg magas színvonalú és többirányú; és tudományos kapacitásuk viszonylag
olcsón
bővíthető.
Az elmúlt években a felsőoktatás és kutatás regionális fejlesztéséről több
javaslattervezet is készült, de az érintett tárcák ellenállása miatt ezek konkrét
intézkedéshez nem vezettek. Az 1981-es PB határozatot idézve megállapítható:
„A felügyelet megoszlása is gátolja az intézmények közötti együttműködést, a
szellemi és anyagi erőforrások ésszerűbb hasznosítását... A főhatósági irányítás terén az intézmények életébe való gyámkodó jellegű beavatkozások maradványai ma is megvannak, ugyanakkor csak korlátozottan lehet érvényt szerezni a központi akaratnak, az általános felsőoktatás-politikai és káderpolitikai követelményeknek."
A regionális együttműködés és kapcsolatok alapvető problémájára utal
Bognár Rezső akadémikusnak, a DAB elnökének, egy korábbi előterjesztésünk
kapcsán megfogalmazott véleménye: 16 „Tudomásunk szerint ma a hivatalos politika, az országos vezető szervek gazdasági, politikai és közigazgatási tekintetben lemondtak a korábban kialakított hat nagy tervezési-gazdasági körzet
koncepciójáról, modelljéről. Ma már csak három szintben gondolkodnak: országos, megyei és egyes települési szintekben. Jóllehet a mai magyar «-gyakorlati regionalizmus* nap mint nap áttöri, átszövi és átrendezi a háromszintes
gyakorlatot. Lásd: bizonyos mezőgazdasági termelési rendszereket, infrastrukturális területeket (közlekedés igazgatás, vízügyek, energetikai rendszer, távközlési és postaszolgálat, tervezőintézetek stb.), kulturális organizációkat (például regionális szerepkörű folyóiratok, irodalmi-művészeti szervezetek, színházak, felsőoktatási intézmények, akadémiai bizottságok stb.). Az országvezetésnek (jó lenne, ha már a XIII. pártkongresszuson erre sor kerülne) el kell döntenie, hogy közelebbi és hosszabb távlatban mit akar ebben a tekintetben, mert
a mai zavaros helyzet egyre inkább gátolja a regionalizmus egészséges, pozitív
koncepciója és gyakorlata által felszabadítható alkotó energiák kibontakozását,
ami ma nyilvánvaló érdeke a szocializmusnak (nemcsak Magyarországon) . . .
Hogy itt milyen súlyos zavarok és gondok vannak, az nyilvánvalóan utal azokra az érdekekre, érdekkapcsolatokra, amelyek a centralizált, központi akaratra
épülő struktúrában alakultak ki, és makacsul ellenállnak országos és megyei
szinten is mindenféle igazi regionális törekvésnek". Érzékelve a Bognár Rezső
által felvetett gondokat, úgy véljük, hogy akkor lehet érvényt szerezni a felsőoktatásról és a terület- és településfejlesztésről hozott felsőszintű döntéseknek, ha azt maguk a döntéshozó testületek komolyan veszik és biztosítják a
végrehajtáshoz szükséges személyi, szervezeti és tárgyi feltételeket.
Különösen fontos észrevételeket és érvelést olvashattunk ezzel kapcsolatban, s az egész régió fejlesztéséhez tudományos és felsőoktatási hátteret adó,
60

abban gyökerező regionális egyetemről, illetve a létrehozásához szükséges feltételekről Vekerdi László Jelenkor-beli interjújában, melyet a pécsi tudományegyetem rektorával és két vezető oktatójával készített.17 A regionális egyetem
gondolatát támasztja alá Enyedi Györgynek — a pécsi Dunántúli Tudományos
Intézet jogutódja, az MTA Regionális Kutatóközpontja igazgatójának — számos
megnyilatkozása is.
A felsőoktatási párt-_és kormányhatározatot megelőzően, két sajtóvitában
(Magyar Tudomány, 1979/1980: „Válaszút előtt a tudományegyetem",
illetve
Tiszatáj 1980/81: „Társadalomtudomány
vidéken") erőteljes hangot kapott a
vidéki kutatóbázis fejlesztésének szüksége és a tudományegyetemek integritásának és helyreállításának igénye, melyet a vitazárókban is kiemeltek. 18 Legpregnánsabban mégis Berényi Dénes akadémikus, az ATOMKI igazgatója egy
későbbi írásában fogalmazta meg, hogy a felsőoktatás távlati fejlesztési koncepciójában megfogalmazott célkitűzések jó része „vágyálom marad, ha a megfelelő intézményrendszerhez nem tudunk vagy nem merünk hozzányúlni. Amíg
a felsőoktatás irányítása nálunk több minisztériumra széttagolt, tulajdonképpen nincs egyetlen „universitásunk" sem az országban, csupán specialistákat
képező iskoláink vannak. Mellesleg ez gazdasági kérdés is. Túl drága az egy
kis országnak, hogy például egy városban több egyetemnek nevezett speciális
iskola működjék, külön rektori stb. apparátussal, széttagolt műszerparkkal
stb. Az egyetemi széttagoltság folytatódik a kollégiumokban, diákszállókban.
Legalább itt találkozhatnának a hallgatók más szakosokkal, legalább itt gazdagodna látókörük. De nem! Kasztszerűen elkülönülnek a mérnök-, orvos-, tanár- stb. jelöltek . . J'19
6. MERRE TOVÁBB?
Abból indulunk ki, hogy a felsőoktatás színvonala, munkája az egész társadalom fejlődésének meghatározó eleme. Wesselényi Miklós a reformkor kimagasló egyénisége „Balítéletekről" szóló művében a nemzetek egymás iránti
visszás érzésének, különböző haszonérdekeiknek, a hitel nemlétének gondja
mellett, a mi bajaink fő kútforrásaként két okot jelöl: „Az egyik értelmi míveltségünk hiánya, másik pedig polgári alkotmányunk némely hibás intézetei.
Az értelmi míveltség hiányát teszem bajaink mindenekfeletti első okául, mert
értelmi míveltség minden hibákat s hiányokat képes orvosolni s polgári alkotmányunk, vagyis törvényeink utóbb említendő hibáit is ez fogja javíthatni." 20
Ennek pótlása pedig nagyjára, s szinte egészen tőlünk függ — folytathatnánk a
nagy erdélyi honfi szavaival, ha nem tudnánk, hogy a magas műveltséghez milyen hatalmas egyéni és közösségi áldozatok igényeltetnek. A szocialista társadalom elveiben és szándékaiban — amint azt az előző részben idézett határozatok is jelzik — mindvégig megmaradt a társadalom műveltségi szintjének
emelése, a művelődés demokratizálása iránti igény. Ha azonban az igény — a
megfelelő feltételek mellőzésével — követelménnyé változik, olyan beláthatatlan deformációkat, torzulásokat okozhat, amelyek diagnosztizálása és orvoslása
rendkívüli terápiát, drága gyógyszereket kíván, s eredménye annál kétségesebb,
minél később kezdünk hozzá.
Az elmúlt évtizedekben a felsőoktatás extenzív fejlesztése során az intézmények száma, hallgatóik és oktatóik létszáma mintegy háromszorosára nőtt,
bővültek funkcióik is; mialatt nem változott — azaz gyakorlatilag csökkent —
a felsőoktatás részesedési aránya az állami költségvetésből. (Az ötvenes évek61

ben 0,7—0,9% körül mozgott, 1965-ben 1,28%-ra emelkedett, az utóbbi években
0,8% körül van.) Ennek következtében a hazai felsőoktatás fejlődése elmaradt
a népgazdaság más ágazatainak fejlődésétől, s mindjobban elmarad az
európai egyetemek színvonalától. Néhány területen még önmaga korábbi
állapotához képest is visszaesés tapasztalható. Különösen kedvezőtlen a beruházások trendje, alacsonyszínvonalú a felsőoktatás közüzemi szolgáltatása, infrastrukturális ellátottsága, elavulók épületei, gép-műszer parkjai. Ezen belül is
kirívóan rossz a tudományegyetemek — különösen a 351. éves Eötvös Loránd
Tudományegyetem — állapota; noha minden tekintetben a legjobb minőségi
ismérvekkel rendelkeznek az oktatói kart, illetve a hallgatóságot tekintve. Mutatja helyzetüket, hogy az egyetemek hallgatóinak közel felét, oktatóinak egyharmadát, a tudományos-szellemi kapacitásuk felét reprezentáló öt tudományegyetemnek a hazai felsőoktatás, amúgy sem kielégítő beruházási és fejlesztési
költségeiből, mindössze 7% jutott a hetvenes években. (47,5%-át a műszaki felsőoktatás, 17%-át az agrár, 16%-át az orvostudományi egyetemek kapták.)
Az oktató-kutatói mobilitás gyengesége és a tudományos utánpótlás alkalmazásának esetlegessége, nevelésének hiányosságai miatt egyre csökken a fiatalabb oktatók aránya, nő az oktatói kar elöregedése. Számos intézményben, illetve tudományterületen — esetleg kontraszelekciós mechanizmusok következtében — az oktató-kutatómunka minősége is visszaesett.
A súlyos helyzet kialakulásának és a kudarcoknak okait főleg abban látjuk, hogy a felsőoktatás generális problémáit, több évtizedes deformációit, viszonylag rövid idő alatt, jórészt adminisztratív eszközökkel és
módszerekkel
kívánták megoldani a felsőbb szervek. A különböző szinteken hozott határozatok, intézkedések összehangolása nem történt meg, a feladatok meghatározása
gyakran nem volt reális, a feladatosztók nem számoltak az egyetemi környezettel, feltételekkel, adottságokkal. így a progresszív, jó határozatok végrehajtásának sem alakulhattak ki a személyi, tárgyi és szervezeti feltételei, hiszen
azokat a korlátozott gazdasági feltételek, illetve a pénzügyi és a különböző főhatósági intézkedések ellentétes hatása, vagy az egyetemi adminisztráció gyengesége miatt távlatosan és folyamatosan biztosítani aligha lehetett.
Meglehetősen sötét maradna a kép, ha nem szólnánk a korlátozott feltételek közepette is meg-megújuló korszerűsödési törekvésekről. A tudományos kutatás terén például a Művelődési Minisztérium vezette be elsőként, 1978-ban a
kutatási és gép-műszer pályázati rendszert, amelyet azóta máshol is sikerrel alkalmaznak. Ugyancsak a viszonylag korlátozott források ösztönözték a több intézmény színvonalasabb számítógépes szolgáltatását segítő, regionális számítóközpont-hálózat kialakítását és fejlesztését. Az egyes intézménytípusok tananyagának, oktatási módszereinek korszerűsítésére is munkamegosztás van kialakulóban az érdekelt intézmények között (például a pedagógusképzésben),
más esetekben egy-egy intézmény tudja megteremteni adott területeken a korszerűbb, színvonalasabb munka feltételeit (például a BME a kutatásszervezésben, a pénzügyi adminisztrációban). Eredményesen folyik az Eötvös József
Kollégium újjászervezése és külföldi vendégprofesszorokkal megerősített tanári karának kialakítása. A tudományos diákköri mozgalom szervezetét és
munkáját is korszerűs-'teni szeretnék az érdekelt tanárok és diákok.
A magyar felsőoktatás személyi kondícióiról bővebben kellene szólnunk.
Hiszen Vekerdi László tanárom és kitűnő mesterem mellett megtanulhattam,
s
éveken át közösen folytatott felfedező munkánk során tapasztalhattam
Eötvös
Loránd igazságát: „az egyetem tudományos tanításának színvonalát
egyedül
tanárainak egyénisége állapítja meg. Az egyetemi kérdés ezért
mindenekelőtt
62

személyi kérdés, amely mellett a szervezetére, szabályaira vonatkozó kérdések
csak másodrendű érdekűek. A külföldön a kérdésnek ez a személyes oldala
tényleg előtérben áll, az egyes egyetemek jó vagy rossz híre, hallgatói
számának gyarapodása vagy fogyása egyes tanárok személyéhez van kötve.
Nálunk még nem szokás a tanár személyes értékének
oly nagy
fontosságot tulajdonítani,
aminőt megérdemel...
Ha komolyan
azt
akarjuk,
hogy a magyar egyetem is a tudomány iskolája legyen, többet kell tennünk a magyar tudósokért."21 Bár lenne sok párja az értékek egészséges kiválogatódását és nevelkedését írásaival, interjúival, tanácsaival is segítő, tudományművelő tanáromnak az egyetemek katedráin és a magas hivatalokban,
hogy termékenyítő jelenlétük, szakértelmük és emberségük áthassa a magyar
egyetemet. Amíg azonban az egyetemi oktatók java szerény fizetéséből az értelmiségi lét határán tengődik, s a Vekerdi Lászlók, Bíró Zoltánok, Für Lajosok
és természettudós társaik a Balaton-felvilék szőlőit művelik, ahelyett hogy az ifjabb nemzedékek nevelésére kapnának meghívást, vagy azok a kiváló filozófusok, matematikusok és környezetvédők, akik jobb híján kényszeres külföldi
utakkal és parttalan vitákkal tartósítják átmeneti helyzetüket a magyar szellemi élet vadcsapásain vagy gyalogösvényein, ahelyett, hogy az új generáció
kihívásaira kellene reflektálniuk, addig kétségek közepette szólok a három város egyetemi fejlesztésének lehetőségeiről is. Pedig úgy vélem, hogy e három
város a legjobb adottságokkal és hagyományokkal
rendelkezik ahhoz, hogy
bennük, illetve intézményeikben a magyar felsőoktatás megújulása és kapcsolódása az európai fejlődési folyamatokhoz megújuljon. Az elmúlt néhány esztendő során a Tudományszervezési és Informatikai Intézet munkatársaként,
kollégáimmal együtt sokat foglalkoztunk és dolgoztunk, az érdekelt egyetemek vezető oktatóival közösen, a három város felsőoktatási és kutatóintézményeinek együtműködési és fejlesztési koncepciójának kialakításán. Ennek során körvonalazódott az az elképzelés, amelyet a Magyar Tudomány 1985. novemberi számában közöltem.22 Ahhoz azonban, hogy a fejlesztési alternatívákat
megvalósítható programmá érleljük a nemzetközi tapasztalatok és fejlődési
trendek figyelembe vételével, fel kell tárnunk azokat a személyzeti, szervezeti,
működési és gazdálkodási mechanizmusokat, feltételeket, amelyek az intézmények önállóbb és innovatívabb működését, hatékonyabb munkáját és együttműködését szolgálják, s elősegítik eredményesebb részvételüket a hazai és a
nemzetközi felsőoktatási és tudományos munkamegosztásban. Szükség van
ezenkívül az érintett intézmények oktató-kutatóinak és adminisztrációjának
cselekvő közreműködésére és a felügyelő tárcák támogatására. Az intézményközi együttműködés konkrét programjai az alábbiakban körvonalazhatók:
Debrecen: a) Regionális nagyműszer- és kutatópark létrehozása valamennyi
felsőoktatási intézmény és kutatóhely közreműködésével. Ennek részeként
működik már az ATOMKI-ban a ciklotron, létesül a KLTE-n a regionális
számitóközponl, a kémiai (halogén) cseppfolyósító, és a fizikai centrum
(ATMOKI—KLTE).
b) Új képzési és kutatási profilok kialakítása több intézmény együttműködésével:
— gyógyszerészképzés (DOTE—KLTE—DATE—BIOGAL);
— orvos-pszichológus képzés (DOTE—KLTE);
— agrárközgazdász-üzemgazdász képzés (DATE—KLTE).
63

Pécs: a) Regionális informatikai központ (nagykönyvtár, nyomda, számítóközpont ...) létrehozása a város felsőoktatási intézményeinek és kutatóhelyeinek együttműködésében.
— a természettudományi képzés egyetemi szintre emelése a Janus Pannonius Tudományegyetem Tanárképző Karán a POTE oktatóinak és laboratóriumainak segítségével;
— történeti-társadalomtudományi; nemzetiségi-kisebbségi; szociálpolitikai
oktatási-kutatási profil (a JPTE három kara, a POTE, a megyei közgyűjtemények és a DTI);
— táj- és környezetvédelmi, területfejlesztési komplex kutatási és képzési program (JPTE—POTE—-DTI).
Szeged: a) Regionális nagyműszer- és (biológiai) kutatópark létesítése. (SZBK
—JATE—SZOTE—GKI—Élip. Főisk—JGYTF). Ennek része lehet a már
regionális számítóközpontként működő Kalmár László Kibernetikai Laboratórium és a Biotechnika Rt.
b) A Dél-Alföld és a Duna—Tisza köze földtani, táj- és környezetvédelmi,
gazdaságföldrajzi, régészeti és néprajzi komplex kutatása és oktatása (JATE—SZOTE—JGYTF—MTA Regionális Kutató Központ—Móra F. Múzeum—GKI);
— Kelet-Közép-Európa népeinek szellemi-kulturális együttműködésének
előzményei és alternatívái (JATE—JGYTF—Tiszatáj—megyei múzeum, levéltár, könyvtár).
A fentiekben körvonalazott fejlesztési elképzelések mellett érdekazonosság
nyilvánult meg helyi könyvkiadó, illetve a kialakuló tudományos profilt reprezentáló, tágabb érdekkörű, helyi tudományos folyóiratok létrehozása ügyében. A tudományegyetemek újjászerveződése és megújulása mind követelőbb
társadalmi igénnyé válik, de megítélésünk szerint érdeke ez a magasabb műveltségre törekvő egyetemi oktatónak és hallgatónak, az otthont adó városnak
és tágabb vidékének, a régiónak, ahonnan a diákok zöme rekrutálódik s ahová
nagyrészt értelmiségi szakemberként kerül vissza. Érdeke az a magyar politikának, a szellemi és tudományos életnek is, hogy a felsőoktatásban ne pusztán
határozatok szülessenek, hanem végre meginduljon egy reménykeltőbb
fejlődési folyamat.
Ehhez azonban a szándékon túl fegyver is kell — vagyis, hogy a nemzeti
jövedelem legalább 1%-át bocsássák a felsőoktatás rendelkezésére, s abból nagyobb hányad kerüljön a tudományegyetemekre — és jó vitézi
rezolúciő
szükségeltetik, hogy legyőzzük eddigi gyengeségeinket, s méltóbb körülmények
közepette építsük a magyar jövendőt.

64

Az oktatók adatai

Hallgatólétszám
Város, intézmény

DEBRECEN
Kossuth L.Tud. Egy.(KLTE)
Orvostud. Egyetem (DOTE)
Agrártud. Egyetem (DATE)

összes

nappali

összesen

tanár

docens

A kutatóhelyek

adjunktus

egyéb
tanár

65
305
14

37
20
16

75,506
77,789
61,844

5

.10,000*

2 358
1 267
620
(Nincs
adat)
1 209

1 750
1 267
487

427
546
120

40
47
24

812

103

843
176
244

347
159

70
63

összesen

6 717

4 822

1 329

PÉCS
Janus P. Tud. Egy. (JPTE)
Orvostud. Egyetem (POTE)
Pollack M. Műsz.F. (PMMF)
Liszt F. Zenem. F. tagozata

3 755
1 188
1 461
87

2 369
1 188
947
75

393
478
182
15

összesen

6 491

4 579

1 068

3 225
1 656
536

2 164
1 656
277

512
567

50
48

126
55

199
129

86
30.6

2 545
436
87

1 452
339
75

210
62
20

17
8

51
12

81
24

47

8 604

5 963

1 371

99 986

63 217

13 623

Református Teológia
Tanítóképző Főiskola
Ybl. M. Ép. ip. Műsz. F,
részlege
Liszt F. Zenem. F. tagozata
Egyéb kihelyezett tagozatok

SZEGED
József A. Tud. Egy. (JATE)
Orvostud. Egyetem (SZOTE)
Orvostov.kző Int. tagozata
Juhász Gy. Tanárk. F.
(JGYTF)
Élelmiszerip. Főiskola
Liszt F. Zenem. F. tagozata
Marx K. Közg. E. kih.
tagozata
összesen
Országos adatok

99
52
20

186
122
45

7

23

43

30

7

17

35

11

29
35
15

.

97
31
27

159
112
74

:

ráfordításai

tanársegéd

79
285
. 46

9

(K+F)
eFt

ebből
K+F
K:+ Fcélú
redukált
béruházás
összlétsz.
eFt
11,128 :
3,696
3,664

.348
381
294

18

225,139

18,488

1041

24,044
56,799
28,575

- 1,558
6,620
349

100
389
67

109,418

8,527

556

51
29

120,282
75,572

7,840
8,132

458
414

14
9

8,746
11,811

29
15
20

112,

58
15

119
216,411
1420

2539

Adatok a „Statisztikai tájékoztató Felsőoktatás 1984/85" Bp. III. 1985. 181 p.
a „Tudományos kutatás és fejlesztés 1983" Bp. KSH 1985. 202 p.
* Becsült adat

16,084

5338
3245
1081 21233,400 2 658,300
Ebből egyetemek, főiskolák: 2 566,438
149,752

945
48,740
22,174

-

IRODALOM:
1. A magyar tudománypolitika alapvetése. Szerk. Magyáry Zoltán. Bp. 1927.
628 p.
, 2. A Collegium Hungaricum Szövetség Zsebkönyve. Szerk. Martonyi János.
Bp. 1936.
3. Gr. Klebelsbcrg Kuno: Küzdelmek könyve. Bp. Athenaeum, 1929.
4. A Deöreceni Tisza István Tudományegyetem évkönyve, 1920/21. — Ld. dr.
Pokoly József rektor 1921. október 8-i tanévnyitó beszédét.
5. Fejezetele a pécsi egyetem történetéoói. Szerk. Csizmadia Andor. Pécs, 1980.
367 p.
6. Szegedi Egyetemi Almanach. Szerk. Lisztes László és Zallár Andor. Szeged,
1971. 441. p.
7. A Magyar Tudományos Akadémia másfél évszázada 1825—1975. Szerk. Pach
Zsigmond Pal és Vörös Antal. Bp. Akadémiai Kiadó, 1975. 547 p,
8. Varga Zoltán: A debreceni tudományegyetem története I. 1914—1944. Debrecen én. 385 p. — A régi székhelyére visszatért kolozsvári Magyar Királyi Ferenc
József Tudományegyetem... tanárainak kolozsvári tanári működésük előtt kifejtett
tudományos munkassága. Szerk. Monoky István. Kolozsvár, 1944. 395. p. — Csaplár
Ferenc: A Szegedi Fiatalok Művészeti Kollégiuma. Bp. Akadémiai, 1967. 186. p. —
Fejezetek a pécsi egyetem történetéből... — B. Nagy Ernő: Magyar kultúra — vidéki kultúra. Valóság, 1966/6.
9. Gr. Teleki Pal: Beszédek. Bp. Stádium, 1939.
10. Karácsony Sándor: A magyar észjárás. Exodus Bp., 1939. 286—287. p.
11. Mai magyar művelődéspolitika. Bp. VKM. 1946. 143' p.
12. Bakos István: A felsőoktatási kutatóbázis, a tudományművelés és a tudományirányitas történeti alakváltozatai. Bp. 1984. Kézirat. 43 p.
13. Az Eötvös Loránd Tudományegyetem története 1945—1970 39 p. Főszerkesztő: Sinkovits István. Bp. én. 760 p.
14. Ladányi Andor: A felsőoktatási politika négy évtizede I—V. Felsőoktatási
Szemle, 1985/1—5. sz. Az MTA kutatóintézetei... Bp. 1975. 101 p.
15. The World of Learning 1983/84 London, European Publications Limited.
1984. 1790 p.
16. A regionális együttműködés fejlesztésének lehetőségei és f e l t é t e l e i . . . Előterjesztés-tervezet, készítette: Bakos István Tudományszrevezési és Informatikai Intézet, Bp. 1984. augusztus (kézirat) 12 p. + mellékletek. Erről írt Bognár Rezső akadémikus, a DAB elnöke véleményt 1984 szeptemberében.
17. Vekerdi László: Egyetem és kísérlet Pécsett. Jelenkor, 1984/9—10.
18. Ádám György: Válaszút előtt a tudományegyetem. Magyar Tudomány, 1977/7.,
majd 19 hozzászólás után a vitazáró az 1980/11. st, — Bakos István: Társadalomtudományi kutatások vidéken, Tiszatáj 1980/3., majd 7 hozzászólás után a vitazáró
1981/3. sz.
19. Berényi Dénes: A közoktatás és a felsőoktatás távlati koncepciójáról, Magyar Tudomány 1984/1.
20. Wesselényi Miklós. Balítéletekről. Kriterion, Bukarest, 1974. 210. p.
21. Eötvös Loránd: Tudományos és művelődéspolitikai írásaiból. Kritérion^ Bukarest, 1980. 203. p.
22. Tudományegyetem három régióban. Magyar Tudomány, 1985/11. 828—836. p.
A fentieken kívül felhasználtam még a Tudományszervezési és Informatikai Intézetnek a három város felsőoktatási intézményeitől kapott iratait, valamint az ,
Űj Magyar Központi Levéltár XIX—I—1—h jelzetszámú (VKM. V. üo.) rendelkezésemre bocsátott iratanyaginak információit.

66

FRIED ISTVÁN

Hírünk és helyünk a világban
^

(TÖREDÉKES MEGJEGYZÉSEK RÉGI—ÜJ VITÁKHOZ)
'

•

Oh, ürítsük valahára, még mielőtt késő volna, az
„önismeret felette keserű — igaz — de nemzeti javulásunkra olly jótékonyan ható, sőt elkerülhetetlenül szükséges serlegét fenékig!" Mert csak akkor, és előbb soha
nem lesz megvetve felüdülésünk igaz alapja! (...) A lefolyt idők kiestek hatalmunkból, és még Isten sem bírja
visszaidézni azokat, vagy megsemmisíteni az akkor elkövetett bűnöket; míg a jelen- meg a jövőre, ha nincsenek is ezek éppen kezünkben, felette erősen hathatunk
bölcsesség és nemzeti egyetértés által.
(Széchenyi István, 1847.)

v ,, Mindenekelőtt egy kis szomszédolásra hívjuk az olvasót! Á harminc éven
át Pesten lelkészkedő, verseket, szonettekből álló eposzt, áltörténeti műveket
alkotó, bibliai cseh nyelven író Ján Kollár az 1820-as években keserűen sóhajt
föl A szlávsdg leánya című műve előhangjában:
Omlik a könny szememből, mert így látom a földet,
Egykor a bölcsőd volt, sírod e föld ma, te. nép...
(Devecseri Gábor ford.)
Majd ugyanő másutt emígy mereng: Szívünkben hordozzuk igazi hazánkat!
Nérh üt meg vidámabb hangot a XX. század elején a szlovén irodalom klaszszikussá nemesedett, és nálunk már a harmincas évek óta ismert írója, Iván
Cankar sem. Egy levelében olvastuk műhely vallomását: „Paraszti . drámát
akarok írni; a csőd szélén álló népünk, kivált Dolenjsko népének tragikus
sorsát szeretném megírni, a lassú, szinte észrevétlen, de annál megrendítőbb
folyamatot, hogy ide jutott. Kevesen látják, milyen drámai ez a romlás. Ez a
megdöbbentő passzivitás, ez valami hallatlanul nagy dolog..." És a szlovén
alkotó egy lírai karcolata is idekívánkozik. Rue des nations a címe, Nemzetek
utcája. Ebben az utcában azonban nincsen hely a szlovén nemzet háza számára. Még egy kirándulás, csak ide, közelre. Miroslav Krleíza, a horvát—magyar
viszonyt szenvedélyesen, szubjektívan és mindig izgalmasan regénybe, novellába, esszébe, napló jegyzetbe tömörítő író 1919-ben tette közzé A nagy Hodorlahomor című elbeszélését, amelynek hőse — Bori Imre megállapítását idézve
— szintén megküzd a maga ős Kajánjával, s amely novellában felhangzik az
Ady-vers kérdésének krleízai változata is: »Mi a horvát?-«"
67

A szomszédolás után pihentetőül egy kis filológia. 1943—44-ben, a Magyar
Csillag című, Illyés Gyula által szerkesztett folyóirat hasábjain zajlott le a
vita a magyarság „világhíré"-ről (vagy pontosabban arról, mit rákentek a
századok). Balogh József vitaindítójára előbb Illyés Gyula, majd Keresztury
Dezső reflektált, és a vita különféle indulatú, „hátsó gondolatú" és pártállású
lapokban gyűrűzött tovább. Végül (ezt történt 1944-ben) Balogh József és Illyés
Gyula kísérelte meg a válaszadást, rámutatva a még mindig gyakori mellébeszélésre, a heves tagadás őszintétlenségére és a kérdésekkel való szembenézés
nélkülözhetetlenségére. A három „főszereplő" írásait a Gondolkodó
magyarok
című sorozat egyik darabjaként kaptuk meg 1985-ben, Szigethy Gábor előszavával és jegyzeteivel. Ugyancsak 1985-ben és ugyancsak ebben a sorozatban
jelent meg a vita egyik idézett tanulmánya, Keresztury Dezső A magyar önismeret útja című dolgozata, amelynek első megjelenése az 1939-es esztendőhöz kötendő, lelőhelye: a Szekfű Gyula szerkesztetté Mi a magyar? című tanulmánykötet. 1946-ban látott, kevés példányszámban napvilágot Keresztury
Dezső Helyünk a világban című értekezéskötete, amelyből hasonló című értekezéskötete, amelyből hasonló című könyvébe négy tanulmányt emelt át (ez
új könyv kiadási éve: 1984), elhagyott hármat (A magyar önismeret útja, Az
ú j magyar népiesség, Az új magyar irodalom szelleme); viszont kárpótolt értük több, a régi vitát ú j mozzanatokkal kiegészítő, a magyar mesterművek
sorsát bemutató, Magyarország és a külföldi magyarság érintkezéseinek lehetőségét fejtegető, Kodály, Bartók és Egry József örökségét ápoló, értelmező
írással.
S még mindig a filológiánál tartva, Illyés Gyula is fölvette egyik vitacikkét összegyűjtött műveinek megfelelő kötetébe, és szólt hozzá az általa — teljes joggal — alapvetően fontosnak vélt problémakörhöz — hol egy műfordításkötet előszavának ürügyén, hol a magyar történelem sorsfordulóit értelmezve, hol versben, hol az oly sokszor emlegetett „herderi jőslat"-tal perelőn
szembenézve.
Helyénvaló, hogy kiadóink nemcsak régmúlt századok klasszikusait bocsátják ú j kiadásban az olvasók rendelkezésére, hanem a közeli múlt megnyilatkozásait is. Oly sok (tév)eszme, oly sok legenda, oly sok pontatlan megnyilatkozás kereng éppen a közeli múlt szellemi áramlatairól, természeténél fogva
oly sok, kibékíthetetlennek látszó értékelés csap össze (nem mindig a magasfokú vitaetikától vezettetve, hanem ilyen vagy olyan — személyes. — elfogultságoktól fűtötten) a harmincas évekről és a negyvenes évek elejéről, a nemzeti jellegen töprengők érvrendszeréről, az alternatívákról, a magyarság lehetőségeiről, hogy nem árt időnként a legendák, a tendenciózus idézgetések fölött
visszanyúlni az eredeti forrásokhoz. Nem árt, mi több, szükséges friss szemmel, pontos szövegközlésben újraolvasni a nehezebben hozzáférhető szövegeket,
belehelyezkedni az akkori — nem könnyű — évtized gondolatvilágába. Megkísérelni az akkor használt fogalmak, fogalmi rendszer megfejtését, értelmezését. S mindez már csak azért is szükséges, mert az akkor kiáltóan jelentkező, látszólag csak a politikai történet, valójában a felelős gondolkodás igényelte kérdésföltevés ma sem vesztette el időszerűségét, ma sem kapta meg a m i n den tekintetben megnyugtatónak és kielégítőnek minősíthető választ,, sem elméletileg, sem a hétköznapokra vonatkoztatva, sem pedig az irodalom-, és a
művelődéstörténet, illetve a történelem konkrét gyakorlati kutatásaiban. Hiszen sokáig száműzött volt a nemzetképkutatás, s az összehasonlító irodalomtudomány nem egv (magyar és külföldi, nemzetközi hírű) képviselője a leg68

jobb ésetben az irodalomszociológia körébe utalta (itt is van tennivalója a kutatásnak), és még ma is keresi a helyét a tudományok között.
Tehát a kiadók nem a nagy alkotók életműsorozatának darabjaként tartották szükségesnek a régi vitáknak régi vitairatok közrebocsátása révén történő ébren tartását, hanem élő, nem egyszer fájó, olykor szemérmesen eltagadott, másszor a fölös indulatoktól elfúló hangon kimondott kérdésekre adhátó válaszok segítségeképpen. Hiszen Illyés Gyula is, Keresztury Dezső is, de
az élete alkonyán történelmi stúdiumairól beszámoló Veres Péter is (Bölcs és
balgatag őseink), a sokáig — s ez nagy hiba volt — hallgatásra kényszerített,
ám éppen a nemzeti önismeretet jól szolgáló, európai távlatokban gondolkodó,
vitázó és vitára késztető Bibó István is, nyomában történészek, Kosáry Domokos, Szűcs Jenő esszéikben, ki-ki tudós tanulmányokban vagy szépirodalmi
alkotásokban szüntelenül „hírünkről" és „helyünkről" gondolkodtak. Gondolkodó magyarok — gondolkodtató magyarok. Alapos forrástanulmányok, régi
papirosok, kódexek, híradások, utazók, konferenciatapasztalatok, személyes
beszélgetések, turisztikai élmények: mindezek ott élnek, kavarognak az 1939től máig nem nyugvó vitában. De tegyük gyorsan hozzá, régen sem volt éz
másképpen.
S ha idáig eljutott az olvasó, akkor talán megbocsátja, hogy ismét egy
kis filológiai bogarászás következik.
Ugyanis az 1930-as esztendőkben egyetemeinken egyre több olyan doktori
értekezés született, amely adalékul szolgál(hatott) a vitákhoz. Amelyekben
éppen a magyarság külföldi hírére vonatkozó, rendkívül érdekes adatok rejtőztek. Amelyek egy-egy, talán szűk problémára összpontosítva, a „mi a magyar?" „milyen a külföld szemével a magyar?" nyugtalanító és kézlegyintéssel,
vállvonogatással, gőggel el nem intézhető kérdéseire válaszoltak. A mára papírjukban megfakult, de adataikban — sajnos — túl nem haladott disszertációkból ragadunk ki néhányat. E disszertációk akkor jelentek meg, amikor
Szekfű Gyula az összegzésre kérte meg — többek között — Babits Mihályt,
Kodály Zoltánt a Mi a magyar? című kötet számára. Kiegészítésül a szintén
Szekfű Gyula kezdeményezte és szerkesztette A magyarság és a szlávok (1942)
című tanulmánykötet is a magyarság helyének keresése céljából jött létre,
akárcsak a Gál István kezdeményezte és szerkesztette Magyarország és a Balkán (1942).
De jöjjenek legalább címszószerű felsorolásban a disszertációk, a tanulmányok. Pécsett 1938-ban Gombos Lili adta közre A Revue des deux Mondes
(1829—1937) és Magyarország című tanulmányát. A francia lap szemléletét
megismerve értjük meg, miért nem lett Arany János „két világ csodája".
Franciásan írta nevét disszertációja címlapjára Julienne Bíró, aki szintén Pécsett francia nyelvű dolgozatban elemezte: hogyan látták a franciák Magyarországot és a magyarokat a XVII. században. Bárdos József a szegedi egyetem
tanítványaként mutatta be, mit tudtak rólunk a francia enciklopédiák a XVII.
és a XVIIÍ. században (1939-ben adta ki értekezését). Az akkor újságíróként és
gimnáziumi tanárként tevékenykedő Turóczi-Trostler József szintén 1939-ben
bocsátotta közre német nyelvű füzetkéjét: A magyar jellem körüli világirodalmi küzdelemhez címmel. S végül a debreceni egyetem professzora, az összehasonlító irodalomtudomány egyik legkiválóbb képviselője 1942-ben jelentette
meg Európa és a magyar irodalom című monográfiáját, amelynek előszavát
1939 szeptemberében kezdte írni: „Európa még nem figyel ránk — állapította
meg szomorúan —, ő még nem tudja, mit jelentünk neki." S a Balogh—Illyés
<—Keresztury-vita egyik koklúziójávai összhangban, bár némileg előbb és más
69

hangsúllyal a tanács: „a kultúrdiplomáciai rendszer kiépítése és az értékék
elvi tudatosítása e rendszer s z á m á r a . . . "
Nem akármilyen figyelmeztetés a Hankiss Jánosé, ö is tudta, és mások is
tudták, bár a körülmények miatt 1943/44-ben nemigen mondhatták: a német
Délkelet-Európa-kutatás kétségbe vonta a magyar művelődés önállóságát, meghirdette, és számtalan részigazságot tartalmazó lábjegyzettel tanúsítani vélte a
német „hatás" kultúrameghatározó szerepét a magyar élet majd minden szektorára nézve, kidolgozta a „kultúrlejtő" tudománytalan elméletét (jóllehet nem
elmélet volt az, hanem a terjeszkedés kulturális jellegű eszmefuttatásokkal
igazolt eszköze). A magyar tudomány dicséretére legyen mondva, hogy mind
a Századok című történelmi, mind az Egyetemes Philologiai Közlöny című
. komparatisztikai folyóirat vitába szállt á német nézetekkel, és cáfoló adatokkal
sem takarékoskodott. Ennek a törekvésnek nemes dokumentuma ama disszertációk sora, amely azt vizsgálta, mit adott, mit adhatott a magyarság Európának.
Ne feledkezzünk meg a történelmi időpontról. Az 1930-as esztendők vitái
csak látszólag csitulnak el. Hogy határozottan kell állást foglalni, azt Szekfű
Gyula vállalkozásai bizonyítják. Kétségtelenné lesz, hogy az oly sokszor csalókának bizonyult-bizonyuló hit fénye a kormány reformhajlandóságában,, a
szükséges változások végrehajtásában legfeljebb pislákol. A megegyezés a
szomszédos országokkal hamarosan reménytelenné válik, hiszen a területi változások (akkor sem) szabad országok szerződései nyomán jöttek létre. Húsz
év rossz kormányzása, „antipedagógiája", az ország lakosságának jelentős részét megfosztotta a szellemi ellenállás lehetőségétől, az igazi nemzeti érdekek
felismerésének képességétől. Ne tagadjuk: bizonyos körökben hatott a „német
maszlag". Azt sem mondhatjuk el, hogy az öncsonkító f a j elméletnek ne lettek
volna magyar (és legalább annyi, ha nem több: szlovák, horvát, román) hívei.
Pontos látleletként hivatkozhatnék József Attila Thomas Mann üdvözlése (19371
című v őrsére. Ám ezt kiegészítendő Radnóti Miklós egy, a személyes tragikum
hitelességével igaz sorára: Hisz bűnösök vagyunk mi, akár a többi n é p . . .
S végezetül Babits Mihály figyelmeztetésére, ki Jónásként tudatta prófétáságtól menekülő kortársáival:
Mert aki éltét hazugságba veszti,
a boldogságtól magát elrekeszti.
Babits Mihály örökségének, a Nyugatnak hű és bölcs sáfára, Illyés Gyula
adott helyet lapjában a fejtegetésnek: nézzük meg, mit mondanak
rólunk,
miféle félreértések keringenek felőlünk. Gyűjtsük össze. • az . idevonatkozó
nyomtatványokat, mint tette azt egy műkedvelő főúr, Apponyi Sándor, .aki
a Széchényi Ferencek és Széchenyi Istvánok útján járva hagyta a - nemzet
könyvtárára az önismerethez szükséges dokumentumokat! Illyés Gyúla vállalta az együttgondolkodást a hírünkről és helyünkről töprengő, felelősséggel
tervező magyarokkal. 1943-ban és 1944-ben, a nyilvánvalóan közelgő.. vereség
küszöbén. Midőn várhatóan ismét lakolnunk kell „beteg századokért", . sqkszorosan és olyan mértékben méltánytalánul is. Balogh' József és. Illyés
Gyula, Keresztury Dezső és a többiek (köztük súllyal: Márai Sándor) már a
vereség utáni esztendőket tervezgették. Az önámító hazugság ellen kovácsoltak
fegyvert, és gyűjtöttek szellemi tőkét, hittek az őszinte önvizsgálat erkölcsi
és — ez sem mellékes —r reálpolitikai szükségességében. A leglényegesebb következtetések levonása után lehetséges erkölcsi tisztulásban. A jobb jövőben.
70

Vajon gondoltak-e a vitázók a Babits által örökül hagyott Dantéra, aki —
XIII.—XIV. századi hírünk a világban! — az Isteni színjátékban két ízben is
emlegeti Magyarországot. Ez olvasható a Paradicsomban: „Öh boldog Magyarország! — szól Babits hangján az olasz költő — csak ne hagyja magát félre
vezetni m á r . . ( X I X / 1 4 2 — 1 4 3 . ) Vagy az az Itáliáról szóló sor derengett föl,
amelyet ugyanannyi joggal idézhet a magyar történelem krónikása: „Kormánytalan. hajó vad förgetegben" ? (Purgatórium VI.)
De akár Babits intését szem előtt tartva, akár Dante olvasójaként, a történelem (nem először és nem utoljára) arra kényszerítette a magyar írót, hogy
felelős politikusként (politikusok helyett) gondolkodjék. Hogy az önismeret
realistájaként vázolja föl a lehetőségeket. Ezt tette korábban Keresztúry Dezső a magyar önismeret histórikumát fölvázolva, és erre figyelmeztet nemzeti
értékeink jobb megbecsülése érdekében Kodályról, Bartókról, Egryről szólva.
:
A történelmi pillanat parancsa — és legyen ez dicsérete a vitázók többségének — arra késztette az írókat, hogy el nem szakadva a mindennapoktól
mérlegeljék a hosszú távon helyesnek bizonyuló cselekvés eshetőségeit. Nem
taktikai vagy stratégiai kezdeményezésről volt szó, hanem a magyar történelem sorsfordulatainak okairól és várható kilátásairól: Mivel a pillanatnyi
külpolitikai helyzet, az egyensúlyra törő erők szeszélyes játéka lehet szerencsének és szerencsétlenségnek is okozója. De a sorsfordulatokra felkészületlen
nemzet, a szellemileg kiszolgáltatott, „ordas eszmék" által fertőzött értelmiség, az elemi jogaitól megfosztott nép természetszerűleg utat téveszt „valahol".
Ajz az ország, amelynek írástudói közül többen a már Katona József által
ostorozott „nemzeti dicsekedés"-t hirdetik, más írástudói közül sokan nemzeti
nihilizmussal bénítják meg a cselekvésre kész erőket: a vesztesek közé kerül.
Nem elsősorban a háborút veszti el (azt is), hanem a békét! A Hírünk a világban, a Mi a magyar? szerzői nem háborús győzelmekre törekedtek, önmagunkkal szemben akartak csatát, sőt, háborút nyerni. Fel akarták mérni az
úttévesztések okait, a sikerületlen kiegyezéseket, az elmulasztott lehetőségeket, rossz és jó hírünk okait a világban. Egyszóval tükröt akartak tartani,
nem torzító, hanem a valóságot visszaadó tükröt. Balogh József, a tudós
szerkesztő tudományos művet tervezett meg (mai napig adósa evvel tudományunk!), Illyés Gyula tágítja a kört, a tudományos vállalkozást nem kérdőjelezi meg, de alaposabb és közvetlenebb elemzést sürget, kíméletlenebb önvizsgálatot, Keresztúry Dezső részben kiegészíti Balogh adatait, részben a tudomány „fegyvereinek" bevetését javasolja a külföld sokszor igazságtalan magyarságképének helyesbítésére. Erre, elsősorban erre reagál Balogh József
válaszában, a magyar szellemi propaganda- célszerűbbé és ezáltal eredményesebbé válását sürgetve (s ha elgondoljuk ennek a kérdésnek mai, sőt, legmaibb
vetületét, tapasztalataink alapján igen sok, bíráló jellegű mondanivalónk volna, kezdve a Corvina-kiadványok külföldi kelendőségén, folytatva idegen
nyelvű folyóirataink „nyelvezetén" és az e folyóiratokban közölt cikkek hatásosságán egészen a külföldi konferenciákon való részvételek pénzügyi és
egyéb lehetőségeiig — de ez a kérdéskör olyan összetett, hogy külön fejtegetést igényelne), Illyés Gyula összefoglalja a vitát, és számos részigazságot elismerve, másokat cáfolva, azt emeli ki, hogy előbb itthon kell a magyar szelleíünek — társadalomtól, államtól — megkapnia méltó helyét, a belső megigazulás után, az itthoni tisztázást követve léphet csak a népek hazája, a nagyvilág elé, amely előtt népét és nemzetét képviseli. Hazáját; S ezt már mi teszszük hozzá, hogy Petőfi több évtized igazságát mondta ki azzal, hogy haza
71

csak ott van, ahol jog is van. Méghozzá, nem kizárólag a törvény betűiben, hanem szellemében és a mindennapok gyakorlatában egyaránt.
Mindezeket a gondolatokat szépen, és meggondolkodtatóan egészíti ki Keresztury Dezső régi-új kötetében. A külföldön élő magyarság felelősségéről is
szó van, és Magyarország felelősségéről a külföldi magyarokkal szemben, amelyet nem csökkenthet az, hogy esetleg itt és ott jó néhányan másképpen vélekednek nemzetközi (politikai) kérdésekről, vagy az irodalom, a művészet státusáról, más módszerrel bölcselkednek, más stílusban írnak vagy festenek.
Az mindenesetre elgondolkodtató, hogy a XIX. és a XX. században hányszor
és milyen tömegben rajzottak ki „szép hazánk"-ból idegenbe, önként vagy
kényszerülve, szerencsét próbálni vagy életet mentve. 1848/49-es szabadságharcunk után sem akárkik távoztak: Kossuth, Klapka, Pulszky, Teleki László, Jósika Miklós — sorolhatjuk hosszú oldalakon a neveket, és közülük többen is
tollal a kezükben növelték hírünket a világban. A boldog békeidők korszakában — idézzük az unos-untalan idézett verssorokat— tántorgott ki Amerikába
másfél millió emberünk (az igazság kedvéért tegyük hozzá, hogy Zselénszky
gulyása, Tisza-urak magyar csősze mellett szlovákok is, ruszinok is mentek,
őket is hívogatta az éles hajósíp). Az 1918/19-es forradalmakat kövétőleg ismét súlyos vérveszteség érte Magyarországot, és hatalmas nyereséget könyvelhettek el mások a filmvilágban, a művészettörténetben, a művelődéstörténetben, a természettudományban, a zenében, a filozófiában, a képzőművészetben,
hogy a békediktátumot követő veszteségről ne is szóljak. Az 1930-as esztendőkben József Attilával kérdezték többen borzadozva: mi lesz még? S futottak, merre láttak, egy európai új népvándorlás viharában. 1945 után a kényszerített és igazságosnak aligha nevezhető, úgynevezett lakosságcsere okozott
tragédiákat. Persze, akadt, aki jogos ítélet elől menekült, más szenvedése színhelyét akarta feledni. Alig telt el néhány év, és néhányan (pontos adataim nincsenek, de valószínűleg többen, mint hisszük) ismét távoztak, és a tragikus ú j
népáradat 1956 után szintén a veszteségszámlára írható.
A lefolyt idők azonban kiestek hatalmunkból, és így az adott helyzettel
kell számolnunk. S ez- nem könnyű feladat most sem. hiszen éppen a nemzeti
önismeretre való nevelésből, az Illyés Gyula követelte kíméletlen önvizsgálatból estek ki nehezen pótolható esztendők. A lehetőségek, a válaszutak pontos
és valós felmérése ma sem csekélyebb feladat. A múlt bevallása: harcj önmagunkkal, a részben magunk teremtette körülményeinkkel. S amiről el szoktunk
feledkezni, illetve amitől sokszor — helytelenül — függővé tesszük a múlt bevallását: a nemzeti önismeret, a múlt, a történelem nem magánügyünk, nem
belső használatra való. Élnek körülöttünk népek, nemzetek, akikkel sokáig
azonos történelmet éltünk, akikkel egy államkeretben „laktunk", nemegyszer
rossz társbérlők módján, akik minden lépésünkre figyelnek, és akiknek lépései számunkra sem közömbösek. S nekik hasonló — bár nem mindig „bevallott" — múltkomplexusaik vannak. S hasonlóképpen küszködnek — a herderi
jóslat ellenére — a „kis-nemzet"-lét béklyózó gondolatával, és megdöbbenésig
hasonló kifejezésekkel szólnak „világhírükről", keresik honjukat a világnyi
hazában.
Ezért kezdtük szomszédolással. S ezért folytatjuk ebben a bekezdésben
tovább a kéretlen vendégeskedést. Jogot ad erre Keresztury Dezső egyik megállapítása, miszerint a magyarországi művészetek története nem azonos (bár
sok tekintetben fedi a fogalmat) a magyar művészet történetével. Magyar
mesterművek találhatók hazánk jelenlegi határain kívül, és szomszédos orszá72

gok alkotóinak művei találhatók a mai Magyarországon. Se szeri, se száma —
tesszük hozzá — az olyan alkotóknak és alkotásoknak, akik és amelyek legalább két nép művelődés-, művészet- és irodalomtörténetébe tartoznak, akik
itt is, ott is előkelő helyet vívtak ki maguknak tehetségükkel, képességeikkel,
magatartásukkal. Példának legyen itt" elég a Zrínyi-család, Miklós magyar
nyelvű hőskölteményét öccse, Péter fordította le az egyik horvát irodalmi
nyelvre, Miklós azonban tudott és írt horvátul, Péter pedig nem kizárólag
Horvátország nagyobb szabadságáért fejezte be vérpadon életét, hanem mint
a magyar Wesselényi nádor szerencsétlen összeesküvésének tagja.
Ilyen módon az itt és ott igényként jelentkező „belső megigazülás", önvizsgálat jótékony hatással lehet a másik félre (lehet, de ismét sajnos, nem mindig
van), az elfogulatlanabb múltszemlélet és az őszinte szembenézés a hibákkal
nem ítéletosztás, hanem felhívás a párbeszédre. A „nagy" nemzetek olykor
kiváló fiai is megdöbbentően tájékozatlanok. Goethe naplójába jegyezte föl egy
alkalommal, hogy két magyar énekelt néki szláv dalokat. Természetesen két
magyarországi szlovák. Ami itt eleven húsba vág, az a „nagy" nemzetek tekintetében érthetetlen, és megérteni nem is nagyon érdemes apróság. Egy francia nehezen fogja föl, mit vitázik egy szlovák és egy magyar kutató egy széphistória eredeti nyelvén, elsőbbségén. Egy angol számára egy kétnyelvű költő
úgynevezett nemzeti hovatartozása a tudomány szempontjából fölösleges és
mellékes problémának tetszik.
Nem vagyunk túlságosan optimisták. Még jócskán kell idő ahhoz, hogy ne
eleve gyanúval szemléljük (itt is, ott is) egymás tevékenységét; hogy elméletileg felvértezetten, tisztán tudományos eszközökkel vitassuk meg a közös művelődéstörténet problematikus eseteit. Azt sem tagadhatjuk, hogy ne volna
táptalaja (olykor itt is, de — sajnos — gyakran-ott is) a „nemzeti dicsekedés"nek, az önszemlélet torzulásának, a fölösleges érzékenykedésnek, a hibákat
palástolni igyekvő támadó gesztusoknak, a történetietlen múltszemléletnek.
Magatartásunk akkor is csak egyféle lehet, és csak erkölcsi alapokon nyugodhat. Igazunk tudatában még az igazságtalan vádaskodásokkal is szembe kell
tudnunk nézni; s ha egy százaléknyi igazság akad a vádban, akkor azon elgondolkodni. Ha a szomszédban esetleg — valamilyen ok miatt — nem vállalkoznak ; most még az önmagukkal, a múltjukkal való szembenézésre, vagy
azt elfogadhatatlan formában .teszik (félreértés ne essék: nem számunkra elfogadhatatlan formáiban, hiszen érdekeltek, tehát pártosak vagyunk, hanem a
szigorúan dokumentált, adatokra épített és nem manipulált formát és tartalmat igényeljük), ez sem mentesíthet minket attól, hogy tegyük a dolgunkat.
Avval a kíméletlenséggel, amelyet mércének Kölcsey, Széchenyi István, Kemény Zsigmond, Ady Endre, József Attila, Babits Mihály, Illyés Gyula szabott
meg. Erős az a nemzet, amely jól ismeri önmagát. Erényeit, amelyet megőriznie, hibáit, amelyet — bármily fájdalmas is — levetkeznie kell. Erős az a
nemzet, amely jogos öntudattal áll a világ előtt, elbírja a vádakat, a félreértéseket, még a rosszindulatot is. S nem lendül ellentámadásba, hanem végzi
munkáját. A kulturális propaganda területén és másutt. Amely megbízható
vásárló, korrekt' partner a kereskedelemben, árui kielégítik a vásárlói igényeket, nagyvonalú, de nem oktalanul pazarló vendéglátó, szerény, de öntudatos
vendég. Műveltségével nem hivalkodik, az mégis szembetűnő. Megfontoltan
vitatkozik, végighallgatja az ellenérveket, nem utasítja el a bírálatot, hanem
mérlegeli, előbb gondolkodik, aztán cselekszik. Érzi kötelességét a világgal, a
nemzetek. közösségével szemben, de mindenekelőtt önmagával szemben. Tisz73

teletben tartja a mások nemzeti, emberi méltóságát, és az az óhaja; hogy mások is tartsák tiszteletben az ő nemzeti és emberi méltóságát. Tisztában van
lehetőségeivel, adottságaival, és tudja, hogy bonyolultak az ellentmondások.
Nem kíván más kárára előnyöket, de nem szenvedi, ha más az ö kárán akar
előnyökhöz jutni.
Ne folytassuk ezt az elvontnak ható fejtegetést, amely pedig szervesen
következik a bennünket oly annyira felkavaró olvasmányainkból. Inkább térjünk vissza az alapkérdésekre: hírünkre és helyünkre a világban. E körül
mindig volt vita, és mindig lesz. Hiszen valójában lemérhetetlen tényezőkről
van szó. Igaza van Illyés Gyulának, egy nemzetről kialakult kép, azaz egy
nemzet népszerűtlensége vagy népszerűsége, jórészt megállapítható bizonyos
típusú történelmi eseményekből, békeszerződésekből, jogrendszerekből és igazságtevésekből is (az ő szavait használtuk). Csakhogy sok minden a helyszínen
dől el, s ez tágabb értelemben összefügg azzal: képes-e a nemzetet vezető réteg kiválasztani azokat, akik a sorsfordító tárgyalásokon a legmegfelelőbben
és a leginkább felelősségteljesen képviselik a nemzet ügyét. Azaz ezen. a roppant fontos helyen érvényesül-e a megfelelő ember a megfelelő helyre elve.
S ez csak akkor érvényesülhet, ha a nemzeti élet, a kultúra stb. egyéb területein szintén érvényesül. Tehát, ha nemcsak egy szűk réteg néz szembe:-a
nemzet alapvető kérdéseivel, hanem a felelősségteljes magatartás tudata áthatja a nemzetet, mivelhogy e magatartás kialakulásában a nemzet minden
rétege érdekeltté van téve.
Közös gondolkodás nyomán támadnak a döntések, létezik olyan közvélemény, és hallat(hat)ja hangját, amelyre az illetékesek hallgatnak. Ha ez. az'állapot jellemzi a nemzet életét, még akkor sincs elveszve, ha a körülmények
szerencsétlen alakulása folytán veszteségek, jogtalanságok, és sérelmek érik.
(Az I. világháború -után következő események nemcsak döbbenetes-váratlanul
érték a magyarságot, hanem az azt következő helyzetét sem mérte föl helyesen. A következményeket jól ismerjük!). Ezzel szoros összefüggésben látjuk
helyünket a világban, ámely egyfelől földrajzilag meghatározott, és e földrajzi
meghatározottságon nincs mit vitatkozni, másfelől viszont olyan; amilyet kivív magának. Ügyes propagandával ideig-óráig el lehet kábítani á népek hazáját, a nagyvilágot. Ügyes ellenpropagandával ideig-óráig el lehet kendőzni az
igazságot. Ám aki tartós megoldásra törekszik, .aki ebben a kérdésben is" távlatokban gondolkodik, az nem szorul a napi propaganda gyarló és olykor manipuláló eszközeire, hanem szívósan és tudatosan törekszik, a kulturális cserére, az egymás megismerésére (ezen belül például a kulturált és kölcsönös
idegenforgalomra), értékek kölcsönös tudatosítására (kereskedelmi, ipari, szellemi stb. értékekről egyaránt szó van). Jó hírünket nem egy-két elfogult, vagy
dédelgetett barátunk. alapozta meg vagy fogja megalapozni. Rossz hírünket
csak részben (kis részben) köszönhetjük Seton Watson valóban nem mindig
méltányos, nemzetiségpártoló írásainak (tegyük hozzá, hogy véleményében olykor Tolsztoj és a norvég író, Björnsson is osztozott!). Ismét Illyés Gyulát idézem. Oly fontosnak tartom, amit mond, hogy szó szerint: „ . . . f e l t é t l e n megvilágítja egy nemzet jó hírét az a belső erő is, amellyel magához vonzza, nem
más nép fiait, hanem legalább az övéit". Ide kapcsolódik mindaz, amit Keresztúry Dezső a külföldi magyaroknak üzent, anyanyelvi konferencián és az Európai Protestáns Magyar Szabadegyetemen. Itt adott számot Keresztury Dezső a
„hazafogalom" változásairól, s folytatván József Attila gondolatát, megfontolást
érdemlő módon jelentette ki: „A magyar történelemben élő társadalom min74

den tévedését, szennyesét is vállalnunk kell, hogy úrrá lehessünk a haza né.pének bajain. Azzal, hogy elnyomjuk. • hogy azt mondjuk, ez nem számít, ez
nem volt magyar,, semmit sem nyertünk. Nem tagadhatjuk le, hogy voltak labancok is a kurucok mellett, s nemcsak derék forradalmárok, de voltak
schwarzgelbek és muszkavezetők is". Emlékezzünk csak: hogyan állt József Attila,, ha nem is világ, de a Duna népei elé, egyként vállalván Werbőczyt és
-Dózsát, Zaláht és Árpádot. Nem azért, hogy Werbőczyre adja le voksát, hanem azért, mert része történelmünknek (igazán nem ironikusan, része a horvát—magyar irodalmi-nyelvi kapcsolatoknak, a Tripartitum horvát fordítása
becses nyelvi dokumentum!).
-. > Öntudatosan elfoglalt helyünk révén alakíthatjuk hírünket, és „világhírünk"
szabja meg, jut-e és milyen ház részünkre a nemzetek utcájában. Tisztességgel
munkálkodva belső tisztaságunkon és önmagunk előtt elfoglalt helyünkön, lassan-lassan talán tudomásul veszik majd, hogy valamilyen ház csak megillet:
bennünket a nemzetek utcájában. Nem azért, mert rikító plakátokon, ügyetlenrügyes • propagandával hirdettük-hirdetjük: milyen szép házat tudunk építeni (határidőre, és a tetőn sem csurog be az eső). Hanem azért, mert felfigyeltek arra: békében élünk önmagunkkal. S mert önmagunkkal vagyunk békességben, másokat sem fenyegetünk. Sem fegyverrel, sem szóval.
.
A magyar lenne az egyedüli Európában, aki testvértelen ága nemének?
Nem vigasztaló, hogy a baszkok sorsa még nyugtalanítóbb. Tekintsünk — ezt
is Illyés Gyula tanácsolja — a finnekre. S folytassuk — mint a mártírhalált
hált Balogh József kívánta — Apponyi Sándor gyűjtését. Őrizzük meg értékeinket, tárjuk föl kincseinket, s ezáltal láthatjuk: mit érünk! Van mire szerénynek lennünk! Szélsőségek között hajózva (mert hajózni szükséges), az önismeret útján haladjunk tovább. Ahogy eleink akarták. Mint ez írásaikból kitetszik. Miket tisztelettel, belső igazulás céljára, olvasásra, elmélkedésre, követésre melegen ajánlok."
,* JEGYZETEK: Az olvasó tájékoztatására megjelöljük idézeteink forrását.
Széchenyi. István: Politikai program töredékek. In: Gróf Széchenyi István írói. és
hírlapi vitája Kossuth Lajossal. II. rész: Szerk.: Viszota Gyula. Bp., 1930. 735., 739.
— Jósip Vidmar: Ivan Cankar. Ljubljana, 1969.- 18—19., Ugyanő: Esszék és meditációk. Üjvidék, 1977. 239—240., Bori Imre: Mdroslav Krleza. Újvidék, 1976. 62. —
Illyés Gyula: Iránytűvel I. Bp., 1975. 615—622. Fejtegetéseinket erősítendő, nem
tudjuk megállni, hogy legalább lábjegyzetben ne idézzük Illyés Gyula egyik válaszát a Vigília című folyóirat kérdéseire. A kérdés így hangzott: Mit ért korszerű
magyarságon? S a válaszból egy részlet: „Helyünk és helyzetünk reális ismeretét,
nemzeti érdekeink, hazaszeretetünk ápolását és elmélyítését, állandóan növelve szellemi kincseinket, a nép. kulturális fokát, intelligenciáját, amelynek következményeképpen nemcsak az egyes ember kapcsolata finomodik, válik sokoldalúbbá, türelmesebbé és megértőbbé a másik iránt, hanem országon belül az egyes társadalmi
Csoportoké is; sőt országon kívül az egyes embereknek és nemzeteknek a más
népekhez, nemzetekhez fűződő viszonya is." (Az interjú dátuma: 1971, lelőhelye:
Iránytűvel. II. Bp., 1975. 771.)

75

Tolsztoj — a felelősségmorál géniusza
A XIX. századi orosz irodalom magyar fogadtatásában nemzedékek egész
sora vesz részt. Németh László 1929-ben írta a Nyugatban: „ . , . a Dosztojevszkij- és Tolsztoj-kultusz az országok lelki vizsgája marad. Magyarországnak
különösképpen kivánjuk ezt a kultuszt." Az „eszmék mennyezetvilágítását", a
problémaérzékenységet, a filozofikus gondolatiságot kérte számon leíró jellegű, „konokul természetrajzi prózánkon". Szerinte az orosz irodalmi hatás vonhatná a magyar irodalom fölé az örök problémáknak azt a kék egét, amely
nélkül a nemzeti irodalom csak egy néptörzs irodalma lehet". Tolsztojt „igazságkereső és tanító elmének" látta.
Némethet fiatal korában egyaránt vonzotta Dosztojevszkij kérdése, a
„Hogyan vagyunk a világban?" és Tolsztoj életvezérlő programkeresése: a
„Mit tegyünk a világért?", hogy önmagunkat tökéletesítve, életünk színterét
is jobbá és szebbé tegyük . . . A nagy oroszok sugallatai, inspirációi beépültek
Németh esszéírásába, regényeibe és drámáiba is. Nyomon követhető mindez
az Emberi színjátéktól az Irgalomig vezető eszmei fejlődésben; a dosztojevszkiji kérdésfelvetések és tolsztoji válaszkeresések vízjele az öntörvényű recepcióban is kimutatható.
'
A magyar és az európai russzisztika eredményeit hasznosítva mondott ú j
szót a Tolsztoj-kutatásban Török Endre az 1979-ben megjelent könyvében,
melynek címe: Lev Tolsztoj.. Alcíme pedig: Világtudat és regény forma. Török
kimutatta Tolsztoj életművének ellentmondások és ellentétek sokaságában is
érvényesülő kontinuitását, organikus egységét. Irodalomtörténeti és eszmetörténeti szempontból i s igazolja, hogy a nagy orosz regényíró a világkultúra
kivételes géniusza volt.
Tolsztoj páratlan erudícióval kereste a létkérdésekre adható racionális
válaszokat; Hitte, hogy a nemzeti kiútkeresés a közös megoldáshoz is fontos
eredményeket hozhat. A közös emberit kereste, az egyéniség belső minőségét
elszürkítő kapitalizmussal szemben ú j életelvet fogalmazott: közös ügynek
tekintette a világot. .
Világtudatában az ember teremtő, a létnek értelmet adó, célszerűséget
kijelölő hatalom: önteremtő lény. Felismerte az orosz léthelyzetet: az Ázsia
és Európa közötti „közbeékeltséget",. A. létezés két minőségének határmezsgyéjén —"Dosztojevszkijjel együtt : —kísérelte megfogalmazni az orosz világmondandót. Népének jövőlehetőségeit küldetéstudattal meghirdette, az etikum
fényénél tudatosította. Regényeiben ezt az. utópiától vezérelt tudást személyiségének egész pátoszával fejezte ki. Átfogja a létezés szféráit, életműve ezért
a kor tükre a lenini értékelés szerint. Az erkölcsi tökéletesedést világtörvénynek hitte. Nem változtathatta meg a világot, ezért önmagát teremtette ú j j á eszményei szerint. Bölcseletének racionális magja, a felelősségmorál máig érvényes.
A magyar Tolsztoj-kutatás új könyvvel gazdagodott. Szerzője Hajnády
Zoltán, a debreceni egyetem docense. Könyvének címe: Lev Tolsztoj. Tragikum, halál, katarzis. Többek között arra a kérdésre keres választ, hogy Tolsztoj a tragikus leküzdésének kísérletét, a tragikust és az epikust szintetizáló
regénykísérleteiben miképpen építi be az orosz társadalmi fejlődés megkésettségét, miképpen ragadja meg „az orosz élet t r a g i k u m á t . . . erkölcsi-pszicholó76

giai és szociális vetületében." az analitikus és a szintetikus módszer kivételes
összekapcsolódásával.
Hangsúlyozza Tolsztoj életművének, „regényeinek életigenlő és humanista
pátoszát a történelmi konfliktusok megoldásában, különös tekintettel a halál
ábrázolásának művészetfilozófiai funkciójára, valamint a művekben kifejezett
tragikum és katarzis természetére." Vizsgálódása kiterjed a jó, a szép és az
igaz esztétikai szentháromságának érvényesülésére Tolsztoj és Csehov műveiben. Tolsztojnál az etikum, az erkölcsi jó a meghatározó, míg Csehovnál a
szép és az igaz elsőbbsége érvényesül a szöveg mélyébe rejtve, redukálva, sőt
gyakran elhagyva a morális részt, az igazság tézisszerű megfogalmazását. A
különbség a kor, alkat és értéktudat eltéréseiből adódik.
Csehov nem akart az elődök receptje szerint „tanítani", nála a művészi
anyag egésze sugározza az erkölcsnemesítő igényt. Nem véletlenül látta Csehovot Németh László is jó embernek, aki természetétől fogva „végtelenül
nagylelkű és gyengéd", akinek a „jósága valahol a részvét, a tapintat és az
ízlés égtájai között helyezkedik el." Művészete „az emberség mély forrásaiból,
a tapintatból, az apró dolgok iránti, már-már nőies érzékből ered". Tolsztoj
ítélő elme, nála az etikum dönt igazság és esztétikum fölött, míg Csehovnál a
jóság és emberismeret támogatja és fokozza egymást. Nála még az iróniában
is. több a részvét, a megértés, a humor és a mértéktartás. Tolsztoj jogot formált nemcsak a helyes kérdésfeltévésre, hanem a helytálló válaszkeresésre is.
Csehov csak az első feladatot tartotta kötelezőnek az író számára. Szerinte az
író az élet riportere „csak szenvtelen tanú lehet". Azt vallotta: „Mi úgy írjuk
le az életet, mint amilyen, de tovább egy tapodtat s e m . . . " ö t már nem éltették a 60-as és 70-es évek eszmei lobogásai, amelyek a nagy elődöket táplálták,
és még nem ragadta magával az ú j eszmék valóra váltásának szenvedélye sem.
Csehov ú j minőséget alkot az ábrázolásban, különösen az alakteremtésben
és a lélekábrázolásban. Azt a kort örökíti meg kivételes érzékenységgel, amely
a későbbi nagy célok, elkövetkező tettek számára teremtett csendet. Kiváló
diagnosztaként, a lényegest a lényegtelentől biztos érzékkel különíti el, a külső
és belső világ benyomásaira felajzott megfigyelő képessége pedig szüntelenül
regisztrálja az író számára beszédes tüneteket.
Egészen másként lát és érzékel Tolsztoj, aki még a valóság rovására is
érvényesíti az etikumot. Az erkölcs szerint élő hősöket rendre kimenti a tragikus helyzetekből: „életük sorsfordító pillanata az, amikor individualista
világszemléletüket etikaira cserélik fel" — állapítja meg Hajnády. Tolsztoj
ezért vezeti el hőseit az önmagukért való életből a másokért vállalt cselekvéshez, és tesz kísérletet regényhőseiben az ember egyedi és nembeli egységének,
az újrateremtésére.
A Tolsztoj-kutató Hajnády Zoltán jó úton jár. Felhasználja a szakirodalom, eredményeit, közte Németh László, Lukács György, Török Endre, Király
Gyula, Karancsy László, Fejér Ádám és mások hozadékát is, a számára mégis
a forrás, a Tolsztoj-életmű a perdöntő. Értékelően igyekszik kialakítani saját
Tolsztoj-képét, vállalva a kutatásban saját egyéni útját. Elemzéseinek gazdagabbá tételére kínálkozik még a poétikai, esztétikai és lélektani szempont erőteljesebb bevonása a vizsgálódásba. Az idézetek nagy száma a választott tárgy
iránti tiszteletről vall. Kutatásának eredetiségigénye úgy fokozható, ha az ösz-.
szegező-összefoglaló jelleg ellenében mind jobban érvényesíti elemzéseinek gondolati nóvumát.
Hajnády Zoltán még szegedi magyar—orosz szakos egyetemistaként kezdte
el kutatásait. Első írásai éppen a Tiszatájban láttak napvilágot. Tolsztoj77

könyve azt jelenti, hogy a magyar russzisztikában egy ú j nemzedék jelentkezik
mind figyelemre méltóbb eredményekkel. Érdeklődéssel várjuk a folytatást,
elsőként Hajnády Zoltánnak az Európa Kiadónál megjelenő Tolsztoj-monográfiáját. (Akadémiai.)
. . .
CS. VARGA ISTVÁN

Értékh iányos ön káprázat
BOHUMIL HRABAL: GYÖNGÉD BARBÁROK
Régi ismerőse a magyar olvasónak Bohumil Hrabal. A cseh szerző a hatvanas évek közepén vált népszerűvé, s a közönség rövidesen a közép-európai
groteszk prózá mesterének tekintette. Műveinek magyar kiadása legújabban a
Gyöngéd barbárok (1985) című kötettel gyarapodott, melyben két kisregény,
a Túlságosan zajos magány és A gyöngéd barbár található. A két mű együtt
jelent meg Prágában is, ahol A költészet klubjai (1981) címet kapta.
Eddigi elbeszéléseiben és kisregényeiben Hrabal azzal babonázta meg az
olvasót, hogy művét komikum és tragikum szétválaszthatatlan egységére építette: egyszerre jelent itt meg a szenny és a ragyogás. Prózáját kezdettől fogvá
hömpölygő képek sokasága jellemezte, melyeket látszólag rendszertelenül szerkesztett egymás mellé, s ez az áradás vibráló képzuhataggá egyesült. Hősei á
periférián éltek, többnyire lehangoló körülmények között, de az élet szereteté,
sziporkázó adomáik sodrása megőrizte emberségüket. Alakjai önmaguk káprázatában lebegve emelkedtek a valóság fölé. Ide rejtette Hrabal századunk egyik
nagy kérdését, nevezetesen, hogy megvalósítható-e a személyiség egysége, sőt
egyáltalán: a léte.
Hrabal világa feltűnően égységés és egyéni, mégis sok szálon kötődik a
cseh irodalmi hagyományhoz. Spontán módon áradó nyelvezeté, a nyers „kocsmai dumák" fekete humora a Svejkkél, és egy igen széles, bár csak az irodalmiság perifériáján létező népi-vásári tradícióval rokonit ja. A szürrealizmus hatását mutatja a kollázstechnikához hasonló szerkesztésmód és a pszichikai
automatizmus felhasználása. Mégsem nevezhetjük Hrabalt szürrealistának.
A gyöngéd barbárban arról ír, hogy „ . . . a pszichikai automatizmust realizmussal, az élményhez és az eseményhez való visszatéréssel próbáltam felülmúlni".
Hrabal tündéri realizmusa módosult a hetvenes években. Az írói pálya követését megnehezíti, hogy a művek ném a keletkezés időrendjében jelentek
meg, a szerző sokszor fiókja mélyéről vesz elő kiadatlan írásokat, a regiek
gyakran átdolgozva kapnak nyomdafestéket. Az azonban kétségtelen, hogy
Hrabal újabb írásai líraibbá váltak, az emlékezés, az eltűnt idő keresése a korábbinál nagyobb hangsúlyt kapott. A Sörgyári capriccio (1971) és a többi „sörgyári írás" nosztalgikusán idéz fel egy hajdani boldog világot, a szöveg nyugodtabbá és letisztultabbá vált. Magyarul most kiadott könyve bizonyos fokig"
visszákanyarodást jelent a hatvanas évek Hrabaljához, újból nagyobb szerepet
kap a rendszertelenül csapongó „kocsmai duma". A két kisregény azonban
korántsem 'egyenlő értékű. A gyöngéd barbár a korai írások fáradt repróduk78

ciójának' tűnik, a Zajos magányban viszont az életmű csúcsát sejthetjük.
Ez utóbbiról érdemes részletesebben szólni.
, Hanta,.a Zajos magáwy hőse már húsz évvel ezelőtt felbukkant a Münchhausen című elbeszélésben. Itt olyan tipikus hrabali figurának ismertük meg,
aki életszerető hazudozással, mókás bajkeveréssel megszépíti nehéz sorsú embertársainak az életét. Illett rá a lefordíthatatlan cseh kifejezés, a pábitel,
mellyel Hrabal azokat az embereket jelöli, akik szerencsétlen sorsuk ellenére
valamilyen rózsaszínű álomvilágban élnek. Hanta egy papírhulladékot feldolgozó üzemben dolgozott, kezelte a présgépet, s a zúzdába küldött könyvekből
időnként megajándékozta ismerőseit. Közben olvasott, lődörgött, kocsmákba
járt. A Zajos magány jelen idejében Hanta már harmincöt éve préseli a könyveket, bálázza a papírt, végzi megszállottan a munkáját. A sok olvasástól időközben bölcs lett, beleszerétett a kultúrába, könyvektől roskadozó lakásán tonnányi szellemi érték tornyosodik az ágya fölé. A Zajos magány felszakadó vallomás, egy félresiklott élet tapasztalatainak megrendítő összegzése.
A zúzda pincéjének magányában az. összepréselt könyvek anyagtalan gondolatokká válnak. Hanta szerint a kultúra leírhatatlan örömöt és még nagyobb
bánatot okoz. A hős már. aludni sem . tud a sok olvasástól,-a könyvek lidércnyomásként ülnek álmain, s ő kosztól és sörtől büdösen mosolyog. A nagyfokú
érzékenység állapotában összefonódik a rémület és az ámulat. Hanta előtt felsejlik a „világ örök szerkezete", higgadtan szemléli a szerencsétlenséget, felfedezi a pusztulásban rejlő szépséget. Mindegyik papírbála közepébe szertartásosan eltemet egy-egy értékes könyvet, valamelyik klasszikus filozófus nyitott
kötetét. Melankolikus bölcsességgel, a szépség, utáni kétségbeesett vággyal teszi
ezt; münkája által a mindenhatóság végtelen szférájába emelkedik. Ezen a
szinten a hulladékpapír. bálázása hasonlatosnak tűnik a kisdedek legyilkolásához. Ügy érzi, hogy a Prága alatti kanálisokban a patkányok úgy harcolnak
egymás ellen, mint az emberek, és „ . . . az eszmék harca ugyanolyan szörnyű,
mint bármely más háború". Világunkban minden egyidejűleg történik, minden
átcsap önmaga ellentétébe,, a cselekvés öncélú: „És miközben, a Prága alatti
kloákákban és kanálisokban a két patkányklán égy látszólag értelmetlen háborúban szorongatja egymást, a pincékben bukott angyalok dolgoznak, egyetemi
végzettségű férfiak, akik elvesztették a maguk soha meg nem vívott csatáját,
és mégis tovább dolgoznak a vüágunkról alkotott hitelesebb képen". Harmincöt
év után törés következik be Hanta életében, kirúgják az állásából. A megrázó
esemény rákényszeríti, hogy szembenézzen saját leépülésével. A tanulság egy
visszatérő állításban fogalmazódik meg: „ . . . az ég nem emberséges, és a gondolkodó ember bizony szintén nem az".
Itt meg kell állnunk: hol vannak az értékek, melyekre támaszkodhat az
ember? Hanta látomásában megjelenik Jézus és Lao-ce, a „romantikus" és a
„klasszikus" filozófus. Az egyik „optimista spirál", a másik „kiúttalan kör".
A kérdésre egyiküknél sincs meg a válasz. Hanta rádöbben, hogy ha sem az
ég, sem az értelem világa nem emberséges, akkor saját személyisége, a dionüszoszi életfelfogás szintén nem az. A feloldás talán Mancinka, Hanta egykori
szerelme élettörténetében. rejlik. A lány sorsa kezdetben megalázó kudarcok
sorozata: cselekedetei „túlságosan emberiek". Aztán megtudjuk, hogy szent lett
belőle. Engedelmeskedett a mennyei üzenetnek: áruba bocsátotta testét, és
igazi angyalszobrot emeltetett magának, ö valóban megpillantja a „végtelenség
küszöbét", csakhogy „ . . . bandzsa szeme. az örök romlás üzenete a gyémántban". A keresett értéket, az emberség talpkövét nála sem találjuk, bár Hrabal
79

sejtetni enged valami kimondhatatlant és megfoghatatlant. S végül elhangzik
még két szó: együttérzés és szeretet. Nem tudjuk biztosan, hogy ezek a fogalmak jelentenek-e még valamit Hanta életében. Alighanem csak álomfoszlányról
van szó, ami már nem talál utat az élethez.
Nincsenek értékek, vagy talán a létezés szempontjából nincs ezeknek meghatározó jelentőségük? — kacérkodik az olvasó a végletes kérdéssel. A Zajos
magány értékhiányos világában a hős belső tartalékai — s ez újdonság Hrabalnál — nem nyújtanak megfelelő védelmet a személyiség számára. Hanta, az
„önvilágámító" hős leépülése katartikussá emeli a hrabali prózát, amely korábban, a tragikus és komikus síkok közötti villódzással meg tudta teremteni az
értékfeltöltődés lehetőségét. Persze, az irodalmiság szintjén ez most is megvalósul, hiszen a mestermű feloldozást kínál az olvasónak, de az érték lehetetlenségének tragédiája széttöri az emberséges személyiség mítoszát. A kötet másik,
kevésbé egyetemes értékű kisregényében elhangzik a kijelentés: „ . . . a modern
idők hősének, ha jellegzetességre törekszik, szükségszerűen pszichopatának kell
lennie...". Űgy tűnik, hogy a Zajos magány ezt a lehetőséget is zsákutcába
futtatja. A cseh szerző által megteremtett külön világban, a lét és a nemlét
határán a személyiségre ráruházható értékek elvesztik a fényüket.
A Gyöngéd barbárok című kötet fordulatot jelent a magyar Hrabal-fordítások történetében.. Nem mintha a korábbi átültetések igénytelenek vagy pontatlanok lettek volna — feltétlenül meg kell itt említeni a nemrég elhunyt
Hosszú Ferenc nevét —, de Varga György, az ú j kötet fordítója rendkívüli
munkát végzett. Pontosságára jellemző, hogy a Hrabal-filológia kulisszatitkait
ismerve visszanyúlt az eredeti kéziratokig. A fordítás nyelvi tisztasága, a hrabali világ belülről átélt tolmácsolása megközelíti az önálló művészi munka
rangját. (Európa.)
BERKES TAMÁS

80

ioo éve született Tóth Árpád

„Ember vagyok..."
TÓTH ESZTER: CSALÁDI EMLÉKEK TÓTH ÁRPÁDRÓL
Á Hajnali szerenád kötet megjelenésekor Ady így kezdi a rövid lírai méltatást: „Halvány szomorú, kedves öcsémnek Tóth Árpádnak a verseiről akartam írni sokat és szeretőt, de nem írok: írjanak önzetlenebb m á s o k . . . "
S mintha ez a közelítés máig is megőrződött volna irodalmi életünkben. Néhány, bár jelentős vállalkozáson kívül (elsősorban Kardos Lászlóét említjük)
költői rangjához mérten kevés tanulmány, elemzés látott napvilágot életművéről. Lehet azonban, hogy az irodalmárok félszeg, tartózkodását éppen az
oeuvre sajátos ereje kényszeríti ki. Az évfordulók persze sokszor önvizsgálatra
késztetnek. Mikor azonban a szinte kötelességszerű tisztelgésen túl a mű igazi
értékeit akarjuk felmutatni, olyan gondolataink ébrednek, melyeket Barta János találóan így fogalmaz meg Tóth Árpád-tanulmányában: „Ügy látszik, fogalmi úton vagy az interpretáció felől éppen azok a versek és azok az alkotók
a legnehezebben megközelíthetők, akik vagy amelyek a legkönnyebbnek, a legproblémátlanabbnak érződnek. A benyomások lassan differenciálódnak, a tiszta
versélményt nehéz a tudatosság szintjére átemelni, s az árnyalatokhoz nehéz
a kellő, egyenértékű szót vagy kifejezést megtalálni."
Pedig kevés az a XX. századi költőnk, kinek sorai, hangulatai úgy jelen
vannak, oly mélyen beivódtak nemzedékek érzelemvilágába, mint éppen az
övéi. Sokunkban villan fel Tóth Árpád-idézet saját érzéseink legjobb kifejezőjeként, s nemritkán hallani egy-egy már szállóigévé vált mondatát. Kit ne
kötne „egynémely emlék", valamely „földi érzés" a Meddő órán fájdalmas sóhajához, a Jó éjszakát keserű lemondásához, az Esti sugárkoszorú légies vallomásához? Csak a mindenkiben valószínűleg „elsőre" felötlő verscímeket említjük, s talán még a Kaszáscsillag hitet adó gondolatát, mellyel egyszer e sorok íróját is búcsúztatták az „elbocsátó iskolapadok":
Fény vagy te is, lobogj hát,
Melegíts és égess,
Hinned kell, hogy a világ
Teveled is ékes!
A teljes életmű, az alkotó sokszínű egyénisége mégis kevésbé vált közkinccsé, mint nem egy, nála vitathatatlanul kisebb jelentőségű pályatársáé. Az
okok kutatására, vizsgálatára itt nem vállalkozhatunk. De azt bizton kimondhatjuk, hogy jelentős helye van köztük a tudatosan is alakított Tóth Árpád-i
attitűdnek. Ezért még inkább éreznünk kell a felelősséget, amit saját rejtőz81

ködése is reánk hárít, mert ebben az elfogadtatás vágya és reménye él, melyről a „Száz év múlva kelni majd / Örökfényű arccal?.... sorokban üzen.
Most a költő születésének centenáriumán az értékelésekben minden bizonnyal hangsúlyt kap költészetének elemzésén túl prózájának vizsgálata, s további megállapítások születhetnek fordítói művészetéről, amit Rába György
fontos tanulmányában így jellemez: „A nagy művész keze nyomát érezzük,
aki a különböző anyag, más-más műfaj megkövetelte eltérő formálásmód ellenére esztétikailag egységes egészet alkotott." De feladata van itt még az életraj zkutatásnak is, amely Tóth Eszter könyvére is támaszkodva, pontosabban
vázolhatja fel a művek születésének körülményeit, kulcsot adva az alkotások
mélyebb megértéséhez.
Tóth Árpád leányának, a költő-fordító Tóth Eszternek nemrég megjelent
emlékezéseit a fentiek alapján is megkülönböztetett figyelemmel vehetjük a
kezünkbe. Nem ünnepi kiadványról van tehát szó. Másról, többről, olyan
könyvről, amely Tóth Árpádot a „kicsinyes napi harcokban" ismerteti meg és
úgy, ahogy önmagát jellemzi a címben is idézett Az ősök ritmusa című versében :
Ember
Ki azt
S szűz
Ezernyi

vagyok, új élet, új utas,
hiszi, friss titkokat
kutat,
ösvényt tör. Am bennem csöndesen
ős mozgás jár vén utat.

Talán ez a költemény az, amely tudat alatt meghatározta a könyv szerkesztését is. A memoárjelleg érthetővé teszi, hogy az első, az Apám című fejezet a legrövidebb, de egyben az emlékek legmegkapóbb darabja. A szerző egy
korábbi, főleg gyerekek számára írt könyvében már éreztette az apa és gyermek kapcsolatának hangulatát (Apu), itt azonban „apsi" és Eszter egymáshoz
való ragaszkodása egy dokumentumokra is épülő kis lélektani elemzéssé alakul. De egy pillanatig sem érzünk disszonáns jelleget, mert a kislányt,
aki megérezte ugyan a „halhatatlanság" jelenlétét, vagy inkább az apa „szerényen meghúzódó tapintatos voltát", nem úgy mutatja be. mint komoly partnert, hanem Tóth Árpád gondolkozásának, érzelmeinek egyik meghatározóját,
ki a már idézett versben így jelenik meg:'
... Van kicsi
gyermekem
Énnékem is! Hátha az ősi sejt
őbenne tisztul dús örömre ...
Az első részben leírt emlékek, bár más megvilágításban, a későbbiekben
is szükségképpen visszatérnek, hiszen az Anyám címszó alatt felelevenített
események, szövegközlések ezt az időszakot is bemutatják. Az irodalomtörténet számára azonban talán még érdekesebben az ezt megelőzőt, tudniillik Annuska, a későbbi feleség és Tóth Árpád kapcsolatának kezdeti időszakát. Ahogy
itt, úgy később is jelen van egy látens korrajz, gyakran jelezve az irodalmi
életnek a költőt érintő jelenségeit. Feltűnnek az időszak jellegzetes alakjai: a
Nyugat legendás munkatársai, feleségeik villanásnyi portréi, érthetően részletesebb képet kapunk a költő barát Nagy Zoltánról is. Nem kis iróniával jellemzi a szerző a két világháború közötti időszak „átlag kispolgárának" gondolkodásmódját, „aki szinte csak akkor döbbent a valóra, mikor a katasztrófa
hullámai már összecsaptak a feje fölött".
82

Azért a legfontosabb itt mégsem ez, hanem a levelek, az emberi dokumentumok. Azok, amelyek végigvezetnek a megismerkedéstől az egymás vállalásának szép példájáig. Ez pedig, tán a szepességi üdülőhelyen, Svedléren
eltöltött időszakot leszámítva, ritkán volt idilli. Tóth Árpád betegsége, a kényszerű távollétek, az állandó — többször megírt — megélhetési gondok próbára
tették mindkettőjüket. Megrázó példa a költőnek Hatvany Lajoshoz írt két
levele, melyekben kapcsolatuk „legalizálásához" kér „mecénási áldást". Az első
így zárul: „Végtelenül boldog volnék, ha az ö n jósága végre rendes kerékvágásba zökkenthetné az én összevissza életemet." Az elutasítást követő válasz pedig valóban a „jobbágy ősök" megalázkodó könyörgésére emlékeztető
hangot üt meg, de nem az írójáról, nem is a címzettjéről ad gyilkos kritikát.
Sajnos, kevés Tóth Árpádtól származó „Annuska-levél" maradt ránk, de
az egyoldalú tájékozódás is jól érzékelteti összetartozásuk jellemzőit. S megismerjük a költő igazi társát, akinek emberi tartása talán még inkább férje
elvesztése után válik igazán példaszerűvé. Bepillantást kapunk a szűkebb család életébe, mely a költő férj, apa emlékét az „elfelejtettség" legnehezebb
időszakaiban is hűen ápolta. Annuska halálával zárul a fejezet, hogy a könyv
az időben nagyot visszalépve a századfordulón folytatódjék és Tóth nagyapa
karakteres figuráját rajzolja meg. Tóth András szobrászét, a „debreceni törzsökös polgárét", aki egyébként is érdemes lenne a figyelemre, akkor is, ha
„Tóth Árpád nem az ő vére és teste lett volna".
A clevelandi Kossuth-szobor alkotója, a későbbi mellőztetésbe belerokkant
„self-made man" bizonnyal nem volt eredeti tehetség. Jelenség volt ő, aki
— sokak tanúsága szerint — hozzátartozott a cívisváros arculatához, és életútja is jellemzi az akkori Debrecent. Akaratereje, egyénisége feltétlenül befolyásolta fiai fejlődését. Talán zsarnokian, amiről a Budapestről hazaküldött
— itt közölt — beszámolók, „elszámolások" is tanúskodnak. Mindenképpen
megtartotta azért fia előtt azt a presztízsét, amely Tóth Árpádot végig arra
késztette, hogy a gyermeki szereteten túlmenően a műveit is védelmébe vegye. Tóth Eszter leírása is az apa és a költő alkatának szöges ellentétét mutatja, de hogy például a kurucos magyarságfelfogás tőle kapott és végig megőrzött útravaló volt, azt a művekkel is bizonyítani lehet. De többet is feltételezhetünk. Innen is származhat Tóth Árpád vonzódása a képzőművészethez,
mit korántsem egyedül az e könyvben is szereplő rajzai bizonyítanak. Példák
rá elsősorban a korai versekben megjelenő képek, talán az impresszionisztikus
látásmódhoz való oly erős vonzódás, de más is. Tudjuk, mindig figyelte a kortárs képzőművészetet s van, hogy annak kapcsán — a ma kevéssé ismert Pérely Imre grafikus albumának bevezetőjében — ír le ellenzékinek számító
sorokat 1922-ben. Ugyanis a „kurzus" faji eszményével nem mindig egyező
karakterek portréit így értékeli: „ . . . m e g a n n y i kis lélektérkép minden rajza,
az arcok vonalaiból magyar értékek felfedező örömmel leltározott sokasága int
a szemlélő felé."
Az otthon azonban mást is jelent számára. Elsősorban a Tóth Eszter leírta,
utolsó pillanatig tartó anyai gondoskodást, azt a közeget, amely előtt sikereit
fel lehet mutatni, s ha távolból is, de jelenti a mégis együvé tartozás melegét.
Az apa és fiú kapcsolatának története közel azonos időbeni halálukkal zárul.
Befejeztét jelenti a harmadik résznek, s egyben Tóth Eszter könyvének is.
Feleslegesnek érezzük még több részlet bemutatását. Hisszük, hogy a jó
stílusban megírt kötet sokaknak lesz élményt adó olvasmánya. A kiegészítő
83

képmellékletek már önmagukban is felkeltik a figyelmet, s jól illeszkednek a
könyv szerkezeti egységeihez.
Visszatérve a bevezető sorokhoz: szükség van a Tóth Árpád-i életmű jobb
megismertetésére. Tudjuk, hogy ezt a jelenlegi iskolai oktatás sajnos n e m
eléggé teszi meg. Félő, hogy az évforduló szokásos kampányjellege — m i n t oly
sokszor — most is célt téveszt.
Az alkotóhoz való közelkerülésnek egyik lehetséges módja életének, emberi kötődéseinek megismerése. Tóth Árpádnak az e könyvben kirajzolódó
egyénisége magában is hozzásegít művészi sokszínűségének megértéséhez. Az
ilyen és hasonló közvetítések hasznosan járulnak hozzá, hogy kilépjen a sokszor maga is építette bezártságból, a „Nem látta senki más csak én" ezoterikus
közegéből. Mert ő olyan „szavak szobrásza", ki valóban „ritka mesterként dobbanthatja népe szívét", hisz életműve valóban a m á n a k is szól. Tóth Eszter
könyve pedig hozzásegíthet, hogy Tóth Árpádnak mind több értő olvasója
legyen. (Magvető.)
P A P P ISTVÁN GÉZA

SZALAY
FERENC
RAJZA

84

Az utolsó lélegzetig
KÁLNOKY LÁSZLÓ: EGY MÍTOSZ SZÜLETÉSE
TÉLI NAPLÓ 1982—1983
Farsang utóján című, 1977-es kötete utolsó fejezetében, a Mozaik (Verstöredékek) ciklusban láthatunk hasonló jellegű verseket, mint az Egy mítosz
születésé ben, Kálnoky László utolsó előtti verseskönyvében. (Legutolsó kötetét
közvetlenül a .halálát megelőző napokban, 1985 nyarán zárta le, megjelenése
ez évben várható.) A költő elmondása szerint Réz Pál, a Farsang utóján szerkesztője beszélte rá, hogy szánjon külön fejezetet verstöredékeinek, félbemaradt vagy — Illyés Gyulával szólva — „abbahagyott" költeményeinek. Kálnoky megfogadta lektora tanácsát, s az eredményt látva, annyira megtetszett
neki az ötlet, hogy azóta többször is így vagy hasonlóan járt el; mint mondta,
később imitálta is a töredékességet, hogy a lazán egymáshoz illeszkedő, mégis
belső tervszerűség szerint sorjázó, rövid versek mozaikjával újszerű kompozíciós elvet juttasson érvényre. (Ez az építkezési mód kissé emlékeztet Petőfi
Felhők ciklusára, nemcsak füzérjellegével, hanem hangulatával, végletesen
keserű, romantikus költői gesztusaival is.) A Farsang utóján óta különösen Az
üvegkalap (1982) két, ciklusszerűen elrendezett, sokrészes költeménye, a Hosz- ,
szú álom előtt s Az áramló időben példája követte a Mozaik szerkezeti rendjét. A Téli napló alcímű kötet, az Egy mítosz születése, egyetlen ilyen sorozat,
melynek kilencven, kis terjedelmű darabját három téli hónap tagolja fejezetekre — minden egyes napra egy-egy vers jut, s egyik sem haladja meg az
egyoldalnyi terjedelmet, többségük tíz vagy még kevesebb sor hosszúságú.
A költő utolsó, nagy termékenységű és újítói leleményekben gazdag évein
belül is megkülönböztető jellege van ennek az írásmódnak. A minden napot
haldéknak tekintő, nagybeteg lírikus a hatalmas poétikai kultúra, a termékenység és az akaraterő jóvoltából képes nagyobb lélegzetű poémákból, elégiákból és epigrammákból is ciklusokat formálni, de az ihlet percnyi alkalmait
sem akarja elszalasztani. Csakis ebben az értelemben mondhatók ezek az etűdök, versötletek, verscsírák, töredékek, közös szóval minitűrök „alkalmi" verseknek; a napló nem külső események rögzítéséül, hanem a költői életforma
vagy — Ottlik Gézától véve kölcsön a szót — a költői „létezéstechnika" folyamatos jeladásaiul íródik.
Látnivaló, miként vet új és új évgyűrűket Kálnoky öregkori költészete, a
hetvenes évek végétől haláláig: elbeszélő ciklusaiban a hiányzó emlékiratait
sűrítette szatirikus formákba; szakmai töprengéseit, az irodalmi élet visszásságait az epigramma fegyvereként forgatott szónettekben és más rövid alakzatokban írta meg; minden hiánypótló, életmű-kiegészítő indíttatásától függetlenül is, létrehozta nagyszabású költői eszmclkedéseit, körbe járt egy-egy pszichés helyzetet, mint például a féltékenység ifjúkori emlékekből táplálkozó cik85

lusában. A változatos színképbe teljes értékű verstípusként illeszkedik a tudatosan töredékhatást keltő versek zárt kompozícióban összeálló kötete, mely
egyszerre „napló", ahogy az alcím, és „mitológia", ahogy a felcím is jelzi.
A szerkezetnek ez a kettőssége sajátosan egyesíti tehát a spontán ihletettség
s a megtervezettség tulajdonságait — a költő egyszerre szabadította föl művészi ösztöneit, és állította ezek szolgálatába óriási műhelytapasztalatát.
Nem sokkal e versek sorozata előtt írta: „Ne mondjuk öregen se, hogy
nincsen vesztenivalónk, / hisz ez annyit jelentene: utánunk az özönvíz, / f ü t y ü lünk rá, mi lesz, ha mi már nem leszünk." A Téli napló szinte másról sem szól,
mint a veszteségekről, arról, amit sosem ért el, s arról, amit visszahozhatatlanul elveszített. Nem véletlen a „téli" időzítés — kedvenc Hamletjével „rosszkedvünk telé"-nek is mondhatta volna életének azt a késői szakaszát, amikor
ezek a versei születtek. Most láthatjuk csak igazán, mennyire alaptalanok
voltak á régi vádak pesszimizmusával szemben: az élet értékének minden fölé
helyezését láthatjuk abban, ahogy sorra veszi, férfias tárgyilagossággal, önáltatás nélkül, mindazt, amiről le kellett mondania.
Mindjárt a versfolyam negyedik darabjában olvashatjuk: „Emlékszem
ízére a vérnek, / mikor, néhány nappal műtét után, / fuldokolva ébredtem
éjszaka és undorító, / vasízű vért köhögtem keservesen a tálba. / De nem feledtem el a friss vér / eleven, sós ízét sem, mikor / egy lánnyal egymás ajkába
haraptunk / csók közben [...]". A Véríz címet viselő miniatűr az intenzív élet
végső helyzeteit idézi föl, a kín és öröm közös jelképét mutatva fel, a „vér"-t,
amely Ady költészetének — de Nagy Lászlóénak is — kulcsszava. A gesztus
főként goethei örökségre vall: mindent megadnak az istenek kedvenceiknek, a
végtelen kínt is, a végtelen örömet is.
Mint korábbi verseinek egy jelentős rétegében, itt is föllebbezéseket olvasunk, melyeket az elrontott teremtésről mond az értelemhez, az emberben
szunnyadó, potenciálisan meglevő erőkhöz és erényekhez, a harmóniához, a
boldogsághoz. „A szervetlen megőrzi arcát, / legföljebb megkoptatják egy kicsit / az évmilliók. De az élőt, a szervest / hamar romló anyagból gyúrták."
Mintha Déry Tibor szellemével társalkodna, aki egy ízben az írót a világmindenség ellenzékének nevezte: tiltakozik az ellen, hogy ugyanaz rejti magában
a legnagyobb fenyegetést, a halált, aminek a legfőbb jót, az életet köszönhetjük. Tiltakozik a világ minden erőszakos hatalma ellen, mely életekről, sorsokról dönthet: „[...] Akármit állítasz, / ellentmondok. Birtokom egyetlen / pillanat, de arra használhatom / ezt a kevés időt, / ami nincs kedvedre, / ormótlan Bálvány, emberéletek / fölötti, undorító Hatalom!" Hogy ez
nem a mindenáron való politikai ellenzékieskedés hangja, arról a Hála győz
meg bennünket, ahol arról beszél, milyen keserves „jóhiszemű eszközzé válni
néha, / méltatlanok javára váló, / tisztátlan célok érdekében". Ugyanitt mond
köszönetet — „Hálá"-t — feleségének, aki élete utolsó tizenhat évét megosztotta vele és megszépítette. Másutt fogadott unokájának külföldre költözése
miatti, lesújtó veszteségét mondja el — a tárgyilagosan közölt tények után
a lakonikus búcsúszó ennyi: „Isten veled!" A messzi országba látogatást, melyről pár évvel előbb Az áramló időben egyik miniatűrje adott hírt, érzi, már
nem ismételheti meg. Pedig micsoda kapocs kötötte a kislányhoz: „Nélküle
sosem tudtam volna meg, / hogy nem mindig vegyül önzés a szeretetbe".
Thomas Mann ábrázolta Doktor Faustusában az élete alkonyán járó Adrián
és egy kisfiú titokzatos, csak a nagyon öregek vagy nagybetegek és a kisgye86

rekek közt létrejöhető érzelmi szövetségét, s a bénító fájdalmat, mely ennek
kényszerű megszűnte nyomán támad.
Ha ez a verstípus miniatűr elégia, akkor A Szabadsághoz valóságos kis
óda, himnusz: „Szabadság, te tépett ingű, / puskapor-foltos arcú, / örök-fiatal
istennő! [...] kivont karddal suhansz / holttestek közt, a csatatéren." A Delacroix-festmény minden bizonnyal tudatos reminiszcenciáján fölül, fontos tanulságai vannak e darabnak, a költői világkép szempontjából. Minthogy a
Szabadság allegorikus alakját nőnek képzeli el, máris jogosnak tetszik a szándékos vagy önkéntelen kapcsolódás föltételezése a „szabadság, szerelem" líratörténeti hagyományához. S az is kitetszik a záró sorokból, hogy Kálnoky a
küzdő életre szavaz, rokkant, beteg emberként is a harcban kivívott szabadságot tartja méltónak önmagához. (Gondoljunk csak egyik legnagyobb költeményére, A magyar költészethez címűre, mely nemcsak Petőfire utalásával, de
minden sorával ezt húzza alá.)
Harmadik alaptípusa e sorozatban az abszurd ötleten alapuló groteszk.
Gyakran egy-egy clown-fintorral zárja versét — például: „A káposzta is elfogy, a kecske is éhen marad"; „Szegény ember vízzel főz". Az ilyen darabok
a változtatni nem tudás feszültségeinek humorral oldó levezetéseiként hatnak.
A rögtönzött aforizmák máskor komolyabb szentenciákként hangzanak — például: „ilyen a földi sors: / a gazdagnak még. több adatik, / a szegénytől a kevés is elvétetik" — a szellemi gazdagságról és szegénységről, a tehetségről és
hiányáról van szó. Másutt: „Néha mégis győz az igazság: / nem a nemes vad
hullik el, / hanem a nemtelen gazember!" — ez az erkölcsi elégtételérzés diadalmas felkiáltása.
Léthelyzeteket vázol fel, melyek fájó kudarcok érzetét árasztják. A későn
érkezőben valaki lemarad az estély színes, izgató forgatagáról, csak a táncosok és táncosnők „rég kihűlt izzadságszagát" érzi a bálteremben. Sokszor egyegy képzeletfutamot vetít elénk, s a fantáziálás nemegyszer a rémálom benyomását keíti. Az ijesztő víziók a lélek poklait megjárt emberéi — egyhelyütt
ki is mondja, hogy mindig saját maga volt legnagyobb ellensége. Mégis, mindig a fény felé halad az árnyékvilágból, noha egyre mélyebb a kiindulópontja.
Kimondhatja ítéletét érdemtelen pályatársairól, az „Aki dudás akar l e n n i . . . "
kezdetű, közismert dalt variálva: „[...] sokan maradtak a pokolban, / akik
csak a dudálást akarták / megtanulni odalenn. / Vagy dudájuk nincs, amit
fújjanak, / vagy a szuflájuk fogyott el / idő előtt [...]". Ezzel szemben önjellemzése még a legrezignáltabb formában is önnön értékének tudatát sugározza: „[. ..] nem valami nagy öröm a rozzant / testben duzzadó szellemi erővel / sínylődni".
Mindig az a magaslat lebegett szeme előtt, amelyet addig még nem hódított meg — a Kialvó lámpák képsora ezt láttatja megindítóan, a hódító költői virtus és az elégedetlenség paradox, sokszor tragikomikus kettősségét: „Talán most tudnám megírni, / amire egy életen át / készültem. Most, hogy minden elsötétül".
ALFÖLDY JENŐ

87

Czigány György: Álmok Ninivéből
Ismerem a gyanakvást: lehet-e költő — sőt valódi, jó költő —, aki a rádió
legnépszerűbb műsorait szerkeszti, akinek nevéhez és arcához számos televíziós
siker fűződik? Czigány György egyik legrokonszenvesebb vonása, sajátos
adottsága, megnyerő képessége, hogy tökéletesen el tudja magában választani
a költőt és a riportert-szerkesztőt, a költészetet és az interjút-publicisztikát.
A kamera előtti gondolatait nem öltözteti irodalmias szóvirágokba; ha verseit
olvassuk, nem érezzük egy népszerű és sikeres „sómén" jelenlétét. Igényét
költészete hitelesíti: „Verseimben csak azt írom meg, amit másképp nem tudok
elmondani." Az Almok Ninivéből harmadik önálló verseskötete. Czigány
György ahhoz a nemzedékhez tartozik, amely kamaszfővel érte meg a háborút, közelről ismeri a szenvedést, a nélkülözést, a szeretetéhséget; a kudarc, a
veszteség, a vereség történelmi tapasztalattá sűrűsödött benne. „Már láttam
ilyen a r c o t . . . — olvassuk a kötetben. — A férfiét, karácsony este, akinek
aznap agyonlőtték a feleségét a Németvölgyi úton." Pesten született, de a gyerekkori eszmélés évei Győrhöz, a révfalusi Duna-parthoz kötik. Zongoraművész diplomát szerez a Zeneakadémián, de zenei műveltségét nem a pódiumon,
előadóként, hanem a rádióban és a televízióban riporterként, szerkesztőként
kamatoztatja. Munkájának nagyobb hányada a művészi értékek, más alkotók
műveinek a közvetítése, de okkal hiheti, hogy a költészet gazdag és sokszólamú karában alkotóként is helye van. Új kötete két hosszabb versciklust (Révfalusi rekviem, Álmok Ninivéből), egy, a költészet és a próza határán mozgó
lírai hangoltságú novellát, valamint négy ciklusba elrendezve mintegy félszáz verset tartalmaz. „Verseimben nem »vallani« szeretnék: (azokon kívül
pedig különösképpen nem) csak valami érdekeset, fontosat megmutatni"
— mondja magáról. Mit jelent ez a „megmutatás"? Mit sikerült a költőnek
a „lényegből" visszaadni, az így még el nem mondott világból „fölmutatni"?
— A költészettan, a költői ars poetica felől nézve két rétege van a kötetnek.
A szélső pólusokon az úgynevezett leíró, impresszionisztikus versek és a nem
reflexív költészet, a tudatlíra körébe sorolható költemények helyezkednek el.
Költészete rétegezettségét két leggyakrabban, valóságos kulcsmetafóraként előforduló' szavával jellemezhetjük. Érzelmi tartalmú, leíró jellegű, reflexív verseiben minduntalan a „táj"-at emlegeti; elvontnak ható, gondolati tartalmú,
tárgyiasított verseiben legsűrűbben a „lét" szerepel. Ez persze merev sarkítás, éles megkülönböztetés, s csak arra jó, hogy jelezzük, hol helyezkedik el
Czigány költészete a mai magyar líra sokszólamúságában: a személyes élmények és benyomások megfogalmazása mellett/helyett a lírai kifejezés nem
reflexív útjait keresi.
Ma még úgy tetszik, hogy a leírás, a „táj" elevenebben, érzékletesebben,
szuggesztívebben szólal meg lírájában, mint a „belső végtelen", a létélmény
visszaadása. A vizuális kifejezésmód eszközeit, a kamera törvényeit ismerő
költő mintha leginkább itt kamatoztatná ismereteit. Gyöngéden, szeretettel,
máskor ironikusan néz a világra, élesen metszett, hiteles és érzékletes képekben jeleníti meg a gyerekkor emlékeit, érzéki benyomásait, a kinti világ látványát, az „alvó, lakótelepi szörnyek"-et (Itt, Kórház-kert, Húsz
megkezdett
mondat stb.). Persze, ezek a versek sem a régi értelemben vett leíró költemények: a közvetlen élménytől a vers „eltávolodik", csak halványan sejlik a
gondolatot kiváltó emlék vagy kép. Mindenekelőtt a benne keltett hatást írja
88

meg, önmagáról áttételesen vall, képei mindig kicsit átlépnek az álom, a képzelet síkjára, szürreálisán jelennek meg (Fehér mondat). Vannak egészen riportszerű leírásai, utazások élményét visszaadó följegyzései (Egy utazás naplójából, Lakótelepi leltár, Egy régi irkából), és vannak költemények, amelyekben a kép, az érzéki világ belső tájjá alakul át. írjuk ide egyik szép, tömör
és érzékletes lírai villanását, a kinti és a benti tájat sikeresen összekapcsoló
pillanatképét: „Hevertek láthatatlanul. / Egyszercsak: állnak! Fölkelt / a földről minden árnyék. / Füstként a fák: a figyelem / testesül meg lassú, emelkedő / soraikban. A szomorúság / páros ívében, mielőtt / ami nincs, megtörténik." (Az éjszaka vége)
Az élmény tárgyiasítása, az elvonatkoztatásra, a lírai absztrakcióra való
törekvés a kötet számos versében megfigyelhető. A „tájkép", a látvány átrendezése, a realista kifejezésmód átkomponálása a legjellemzőbben talán éppen
abban a versben valósul meg, amelynek a címe is. ez: Tájkép. „Megfejtés
nincs, maga marad a táj, / látvány, mely nélkülünk itt andalog..." — írja.
A címet akár idézőjelbe is foglalhatta volna a költő. Másutt az elvonatkoztatás, a „belső t á j " megragadása erőteljesebb, s már a címbe iktatott elvont fogalom figyelmeztet rá: Hűség, Enyém, Álom, ötközeli képben stb. A magány,
az árvaság, a darabokra hullt létezés-élmény szövi át ezeket a verseket, a
megváltozott idő-élmény, a pillanatszerűség, az elmúlás érzékelése fejeződik ki
bennük. Az érzékletes képeket itt fogalmi kifejezések, a közlést és a kijelentést kérdések, tört, befejezetlen mondatok váltják föl. Az eset helyett a széljegyzet, a játék helyett az epilógus, a találkozás helyett a búcsú, a halál megidézése helyett a rekviem, a képek helyett az álmok — mindig verscímekre és
versekre utálunk ezekkel a szavakkal — válnak fontossá. Szó szerint is idézhetjük a kötet legszebb darabjának, a költő létélményét remekül megfogalmazó Glosszák a Genezishez-nek egyik sorát: „csak az való, mi összerakhatatlan". Sejtelmes, többértelmű költemények ezek, az alany hiánya, a lecsupaszított versbeszéd, az érzékiből az elvontba (és fordítva) történő gyors váltások,
a megszakítások és közbevetések szövik át a sorokat. Ami jelen van bennük:
a műves megformálás, a nagyfokú verskultúra, az eszközök, a versnyelv tökéletes kezelése, ismerete. Ami múlhatatlanul belénk égetné a verseket: a mélyebb szuggesztivitás, az elemek közötti nagyobb feszültség, a személyiség, az
egyéni sors elemibb vállalása.
Czigány György nagy formakultúrájú költő. Biztos kézzel ír mottószerű
verset a zene ünnepére, és burkolt — kétszeresen is burkolt — szerep versben,
Zoszima sztarec „nevében" köszönti áz idős Illyés Gyulát. Hol sorokon át indázó, barokkosan díszes mondatokban beszél, hol gondolatjelekkel töri meg
mondatait, vagy jelzi a befejezéstelenséget. Megosztja műveltségélményét az
olvasóval, megidézi Szent Margit és Mikes alakját, és versbe szövi legszemélyesebb élményeit, családja alakjait. Választékos asszonanszaival zenét „lop"
a versbe, de ugyanilyen jól a kezéhez simul a szabadvers és a prózavers is.
Kitűnő mesterektől tanult, a legtöbbet talán Pilinszkytől és Weörestől (az
előbbire néhány biblikus-vallásos jelkép, az utóbbira az elvonatkoztatásra való
törekvés emlékeztet), ugyanakkor saját hangja, egyénisége is van. Kedveli a
többrészes kompozíciót, a. ciklusos formát, de emblémaversei, epigrammatikus
megfogalmazásai, is. sikerültek. Úgy tetszik, Czigányt a formai kötöttségek nagyobb belső feszültségre ösztönzik. A filmszerű képek, a merész vágások, a
részek nem mindig állnak össze versegésszé, a ciklusok töredékesek maradnak,
illetve a. nagyobb kompozícióknak is azok a legsikerültebb darabjai, ahol a
89

laza, oldott formák helyett kemény poétikai szabályokhoz kell alkalmazkodnia. Ilyen például a Rév falusi rekviem VIII. darabja, egy remekül megformált
szonett, és ugyancsak a ciklusnak a XII. darabja, egy tökéletesen szép, modern dal:
Küldöm, apa — este van, este —
ezt a napot, ezt is utánad.
Darab gyermekeink
testéből.
Rész a folyamatos halálból.
Megindul velünk üres ágyad.
A Göncöl-szekeret előzi.
Este van, este —
törünk az egyetlen ostyából.
Czigány György a „másképp el nem mondhatót" írja versbe. Költészete az
élménylírától elmozduló mai magyar poézis egyik változata. Figyelmet érdemlő
kísérlet a lírai „vallomás" helyett a lírai „megmutatás"-ra. (Szépirodalmi.)
TÜSKÉS TIBOR

Kiss Benedek: Napok és szemek
Kiss Benedek költészete az idők folyamán feltűnő metamorfózison ment
keresztül annak ellenére, hogy eredendő színeit, elven természetlátását, a létezés titkaira való szinte gyermeki rácsodálkozását éppúgy megőrizte, mint mívesen érett formatudását, mesterségbeli jártasságát. A változás inkább a költői
magatartásban figyelhető meg. Pályakezdésekor erősebben vonzódott az úgynevezett küldetéses, közvetlenebbül sorsproblémás, közvetlenebbül közösségi
vállalású költészethez. Ösztönzőként vállalt elődei és közvetlen kortársai egyaránt ezt a líratípust erősítették benne. Mostanról visszatekintve úgy látszik:
bizonyos értelemben belső hajlamai ellenére is. Ebből következett, hogy költészete a nagyívű pályakezdés után egy időre elbizonytalanodott; helyesebben
megfogyatkoztak a versei. A bemutatkozó antológiák (Elérhetetlen föld, Költők egymás közt) és a két első kötet (Gazdátlan évszak, 1970; Békesség néktek, utak, 1973) után csak 1982-ben jelent meg a Szemem parazsa mellett
című kötet. A Napok és szemek 1985-ben ily módon a negyedik verseskönyve
Kiss Benedeknek, s bár néhány darabot korábbi terméséből is tartalmaz, egyértelműen az új versek bő áradását mutatja. Kiss Benedek második magára-találása jórészt a meditativ-kontemplativ költészeteszmény uralomra jutásával
kapcsolható össze. Üj kötetében persze azt is egyértelműen megfogalmazza,
hogy ezt a költészetet nem a közösségi elkötelezettségű líra ellenében, hanem
annak ú j változataként kell értelmeznünk az ő szándéka szerint. A ciklusok
elé emelt régebbi verse, a Számvetés-féle, félúton erről is beszél. A' rész az Egészet sajogta, fájta magában, s ebben az önikitágító, egészre tekintő küzdelemben maradt alul, vált szaggatottá. S bár a küldetésvállaláskor is tudta, hogy
90

az egészért való fájdalom, az egésszel való törődés nem lesz könnyű út, közösségi hatósugarú sok „nyavalyája" és „nyavalygása" mégis undorral tölti el.
A vers gyönyörű képekben villantja föl élete lelki tájait, az ifjúság játékait,
az eszmélkedést, a tényekre döbbenést, a társadalmi felmelkedés küzdelmét, a
„százados száraz szerénység" virágzásba fordításának örömét (itt a parafrázisjelleg utal a népi irodalom folytonosságának vállalására), s a múló idő suhintását. A vers indításához így jutunk vissza egy belső tájon, de az újra átélt közérzet a nyitányban szinte megtagadott, undorral említett küzdelem újra fölvállalását váltja ki:
Legyek rész:
tizenöt-milliomodja
egy tábla taposott
fájjak mégis,
mint az egész,

lenvetésnek,

sajogjam tovább az Egészet —
Oktalan, büszke ingyenbolond!
A rész, egész és Egész láncolata egyértelműen az egyén, nemzeti közösség és
az emberiség relációinak összetartozását jelöli költői programként. De hogy
nem hangos, nem szólamszerű ez a program, azt a vers belső, világképét pontos költői képekben, esztétikai tényekben állító jellege szavatolja.
S valóban, a kötetben ez a világnyivá táguló személyiség olyan természetességgel szólal meg, hogy közvetlenségében már bizonyos mértékű leszűkítettséget, korlátozást is gyaníthatunk: mintha tudatosan kerülné az állásfoglalást, közvetlen kötődést igénylő eszméket, gondolatokat, mintha költői
tényeit, kihívásait szinte kizárólag a természetből és a közvetlen családi közegéből nyerné. A halk, a belső meditáció csendességével megérintő érzések
első számú kifejeződési terepe nála a gazdag természetélmény: az idő is a természet tényeiben érinti meg igazán. Az évszázadok, természeti jelenségek a
költői személyiség örökös önelemzésének, helyzettudatosításának, létérzésének
kifejezőivé válnak. Ragyog és izzik, koromlik és sötétül ez a költői univerzum,
s megejtően közvetlen, mert a szelíden tűnődő költő pontos képei természetesen emelkednek, mélyülnek közérzethordozóvá. Az élmény közvetlenül, szemléletesen követhető. Például a Tél és tél a régi, a természet adottságait önfeledten élvező gyermekkori telek igézését állítja szembe a mostani téllel, mely
egészen más értelmű, mondhatnám: ontológiai tél. A régi szemléletes, benne
otthonosan mozgott a gyermek, a szabad játék terepe volt a tél. Szemléletességében bensőségesség és derű nyilatkozik meg, ezzel felesel minden strófa
végén jelzésszerűen és rossz sejtelmekkel telten, a mostani tél: „Tél van most
is, de / ez végtelen." A régi azért volt rövid, mert öröm és játék fényesítette,
a mostaniról egyetlen szó is elárulja, hogy lelkivé súlyosult természeti élmény.
S a három stófábán ez a jelzés az elutasítás, a félelem irányában fokozódik,
míg ezzel párhuzamosan egyre jobban megszépül a régi csengős szánkós kiscsikós hóesés. Kiss Benedek költői szemléletének egyenes vallomása a Magamnevéért című versének záróstófája:
Tenyészet bibliája, te, fölmérhetetlen
évgyűrű-rétegű
sejteleiri.-hirdeiöoszlop:
téged betűzlek én, betű, ki le rólad hullott,
téged fürkészlek magam-nevéért,
nevezhetetlen!
91

A létezés titkait kutatja a természet hétköznapi csodáiban. Az újra és ú j r a
megelevenedő természet az élet nagy folytonosságának derűjével szólal meg
játékos elemeket is gyakran alkalmazó elven metaforáiban (a rigók „kisbíró
sarjak", a harkály „a távírász-céh alkalmazottja", s a vadgalambok „rekedt
verbunkja" szól), de ebben a hatalmas megújulásban, örök körforgásban finom remegésként jelenik meg az önreflexió: természetszerűleg sodorja magával a költői személyiség kedélyét a természet múlhatatlan derűje és múló
szomorúsága, az örökélet belső gyönyöre, de mindez nem fedheti el a vele
testvériesülő személyiség múlandóság-tudatát. Azt, hogy „megyünk, megyünk,
/ még csodálkoznánk — s megérkezünk." Mintha a múlandóságba fogott személyiségnek is annyi lehetősége maradna a létezésben, amennyi csodáját meglátja a múlhatatlan természetnek. Ez az öröm, ez a természeti derű, s a mögötte finoman, önreflexív sugallatokban megszólaló szomorúság válik jellegadóvá Kiss Benedek újabb verseinek nagy részében. Változatos műformákban, sok-sok árnyalatban jelenik ez meg. A kötet kiemelkedően szép verse
a Jeszenyin anyjának fényképe is az eleven természetlátásból bont ki mélyen
eszmei sugallatokat: a rőzsearcú asszony mérhetetlen munkában vált ifjúságának rózsafájából „ráncvert anyóká"-vá, akit most a költői képzelet azért
varázsol törzzsé, mert hallatlan nyugalommal, a természet rendje szerint végezte örökös munkáját, „tudta a törvényt, / világét, földét, / virágét, tölgyét, / vigadván, sírván / mindig oroszként", önmagát vállalta, s tette dolgát. A rózsatő, rőzse, törzs finoman a természet örök körforgását is sejteni
engedi, a személyiség azonban nem eszerint alakul: hogy a munka és önfeláldozás asszonyából, a rőzseköteg arcú szenvedésből, cselekvésből a nagy költő
törzse nőhetett ki, s átváltozhatott vagy átvarázsolható ez az arc a „lankás
Rjazanynak" térképévé, ebben benne van az is, amit a fiak tehetnek az anyákért: világnyivá növeszthetik az áldozat értelmét. Gyönyörűséggé a fájdalmat.
Kiss Benedek meditatív, nyugodt szemléletének alapelemévé nőtt ez a termé-"
szetrendű bölcsessség.
Különös harmóniával illeszkedik ehhez a motívumkörhöz a kötet szerelmes
verseinek ciklusa, a Pünkösd az árvaság ellenében megtalált és hűségével, kitartásával felékesített házastársi szerelem-szeretet nyugalmas-szép attitűdjével.
Megcsendesedett szenvedély, szinte mélázón tűnődő megnyugvás, olykor hálás
számvetés, máskor — miként a Szindbád meséiből című versben — piciny
játékkal fűszerezett leheletnyi önirónia színesíti. A szerelem „csendes hatalma" tartja belső egyensúlyban ezt a ciklust. Bármely darabjában megfigyelhetjük Kiss Benedek költészetének azt a jellegzetességét is, hogy a szinte tapintható elevenségű, közvetlen szemléletességű képek finoman elmélyülnek,
sugallatokkal telnek meg. Olykor villanásnyi allúziók is segítik ezt a tágabb
vonatkozásrendszert. A Pünkösd például a terhesség eleven képét a Jónásmotívummal távlatosítja, s vonja különleges közegbe, hatalmas horizontú
eszmei régióba: „belédhalok! csillagom: gondolj majd rám Ninivében!" —
mondja az édesanya megszülető gyermekének. A cethalként hánykolódó aszszony, s a Jónásként benne élő megszületendő gyermek sorsát a megszólító
dikcióban valló költő fogja össze szeretetével. A többszólamú vers ily módon
az elemi érzés tisztaságát és összetettségét egyszerre fejezi ki. S a fájdalmakon, előrelátott sorson is átüt a születés pünkösdi ragyogása, szentlélek-öröme,
de ez is csendes lobogással, inkább igéző féltéssel.

92

A Bruno-dalok szerepvers ciklusa zárja a kötetet. Ezekben a versekben
Kiss Benedek Giordano Bruno alakjában lép elénk, felkért bírái elé. A néhai
mester ebben a ciklusban közvetlenül, a rálátás, az idő távlata biztonságából
fogalmazza meg eszméinek és sorsának tanulságait — szinte ellenpontozó kiegyensúlyozottsággal, körültekintéssel. Közegét az inkvizítorok ellenvetést nem
tűrő kara, s a közömbös, csak cirkuszt és kenyeret igénylő tömeg adja. Vallomásából kiderül, hogy a szellemi tágasságot, elvek vállalását nem viselhette
el a törpe szellemiségű vegetációs közeg. Elveit föladni nem akarván, a „sunyi mén" szerepét a szamárcsapatban megvetve menekül Rómából. A harmóniát a „testi és szellem: örömök egységében" fedezi fel, szemléletében a boldog
természet és a boldog ember emelkedik eszményként föl. Az élet és a szabadság igénye kényszeríti menekülésre, „több derűt, tágabb teret, méltóbb munkát remél". De hát az idegen közeg is ellenséges, G. Bruno a megalkuvás
bölcsességével tér vissza Rómába:
Szót, mi a világról mond igazabbat,
lehet az életért vissza is vonni.
Mert ha áll, később is megáll igaznak,
viszont az élet nem szavatolt holmi,
s csak élő talál s mond még-igazabbat.
így tér vissza, hogy már csak „a legfőbb pontokon" küzdjön, de az inkvizíció
börtönébe kerül, s a kamra szorításában valóban gyakorolja a visszavonás
ideológiáját, de személyiségének egyik fele ennek a képtelenségét és hiábavalóságát vonja dialógusba. S a belső küzdelem után emelkedetten vállalja a
máglyahalált eszméinek védelmében:
Csak ember voltam, de annak tiszta.
Uraim, nem vonok semmit vissza.
Rakjátok a máglyát, nem szólok többet.
Megégek, uraim, de nem halok meg!
Ha itt érne véget a ciklus, fölemelő lenne G. Bruno küzdelme, szinte magávalragadó. Igazolni is lehetne a történelemből, hiszen a hősöket, őt is, igazolta az
idő. Csakhogy ez a lezárás idegen lenne Kiss Benedek szemléletétől, az élet
gyönyörűségeibe nosztalgikusán belefeledkező szemlélődéstől. Meg — legalábbis Kiss Benedek mindenképpen azt vallja költészetével — korunktól is, mert
az eszméért áldozott élet az eszme továbbfejlődésének útját is lezárja, tehát
bizonyos értelemben a dogma győzelmét jelenti. Az egyenesvonalú hősiség és
történeti pátosz ellenében záródik a ciklus a kétségbeesett önmegszólító verssel,
G. Bruno önvádjával, melyben a máglyahalál is látványos mutatványként, a
menekülés kitervelt eszközeként jelenik meg. Az ellenpontozás végigvonult a
cikluson, most a lezárás még inkább nyitottá teszi a gondolkodást. Ez a ciklus
közvetlenebbül gondolati, hiszen egy igazságkereső léthelyzet lehetetlen állapotának alternatíváit vizsgálja, s elveti a kínálkozó hősi magatartás ismert
igazolását, de elveti a megalkuvást is. Az egymással is feleselő, máskor egymást kiegészítő versek ennél az alternatívánál jobb megoldás keresésére ösztönöznek. (Szépirodalmi.)
GÖRÖMBEI ANDRÁS
93

Szepesi Attila: Harangtemető
Metaforikusságában érzékletes jelentéskör övezi Szepesi Attila hetedik kötetének címét. A Harangtemető a létünket betöltő tárgyvilág pusztulását idézi.
A harangét, amely több mint humanizált tárgyaink egyike, hisz évszázadok
sodrában szava a közösségi lét szimbóluma és összetartó ereje volt. Ha tüzet,
árvizet, végveszélyt jelzett, a tragédia nemcsak az egyént fenyegette. Megtisztító örömtől zengett a hangja ünnepeken, és tompán kongott a gyász óráiban.
Vérzivataros időkben, a menekülés rémületében sem feledkeztek meg róla.
Legendák sora tudósít, nem tudván kimenekíteni, tóba, mocsárba dobták, megőrizve így az élet újrateremtésének lehetőségét. Szepesi Attila a kötetcímadó
versben a „két korszak peremén" földbe került, rozsdalepett, visszatárgyiasult
harang végső elsüllyedését rajzolja meg. A pusztulás képei hűvösen tárgyilagosak, s ez jelzi Szepesi újabb verseinek jellegzetes lírai alaphelyzetét: az idő
múlását, a világ elszegényedését szemrevételező csöndes meditációt.
A Harangtemető három ciklusa (Zsebatlasz, Bolondóra, Bábozó
gyerekek)
arányaiban is tagolt, kiteljesedett költői világot mutat. A verssé lobbanó ötletek, a lírai én különböző metamorfózisai, azaz az útkeresés stációi után immár
a megtalált versrendről és tág horizontú szemléletről tanúskodik az ú j kötet.
A századok mélyére alászálló, történeti figurákká stilizált lírai én, a létet a
história tér, idő koordinátájában faggató archaizált versforma, a festői látvánnyá dermedő világ, az útiképek személyességéből, konkrétságából absztrahált világértelmezés — Szepesi Attila költészetének e jellegzetes tartományai —
rendben illeszkednek, érzékletes lírai világot építenek. A térben lokalizált és a
magyar múltban gyökeredző versekből áradó történelmi atmoszférába belesimul a kultúrmotívumokból, kultúrkincsek reflexióiból táplálkozó időtlenségélmény. Ezt a kiérlelt, szép szintézist tükrözik vissza-visszatérő témái, egymásra
vonatkoztató motívumai.
Szepesi Attila költészetének fő vonulatába tartoznak a régi korokba ívelő
versek. A költőt történelem iránti érzékenysége a múltba vezeti, s a korjelző
értékű szerepekbe bújtatott lírai én a jelen és a múlt egymásra montírozott
szemléletével tekint a világra. Az ú j kötet nyitó darabj ának tanúsága szerint
(is) Szepesi Attila ez idő tájt búcsút mond a stilizáció ilyen formájának, elköszön alakváltozataitól, akik „mesterei" voltak: „kósza igricek / névtelenek
és / haláltalanok / akik szóba igázták az időt" (Egy régi éjszaka
Szentgyörgypusztán). A búcsú gesztusa az ábrázolás némi módosulatát előlegzi, ú j líramodell felé való tájékozódást sejtet. A Harangtemető ben a történelem — s
benne a sorsát, sorsokat igazgató ember — a jelenkor aspektusából mutatkozik
meg, és a mai szemlélődő számára már csak kövület: beszédes bizonyítékául
az idő abszolútumában szétfoszló és így relativizálódó emberi tettnek. Sajátos
tárgyiasság ötvözetei tehát a Harangtemető rom-, torzó-,
látványversei.
Mitikus képsorozatban, a látomás extázisával jeleníti meg az egykori pálos
kolostor romjait a Budaszentlőrinc köveire című vers. A felidézett látványból
egy vén remete (talán egy korábbi alakmás) figurája bontakozik ki, aki az
örök ima varázsszavait rója a pergamentre. Az első részben még „tisztán" leíró vers a folytatásban második személyre vált, és a sorzuhatagokban ellenpontozódó időrendek megadják a megidézés indokát, a jelen személyiségének
önmeghatározó igényét: „nézni a fehér-fekete várost / hol almafa robbant veled / kardok-szabdalta kőarcokra / visszavetited arcod vonásait". Régi korokról
94

beszélnek a csodásan megkerült budai gótikus szobrok (Budavári szobrok).
A finoman munkált részleteket az eltűnt idő varázsos atmoszférája lengi körül
ebben a tárgyverssorozatban. A kőbe, márványba dermedt emberi lényeg mára
műalkotássá transzponálódott tárgyiasult esztétikum. A reflexiókban (itt is)
korunk emberének gondja kap hangot: tisztaság igénye (Fehér Madonna), komor idők árnyékában a megmaradás imperatívusza (Lovag, capuccióban). A személyiség alakváltását, tárgyias álcáját értelmezi az önarckép
Buddha-szoborral. Az idő örvényében egykori, széthullott világ darabjai kavarognak, amelyek
építőkövei egy mai portrénak, magatartásnak. A fragmentalitást versszervező
erővé is kitüntető nagy erejű művészi alkotás az önteremtés küzdelmét érzékelteti, az „idő fénylő hullámaiba" merítkező személyiséget, aki felismeri: „el
kell indulni iránytalan / befelé vak éjeken át / elnézni a jégbe-fagyott folyót / a hidat a görbe fát". A motívumok pontosan jelzik a már megismert és
elhagyott világ határát (éj) és a kibontakozó távlatot is.
A Harangtemető másik jellemző verstípusa a látványvers. A magatartásként vállalt kontemplációs foglalatai az úti élményeket rögzíti képek és a műalkotás-adaptációk. Jellegzetes vidékeket, színeket rajzol a Makedón emlék, a
Kaukázusi képeslapok, de a vers lényegét azok az emberi minőségek adják,
amelyek a tájhoz kapcsolhatók. A ciklusdarabok nem egyenértékűek, ám a legjobbak (Romkatedrális, Káhét erdő) arányrendje, színgazdagsága a látványt biztos kézzel verssé rendező alkotót mutat. Szepesi Attila műalkotások iránti
vonzódását számos kép-, szoborihlette verse bizonyítja. A motiváció forrását
kutatva: a hajdan választott pálya sugárzása mellett erősebbnek tűnik az a
művészi irányultság, amely ezt a vonzalmat eszközrendszerébe sorolja. A Harángtemető Goya-capricció, Bruegel: Két majom, Három kínai
selyemfestmény
című verse a látványt rögzíti, a pillanat ragyogását, amikor a mű varázsa, a
felismerés döbbenete átjárja az embert. Sajátos látószögből exponálódik a világ egy kimerevített részlete. Az így némiképp személyessé váló személytelenség módszerébe bepillantást enged a poétikai leckének is beillő esztétikai fejtegetés, a kötetzáró Vízirigó. Egy háromsoros vers értelmezése kapcsán, a kimondhatatlan kimondásának örök költői igényével írja Szepesi: „ . . . e g y semleges képet olyan erővel kell feltölteni, hogy az váratlanul saját belső csöndjébe kényszerítse a szemlélőt és kiváltsa belőle a megvilágosodás élményét."
Szepesi Attila költői pályájának szextánsa többféle irányt jelzett már.
Az útkeresés, a kísérlet persze mindig magában rejti a rátalálás csodáját is.
Ügy tűnik, Szepesi Attilának sikerült, a vágyott világ közelébe ért. A Harangtemető versfegyelme, egységes motívumvilága, szemléletmóddá finomított tárgyiassága erről tanúskodik. (Szépirodalmi.)
N. HORVÁTH BÉLA

95

Győri László: Laposkúszás
Egyre gyakrabban lehet megrovó eszmefuttatásokat olvasni arról, hogy
Magyarországon túl sokan írnak túl sok verset. Lassan szóbeszéd tárgya, hogy
minek az a sok vers, az a sok átlagos vers. Természetes, hogy a jámbor versolvasó, még ha hivatásos is, legszívesebben csak remekműveket olvasna. De
egyelőre még soha sehol nem találták fel annak az irodalmi életnek a szisztémáját, amelyik biztosítani tudja, hogy csak remekművek szülessenek. S e remekművek talán éppen attól válnak évszázadok során remekké, hogy kiemelkednek a tisztes átlagból. A költő a sok vagy a versek száma? Ugyanolyan
értelmetlen ezen háborogni, mint mondjuk azon, hogy egyre több az érettségizett, sőt a diplomás ember.
Mindez azért jutott eszembe, mert ha most nekifogok lelkesen méltatni
Győri László harmadik verseskötetét, bizonyára többen lesznek, akik legyintenek, mondván: megint fölfedezik, hogy egy költő „beérkezett", de hát beérkezhet-e egyáltalán annyi költő, amennyiről ezt állítják? Válaszom végül is
csak az lehet, hogy igenis beérkezhet. A miniszterek vagy a tábornokok számát szabályozhatja a társadalmi szükséglet, még az akadémikusok száma is
korlátozott lehet, hiszen egy pálya csúcsán érheti a tudóst a rangos társadalmi
elismerés, de régen rossz lenne, ha a művészek számát is szabályozni volna
kénytelen a társadalom.
Ahol sok a költő, ott nehezebb kiválni, felkelteni a figyelmet. Győri László egyébként sem az az ember, aki az önreklámmal próbálkozik. Első kötetében volt ugyan jó adag fiatalos harsányság, már a könyv címe is azt hirdette,
hogy Ez a vers eladó (1968), de azóta nagyot változott hangja. Nem mintha az
a harsányabb hang nem lett volna hiteles, sőt éppenhogy a hatvanas évek légkörének egyik hiteles megörökítése volt ez — a pályakezdő első generációs
értelmiségi nézőpontjából szemlélve. De miként a hatvanasról a hetvenes évekre átforduló magyar történelem, úgy változott Győri László költői világa is.
Először úgy tűnt, hogy a rokonszenves pálya megakad, nem lesz folytatása, a
férfivá érő fiatalember nem találja helyét a költészetben. A hosszú szünet után
megjelenő Tekintet című kötet (1980) azonban cáfolta e feltételezést. Folyamatosan mélyülő műhelymunkáról, egyre összetettebb valóságszemléletről adtak
hírt a versek, s volt közöttük legalább tíz olyan mű, amely bármelyik antológiába beválogatható volna (Átváltozások, Petőfi, Füst, Szennai Mária, Sár,
A fehér közelít, Például, Kis himnusz, Hóesés, Cigánysirató). Tíz kiemelkedő
vers már nagy érték, s teljesen mellékes, hogy tucatnyi esztendő kellett létrehozásukhoz. Mindazonáltal a Tekintet még egyenetlen kötet, s színvonalingadozásai a legjobb versek értékét is bizonytalanabbá teszik. Nem így van ez a
legújabb kötettel, amely a Laposkúszás címet kapta. Egyenletesen magas lett
a versek színvonala, s most már a szürkébb darabokat is a legjobb versek ragyogásán át olvassuk.
Az új könyv három jól megkomponált ciklusra tagolódik. Mindegyik címadója egy-egy kép- vagy betű vers: a Laposkúszás, a Főnyeremény
és a Noé
bárkája. A Laposkúszás „szövege" egyetlen sorban a matematikai végtelenség
jele. A második vers egy téglalap oldalait formázza számjegyekből, s az egyes
és a nulla helyiértékének változására épül. A Noé bárkájának nyolc sora a
vers szó ismétlésével formál egy bárkát, amelynek a belsejében egy kulcssor
így szól: „versvers mit menekít? versvers". Több ilyen didaktikus-játékos kép96

vers nincs is a kötetben. Kiemelésük azonban aligha lehet véletlen. A maga
módján mindegyik ugyanazt a gondolatkört példázza: a földhöz szorított, korlátozott élet, és a végtelenségre, a határtalan tágasságra törő szándék kettősségét. Maga a költő is erről szól vallomásában: „Laposkúszásban, földhöz lapulva éltem, ahogyan lehetett. A vers főnyeremény volt, de szinte észrevétlenül
olvadt a semmibe. Mégis írtam, mert hiszem, hogy a vers megmenekít valamit ebből a világból." Félreértenénk a költőt, ha a személyes életút zökkenőit és kudarcait vélnénk hangsúlyosnak. Nem az élet, hanem a létezés gondjai
kerülnek itt a középpontba. Megemelődik, általánosabb és jelképesebb értelművé válik tehát a mai ember sorsa. Számos tény indokolja ennek a mai embernek a szkepszisét, kételyeit. De legalább ugyanennyi tény indokolja, hogy
ez a szkepszis ne zuhanjon nihilizmusba. Nem az olcsó, végiggondolatlan optimizmus, hanem a megszenvedett, kiküzdött, mégis bizakodó, mégis hittel munkálkodó magatartás Győri László sajátja. S ha kötetének maradandó esztétikai
érvényességét kutatjuk, akkor annak szemléleti gyökereit éppen ebben a magatartásban találhatjuk meg, legáltalánosabb művészi eszközét pedig az egyéni
élmény és a jelképesség következetes egymásra építésében.
A kötetnek ebből a legáltalánosabb — szerkezetet is meghatározó — tartalmából következik, hogy hangsúlyos motívuma a vers, a költészet. Sokféle
árnyalata van.
Győri László — a Kilencek költőcsoportjának tagjaként — elkötelezett
költőként vált ismertté. Lényegét tekintve ez az elkötelezettség mit sem változott, az évek során csak megjelenési formája módosult. Ha van értelme a népiség, a népközelség fogalmának — s biztos vagyok benne, hogy van —, akkor
ennek Győri László költészete ma az egyik legszemléletesebb példája. Egész
költészetét áthatja a dolgozó tömegek iránti felelősségérzet. Tudja, hogy a
vers aligha lesz egyhamar milliók szellemi táplálékává. S tudja, hogy a művésznek nem szabad esztétikai engedményeket tennie. Mégis úgy foglal állást,
hogy a művészetnek nem szabad elszakadnia potenciális megbízóitól: „Tudom,
mi a legrövidebb / út a valóság — képzelet / közti rodeó-szakaszon. / A példa
a paradicsom, / az, amelyben egy paripa / vágtat, s mindenki ostoba, / ki nem
hiszi el, vagy hülye. / De kérdés, hogy került bele. / Jules gyalogol, megkérdezi. / Jöjjetek, világ Jules-jei!" (Jules kérdez).
A művészi közérthetőségnek ezt a programját az a szándék mozgatja,
amely vissza szeretné perelni a verset mindenki számára. A vers ugyanis világot teremt, s ennek jelentősége a szavak inflálódásának századában még nagyobb. „Akármi rongy a szó" — készül a költemény, írja az idős Arany Jánost mélységes hiteilel és beleérző képességgel megidéző Győri László A rongyforgató című versben. A pályatárs, Bella István előtt tisztelgő mű, A nyolcadik
kavics is azt hangsúlyozza, hogy „íme, a világ megteremtetett". Másrészt azt
az esztétikai alapigazságot emeli ki, mely szerint a befogadó önmagára, embervoltára döbben rá a katartikus hatású mű olvasása során: „Olvastalak és
néztelek. / Magamat néztem, úgy lehet."
A versnek ez a világot teremtő, s ily módon közösséget formáló ereje ad
jogot ahhoz, hogy a költő ne csak megtűrtnek érezze magát, hanem a jól végzett — bár önemésztő — munka öntudatát is megfogalmazhassa (Csak ön
után, Szavak, Amig nem vagyok vak).
eleven időélményét. Az idő egyrészt a történelem — hangsúlyosan a magyar
Az egyéni életsors jelképes szintre emelése felerősítette a költő amúgy is
eleven időélményét. Az idő egyrészt a történelem — hangsúlyc san a, magyar
történelem és a magyar kultúra ideje, másrészt az emberi létezés ideje. A leg97

kiemelkedőbbek azok a versek, amelyekben ez a két elem egybefonódik. Mert
jelentős egyrészt a Genezis történelmi víziója, másrészt a Kamilla létképe, de
talán még jelentősebb az Cszi ősz, amely e kettőt egymásra rétegzi, s ráadásul
oly módon, hogy az egészet egy t á j versbe, egy őszi tájképbe illeszti: „Piros
vadszőlőlevelek, / besúgószégyen vörösek, / hajtják a falra fülüket, / noha baljós már az évszak, / rókaszag van és reformszag, / Vérszag talán? Vagy erőszak / bűzlik ismét ú j bűzével? Vér vagy szabadság ízével / szél csap le és
oszlik széjjel..." Igazság szerint végig idézni kellene ezt a 24 soros művet, s
utána részletesen elemezni, kiindulva az alapképből, a besúgószégyenvörös
vadszőlőlevelekből. Hasonló elemzést érdemelne két egymást kiegészítő vers:
Az idő keresztjei és a Kévekötél.
A képalkotás különben is kezdettől fogva erőssége Győri Lászlónak. A képek nem sokaságukkal, hanem kidolgozottságukkal vésődnek az olvasó emlékezetébe. Így indít például verset: „ötlábú rovar mendegél / mászkál mereng
a múzeumban", vagy emígy: „Csigákkal dugig rakva / e kéklő karácsonyfa,
/ szobája az útszél." Képzettársításai valószerűek, mégis meghökkentően eredetiek, miközben egymástól távoli képzetsíkokat rántanak együvé: „Munkák,
/ röghöz kötözve, ahogy / kötözve vízhez vannak az unkák, / lebegnek rajta,
rabok."
Az eddigiekből is következik, hogy Győri László igen fontosnak tartja az
irodalmi hagyományt. Nem a merész kihívás, hanem az átörökítés és a folytatás szándéka a hangsúlyos abban, hogy oly gyakran készít variációkat klaszszikus versekre, hogy nagy a rájátszások száma. A legfőbb örökség számára
egyértelműen József Attila, de Csokonai és Arany mellett Apollinaire, Szimonov is helyet kap.
Feltűnő az ironikus, a szatirikus, a groteszk hangvétel térnyerése is. Voltaképpen már a kötet címében és szerkezetében is jelen vannak ezek az elemek, s a legtöbb versben legalább egy ironikus gesztus helyet kap. A Laposkúszás nemcsak heroikusan, de groteszk fintorral is értelmezendő (Le journaleux, Egér hava, Nyelvtagozat, miután, Jókai úr és Svejk, a derék
katona,
egyetért stb.).
Végül is megállapíthatjuk, hogy Győri Lászlónak költői eszközei is gazdagodtak, világképe is egységesebb lett. Minden megszorító jelző nélkül költő ő,
akinek verseskötetét letéve magunk elé dünnyögjük sorait: „Olvastalak és
néztelek. Magamat néztem, úgy lehet. (Magvető.)
VASY GÉZA

Kötődés a mindennapokhoz
KIRÁLY LÁSZLÓ: A TÉLI TÁBOR
1982-ben jelent meg Király László Amikor pipacsok voltatok című kötete.
A könyv elnyerte a romániai magyar kritikusok Pezsgő-díját, azt a díjat,
amelyet minden év legjobbnak tartott könyve érdemel ki. A rákövetkező esztendőben Janicsártemető címmel Király válogatott verseit olvashattuk (ezt a
könyvet a Magvető jelentette meg), 1984 nyarára pedig már újabb verseinek
gyűjteménye jelent meg — A téli tábor. Az egymást követő kötetek felhívták
a figyelmet Király költészetére — az érdeklődést persze már nem csupán
98

könyveinek egyre gyarapodó számával kelti fel. Nyugodtan mondhatjuk: az
ő költészetének tétje már nagyobb ennél. Versei lehetőséget teremtenek arra,
hogy a költészetet érintő leglényegesebb kérdésekkel is szembenézzünk — s
ez mindenképpen Király költészetének súlyát jelzi.
Napjainkra már sokan és sokszor kétségbe vonták a versírás lehetőségét,
a költészet szükségességét. Ügy érezzük, Király versei, kötetei válaszolnak a
kétkedőknek — azzal is, hogy minden kétely ellenére megíródtak ezek a versek, s azzal is, ahogy ez a költészet változott formálódott — tán rossz ízű ez
a szó, de mégis szükséges leírni —, alkalmazkodott a mindennapokhoz. Nyilvánvalóan ennek tudható be az is, hogy Király nem fogadja el -a költészet
hiábavalóságának tételét. Állítása szerint a költő a magánnyal szemben csak
írással védekezhet.
„A kérdésre, hogy mit tehet a költő, mások már megadták a választ: írhat. Mindent meg kell írnunk, ami velünk történt, amit mindezzel kapcsolatban érzünk és gondolunk" — mondta egy beszélgetésben. Az írás Király
Lászlónál a korábbi versekhez kapcsolódó, de mégis más jellegű költészet létrehozását jelenti. Mert a nyolcvanas évek első felében Király költészete már
más sajátosságokkal bír, mint az indulás éveiben, vagy akár a hetvenes
években.
A változás, az átalakulás jelei természetesen már korábban megfigyelhetők voltak. Király a hatvanas évek második felében, a Forrás második nemzedékének tagjaként indult, lírája is kapcsolódott nemzedéktársai költészetéhez. Közösségiség, a szülőföld vállalása, erős társadalmi érdeklődés s — tán
a fiatalsággal is együttjáró — patetikusság jellemezte verseiket. Jó egy évtized múltán aztán Király költészetének elemzői — mindenekelőtt Cs. Gyimesi
Éva és Zalán Tibor — már azt a folyamatot követhették nyomon, ahogy a
vállalt eszmények egyénivé lényegültek — s ahogy a föld, a szó és az ember
bűvöletében élő Király eljutott a szorongattatástudat kifejezéséig. „Az értékhiány a költészetben maga a »semmi-«" — írja Cs. Gyimesi Éva. Zalán Tibor
a következőképpen fogalmazott: „Konzekvens költői úton jutott el Király a
Küküllő partjáról a nem mezőre, a derűs, optimista-heroikus-harcias költészettől a kétkedő-elkomorulóhoz." Mindez Király esetében nem járt együtt a korábbi költői világ teljes tagadásával. Annak főképpen tartalmi elemeit őrizte
meg: a történelmi érdeklődést, a közösség iránti figyelmet — sőt még a lírai
sághoz, a hangulatokhoz való ragaszkodást is. Ami új, az a költői magatartásban jelentkezik: a mitizálás helyére a szemlélődés került, a külső ember magatartása, azé az emberé, aki legfeljebb az illúziótlan reményt tudja elfogadni.
Király két újabb verseskötete a hetvenes évek végén tisztán megmutatkozó tendenciákat teljesíti ki. Az Amikor pipacsok voltatok című kötet a történetiséget hangsúlyozza, és a közösségi létezés esélyeit kutatja. Gondoljunk
csak kiemelkedő verscikluásra: Egy álmodott költő, Al, Nyezvonov (1900—1938)
utolsó verseiből; vagy a következő „gyermekmondókára": „Jó szú, rossz szú
életünk nem hosszú / mégis minden bántalomért / elmarad a bosszú — tízve
tűzve / bele legyen fűzve / a szememet kiszúrhatod / mégse vetnek tűzre ..
Mostani verseskötete pedig — mindettől elválaszthatatlanul — a költészet és a
mindennapiság kapcsolatát állítja középpontba. A szemlélődés, a leíráshoz való ragaszkodás, s egyáltalán: a mindennapokhoz való kötődés a líraiság rendkívül széles mezőjét nyitotta meg Király számára. Az idő tagolódása helyett
csak a líraiság ideje létezik ebben a költészetben: a történések álomba emelése s az álom realitásként való elfogadása. Király többféle maszkot használ,
leginkább más költőkét: vagy úgy, hogy a költő versét formálja át — vagy
99

úgy, hogy a másik költő alakjába, élethelyzetébe helyezkedik bele. Nagyfokú
azonosuló képesség jellemzi, az azonosulást — ahogy Zalán is írta — részlegesen, evidenciaként kezeli, hiszen belehelyezkedés nélkül is azonos az írók sorsa. Király olyan Proteusza a magyar költészetnek, akinél az azonosulást nem
a játék, s nem is az azonos eszmények vállalása, hanem a líraisághoz való
ragaszkodás magyarázza. Nemcsak Henrik királyt, Yorkot, Morust — s hát a
kobzost teremtette meg a maga számára, hanem a már említett Al. Nyezvanovot is, aki mellé ebben a kötetben újabb költők kerülnek — velük pedig maga
az álom s az emlékek sora uralja a kötet világát. Ez a széles lírai mező aztán
magába fogadja a mindennapiság elemeit is.
Királyt egyre erősebben foglalkoztatja saját költészetének meghatározása:
„Költészetem (ha van) / viseli barátaim arcát, / s arcom föllelhető / soraikban
is" — írja Tavaszról álom című versében. Mindez azonban nem választható el
az álmodott hangulatoktól, de a hétköznapok realitásától sem. Nem, hiszen a
fenti gondolatot \s az egymásra utaltság szükségessége magyarázza: „Végig az
utakon! / Árkon-bokron! / Hadd érezzük / egymás melegét. / Csakazértis —
mert nem divat. / A föld szaga / s a döbbenet: / egymás mellett
vagyunk!".
A kötet egészét meghatározza a bizonytalanságérzet, az átmenetiség tudata
— ezzel áll szemben az emlékek idézése, a történelmi és a személyes múltból.
S ríiiközben a szépséghez ragaszkodás verseit írja, egyre inkább teret követelnek maguknak a mindennapiság mozzanatai is. 1984. január 7. Híreket mondunk — írja címként egy-egy verse fölé, mintha a versírás valóban automatikus cselekedet lenne, avagy a költészet nem lenne más a mindennapos feljegyzések sorozatánál. Hol van már a versírás magasztossága — pedig Király valójában a költőileg megragadható valóság kereteit tágítja. Személyes emlékekről, barátságokról ír verset, s a mindennapos félelemről, a csengetésre való
felrianásról (Híreket mondunk). Szembenézni a kitudottsággal, az örök veszélyeztetettséggel: mindez Király illúzióktól távolodó szemléletére utal. E szemléletmód szerint a költő nem lehet már megváltója a világnak — de nem
mondhat le a hagyományok által megformált sajátosságokról sem. Lehangoló,
elembertelenedő világ az, amelyet Király maga körül lát, közelíti a százesztendős regények világát, ahol „tábornokot ölnek — / mert áruló; ] őrmestert ölnek — / mert szökevény; / katonát ölnek — / mert bort lopott; / bosnyákot
ölnek — / mert bosnyák". Ennek a költészetnek azonban éppen abban mutatkozik meg az ereje, hogy illúziók, fölös remények nélkül mutatja meg a világot. A természeten önmagát számonkérő indulat Király Lászlóé — s ez még
ebben az emlékekhez ragaszkodó verseskötetben is megmutatkozik. (Kriterion.)
FŰZI LÁSZLÓ

100

Zalántiborongás
ZALÁN TIBOR: ÁLOM A 403-AS DEMOKRÁCIÁBAN
Azt hiszem, ínyenc szeszbarátok (nem alkoholisták!) szerethetik úgy a
jóféle, kiérlelt, erős házi pálinkát, ahogyan a verset még kívánó olvasók Zalán Tibor verseit. Mint a költő maga is írja: „hagyjatok... pálinkát inni."
Elég volt már a sör illékony, butító mámorából, elég a vizezett lőrék másnaposságából. Keményedik körülöttünk minden, keményedik a szó is, amelyik
megfogalmazhatja ezt. Keményedik hát az igaz szavakat napvilágra segítő
ital is.
Pedig Zalán Tibor első kötete, az 1980-ban megjelent Földfogyatkozás
nemcsak kemény szavakat ígért. Vagy ígért mást is. Azt már akkor is tudta,
hogy „Innen indulj el", de még megszólította a zarándok szelet: „Járj, suhogtasd ránk tavasz-ízét ruhádnak!" De még leírta: „Aki bírja, éljen még!" De
még programul adta: „Magát az ember másokban meg ne alázza". Igaz, a keserűség már átszivárog néhol a verssorokon; s a kötetet lezáró, közismert
„Jelek egy XX. századi totemoszlopra" már így indul: „Vonszol egy testet egy
lélek".. .
Az első kötetet négy év múlva követte a második, Álom a 403-as demokráciában címmel. (Kis példányszáma miatt éppoly nehéz hozzájutni, mint a
jóféle pálinkához — „a minőség nem szorul cégérre", jelenti ki tehát cinikusan a példányszámügyben tehetetlen költő, „különben is, a pont jelentősége
nem a kiterjedésben, hanem létében vagyon".) Ez alatt a négy év alatt Zalán
Művészeti Alap-, Radnóti- és Graves-díjat kapott (hány példányban jelent
volna meg ú j kötete, ha nem..!?), de — mint írja — a siker besározza a lelket, s végül is „A remény filozófusa holnaptól nem rendel / messzire kifut
homokot visz magával a tenger / mintha kellene neki! / Mint tömeg az egyént
emeli s megeszi / nem kegyetlenül szelíden tudattalan / de teszi mert erős, s
mert erős hatalma van / szép a tenger mély és hasztalan" (Vázlat a 403-as demokráciában). Emeli s megeszi. .. második kötetében Zalán Tibor már tudja,
hogy a reménykedés önsorsrontás és leszámol vele: „— nincs többé senkivel
harcom — nincs több békém senki ellen —", miközben látomásokba transzponálja keserű tapasztalatait: „ÜVEGSZIRMÜ VIRÁGOK KÖZÖTT A JÉGBIKA VÉR A S Z Á J Á N . . . JÖN ELLENETEK OKÁDJA MAGÁBÓL A REMÉNYTELEN FÖLDET" (Jégbika). A kötetet indító (Hát-ország)-ban pedig föl
is kérdi — miközben csikorduló mosolyra húzza ajkunkat leleményeivel
—: „DE HAZÁJA-E ÖNNEK E GONDOSAN BERENDEZETT FÉLHOMÁLY",
hiszen „A NÉMÁVÁ GYÁVULT TARTOMÁNYRA DÖGLÖTT REPÜLÖK SIKOLTÁSÁVAL RÁZUHAN / A BÉKE".
Hogy ki a legnagyobb vesztese a hangváltásnak -változásnak, az első
versek megírásához erőt adó hit elvesztésének, azt maga Zalán fogalmazza meg
ars poeticaként értelmezhető versében, a (Hideg szoba elégiájá)-ban — legszívesebben idemásolnám, úgy, ahogy van —: „Húzd a fejedre sovány takaród és
borzongj Isten / árva csalánja: k ö l t ő . . . Hova adhatsz verset hol még tűrik
az / ép gerincet... Fogvacogásod az új kor új zeneszáma . . . Bűnös / vagy ..."
és mégis: „S pontos / mozdulatokkal léted a világban helyet foglal".
Induló versei s az avantgarde területén tett kirándulása csszcszikrázLátásával Zalán saját hangra talált. Ahogy ő írja, formai játékait felidézve: „szí101

vünk fölött vigyázzban állnak m á r a reménytelen / nagy szabad
avant-garde
versek" ([most írom a leglágyabb versemet, amikor m á r nem szerethetsz szer e l e m m e l . . . ] ) Pálinkától, s talán versektől duzzadt szemhéjakkal u g y a n i t t :
„bár karnyújtásnyira lélegzetedtől lehet meghalok") S nemcsak szavai verssé
sorakozó pontosságával vált Zalán azzá, aki — az arctalan nemzedék legmarkánsabb arcú szószólójává —, hanem folyamatos munkájával, s feltétlenül ezzel a kötettel, amelynek sem szerkesztésében, sem szövetében egyenetlenséget nem lehet felfedezni. Mint ő maga is í r j a : „— dolgozni akarok — nagy
mélytüzű verseket / hagyni zöldfényű tisztásokon —" (Jégbika).
S végül, a kötethez egyedül méltóan, gondolataimat az Álom a 403-as
demokráciában-ról hadd fejezzem be egy sor idézettel: „szebb árvaságot ígértek nekem", „próbálkoztam persze a jósággal én is persze próbálkoztam", de
„miféle ország verme apánk doni mellsebe", miközben „évszakok telnek el
hallgatással", „Vagy mi is ilyen élve-eltemetett sereg leszünk?" „szívünk f é n y lik, mint a pálinkafőző rézüst" — „lehet hogy jó vagyok / csak mint bohóc a
fűrészpor aranyában / fölbukik bennem az élet / és elhagy a kedvesség is mint
beszögezett ablakú házat / az éhes egér" (Magvető.)
DEÁK MÓR

SZALAY FERENC RAJZA
102

Magyar Játékszín
SZANKI F. CSABA

Tollvonások Törőcsik Mari arcképéhez
„Én vacogok már minden ormon
riadalmasan szép a sorsom
szebb mint a tiétek pingált akolban
alomban"
(Nagy László)

Törőcsik Mari ötvenéves. Az évfordulón — még ha a színésznő közismert
szerénysége berzenkedik is ellene, és a színházat ájulattal körülvevők képmutatása, a színésznők életkorát rejtegető hamis gesztusa pedig egyenesen gyalázkodást kiált — fontosnak tűnik, hogy elgondolkodjunk egy különös művészi pályáról, egy gazdag életmű néhány vonásáról, talán a színészmesterségen is túlmutató érvényességgel.
EGY SZÍNÉSZNŐ ISMERTSÉGE VAGY NÉPSZERŰSÉGE
Kevés olyan színészünk van, akinek személyisége, munkássága körül olyan
szélsőségesen ellentétes vélemények izzanának fel, mint Törőcsik Mari eddigi
életműve kapcsán. Elismerők, rajongók, hódolók az egyik póluson; drasztikus
elutasítás, az elvetés, sőt a gyűlölség a másikon. Még az sem feltétlenül biztos, hogy ha egy tehetség ily mértékig megosztja a nézeteket, az mindenképpen az eredetiség bizonyítéka. Ma Törőcsik Mari az ország kétségkívül egyik
legismertebb színésznője, ugyanakkor messze nem mondható el, hogy a legnépszerűbbek közé tartozik. Sőt, némileg sarkosan — és az ellentmondásos
fogadtatás általunk vélt okát azonnal megfogalmazva — talán azt lehetne
mondani, hogy alkata és az a művészi magatartás és színészi ábrázolás, amely
a művésznő sajátja, a „kor szellemével" ellentétes. Ha pedig innen ez az éles
szembeállítás, akkor az elutasításban mi szól a színésznő személyiségének, és
mi az általa megtestesített művészi magatartásnak? Fogas kérdés, amelynek
hozzávetőleges megválaszolásához aligha vehetünk igénybe valamilyen művészetszociológiai felmérést.
Mégis, hogy erre a kérdésre a teljesség igénye nélkül valamilyen választ
próbáljunk adni, röviden utalni kell Törőcsik Mari pályájára. Művészete — és
itt elsősorban a filmszínésznőre kell gondolnunk — akkor bontakozik ki, amikor az ötvenes évek első felének fojtó légszomja után a magyar társadalom
szabadabban kezd lélegezni. Az ország a megújulás pezsgésében él. kitágulnak
a tüdők és a horizontok; a felívelő társadalmi szakasz sajátja az a hit, hogy
03

a dolgok megváltoztathatók, és egy valóban emberibb társadalmi rend építhető, az emberek nem is olyan távoli jövőben ténylegesen szellemi és fizikai
teljesítményük szerint érvényesülhetnek. A Törőcsik Mari által a vásznon
megformált nőalakok a hatvanas évek magyar társadalmában a tisztesség, az
emberség, a helytállás, a dolgozó asszony megtestesítői lehettek. A színésznő
akkori rendkívüli népszerűségében szerepet játszott személyiségének hamvassága, üdesége, egyszerűsége és tisztasága. A színészi személyiség és a kor szellemisége találkozott. Ha most nézzük ezeket a mai szemmel talán naivnak tűnő
filmeket, akkor leginkább ez az őszinte — messze nem egysíkú és messze nem
leegyszerűsített — belső tisztaság sugárzása ragad meg bennünket.
A hetvenes évek második felében Törőcsik Marinak, mint művésznek megváltozott társadalmi körülményekkel kellett szembenéznie. El lehetne intézni
egyszerűen a dolgot: új idők jöttek, ú j sztárok kellettek. Ez kétségtelenül igaz
is. Vagy még egyszerűbben: ez a megújhodásra kész és képes színésznő látszólag „nem tudott továbblépni", talán „korszerűtlennek" tűnt. Eljátszadozva
a gondolattal, hogy mi történik akkor, ha Törőcsik Mari a hetvenes évek végén — a nyolcvanas évek első felében kezdi el pályáját, szinte bizton állíthatjuk,
hogy az a romlatlan tisztaság, szívós emberség, rebbenékeny félénkség, a magamutogatás teljes hiánya, ami a színésznő alakításait jellemezte, ma szürkének, érdektelennek és tegyük hozzá: az egyre inkább tért hódító kalmár szellemmel ellentétesnek tűnne. De Törőcsik Mari jelenlegi fogadtatásának, a
nyers elutasításnak — ami messzemenően nemcsak ízlésből fakad — az is
oka, hogy játékában, figurái megformálásában felerősödött a kemény ítélet,
a kor szétzilálódó értékrendjével szembeni tiltakozás is. Persze lehet, hogy
többen mosolyognak azon, hogy mi mindent magyarázhatunk bele a színészi
játékba. Az ironizáló kedvűeknek Croce-nek a nyitott műről írott gondolatait
szeretném figyelmükbe ajánlani, a mű és befogadás szerves egységét. Szó
sincs itt valamiféle politikai megfontolásról vagy tudatos dacolásról. Az igazi
művész, így a színész is pórusaiban érzi a kort, amelyben él. Ezért balga és a
világot végtelenül leegyszerűsítő kérdés felvetni, hogyan látja a művész saját
korát. Mert elsősorban éli, és alkotásaiban visszarezegteti, idegeiben visszarebegteti. Egy színészi pályaformálás olyan mértékig tudatos, mint amilyen tudatosnak azt egy esetleges elemzés utólagos bölcsességével feltüntetheti. Törőcsik Mari mai fogadtatásában természetesen az is szerepet játszik, hogy abba
a kritikus színésznői korszakba került, amikor életkorából fakadóan is egyre
kevesebb mű főszerepét alakíthatja. Könnyű lenne a sajnálatosan túl sokat
mutatott és a tv-rendezők által annyiszor bemutatott, keserű Törőcsik-arcképből csak a színésznői rutint, a belefáradtságot, az egysíkúságot emlegetni, azt,
hogy a hetvenes évek tv-nézőiben ez a keserű arc rögződött. A magyarázat ennél összetettebb. Törőcsik Mari mindenekelőtt művész és csak annak egyik
megjelenéseként színésznő: figurái pontos lenyomatai a kornak, amelyben élnek, s ez legalább annyira érvényes a klasszikus művekben alakított figuráira is.
Molnár Gál Péter kitűnő Törőcsik-portréiban rögzítette megfigyeléseit, így
többek között azt, hogyan jelentek meg a színésznő homlokán és szájának
szögletében azok a ráncok, amelyek nem az eltelt évekről tanúskodnak, hanem a színésznőről, aki töpreng, aki gondolkodik. És Törőcsik Mari arcával,
teljes idegrendszerével gondolkodik és ítélkezik. A legutóbbi években művészetében ez fölerősödött. Rendkívüli ereje abban rejlik, hogy mindig is több
volt annál, mintsem pusztán visszatükrözze a kor fásultságát; remény- és hi104

tevesztettségét, hiszen a színésznő minden alakjában őrzi azt az elemi emberi
keménységet, ami reményt ad még az újrakezdésre, a továbblépésre. Keserűsége nem a „minden egész eltörött" életérzése, hanem a perlekedés egy tisztább, igazabb hit újrateremtéséért.
Némelyek úgy vélik, hogy a kisstílű ügyeskedők, a legszebb értékekkel is
kufárkodók, a könnyed érvényesülés csillogó és talmi korszakában talán nem
is kell Törőcsik Mari művészete. Talán nem is kell igazi művészet. Ügy tűnhet, hogy egyre kevésbé kívánatos, ami őszinte szembenézésre, az értékek tiszteletére emlékeztetne, de kell helyette híg, felületes és alpári kabaré, könnyed,
habos operettvilág, krimi által felborzolt izgalom, a lágyékok bizsergetése. Egy
ilyen közegben kihívó minden, ami emberi helytállást, az emberi önérzet, a
szuverenitás megőrzését, mégis-morált, az alapvető értékek megbecsülését, a
nép és a nemzet tiszteletét, a közösség szolgálatát, a tényleges teljesítmény
szerinti társadalmi érvényesülést sugalmazza. A „jelenlegi" Törőcsik Mari által
megformázott alakok valójában megfáradtak, olyanok, mint a második, harmadik, hatodik, sokadik gazdaságban eltöltött mellékes munka után az emberek. A közönség viszont — joggal — pihenésre vágyik, és ennek még a Törőcsik—Maár által készített televíziós showműsorok is csak részben felelnek
meg. Ügy tűnhet, hogy Törőcsik „korszerűtlen", ezért népszerűtlen lett. De
ez nem az ő egyedüli művészi sorsa.
Törőcsik Mari színészi eszközeit sokszor és sokan elemezték. Nem szeretném ezeket megismételni, egyébként is az évforduló kapcsán inkább a pálya
egészének társadalmi közegére figyelek. Röviden azonban mégis utalnék Törőcsik Mari játékának néhány, pályája során mindvégig kitapasztalható kulcselemére. Művészetét a csönd, a ki nem mondottság, a személyiség magányos
zártsága jellemzi. Figuráinak jellegzetes vonása a magárahagyatottság, az ember önmagára utaltsága, ami azonban sohasem kihűlt elidegenedettség, az emberek eltaszítása, hanem a századunkban annyira sebezhető személyiség jogos
önvédelme: az egyén szuverenitásának őrzése dölyfös hatalmi manipulációk,
haszonleső tömegdivatok, sőt tömeghisztériák ellenében. Alakjai esendőségükben is megőrzik belső tartásukat, szívósságukat, vagyis képességüket az ember
talpraállására, és az ehhez elengedhetetlen emberi kapcsolatteremtésre. A csönd
nála mindig sok-sok ki nem mondott hanggal, színnel telítődik; olyan csönd,
amely sohasem üres, mindig tartalmas. Figurái egyszerre fáradtak és erőteljesek, enyhén szomorúak és derűsek, hittel teliek és ironikusak, miközben az átmenetek ölj'- finomak, a váltások oly gyorsak, hogy szinte észrevehetetlenek,
sőt igazán talán nincsenek is. Ezek az érzések egyszerre, egyidejűleg vannak
jelen, legfeljebb valamelyik hangsúlyosabb közülük. Ezért Törőcsik Mari színészetének esztétikájához a shakespeare-i, vagy a távol-keleti színház polifon
sokszínűsége a kulcsfogalom. Vagyis az ellentétes vagy különböző érzések,
mint a bánat és az öröm, az irónia és a fájdalom, a feladás és az elszánás egyidejű, illetve majdnem egyidejű megjelenítése, a különféle érzések azonnali
ellenpontozása, kiegészítése. Megfigyelhetjük Törőcsik Mari játékában, hogy a
szavak tartalmát nem föltétlenül követi a mimika, a gesztus, sőt legtöbbször
a beszédet „semlegesíti", sőt esetlegesen ellentétével teszi teljesebbé: ily módon is törekszik összetett hatás kiváltására.
Ha bánatról, fájdalomról szól, arcán fölfénylik egy szomorkás mosoly,
amelyben megbocsátás, a kicsinyes marakodásokkal szembeni elnézés, a mindennapi küzdelmek során szerzett bölcsesség, a világ gyarlóságaival, ernbertelenségeivel szembeni keménység sűrűsödik össze. Színészi játéka — minden
105

természetességével együtt is — művészi lényegfelmutató erejével emelkedik
túl a köznapi gesztusok szintjén.
A tömörítés művésze ő, aki egy mozdulattal, egy hirtelen villanással képes egy teljes emberi életet érzékeltetni, annak múltját és esetleges jövőjét.
Ha irodalmár lenne, műfajként önkéntelenül is a pársoros költemény, például
a japán haiku kínálkozna számára. Ily módon Törőcsik filozófiai szintre emeli
a színjátékot. Egész munkássága és eszközei, átsuhanó váltásai, különböző, sőt
ellentétes érzelmek egyidejű megjelenítése, az idősíkok sajátos montírozása az
idő, a megélt múlt és a megélendő jövő átgondolására ösztönöz. Eredendő szomorkássága az elmúlást asszociálja, kitartó keménysége biztosíték a jelen és
a jövő megőrzésére, sőt megváltoztatására.
HOGYAN ÉPÍTSÜK FEL ÉLETPÁLYÁNKAT?
Törőcsik Mari azért is „korszerűtlen", mert életpályája, színészi munkássága a folyamatos önépítést, a szívós, kitartó munkát, a nagy-nagy türelmet
és nem a gyors érvényesülést példázza. Első filmjében, mint jelenség aratott
sikereket, de ez nem tévesztette meg. Művészi alázatára és következetességére
jellemző, hogy több alkalommal, a szakmában szokatlan őszinteséggel elmondotta, hogy technikai eszközei mennyire hiányosak voltak, ami különösen
színpadi jelenlétére vonatkozott. Persze rögtön hozzá kell tennünk, hogy ez a
jelenség már a Körhintában, de főképp az Édes Annában olyan sokszínűséggel, a befogadás során az asszociációk kiváltásának olyan erejével rendelkezett, ami méltán váltott ki már akkor is nemzetközi szakmai elismerést. Törőcsik Mari megelégedhetett volna ennyivel, mint ahogy ezt nem kevesen meg
is tették. Pályafutását azonban végig az önmagával szemben tanúsított állandó
elégedetlenség, a folytonos továbblépés, a szakmai önépítés igénye, és a rutintól való görcsös félelem jellemezte. Ezért mondható el róla, hogy elsősorbán
művész és csak másodsorban színésznő. Sőt — és itt jön az igazi színművészek tragikus paradoxona — ez az a művészeti ág, ahol, ha a színpadi produkció egy szemernyivel is megelőzi kora befogadókészségét és elvárásait, már
kemény elutasításban részesül, mint ahogy az például a Vágóhidak Szent Johannájával vagy Júliájával történt. Más dolog természetesen, hogy ezekben a
figurákban az adott koncepción belül a színésznő esetleg mit nem tudott akkor
megvalósítani.
Törőcsik Mari — mint minden színész — áhítozza a sikert, de sohasem a
közvetlen sikerre tör. Ehhez természetesen rendkívüli önfegyelemre volt szüksége, és valahol a mélyben egy önmagába, tehetsége erejébe vetett bizalomnak
is meg kellett húzódnia. Mi mással magyarázható, hogy másfél évtizeden át
vállalta: a színpadon túlságosan halknak, mattnak és szürkének tűnik. Igazat
kell adnunk önkritikus beismerésének, hogy nem voltak. kész színpadi technikai eszközei. Bizonyára nyúlhatott volna mások hatásos, jól bevált eszközeihez, elleshette volna és utánozhatta volna azokat, de nem tette, nehogy hamisan szólaljon meg. A saját hangját kereste és találta meg. Művészi önfegyelme
és alázata ezért lehet tanulságos nemcsak a mai pályakezdő művészkollégáinak,
hanem más hivatású, sorsukat önmaguk belső törvényei alapján felépíteni
szándékozó embereknek is. Hozzá kell tennem azt a mindennapok tapasztalata
által megerősített következtetést is: csak a gyors sikert elismerő és értékelő
világunkban ez egyre nehezebb út.
106

Az igazság természetesen azt kívánja, hogy elmondjuk: Törőcsik tehetségének kibontakozásához, folyamatosan felfelé ívelő pályájához kellett egy
olyan közeg is, pontosabban kellettek olyan emberek, mint Gellért Endre,
Major Tamás, Fábry Zoltán és mások, akik a kezdő színésznőben — a technikai eszközök fogyatékossága ellenére is — felfedezték a különös művészi
jelenséget, a tehetséget, sőt a rendkívüli formátumot. A színésznőt pályája
indításakor a Nemzeti Színházban még olyan kollegiális segítőkészség vette
körül, amely hozzájárulhatott a mindenkori kezdő görcseinek oldásához, művészi kibontakoztatásához. Színészi és emberi lényére jellemző, hogy az, amit
annak idején Mészáros Ágitól, Althy Magdától, Bara Margittól, s másoktól
kapott, azt ma tudatosan igyekszik tovább adni fiatal pályatársainak. Ezt
leginkább a József Attila Színház ifjú színészei tanúsíthatják.
MAGYAR SZÍNÉSZNŐ?
Lukács írja le Adyról azt a kifejezést, hogy „fajtareprezentáló én". Ha kölcsönözzük tőle ezt a művészi személyiség etnikai-történelmi meghatározottságára való utalást, akkor Törőcsik figuráiban visszaköszön az évszázados magyar asszonyi történelem. Az eredendő szomorúságon, évszázados emberi megalázottságon is átütő erő, a nem külsődleges arcjegyeiben, hanem idegeiben
hordozott nemzeti érzület, amely sohasem egyetlen szín, érzelem, sohasem néhány kiemelkedő jellemvonás, hanem különböző gesztusok, érzelmek, hangulatok, magatartások szétválaszthatatlan, mégis sajátos szövedéke, amelyből egyesek mégis erősebbek és hangsúlyosabbak és ettől tűnhetnek jellegzetesebbeknek. Játékában benne sejlik a nemzeti leveretés, de a meg nem adás keménysége is. S az Illyés által megénekelt magyar tekenő is példázza: a magyarsághoz tartozás sohasem külsődleges jegy, nem a vér kérdése, hanem érzelem és
tudatos vállalás ügye. Törőcsik Magyar Electrája egyszerre magyar és görög,
ókori és XX. századi, mert az egyetemes művész az etnikai jegyeket megőrizve
is képes felmutatni az összemberit.
EGY MAGYAR SZÍNÉSZ NEMZETKÖZI ISMERTSÉGE?
Régóta vizsgált és vitatott kérdés: mennyire lehet egy magyar színész,
színésznő nemzetközileg ismert. E bonyolult kérdésben nem törekszünk elmélyedni. Annyit feltétlenül meg kell jegyezni, hogy egy művész, egy alkotó, egy
író nemzetközi ismertsége elsődlegesen nem az adott személy tényleges kvalitásaitól, az adott mű esztétikai értékeitől függ, hanem az adott ország „kulturális nagyhatalom" jellegétől, továbbá a divatcsinálók, a manipulátorok szándékaitól stb.
Törőcsik Marit a Szovjetunióban és több szocialista országban az ötvenes
években jól ismerték. Bár a Szovjetunióban az elmúlt évtizedbein csak kevés
filmjét vetítették, pár évvel ezelőtt mégis rendre felismerték őt a moszkvai utcákon. A cannes-i fesztiválok közönsége ugyancsak jól ismeri. Még ha bizonyos
fenntartásokkal is kell kezelnünk egy-egy nemzetközi fesztivál díjazásait. Törőcsik Mari művészete nemzetközi tekintélyének súlyát legjobban mégis az
tükrözi, hogy 1984-ben 12 kollégájával együtt Cannes-ban megkapta a színészi
életműért járó díjat, összevetésként hadd álljon itt a többi tizenkét név is:
107

Michéle Morgan, Sophia Loren, Glenda Jackson, Ingrid Thulin, Hanna Schygula, Scharlotta Reidling, Liza Minelli, Vittorio Gassman, Dirk Bogard, Fernando Rei, Roberto de Niro és Gérard Dépardieu.
„MŰVELD A CSODÁT, NE MAGYARÁZD!"
Nagy László verssora Törőcsik Mari életművére is rímel. Az olyan művészek, akiknek alkotását időtálló anyag hordozza, „elfordulhatnak" koruktól, dolgozhatnak a hozzájuk felnövő jövőnek. A film óriási tőkét igénylő vállalkozása, a hordozó időtállósága mellett is csak ritkán tűri a jövőbe fordulást: a tőkének meg kell térülnie, a befektetésnek hasznot kell
hoznia; a filmművészetnek nemcsak tükröznie kell korát, de ki is kell szolgálnia. S mindennél jobban perchez kötött a színház, egyszeri és megismételhetetlen, a színháznak „hic et nunc" kell szólnia korához. Mindezt tudva
mégis kimondhatjuk: jó lenne, ha túllépne az egzisztencia szorításán, a múló, kommersz divatokon, a nemzeti önépítkezés során felnőne végre egy
olyan közönség, amely személyes ízlésétől függetlenül képes lenne a tehetségek nagyságának megítélésére. Nagyon messze vagyunk még a művészi
befogadásban elengedhetetlen „csodállak bár, ámde nem szeretlek" toleráns
magatartástól. Egy műalkotást, egy művészt lehet szeretni, nem szeretni,
esetleg elutasítani, de van egy olyan színvonal, amelyen felül a tehetség
mértékét el nem ismerni vakság, sőt bűn. És itt nem Törőcsik Mari elismeréséért ágálunk, mivel magunk is teljesen rendjénvalónak tartjuk, hogy
egy ilyen sajátos arculatú, sok tekintetben kora színjátszását megelőző és
megelőlegező művész esetében az egészen természetes befogadói rekació.
Latinovits körül, míg élt, állandóan indulatok hullámoztak, s csak halála
avatta őt szinte hallgatólagos nemzeti közmegegyezéssel zsenivé, hőssé, „mártírrá". Latinovitsnak, a „Színészkirálynak" példázata nem jelenti feltétlenül
azt, hogy a tehetség megalkuszik, ha nem perlekedik középszerű környezetével önsorsrontó don quijoteizmussal.
Illyés Gyula Latinovits Zoltán halálakor veti papírra a keserűség sorait:
„Megsiratni való, hogy mint a többi veszélyes sorsú zsenit, őt sem tudtuk
megtartani". Törőcsik Mari a köztünk élő kisszámú színészi zseni közé tartozik: nemzeti kincs. Óvjuk hát társaival, Ruttkaival, Daykával, Sulyokkal,
Tolnayval, Psotával és a többiekkel egyetemben, mert bár Törőcsiknek szól
ez a méltatás, túl kellene végre lépnünk — leginkább a demokráciáért ágálóknak — hogy nemzeti betegségként csillagtehetségeinket egymással szembeállítsuk.
Továbbá: megengedhetetlen öncsonkítás, ha a szorító anyagi gondok közepette, a szereplésért, egy-egy film elkészítéséért, a művek kiadásáért folyó
egyre kiélezettebb küzdelemben már az igazi tehetségek is egymásba marjanak.
Jászai Mari írja le naplójában: „Nem elég a hit, tehetség, jószándék, engedélyetek is kell, ugye felebarátaim?" Jó lenne, ha Törőcsik Mari, — mint
többi rendkívüli tehetségű pályatársa — megkapná a további szíríészi csodatevésekhez, az alkotáshoz ezt az engedélyt.

108

Művek — közelről

Az átmenetek törvénye
SZALAY FERENC: TSZ-KÖZGYÜLÉS
A magyar képzőművészet gyakran felemás módon reagált a korszakos jelentőségű társadalmi, emberi változásokra. Legújabb kori történelmünkben
például a hatvanas évekre esett a legelevenebb közösségi, aktuális érdeklődés.
Se szeri, se száma ekkoriban azoknak a műveknek, amelyek valamiképpen az
átalakuló valóság személyi, tárgyi mozzanataihoz kötődnek. Elárvult tanyákhoz és magukra maradt öregekhez, újszerű mezőgazdasági masinákhoz és pufajkás parasztokhoz. Ugyanakkor egy szemléleti korszakváltást éltünk át. Kinyíltak a zsilipek: az alkotók jó része szinte megmámorosodva ízlelgette, próbálgatta az avantgarde kifejezések frissítő lehetőségeit. Vagyis a hatvanas esztendők művészete lényegében ebben a kettős szorításban formálódott. Talán
e szerencsétlen megosztottságnak, illetve egybeesésnek tulajdonítható, hogy a
sokrétűen átrendeződő magyar valóság izgalmas gazdagsága olykor kisiklott
az alkotók keze közül.
Szalay Ferenc festészete a kivételek közé tartozik. Ha röviden kellene jellemeznünk munkásságát: a progresszív formai eredmények mellett mindenekelőtt a felelősségteljes történelmi, emberi elkötelezettségre hivatkoznék. Alig
végezte el a főiskolát, máris a vásárhelyi művésztelepre került. Megismerte,
megszerette e vidék múltját és jelenét, a puritán alföldi tájat, a hallgatag és
dolgos parasztembereket. Ezzel egy életre szóló témakört és terhet is a nyakába vett. Azt mondta: „Itthon v a g y o k . . . Erről a világról kell beszélnem;
vállalnom kell örömeivel, gondjaival, változásaival együtt."
Az ötvenes évek végén, a hatvanas évek legelején még egyféle monumentális klasszicizmus, a lírai és a jelképező előadás jellemezte képeit (például:
Kalásznézők, Asszonyok a városföldnél, Tavasz). Már itt is egy erőteljes hatású, tehetséges festő állt előttünk, aki sokat tanult Szőnyi áhítatából, Barcsay szigorú, ám érzékeny rajzosságából, nem beszélve Kurucz D. István sommázó plebejusságáról. Rövidesen azonban keményebb, rajzosabb, elevenebb
arculatot nyertek az alkotások, noha a lírai alapállás továbbra is megmaradt.
A romantikusabb, szimbolizáló felfogás is átadta a helyét egy élesebb, szisztematikusabb-korszerűbb tartalmú valóságlátásnak. Ebből a nekilendülésből
hamarosan olyan kiemelkedő jelentőségű művek születtek, mint a Kantáta és
a Tsz-közgyűlés.
Mindkét alkotás egyazon időben, 1965-ben született; ennek ellenére micsoda különbség van köztük! Míg az előző munka a montázstechnika, a szárnyas oltárok elvei szerint készült, addig a Tsz-közgyűlés egy expresszív hatású,
realista szemléletű életkép. Nincs rajta semmi látványosság, különösség; minden világosan, tisztán olvasható. Annyira egyszerű, természetes varázsa van e
tömegjelenetnek, szinte vétek ilyenkor az elemző boncolás. Persze ne higgyünk
azért teljességgel az életszerűség, a természetesség csodájának! Szalay ugyanis
valójában alapos, tudatos festő. Nem véletlen, hogy megannyi parasztportré
és kisebb csoportkép után (például: Vona.f.on. Tsz-elnőkség) e különös témára
109

is felfigyelt. Vagy úgy is mondhatnám: a felemelt kezek és emberek viszonyrendjében felismerte a „termékeny pillanatot", amely alkalmas lehet egy történelmi horderejű életformaváltás kifejezésére is.
A döntő fordulathoz érkezett paraszti életben kevés szituáció akad, ahol
a hatalom, az egyén és közösség problematikája jobban összeszikrázhatna,
mint egy kollektív szavazás látványában. De ne túlozzuk el a témaválasztás
jelentőségét! Akkor se, ha Szalayn kívül kevesen merték volna felvállalni ezt
a nehezen ábrázolható pillanatot. Mert közel van még az ötvenes évek emléke, ráadásul önmagában egy teátrális ízű jelenettel kellett megbirkózni. A festményről nem hiányoznak a játékosabb, fanyarabb, groteszkebb észrevételek,
az alkotó azonban egy percig sem engedett az olcsó megoldásoknak. Nála a
természetesség, az életigazság és a koncentrációval társuló művészi igényesség
plasztikusan fedi egymást. Aki közelebb akar kerülni e műalkotáshoz, annak
elsősorban ezt a kettősséget kell vallatóra fognia.
Sűrítés, koncentrálás? Már a figurasorok puszta elhelyezése is feszültséget teremt. Valósággal egymásba érnek az alakok, alig van körülöttük levegő.
Ügyszólván szétfeszítik a parányi terem falait. Annál inkább, mivel valamiféle egységesítő, homogenizáló erő is működik e heterogén megjelenésű kollektívában. A feltartott kézfejek, tenyerek szuggesztív hatása ragad meg elsőül. Hogy miből fakad a különös kisugárzás? A művész méltatói elsősorban
a némileg felnagyított, eltúlzott méreteket emlegetik. Pedig nemcsak erről van
szó. Azt is észrevehetjük: a feltartott kezek különös, zárt, sűrű szövedékké
épülnek össze. Mintegy az emberek fölé nőnek, ahogy az ülő figurák mögött
ténylegesen is egy zsúfolt, összefonódó kézerdőt látunk. Az alkotó tehát többszörösen is hangsúlyozta a kivételes pillanat, a nehéz döntési gesztus szerepét.
Ám ezzel együtt máris egy alternatív helyzetet teremtett. Látszólag ugyanis
egységes szándékok dokumentálódnak a képen, mégis egy feszült, már-már
drámai hangvételű csoportos jelenettel szembesülünk.
Nem kell feloldanunk ezt az átfogó ellentétet. Igazság van benne, szigorú
életigazság. Aki valamennyire is ismeri a kollektivizálódás traumáit, egyáltalán
a paraszti létforma természetét, annak mindez nyilvánvaló. Különösen akkor,
ha a műegész és a részletek viszonyát is figyelembe vesszük. Szalay képe tudniillik korántsem azonos a részelemek összességével. Más is, több is annál.
Ahogy ez rendszerint a mesterműveknél lenni szokott. Ezúttal mindenesetre
egy eléggé zárt, feszes szerkezetű összképet érzékelünk. A bal oldali ajtó
ugyanúgy összefogja az alakokat, akár a folytatásában jelentkező köztömeg,
amely horizontális sűrítésben látható. Csupán egy középkorú férfi és a jobb
oldali szavazó lóg ki a sorból. Lényegében azonban a zártság, a szerkesztettség
a meghatározó. Ez pedig — mint említettem — valamiféle erőt és egységet
kölcsönöz a kompozíciónak. Mégis felettébb különbözőek, egyéniek a figurák.
Eltérő a koruk, az arckifejezésük, a kéztartásuk — egész hozzáállásuk; egy
felemás, éppen csak alakuló, gyakorlatlan demokrácia tragikus és fanyar látványa bontakozik ki előttünk.
Az alkotó egyébként szeretetteljes, féltő együttérzéssel ábrázolta a paraszti
kollektívát. Igaz, a Derkovitson is iskolázott tudatos művész feszes, tömbszerű
formába sűrítette a figurákat, ezen belül viszont nyoma sincs a könnyed általánosításoknak. A botos öregember alig emeli fel a kezét, a bal oldali néni
meg a többieket vizsgálgatja. Egyszóval: sorsok, személyiségek és jellemek
összhatásából bontakozik ki a csoport valóságos arculata. Voltaképpen ez az,
ami természetességet, életigazságot kölcsönöz a Tsz-közgyűlésnek. Más kérdés,
110

í
hogy Szalay humánus, egyéniségtisztelő felfogása egy általánosabb érvényű
társadalmi, etikai magatartásra is utal. Mert a külön-külön kedves, karakteres
alakok együttesen már-már egy tragikomikus közösségi helyzetet példáznak.
A verista látás, a realisztikus fogalmazás ilyenformán nem zárja ki a valóság differenciált, többsíkú szemléletét. Szalay művének korszerűsége és esztétikai magasrendűsége is valahol itt kereshető. Hauser Arnold írja: „Nem
akkor jelentéktelen és súlytalan a művészet, ha kétes eseményeket és jellemeket ábrázol, hanem akkor, ha triviális vagy hazug szemszögből tárgyalja az
élet felvetette problémákat, ha az embereket a tények könnyelmű vagy hamis
megítélésére, önáltatásra vagy lealacsonyodásra csábítja." (A művészet szociológiája.) Nos, ez a kompozíció mindenben ellentmond e kísértéseknek. Pedig
Szalay tagadhatatlanul lírikus alapállású művész. Lételeme a harmónia, az
oldottabb, érzelmi színezetű előadás. Ahogyan jelen esetben is a paszteles omlékonyságú sárgák, barnák, kékek dominálnak a képen. És mégis: súlyos,
ambivalens emberi tartalmakát közvetítenek e szelíd, lírai tónusok.
Első látásra talán furcsának tűnik ez a polaritás. Kiváltképp annak, aki
csak szigorú egybehangzást tud elképzelni a formai és a tartalmi elemek között. Ám a helyzet bonyolultabb. Egy-egy műalkotás éppúgy magán hordja
aiKotójának érzelmi, hangulati sajátságait, mint racionális, világnézeti meghatározottságát. Ezek pedig nem mindig fedik egymást. Szalaynál sem. Annak
ellenére, hogy a művész vonalkás, rajzos fogalmazásmódja némileg a tárgyilagosság felé közelíti a kép hatását. Marad tehát a lírai tolmácsolás és a tragikusabb, ironikusabb tartalom szembetűnő feszültsége. Ami egyébként nem is
rendhagyó a modern magyar festészetben. Elég csupán Vajda Lajos vagy Derkovits Gyula piktúrájára utalni. Németh Lajos éppen a nagy proletárfestőhöz
mérte Szalay parasztfiguráinak életigazságát. Mint ahogy a lírai és a feszültségteljes közösségi, társadalmi mozzanatok összefonódásában is eleven rokonságról beszélhetünk.
A kortárs művészetben már nehezebben találunk analógiákat. Jóllehet
Szurcsik János és Kurucz D. István plebejus tartalmú, realista indíttatású piktúrája több ponton is egybevág Szalay törekvéseivel, de szorosabb kapcsolatot csak az utóbbi esetben érzékelhetünk. Hiszen mindenekelőtt Kurucznak
köszönhető, hogy az olasz kora reneszánsz festői lírája és technikája, egyszersmind a monumentális egyszerűségű, sűrített formaképzés gyökeret eresztett
a vásárhelyi művészetben. Ebben Szalay Ferenc volt a leginvenciózusabb követő. Az ő kezében ezek a tanulságok nemcsak megőrződtek, hanem egyéni
arculatot is nyertek. Áttetszőbbé, költőibbé váltak a tónusok, másrészt a figurák rajzi, lélektani és szociológiai árnyaltsága is megnövekedett. Ha igazolnom kellene e megállapítást, a Tsz-közgyűlésre is hivatkozhatnék.
Vagyis bármerről nézelődünk: ez a kompozíció mindenfelől értékeket, tanulságokat mutat. Tisztában van ezzel az alkotó is. Bizonyára ebből adódik,
hogy e tematika a nagy lélegzetű Történelem című szárnyas oltáron is visszaköszönt, akárcsak egy újkeletű művén (Tisztelet a tsz-nyugdíjasoknak).
De
sem a felduzzasztott kollektívában, sem pedig a jelzésszerűen előadott kézerdőben nem érzek egyenrangú folytatást. Mintha megismételhetetlen és szétbonthatatlan esztétikai, tartalmi erő sűrűsödne az eredeti festményben.
Ne ijedjünk meg így egy nagyobb léptékű tipológiai vázlattól sem. Ha Szalay alkotása korszakos jelentőségű munka, nyugodtan kibírja az efféle vizsgálódást. Kétségtelen ugyanis, hogy ez a produkció akarva-akaratlan a szorosabb tartalmú csoportábrázolások sorát gazdagítja. Itt van például Brueghel
111

Parasztlakodalma és Rembrandt Anatómiája. Az első kép azért érdekes, mert
nincs főszereplője. A németalföldi mester elég gyakran csupán a tömeget érzékeltette. Ezt teszi a Tsz-közgyűlés is. A másik mestermű viszont a formai, lélektani koncentráció tekintetében tanulságos. Ami Rembrandtnál a fejek, a tekintetek egynemű szuggesztiója, az Szalaynál a kézfejek hatása. Ám hasonlóság ide, hasonlóság oda, a történelmi festészet csak a legritkább esetben alkalmazta az intenzív totalitás elvét. Brueghel is, Rembrandt is tisztes távolból
láttatta alakjait. Pusztán századunk művészetében honosodott meg általánosabban a premier planos, feszesebb szerkezetű és elevenebb iránydinamikával
élő kifejezésmód. A magyar festészet mindenesetre sokat merített a társadalmi
töltetű német expresszionizmusból, amiben már a kubista szemlélet többnézőpontúsága is helyet kapott. És most újra visszajutottunk Derkovitshoz: aki a
legautentikusabban használta e korszerű módszereket. De Szalay Ferencnek is
birtokában van a rendkívüli tudás: a Tsz-közgyűlésben egyaránt tetten érhetjük az egynemű tömeget és a formai expressziót, akár az egységesebb, szerkezetesebb összhatást és a hallatlanul mozgékony belső dinamikát. S mindezt: mesterfokon. Ráadásul az alkotó szisztematikus realizmusáról is lemondhatunk. Elvégre a terem és a figurák térképezetében kétféle nézőpont ötvöződik.
Szalay műve azonban nem csupán csoportábrázolás. Parasztembereket látunk a képen, mégpedig sajátosan felemás, tragikomikus közösségi, társadalmi
szituációban. És itt történetileg is egy meglehetősen újszerű tematikai, tartalmi felismeréssel találkozunk. Pedig ugyancsak változatos és gazdag a mezőgazdasági munkások életével foglalkozó históriai repertoár. Ki ne ismerné
Velázquez, Miilet, Van Gogh vagy Vera Muhina kiváló alkotásait? S hogy miféle látképet kapunk e művészektől? Az egyik oldalon étkező, imádkozó vagy
dolgozó parasztok sorakoznak, másutt erőtől duzzadó, öntudatos alakokkal
szembesülünk. Közös bennük az életerő, a munkaszeretet, bár valamennyien a
partikuláris létformát példázzák. Többnyire fizikai képességeikre, egészséges
ösztöneikre hagyatkoznak, miként ezt az évszázados tapasztalatok is igazolják.
Szalay figurái is „célszerű", partikuláris emberek, ám a történelem sorsfordulója szokatlan helyzet elé állította őket. Dönteniük, szavazniuk kell egy önmagukon túlmutató ügyben. De nem az ösztönükkel, erejükkel, inkább belátásukkal, értelmükkel. A felemelt kezek tarka és kérges látványa jelen esetben tehát korántsem csak a dolgos életeket dokumentálja. Többet, nehezebbet
és emberibbet annál. Talán éppen az átmenetek kíméletlenül nehéz törvényét.
SZUROMI PÁL

112

Ara; 16,— Fl

\

