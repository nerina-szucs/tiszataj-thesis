tiszatáj
1991. FEBR. * 45. ÉVF.

Ágh
István,
Tandori
Dezső, Kontra Ferenc prózája;
Fodor András, Tolnai Ottó, Tornai József,
Veress Miklós versei; összeállítás
Nagy
György
emlékezetére

tiszatáj
IRODALMI

FOLYÓIRAT

A szerkesztőség elnöke: VÖRÖS LÁSZLÖ
Főszerkesztő: ANNUS JÖZSEF
Főszerkesztő-helyettes: OLASZ SÁNDOR
Rovatvezetők: ABLONCZY LÁSZLÓ
SZOKAI IMRE
Műszaki szerkesztő: ENGI MÁRIA

Főmunkatársaink:
DOBOS LÁSZLÖ (Pozsony)
GREZSA FERENC
TADEUSZ NOWAK

(Szeged)
(Varsó)

SÜTŐ ANDRÁS (Marosvásárhely)
VEKERDI LÁSZLÓ (Budapest)

tiszatáj
Kiadja a Tiszatáj Alapítvány Kuratóriuma
a Csongrád Megyei önkormányzat, valamint a Művelődési és Közoktatási
Minisztérium támogatásával.
Felelős kiadó: Kovács Miklósné, a kuratórium titkára.
91-2520 — Szegedi Nyomda. Felelős vezető: Molnár Tibor igazgató.
Szerkesztőség: 6741 Szeged, Rákóczi tér 1. Telefon: (62) 12-670. Terjeszti a Magyar
Posta. Előfizethető bármely postahivatalnál, a hírlapkézbesítőknél, a Posta hírlapüzleteiben és a Hírlapelőfizetési és Lapellátási Irodánál (HELIR), Budapest, Lehel
u. 10/A — 1900, közvetlenül vagy postautalványon, valamint átutalással a HELIR
Postabank Rt. 219—98—638 pénzforgalmi jelzőszámra. Egyes szám á r a : 25 forint.
Előfizetési díj: negyedévre 75, fél évre 150, egész évre 300 forint.
Bizományos terjesztőnk: Dudás Gyula, 6723 Szeged, Hont Ferenc u. 24/A
ISSN 0133 1167

Tartalom
XLV. ÉVFOLYAM, 10. SZÁM
1991. OKTÓBER

TOLNAI OTTÓ: WS az Adrián
TORNAI JÓZSEF: Csillag-bozontú és Sziszüphoszarcú; A költészet legkényesebb kérdése; Szókratész utolsó szavaiból
VERESS MIKLÓS: Az utolsó diáktangó Kapósban
AGH ISTVÁN: Aszály
FODOR ANDRÁS: Táncjáték; Bertók levele
TANDORI DEZSŐ: Orallis, Alezeray avagy kitől,
mire várj
KOVÁCS ANDRÁS FERENC: Nonszensz táncrend
GÉCZI JÁNOS: [a történet-éghajlat]
SZÉLES KLÁRA: Irodalmi hiánypótlás (Naplójegyzetek a kortárs magyar irodalmi lexikonhoz)
II., Molnár Kata
MOLNÁR KATA: Nyári közjáték (Részlet)
ÁRPÁS KÁROLY: Kilovaglás az őszi erdőből
CSEH KÁROLY: Fény-tisztás; Tükör előtt; Széttárt
karok ideje
KONTRA FERENC: Vörösboros poharak
80 éve jelent meg a .Magyar

3
5
8
11
21
23
34
36
39
40
47
47
49

Köztársaság"

SZABAD GYÖRGY: Nagy György, a leghívebb
republikánus
54
HORVÁTH ANDRÁS: A „Magyar Köztársaság"
és Nagy György republikánus mozgalma ... 57

1

VIGH KÁROLY: Károlyi Mihály és Nagy
György (Párhuzamos életrajzi vázlat)
BORSZÉKY GYÖRGY: Emlékfoszlányok apámról

70
78

KRITIKA
SZAKOLCZAY LAJOS: Egy korszerű Szilágyi
Domokos-értelmezés (Cs. Gyímesi Éva: Álom
és értelem)
MÁNYOKI ENDRE: A lehetséges valóság (Jegyzet
Géczi János Patkányok című könyvéhez)
FŰZI LÁSZLÓ: A manipulált történelem nagyregénye (Mandics György: Temesvári Golgota)
SZINCSOK GYÖRGY: Főidényi F. László: A túlsó
part
.
BAKONYI ISTVÁN: Szakolczay Lajos: Ötágú síp

. ILLUSZTRÁCIÓ
MIHOLCSA. JÓZSEF munkái a 7., 20., 33., 35., 46.,
53. és a 96, oldalon

82
86
89
92
94

TOLNAI OTTÓ

WS az Adrián
nincsen só
majd lesz só
nem csak sakál
aranysakéi
cibetke is előfordul még
olykor
errefele
dalmáciában
fekszel a sópároló
felett
s úgy érzed valami még nem látott
vonul oda-vissza
pucéran
illatozva
közben cibetke jár az éj leple alatt
sóba tojt sirálytojást
inni
*

szépség

miért épp a csikóhal lenne
címerállatkám
ha lenne
címerem
az ilyesmit nem választja az ember
különben tudod a cibetkét is imádom
örökre csikónak maradni tán azért
meg mert áthallik a csikló
valami isteni
tengericsikló
nincs szebb a menyasszonyt
kereső
hímek körhintaszerű
násztáncánál
rezegsz akár egy ívó csikóhal
mondta
tán e semmis
lény
igen az is lényeges hogy
semmis
tán e semmis lény tartása
csak a semmi tarthatja a mindent
a feneketlen
vizek
csüggője
(mérőónja)
úgy áll lenn
rezzenetlen
akár a pacsirta fenn az úrban
s ahogy felmerül csöpp
koronája
a végtelen azúrból a végtelen
azúrba
megdöbbenve
látod ez a kis örökcsikó
már eleve gyűrött
aggastyánpofával
agg királyként
jött a világra
3

*

elveszett
de egyáltalán nem. rémültek
meg
gyakran el-elveszelődött
(most is
mert hát a túlvilágon sem találni
onnan meg állandóan ide
visszacsászkál)
üldögéltek
a teraszon
és egyfajta
barkochbát
játszottak
arról hogy hol császkálhat
éppen
valaki azt bizonygatta
elment
járni egy kicsit a vízen
benn van tehát a tengeren
valahol az adria közepén
ténfereg
bokáig
ultramarinban
mások mintha a sópárolóban
látták
volna
dolgozni nagy
fapapucsban
söpörni a sót
lapátolni az ékfenekű csillébe a durva
kristályt
igen mások is látták ő a kis
sósszerelvény
masinisztája
és gyakran
dudál
ám amikor apáca érkezik a kolostorból
gyorsan fékez és a nővérke
vászonzacskóját
kis tenyerével
ö maga lapátolja
tele
megint valaki más meg egy durván
görcsös
olajfát ölelgetni
látta
mert akiből ennyi simán fénylő olaj
tellett
azt kellett hogy valami abszolút
görcs
valami borzalmas belső vitézkötés
sajtolja
és tényleg ahogy előkerült kis csigákat
csörgetve
bokája kék volt s nem azért mert
összeverte
akárha elfelejtett
volna cipőt húzni
és ultramarin
zokniban ment
volna
sima fehér márványokon
sétálni a piazzán
tenyerét
só marta
sebesre
kis testét maga a fába bújt próteusz karmolászta
még

sebesebbre

(zsebrák)
Géczi J á n o s n a k a g r á n á t o s k ö l t ő n e k
ws alacsony márványpultra
helyezett
gránátalmát
kerülget
somfordál
tekereg a gránátalma
körül
mit a dalmátok n á r - n a k mondanak akárha
franciául
jóllehet a franciák is a militáns változattal
labdáznak
mint különben a legtöbb náció a
mediterráneumban
a kofa maszatos kis tolvajnak véli
ws-t
jelez a szomszéd hentesnek s az már feni is kését
hogy a maszatos kis tolvajnak elvágja
útját
ws gránátalmát
kerülget a
márványon
ha érinteni merné a gyümölcs forró
bőrét
4

mutatóujjával
illetni össz pénzét a kofa ölébe szórná
különben sincs kedve visszamenni
pestre
ápi nem meri fél felfeslik s bezuhan
fejest zuhan a tömérdek rubinszivecske
közé
igen felfeslik attól retteg
és nem attól hogy explodál mert ha explodál
a hentes szépen felaggatja cafatait a kampókra
felfeslik és belát attól retteg ws a maszatos kis tolvaj
hiszen egyetlen nyavalyás szív is mily magasságokba képes dobni
mily dobolást képes hallatni
hulltunkban
vörös varangyként
ugrik ki
torkunkon
véres tócsákat hagyva csattog
össze-vissza
igen egyetlen nyavalyás szív is
hát akkor mit tenne ez az emberbőrzacskóba
zsúfolt
tömérdek ketyegő savanyú drágakő istenkém
mit
ws gránátalmát kerülget a márványon
ám végül is hogy a hentes
visszamehessen
hosszában kettécsapni a már tőkére készített
birkafejet
egy gyöngyházba
fogott zsebben
hordható
(zsebsakk zsebszótár zsebtükör hátulján
katonaképpel)
még sós ágyékocskát mely tényleg akár egykori
ágyacskánk
a szomszéd kofától egy kagylót vásárol
s mintha mi sem történt volna máris boldogan siet a többiek
után
meg van győződve jó bótot csinált jó bótot
lesz min kuncognia hisz a buta pestiek
azt hiszik majd hogy ws a kék adrián rákapott a zsebhokira
szóval ws felettébb hálás a punica granatum-na/c a csillogó
zsebpunciért
noha azon nyomban az angst is jelentkezik
hisz ha a vén kujonok
a jékely zsoli meg a kormos pisti
leleplezik
azon nyomban zsebráknak kezdik becézni boldog
beavatottként
igen ez a dologban a pláne hogy boldog
beavatottként

TORNAI JÓZSEF

Csillag-bozontú és Sziszüphosz-arcú
Nyargaló-nyerítő
csikókoromban
esztelenül fontos volt
számomra,
hogy megszülettem
s pontosan az vagyok,
aki vagyok. Huszonhárom éves
csődörkoromban
megvilágosodás ért: beláttam, hogy születésem
—
vagy olyan-amilyen
férfi-létem
éppen
annyira nem fontos, mint a naprendszerek
vagy az egész vak és süket, hideg és céltalan
világmindenség
isteneivel,
istennőivel,
5

angyalaival és ördögeivel. De egy
mustos-puttonyos
őszi estén újra jöltiindökölt világra-jövetelem
csillaga,
és megértettem,
hogy mindennek kettős
értelme
vagyon; megértettem,
hogy ha pontosan az vagyok,
aki vagyok, az se nem több, se nem
kevesebb,
mintha más volnék, vagyis az, aki nem én vagyok,
mivel akkor se tudnám
megmondani,
merre vánszorgok itt az ólomba fulladó
utcákon
és ugarokon, virágokat és hihetetlen
bajszú
bogarakat taposva, míg vissza nem
forradok
a földbe éppolyan jeltelenül és
nyomtalanul,
mint a többi hozzám hasonló
csillag-bozontú
és
Sziszüphosz-arcú.

A költészet legkényesebb kérdése
A költészet legkényesebb
kérdése,
hogy van-e egyáltalán leírni való?
Ha ötszázmilliárd év messzeségéből
nézzük,
semmi megmaradó nincs itt,
semmi különös formai, anyagi,
szellemi,
amin megakadhat a szem, az orr, a tapintás,
a fül, az íny, az emlékezet. De hát az se lesz!
Semmi, a tökéletes, kopasz semmi: az lesz megint,
mint már annyiszor ebben az
ötlettelen
teremtés-pusztítás-taposómalomban!
S akkor elpanaszolni, hogy „bocsásd meg,
Úristen",
„hervad már ligetünk", „csalfa, vak
remény",
„csillagos ég, merre van a magyar
hazám?"
vagy „a kedves közellétéről", „a szerelem
filozófiájáról",
s akár „a vén cigányról", valamint „egy mezei
pacsirtáról", „a külvárosi éjről" és „a földvári
mólóról" vagy „Lesbia verebéről", de akármi
apró-óriás tüneményről,
érzelemről,
gondolatról
írni, dicsekedve, sajnálkozva,
csodálkozva
„mindenek múlásán", friss cipruslombokát
hintve
Etelka sírjára és rothadtakat Jeanne
Duvaléra,
aki „szűk utcájába húzná az egész
mindenséget",
nem őrültek képtelen
vartyogása?
A költészet, sajnos, legkényesebb
kérdése,
hogy jelenthet-e valamit „egy elveszített napernyő"
.
„a végtelen terek örökkévaló
hallgatásában"?

6

Szókratész utolsó szavaiból
Nagyon rossz, hogy
meghaltok,
de még rosszabb, hogy megöregedtek
és lezörög
a szerelem meg a barátság akantusz-virága
kezetekből,
de még rosszabb, hogy semmi nem vár rátok
a sáron és hidegen kívül a sírban,
gyermekeim,
de még rosszabb, hogy sose tudjátok
meg,
minek születtetek
és szakad
vége
szívetek rángatózásának,
sose tudjátok
meg,
mi van a
csillag-szakadékokon
és a meteor-tengereken
túl, ahol az
anúbisz-fejű
szörny üvöltözik
a
sivatagban
négy
lábával
négy ragyogó ezüsthold-cövekhez
kötözve.

FÜRDÖBÁLVÁNY
7

VERESS MIKLÓS

Az utolsó diáktangó Kapósban
1. Egyenleteket
az ember fejébe
beleverni
fölösleges: egyenlő képtelenekbe
amúgy is
beleveri kobakját és nem lesz
matektanár
mert a mai napból ha levonja a holnapot
és hozzáadja a tegnapelőttet
no meg
a holnaputáni is beszorozza a
pi-pi-pi-vel
és halálából születése
négyzetgyökét
kivonva mindezt átemeli a túloldalra
ahol szerelme méllbösége a
gyerekszám
esetleg március idusa és ideája törve
nagyidával akkor még hol a többi:
az albérlet négyzetméter
szerinti
gyöke
csak elindul a cosinusgörbe mentén és
addig kattogtatja
számológéptelenül
bordásfal rúdjain a golyókat
míglen
rá nem döbben hogy nem az X vagy az Y
hanem az a francos KETTŐ az
ismeretlen
2. Ante Apud ad ad — vér zúz
cirkusz cifra: csitt na csitt
Kontra — ergo mondom inter
luxus
infrastruktúra:
penisz ponál most és praeter
és proponál per
szekunda:
Suppra aggnő — ultra transz

—

3. A nagykelep a nagykelep
no meg a
békaperspektíva
mikor az ember csak üget
s rázkódnak spermái ríva
ó hát a tornaóra:
fölmászni a karóra
ahol áz ember mint a karóra
azt ketyegi hogy
nagykelep
hogy
nagykelep
s e tortúrán ki sem nyögi
hogy jobb játék a zsebhoki
mert nagykelep mert
nagykelep
meg ötvenhat meg
ötvenhat
és aki meg nem
pattanhat
várja egy
tornatábor:
nocsak nocsak nocsak nocsak
mért azt tanítja —
nagykelep
ha már nemzeti sport a sakk!
8

a békahad is mást brekeg
s maga mint
Abbáziából
kreolan
hazaténfereg
és másztat már karóra —
pedig a hold is oly kerek
— mert ötvenhét vagy
ötvennyolc
kelep telep telek telek —
mint az új virágóra
4. De régóta
volt /a
/
diákoknak

tapsrend:
/

bérletáron:

és mit hall Marica
meg se rezzen

a

s nem pisilhet
fékomadta

szovjet

vasfüggöny
bugyijába

csak

pukedlizhet

grófné:

kiperdül

csókdobálva
városparancsnoknak

aki talpig
- - / . . /

rendjelekben
/ . .

ez nem Hamlet:
vagy Anyégin

bity van nem
áriája

a parádé farsangos
most
/ . . /
/ . .
e vengerszki
teátrumban
de szép város is Kolozsvár
/ . . /
/ - .
virágkosárban
a grófnő
/ . . /
/ . .
minek

is

Kapasvaron

dekódoltatni
ez a

vastaps

olyan mint a
hujhujhajra
/. . /
I:.
ahogy csattan
lelkesülten:
Ruszkik! Haza! Ruszkik!
Haza!
de szebb volna
keringőnek:

bity

5. Danton Robespierre Saint Just —
és hullnak a fejek a puros kosárba
stencilrajzon amit tételek alá
gúnyolkodhatunk
már
főszerepben
Guillotin mesterrel is habár
kőpcősebb ravaszabb annál e hóhér —
így meg nem érti senki senki amíg
meg nem lazíthatja
érettségi
nyakkendőzetét:
hogy miért
miért
is volt poros az a kosár jaj tanárúr
hatvanban kigombolván vaskos
nyakán
az inget végtére mitől oly boldog
hogy csak fűrészpor a
fejünkben
és abban meg váltig visszafelé is
Saint Just Robespierre
Danton
mert nem a kosár — a névsor a fontos
6. A nép nem zászló nem bot
csak átok ki elhajítja
haza és szabadság — vászon
bot és nép jelszavaink valának —
egy főcsavart mely
összetartó
a belek
alagútjain
ki elhajítja nem zászló
reá bot reá nép reá főcsavar
átok dolgozni csak mint a csillag
megy az égen az Ős Kaján
és lila dalra gyúl
lássátok feleim: nép átok
Verbőczi vörös fejfák
vanitatum
vonítás
mint malom a pokolban
legyek: én zászló
még magasról
elúszik a dinnyehéj
a nép a buzgó
egy európai
Tűz

bot

ÁGH ISTVÁN

Aszály
Kupovics Elek vasúti kocsmájánál a sorompó előtt Tompa Elemér pótkocsis vontatóval gátolta meg, hogy a szekérsorból a szerelvény robajától valamelyik megvadult ló belerontson a vonatba. Fél óra van az érkezésig, s a kocsmáros dolga és bevétele megnő az alatt az idő alatt. Elek bácsi viccein, történetein
nevetgélve szolgálja vendégeit, leginkább saját főzetű törkölypálinkával, melyet csak ő merészel kimérni a környéken olyan kedvesen, hogy megenyhülnek
az ellenőrök, a rendőrök is megisznak egy-egy kupicával. Gazda nélkül, komoran állnak a lovak, Elemér a biliárd miatt hagyja magára a traktort. Csöngetés hallatszik a csöndben az állomás irodájából, a kövér vasutasné lúdjaival
vesződik az udvaron, hajoltában fölcsúszik fenekére a szoknya, kilátszik a legnagyobb méretű bugyi, a vidék leghatalmasabb, sötét combjai közül, a kocsmáros, az állomásfőnök és felesége, ez az állandó hármas, hozzá a ludak mindenkori jelenvalósága olyan a várakozóknak, mintha mindig itt lettek volna, s ha
valamelyikük hiányozna, azt hinnék, valami nagyon megváltozott a világban.
Ki tudja, mikori fölírás az eresz alatt: bor, sör, pálinka.
Óra csak az iroda és a kocsma falán, s ahogy a nagymutató észrevétlen
araszol előre délután négy óra negyven percig, megbolydul az ivó, sietve iszszák poharukból a maradékot, visszaülnek a bakra, Tompa Elemér a traktornyeregbe, izgatott készenlétben néznek keletre a szomszéd állomásig, ahonnan
már dereng a fekete mozdony, a Truman, szaggatottan pipálja a füstöt, húzza
magával a falusi Budapestet, a batyut, az előregyártott válaszokat. Mi újság
Pesten?
Leszállnak a Tompa lányok, Mariska börtönőr urával, két gyerekkel; Szépvölgyi Márton smasszer földobálja a pótkocsira csomagjaikat. — Szerbusz, sógor! Csak egy percre .... — s beszalad Elek bácsihoz, törkölypálinkát kér. —
Sör nincs? Akkor nagyfröccsöt adjon hozzá. Én vagyok a Tompa Mari férje.
— Ismerem az elvtársat, nagy búcsú lesz maguknál. — Szépvölgyi arca kivörösödött az italtól, de feszültsége megenyhült, fölfrissült, mint eső után a homok.
Fölkapaszkodik a többiekhez, ott ül már Magdi postás férjével, kislányukkal,
meg Klári, Piri, Sári. A bakter föltekeri a sorompót, szalutál nekik, mint előbb
a mozdonyvezetőnek, az elguruló vonatnak. — Nagy búcsú lesz Tompáéknál. —
Elemér megindítja a vontatót, messze hagyja a szekérsort, rázkódik, bukdos,
egymásba kapaszkodik a tömérdek család, csúszkálnak a bőröndök, cekkerek,
csak a zászló hiányzik, meg a Vörös Csepel vezesd a harcot, Váci út felelj neki.
Ügy érkeznek, akár a falujáró agitátorok, csak azok nem kenyeret, húst, cukrot, lisztet, tortalapot hoznak, mert azt hiszik, ebben az új világban a falusiaknak a legjobb, mindenük megvan, a hétszentségit a parasztjának!
— Jaj, mennyi minden! Nem kellett volna — szabadkozik Tompáné. —
Mindent elhoztatok, mit esztek Pesten? Levágom a kakast, a tyúkokat, megnőttek már a csibék.
— Mivelünk anyuka ne törődjön.
— Nem élünk börtönkoszton — szól közbe Szépvölgyi Márton.
A kenyeret vászonkendőbe takarják, a húst leengedik a kútba. A nők ruhát cserélnek, s a rózsás ágyterítőket ellepi^ a szoknyás, blúzos rendetlenség.
11

Magdi kislánya sírva szalad az utcáról. — Azok a csúnya libák! — zokogja
anyja ölébe. Alig hasonlítanak egymásra a lányok, úgy különböznek, hogy vagy
anyjuk, vagy apjuk arcát, testalkatát örökölték. Mariska nagy keblű, nagy,
barna szemű, sötét bőrű, tiszta apja, lassú mozgású, erős hajzatú, dús hónaljszőre még akkor is kikunkorodik, ha behúzza a vállát, kívánatos, akit az ura
jobban őriz, mint a rabokat, féltékeny indulatait azokon éli ki az éjjeli szolgálatban. — Szikkadt vagyok, papa! — Magdi csutakhajú, lapos mellű, szőke, kék
szemű, fürge, jótétlélek, dolgos, mint az anyja, férje Szabó Pál távirat-kézbesítő, sovány a kerékpározástól, azoktól az utaktól, melyeket a Keleti pályaudvar
mögül, a 72-es postától Zugló külső negyedéig tesz meg. — Hogy van az apuka?
Jól van? — Klári is Seffer-fajta, Piroska, Sári meg Tompa, szüntelen forgatják őket a táncban, tudják, a holnapi búcsúban is, míg Klári petrezselymet
árul az anyja mellett. A legkisebb, a Vali megint anyjukra hasonlít. Elemér
más, szeme kék, haja szökés, magas és erős, keveréke szüleinek, kiszámíthatatlan viselkedését valaki felmenőjétől örökölhette, s az az ember lopós lehetett,
talán zsebtolvaj, csak akkor emlékeznének rá, ha gyilkos lett volna.
— Hol alszunk ennyien? — kérdezte Szépvölgyi Márton Elemértől.
— Menjek a pálházi munkásszállóra? Nem is hülyeség... Kurnék egy jó
nagyot a menyasszonyommal.
— Fogd be az ocsmány pofádat! Most se fogod be?
Mariska szálvassal töri a mákot a famozsárban. — Hagyja, anyuka. — Ülnél csak traktoron, szántanál éjjel-nappal, mint Weinstádter T e r i . . . Nem fér
a nyeregbe a segged. — Én is itt vagyok sógor. — Hát akkor szólj a feleségedre, baszmeg! — Menjünk a kertbe — mondta az öreg. — Baszok a kertre, fater, meg erre a sok spinére, megnézem Gazsiéknál a t r a k t o r t . . . Miki befog,
csórunk egy szekér ágat, vessetek ágyat a sógorok lábánál nekem is, jobb,
mint drága, horkolós apukátokkal az istállóban. Lábat mosni! Lábvizit! Csizmák, viigyazz! — Ne emlegesd a katonaságot! Tolvaj! — Én azt a fél évet leültem, pedig ártatlanul ítélt el a hadbíróság. De mért kell ez előtt a smasszer
előtt arról kotyogni ? Ismerem ezeket...
— Menjünk a kertbe!
Fonnyadt, kaszálatlan gazos gyöpön át libasorban lépkedtek, elöl az após,
mögötte Szépvölgyi Márton és Szabó Pál.
— Mink is szeretnénk egy kis telket, csak hát a kétlakiság... Nem lehet
meg kert nélkül az ember, pláne ha tiszamejjéki.
— Aszály van.
— Ki dumálta be magának, hogy aszály van, papa? Szóval, lenne egy telkünk, közel a Maglódi úthoz meg a Gyűjtőhöz a keresztúri temető mögött.
Nézzen rám, forduljon hátra! Látja, milyen sápadt vagyok a szolgálattól? Szóval, lenne egy kertünk, krumpli, káposzta, paszuly, murok, petrezselyem, tavaszi, őszi saláta, szeretem a mákvirágot, úgy ültetném a fákat, hogy májustól
őszig lenne gyümölcs, augusztustól paprika, paradicsom, letenném a szolgálatot,
fognánk a kapát Marissal...
— Most igen nagy aszály van.
— Csak hát, csak hát ugye, a szolgálat... Maris meg én is össze-vissza...
Lenne egy telkünk, építkeznénk, akkor nem lenne kétlaki az elvtárs, mint az
a Balog Törökbálinton, messzire lakik Kőbányától, sokat utazik, de kertes háza
az aztán van, és akkor már nem kétlaki, ha kertes háza van, ugye, Palikám,
nektek is jó lenne, m i ? . . . Persze te hordod a táviratot a jó levegőn, a Magdi
méri a szafaládét... — Ha van. — Fehér k ö p e n y b e n . . . hétkor nyit, háromkor
12

zár, ott a bolt a köáelben a Pongrác-telepen. Szóvai, azt a Balogot megharaptá
a farkaskutyája, kapáltak vagy m i . . . átkarolta az asszonyt... tudja azt maga
papa, hogy a kutya is lehet féltékeny? Űgy beleharapott a vádlijába az a dög,
akkora húst kiharapott, mint a tenyerem, ekkorát azért mégse, mondjuk, akkorát, mint a Julcsikáé... ez történt vasárnap, szerdán elvtársi alapon meglátogattam, még akkor is nyüszített az a Balog, már el akartam menni, de belenyomtak egy adag fájdalomcsillapítót. Az a Balog mesélte, mert női börtönben
is volt ám, hogy volt ott egy őr, akit Vak Bottyánnak csúfoltak az őrizetesek,
mert a buzi-kurvákat kukkolta, el se képzeli, papa, mennyi a buzi-kurva, azokat
leste a kukucskálón, aztán kiszúrták a szemét, na, van ott sok bárcás kurva, ha
nem mentek el taxisofőrnek, grófnők és mind buzi, az isten bassza meg, veszélyes üzem a fogház, a Maris meg olyan aggodalmas. Mért nem kapálják meg
ezt a kertet?
— Nem lesz ebből már semmi.
— Olvashatta volna a szovjet módszert, elterelték a folyókat a sivatagba,
ha a Szirdarját meg az Amudarját meg lehet fordítani, akkot itt egy kútásás
nem nagy ügy. Palikám! Ásó! Kapa! Csákány! Lapát! Hozz ki egy üveg vinkót!
— Húsz litert kaptam a Joó Bélától, mert nekem a Rókában hitelem van.
Balatoncsicsói. Ritkán járok oda, mégis ad hitelt egy rendes embernek. — Egy
párttitkárnak. — Nem azért. Gazsiéknál is lenne, somlai, saját, 'Se mink azoktól sohase kérünk semmit, mégis csak Gazsi Lajos a gazdám. — A kulák. —
Csak annak, aki mondja.
Szabó Pál ledobta a szerszámokat a kert túlsó végében, amerre lejt a föld
az ölesárok felé. Ástak a sógorok, izzadtak, ittak.
— Víznek kell lenni, két méterre megjön a víz, ha mondom. — De csak az
üveg alján maradt egy csepp bor.
A kolorádóbogarat láthatták a plakáton a tanácsnál, az iskolában, a patkolószínben, a villanydúcokon, ott pihent a papír krumplilevélen barna és sárga csíkosán. Ez olyan félelmetes? Hiába járatta végig a krumpliföldeket Melinda tanárnő, s járt volna büntetés a bejelentés elmulasztása miatt, ez az imperialista rém nem átallotta elkerülni a környéket, pedig az emberek többet tudhattak már róla, mint a katicabogárról, ahogy ujjuk hegyére száll, gyerekkoruk óta messzire röpíti vágyaikat. „A burgonyalevélen a bogár és a lárva
együtt is előfordul. A nőstény 90-100 tojást rak a burgonya levelére. Tömeges
fertőzés esetén a különböző nagyságú lárvák a burgonyát teljesen lerágják, s
emiatt a gumók sem tudnak rendesen fejlődni. A lárvák igen gyorsan fejlődnek, egész nap táplálkoznak, majd a földben bábozódnak be. Nagyon szapora."
Tessék! — Annak lenni köll, ha már a plakátra tették — mondta Illés kisbíró.
Aranyra lelt volna az az úttörő, aki egyet talál. Bozóky tanácselnök Joó Flórián középparaszt földjére szánta, ha már éppen kulák, várta megjelenését az
ellenség aknamunkáját bizonyítandó.
A tűz, az más. Amikor biztosítást kötöttek még a háború előtt, gyakrabban
gyulladtak ki a házak, mostanra berozsdásodott volna a tűzoltófröcskendő, ha
nem lennének hetente kötelező gyakorlatok. Hangszórók ordítják, kepéket körülszántani! a tűzőrség a folyó napon reggel nyolc órától este 20 óráig, majd
reggel nyolc óráig ennek meg ennek; büntetés terhe mellett a templomtoronyban, a tűzoltószertárnál, az Egeresdombon, a Tikhegyen. Kunyhót tákoltak a
13

magaslatokra, mert akkor is őrködtek, ha esett az eső, melyet az idén el is feledtek, s a kunyhó csak arra szolgált, hogy kijelölje az éberség helyét, csupa
bolha. Morgolódott családi körben, aki sorra került, elvonta a munkától, nem
tudta kipihenni magát a szúnyogoktól, szüntelen csapkodott, vakaródzott. Roszszabbak voltak Haszonics őrmesternél is, aki Joó Béla már-már tulajdonába
vett Csillag lován kéjesen ügetett, vágtázott, léptetett a tűzoltószertártól az
Egeresdombig, s most épp a Tikhegyig, ahol Kityöri Ferkó a Rókacsárdát helyettesítette, és éjszakára másoknak is fölajánlkozott.
— Ha ien ot vagyok, akkuó nem lessz tüz, abbisztos. Legyen nyugattan
Biela baátyaám. — Ketten ülnek a sáncon sánta Palival.
— Ferkó barátom! Látod-e sasszemeddel? mert márt az enyémre ezen dicséret cseppet sem alkalmazható, hányszor néz órájára az őrmester úr, midőn
ezen a tagúton, mely a békevilágban, s szerencsére azóta is a kertek aljától a
temetőig, vagyis a templomig ér, és pediglen csupán egyetlen házat, a Csornákét foglalja magában, Csapás utca volt, mint a márhácsorda kivonulási területe, melyen a muszkák . . .
— Tuggya a rosseb, mi az a m u s z k a . . .
— Az oroszok, becenevükön ruszkik, Bozóki Józseféknek szovjetek jöttek
be, melyet azóta, kérem Felszabadulás útjának neveznek, s most meg ez a Bozóki, hogy egész házsorral büszkélkedjen, hiában erőlteti ide az építési engedélyt, ámbátor kéremszépen, ki építkezne, midőn a süllyedő hajóról a vasútra
meg a bányában menekülnek a tetterős férfiak, reménylem, miszerint a pártház tervben van véve Tonpa Sándornak, az majdan ottan éktelenkedik őseid
hantjaival szenben, de Csomék akkor is szomszéd nélkül maradnak. Ránézett
márt órájára az a Haszonics?
— Uccsinyaát.
— Elképzelhetjük egyrészt, micsoda megnyugvással tölti el, kérlekszépen,
hogy pontban este nyolckor itt vagyunk, másrészt pediglen bosszankodni méltóztatik, miként ellenőrzése telj essen fölösleges, pediglen még csak a cipőnk orrát láthatja. Könnyítsük meg a dolgát, álljunk ki az útra és üdvözöljük egy
viváttal.
— Megin uccsinyaát.
— Ezek után vissza is fordulhatna, bárt őkelmének meg kell győződnie,
nem két alkonyi szellemet-e csípnek a szúnyogok?
— Mi lessz itt iefiekkuó? Csak uffolik a vierem. Vivaát!
— Jóestét, őrmester úr! Mi járatban, mikor márt az aratók is elhagyják a
határt, kérem?
— Minden rendben? Jóestét kéremszépen. Tűz még nincs?
— Parancsoljon ötéves tervet! Hátrányosnak tartom az éjjeli őrséget az
ifjúság egészsége szenpontjából, mert tetszik látni, Kityöri Ferenc mártis
nyújtja szivarkáim után a kezét, hát még, ha majd tetőfokára hág a szúnyogimvázió!?
— Intézzék el egy füst alatt! El fogom nézni a szabálytalanságot, kéremszépen, egy füst alatt intézzék el a szúnyogot! Nem tagadom, megesik a szívem
a tűzőrök fölött, mert nekem könnyű, áttörünk a Csillaggal a rajon, lehagyjuk,
hátranézek, törnek utánunk, de elérni azt aztán nem, ugye.
— Kétségbevonhatatlan, minő szerencséje az őrmester úrnak ez a Csillag,
ha arra gondolok, miként telejesítené feladatát, miként törné át a szúnyogok
rohamát azon az álbinó szamáron, melyet Joó Béla a felszabadítóktól kapott
jutalmul, emlékezel, Ferikém? Bocsásson meg, akit tegezek, Kityöri Ferenc is
14

Ferenc, mint az őrmester úr. De Joó Béla vértigli lovasgazda lévén, csak addig tűrte azt a fehér szamarat, melyet a szovjetek is csak azért hagytak el
minden bizonnyal, miként nem volt vörös, bárt piros szeme tetszhetett Ványa
az ezred fiának, szó mi szó csak addig tűrte, amíg nem tett szert a törzskönyvezett Babára, mely ugye ön a megmondhatója, a tanácselnök lányával közel
sem azonos, hogy az a szegény pára megellhesse ezt a Csillagot az őrmester úr
nyerge alá. Megkérdezhetném, mikor lesz újra törzskönyvelés, hogy ez a mesés
szép kanca méltóan hitelesítve legyen.
— Nem törzskönyvezünk. Tudhatná, hogy az egyenlőség kiterjed lovaink
területére is.
— Méltányolom. De azért szabadna megjegyeznem, ez a gyönyörű állat
mégsem egyenlő a rokonságban lévő vén herélttel, Joó Flórián egyszemélyű
fogatával, nemde? Méginkább azzal az álbinó szamárral, hisz közelebbi a fejlődés ágán, mint enberhez a csinpánsz, és a szürke szamárral sem egyenlő a
fehér, mely mintha majdnem megtalálta az aranyleletet. Csak egy tévedésen
múlott az egész, minek okáért nem zörög a haraszt, az a becses aranykincs ott
van a Rókacsárda, vagyis az ön környezetében elásva, nem hiában rabolt oly
sok éven át a Savanyó József betyár, tehát nem hiában jártak hozzánk a
kincskeresők. Egyszer minősíthetetlen áfférban keveredett velem azon dévaványai lakós a Nagymagyar Alföldről, aki ottan áskálódoct a maguk által italboltnak nevezett csárda kertje mögött, mely márt nem volt a csárda tulajdonában,
tehát én jogosan figyelmeztettem, ugybárt, mindenki a magáét ássa. Néhány
holnapra egy logomániára hajlamos kincskereső úr beront a Rókacsárdában, a
márhá: — Megvan az arany!
— Autaán nem vuat aran.
— Jól emlékezik Feri barátom. Én éppen akkor ittam aznapimat, azt képzelte szegény, buta logomániákus és egyben aranyásó kálándor, miként aranyszínű az a vörösbarna por. Berontott a csárdában, kérem. Hát kéremszépen az
az álbinó szamár megette márt a felét a puskapornak. Mondtam neki, nem járt
ön aranyásói szaktanfolyamon, s nem szenved-e színvakságban, mikor ez puskapor és megette a szamár? Mi lesz itt uraim? Erre ez a barátom a tűzőrségben, akkori Kityöri Ferike, aki lassan márt nevezhet a maratonban, elszaladt
a Belényesi, két ess ipszilon, állatorvosért, mert netán fölrobbanhat az állat,
minek következtében a Róka is nagy veszélyben forog, nem szólva enmagamról.
•— len hosztam a Bölienyösit meg a s z t a á n . . .
— Melegítsék föl az összes tejet, mintha nem tudta volna, Joó Bélának
csak egyetlen tehene maradt a felszabadulás alól, hogy lenne akkor összes tej,
ha de kérem? S erre ez a fürge hosszútávfutó, tudhatja az őrmester úr, kettő
ká emm a település plusz. Megérkeztek tele zséterrel a fáintos menyecskék,
katonás rendben állították a tejet, hogy épp azon rendben meg is lett idva. És
ennek következtében az álbinó lény szájából, mely alól válága sem kivétel,
nagy csuklás, durranások, ropogás közepette színarany buborékok szálldostak
a légben:
— És az aranyat megtalálták?
— Máig várakozik a föld mélyén a szerencse fiára, talántán önre, őrmester
elvtárs! Bárt figyelmeztetem, egy ilyen érték felfedezése könnyeden enberölés
bűntettében fajulna.
— Mennyi szúnyog! Egy füst alatt űzzék ki őket! — Haszonics egyszerre
hármat mázolt szét a Csillag homlokán. — Vár a tűzeset feladata. Remélem
maguk sem pihennek, Pali bátyám!
15

— Biztosíthatom, Kityöri Ferenc maga az eleven prákszisz. Legyen szerencsém! — Most hogy eszemben jutott az álbinó szamár, mely által még egy Kityöri Ferenc is része lehetett a történelemnek, feltétlen szükségeltetik mélyebbre
merülni, nehogy azt hidd, hogy a Rókacsárda háza táján nem történt más eset
a múltban, mint ez a különleges példány, meg ahogy a minap a molnár ezt a
kutyaütő rendőrt meg akarta ölni, ámbátor, zsebkését otthon feledte. Létezik
olybá egy hatalmas legendárium, persze, azt a Melinda sváb tanárnő nem tanította nektek, csak Márksz, Engelsz, Lenyin, Sztálin tetteit volt szerencsétek
zengedezni...
— Sztálin ammegvuat.
— De Savanyó Jóskáról, tájékunk szülöttéről, falunk hírhedett betyárjáról
ugyancsak nem tanított egy sort sem, pediglen egyik kutya másik ebb, kéremalássan, sőt mitöbb kérlekszépen, őbenne mégiscsak magyar szív dobogott, fennen hirdeti első bravúrja, mely által egy hárámia meg szokta alapozni kárrierjét a régi öregek elbeszélése alapján, hogy Dienes István megírhassa, sőt kinyomtathassa Mezőfi Vénél Budapest Ilka ucca 36 szám a l a t t . . .
— Jua vuat ez a Savanyu a Juazsi, ha ien asztat a kincset megtallaállom a
Ruaka mellett, magaának is adok belüöllö, mer ijjen ierdekesset mesiet. Üsse
lehet alunnyi ezektüő a rossebes szunyagoktuó, meg Haszonics Feri baátyaámtuó. Ott gyün, a! Gyalog.
— Merem kijelenteni, hogy a Csillagot ahhoz a mezei diófához kötötte,
mely véletlenül egyetlen valamire való dióból egy ügyetlen varjú csőrétől sarjadt, s most a kukoricás elleplezi a rárót, ő pedig minket szeretne meglepni
ravaszul, mint a pálházi róka, de Lajtha Pál nem a malomtulajdonosék kakasa,
s Kityöri Ferenc sem mai csirke, ugyebárt? — Jó reggelt őrmester ú r ! Mit tetszett álmodozni?
j
— Odanézzenek, kérem! Ott az a füst a Hajagoson túl arra figyelmeztet,
hogy mi is kigyulladhatunk. Lássák? És hallják a félrevert harangokat? _
— Mast harangoz a-Terusunk, mer ha ien tüzüörsiegbe segeittek, akkuó
a Terus harangoz hajnuaba.
— őrmester uram pediglen nem tudhatja, mert még újnak tetszik lenni, az
a füst, mely a patakon túlról látható, az öt órai munkás vicinális kéményéből
száll föl, bárt nem tagadom, az aszály következtében ugyancsak kisült pipacsos
pázsitot a mozdony fölgyújthatná, bárt lépéseket tettek a párásztsággal a töltés
körülszántására, melynek eredményeként Göndics Ferenc főtörzs és Bozóki József tanácselnök nyugodtan aludhatnak, miközben lám márt feltűnnek a szorgalmas aratók, úgyhogy miránk nincs itt szükség továbbá, ennek ellenére jelentem, állni fogunk a vártán, egészen nyolc óráig. Nem raktároznak Matador
rovarirtót, kérem? Mert ha így folytatódik, Kityöri Ferenc sebesre vakart, netán elmérgesedett bibircsókjai ellenére fogja átvenni a Munka Hőse nevezetű
érdemérmét az Űj kenyér ünnepe alkalmából.
Ki törődik ilyenkor a legyekkel? özvegy Joó Istvánné, a Naca, félretolja a
nyitott ajtóban a napszítta nyári függönyt, fölröppennek a bogarak a vászon
sarkába, ahol a rózsaminták mozdulatlanok. — Még mindig itt van. — Visszamegy krumplit hámozni, belecsap a vödörbe, fröccsög a víz a konyhakőre, kötényére, a kunkori héj sötétbarnán csavarodik a földes vizbe, nagyot toccsan,
koppan a vájlingban a meghámozott krumpli, elméjétől olyan messze a keze,
mintha össze se tartoznának. — Átkozottak! Az isten verje meg, elviszik az
egészet. — Leöblíti a kést, oda se figyel a szeletelésre, az aranysárga, fölnégye16

lésből való darabokat figyelmetlenül szórja a tálba, öblögeti, fülében, mintha
megzavarodott dongó zúgna egész nap, recseg-ropog, bömböl,' kiabál, káromkodik, csetteg-csattog az egész udvar. — Elvisznek mindent. Megesznek mindent.
— Kosztoltatni kell a gépészt, a mázsálót, a cséplőgép etetőjét, Bozóki meg
betolakodott az ebédre. — Nincs ennek bőr a pofáján. — Egész nap a mázsánál téblábol, figyel, hogy a gabona pontosan fölíródjon, s ahogy a zsákot bekötik, azonnal a szekérre rakják, s ha megrakodtak, gyerünk a begyűjtőhelyre!
Viszi Joó Béla anyja hidegvérű heréltjével és az ő Baba lovával. Az otthon
maradt emberekből szedett-vedett a cséplőbanda. — Megjött a Béla. — Naca
néni újra félretolja a függönyt. — Béla! Nekünk nem hagynak semmit? — Joó
Flórián lemászott az asztagról, belekukucskált a fölírókönyvbe, melyet Gazsi
Lajos mázsálásra kényszerült cséplő tulajdonos vezet, visszakászálódik, s már
dobálja a kévéket alulról az asztalra, Joó Mari törött kaszavéggel metszi a
szalmakötelet. — Beleesik az a szegény gyerek. Egyszercsak beleesik. — S valóban félteni lehetett, mert nagybátyja olyan ügyetlenül, nem a lába elé, hanem
ahogy adódott, úgy dobálja a kévét, előre, oldalt, egyszer hegyével, máskor tövével, s ha lehajol érte a lány, meg se várja, nekizuhintja a következőt. — Mit
csinálsz, Flóri? — A molnár eteti a gépet, kinyújtja karját az omló kévéhez,
magához öleli, s fejjel adagolja a dobba, felbőg a masina, elhalkul, s megint
annyira erőlködik, majdnem belefullad. A halkabb zúgásból kihallatszik Kityöri Ferkó. — Ne lazsaájj Puak Ili. Aszondom. Vigyietek! — Ili és Tompa Vali a
törekeslányok, két rúdra szegeit dróthálóba gereblyézi Kityöri a pelyvát, csak
pirosra nyalt szájszélét, véreres szemét hagyta szabadon a por verejtékcsíkos
álarca. A lányok is hasonlók, bár emitt tottyos cájnadrágot tart az orosz katonaderékszíj félmeztelenül, amott bő kartonruha csúszkál a hajladozástól. — Puak
Ili! Maglaáttam a pinnaádat. Ot luag a bugyaguad a Muanaár Sanyi zsebibe,
ja! — Sanyi Pali bátyjával veri a szalmát, amint rendre kihányja magából a
gép a párhuzamos szálfákra, villával alásodorják, összepréselik olyan tömörré,
hogy Gazsi Miki és Horváth Karcsi nyársán feszesen megálljon, a szalmaverők
függőlegesre segítik, a gyakorlatlan, de bivalyerős Karcsi megtántorodik, inogbinog, fut, míg a szalmatornyot kiegyensúlyozza, azután biztosan emelkedik a
létrán, s ledönti a kazalrakó Pók Dénes mellé a pajtán túlra, de azt már Naca
néni nem láthatja. — Ez a Tompa egész nap a körtefa alatt döglik. De jó dolga van egy gépésznek, mert komonista! — morogja, s — Flóri! Az ügyetlen
istenedet! — Ideje megrakni a tüzet, főzésbe kezdeni. Majd körülülik az asztalt, megeszik a kakaspörköltet, megisznak minden bort, de jól megy ezeknek,
pálinkával kezdik, sült tojást reggeliznek, ebédre paprikás csibe. Egy kis arzén
a húslevesbe, Bozóki? Ide mered tolni a pofádat? Azt nem mondják meg, miből élünk? Miből élünk? Ügy látom, nem tudják teljesíteni a beszolgáltatást:
Aki nem dolgozik, ne is egyen, Rákosi elvtárs szerint, mondta Bozóki az ebédnél, és másodszor is megpúpozta a tányért. Gazsi Lajos a felénél fölállt, megköszönte, otthagyta Tompa Sándort, most aztán ehet a Tompa, meghizlalja a
falu, de alig mer inni a részegese, nem tart olyan sokáig, csak befejezze a masinálást, csak vége legyen, majd azután rogyásig, jaj, szegény felesége, de nehéz
annak a szegény asszonynak! Nem marad fejadag se. A Bélám keresztet akart
vetni, ránézett a komonistája, ez a Bozóki agyoneszi magát, ez a böthös nem
hagyja a fiamat imádkozni, ez a Flóri meg azt se veszi észre, hogy éhen döglünk, ez is éhen döglik, nem csak én, mert a mi lisztünknek van a legjobb sikérje,-éppen ennek a kanásznak mondja, a Bozókinak, nem másnak persze,
hogy a mi lisztünknek van a legjobb sikérje. Molnár Sándor be se jött, együtt

, 17

evett a fiaival, mit főzött a Mariska? Ha a parasztnak nincs, nekik sincs. Fejront. Elhallgatott a traktor. Joóné teliönti a lavórt. — Egy kézmosást szabadna?
— mondja Bozóky. Tompa Sándorról olajos szappanos lé csurog, Joó Flórián,
Béla és Gazsi Lajos utánuk mosakodnak, hajukat megnedvesítik, kezüket megrázzák, megtörlik a szutykos törölközőben.
— Hát az meg micsoda? — kiált az ajtóból Naca néni. — Mit csináltok, az
Isten szárasszon el benneteket!!! Abbahagyni! Mosakodjatok otthon. Kimerik
a kutunkat. Még máma meg is kell itatni. Van nektek vizetek otthon.
Molnár Pali biciklin szállította az apját, lábai egyfelől kalimpáltak a csomagtartóról, nehezen értek a műútra, de onnan messzire hagyták Sanyit és Joó
Marikát. — Minálunk mosakodjunk. — A fiú magához fordította az út közepén, autózaj nem hallatszott, hazamentek a pobedások. Mintha a mező ölelkezne, két elvegyült földszag, most még poros a szárazságtól, de nemsokára.
— Majd megmosakszunk együtt. — Én azt szeretném mondani, hogy édesem,
kedvesem, de a kedvesem szebb, nem? Ringatózunk édeskedves — Ringatózunk
kedvesem. •
Az üres Rókacsárdában nehéz bagószag ülepedik a széken, asztalon, pulton,
ásítanák a poharak. Sanyi nagyfröccsöt spriccel magának, egy szuszra magába
dönti. — Vigyáznál? — a másikat csak félig issza. — Hol van Pók Ili bugyogója? Ugye, nem igaz. — A Kityörinek ilyen viccei vannak. — Persze, hogy
iiyen hülyék, kedvesem. Gizus! — Itt vagyok, kérlekszépen, de igazán — lángol az arca a cselédlánynak, szalad a konyha felől, igazgatja ruháját. Lódobogás, kéjes nyerítés hallatszik az udvarról, vágtatás dübögése az útról. — Menynyi a termés? A Béla bátyám is aszt monta, meg idesanyám is aszt szoktya
mondanyi, elvitt mindent az aszál, de a Haszonics elvtárs meg aszonta, dehogy
vitt, mer van itt gabna, csak utánna köll néznyi.
— Csókoltatom az ifjú nemzedéket. Parancsolják tőlem a torok kéményseprőjét! Reménylem, nem zavartam meg társalgásukat, mely merem hinni,
nem a politika göröngyös mezején szárnyal.
— Jaj, mit is kér, Pali bátyám? Mit parancsol, de kéremszépen?
— Nem tudom, mit vétettem a turbékoló galanboknak, Gizus, hogy ily
furcsamód hirtelek eltűntek környezetemből, bárt magácska itt maradott azon
egyszerű okból kifolyólag, hogy a bal ketteshez le tessen rakni szokásos spricceremet, ha márt Joó Béla volt csárdatulajdonos Bozókival szórakozik édesanyjánál a gabonatoron, czopi rigt, kérem, made in Lajtha Pál, nem képzelem,
hogy valamely zsurnáliszta, legyen bárt a Szabad Nép, netán az Ű j Enber redákciójában, még csak álmában is kéziszótárában merészelné venni azt, hogy
gabonatór, ugyanakkor mohó tolakodással zörgetnek a disznótoros házak kapuján télvíznek idején.
A gyerekek már a kukoricáshoz értek.
— Fürödjünk meg a vizetekben.
— Kiszáradt. Nincs víz.
— Annyi csak maradt, kedvesem. Ott, ahol szoktam. Megmutatom, jó? Te
azt még nem tudod.
Eltűntek a kukoricásban, látszódhattak volna a réten, látta is őket Weinstadter Teri, a tarlóhántás élmunkásnője, aki Tompa Elemér lecsukása után
munkájába fojtotta bánatát, meglátta őket, de inkább elfordult, a legnagyobb
sebességre kapcsolt a dűlőútig, a Pénzes tagban folytatta a szántást az akácosok mögött. .
18

Még a Holdnak is gabonaillata volt, ahogy a nyáresti égbolt vibrált a Hajagos tükrében, azt gondolhatták, éppolyan tiszta és határtalan.
— Fordulj el, jó?
Egyszerre ugrottak. Az égbolt tükre alatt vastag iszap bugyborékolt, és bűzlött a rohadt békanyál. Fölálltak, térdig ért a víz, felhő födte a Holdat.
— Már meg se tudunk mosdani.
— Nem is kell már megmosdani.
Nevettek, egymás testéről huzigálták tenyerükben az iszapot, visszakenték,
paskolták bőrükön.
— Selyemruhám van, egyforma selyem a hálóingünk.
— Hallod? Dörög a viharsarok. Itt az eső. Dolgozhat a malom.
Pörögni kezdtek, hánytorogtak a lombok törzsük körül, a vihar előszele
megborzasztotta őket is, ruhájukat fölkapva szaladtak a víztől, a fák alól, a
villámok alatt.
— Félek. Az Agyonlőtt Kereszthez gyere.
Először meleg csöpörgés mosta őket, a réten hideg zivatar, a mezei Krisztusnál ostorozott a jég, de összebújtak ellenirányban.
— Itt az eső, az iskátuláját! — ugrott ágyából Haszonics, csattogtatta a
szél a függönyt, elhúzta, hálóingben, mezítláb nézte az udvart. — Megjött, az
annyát! — kinyújtotta kezét, kidugta fejét, és bezárta az ablakot, csöndesebb
lett a zuhogás, a villámfény megvilágította a két komondort, ahogy az orkán
elől az istállóajtóban gubbasztottak, hirtelen vaksötét és újra csattanás. — Idecsapott ,a villanydúcba, a szentségit neki! Most aztán örül a büdös parasztja.
Most aztán nem mondhatják, hogy aszály meg aszály. Most aztán nem mondhatod molnár, hogy nincs vized. Hahhaha! Most aztán tetten "erünk, molnár!
Elő az őrletési engedélyt! Ez az? Ezt az Ilonka kartársnő állította volna ki? De
kérem, hamis! Okirathamisítás, közönséges közbűntény a szocializmus ellen.
Most aztán biztosítjuk az államosítást. — Táncra perdült hálóingesen, mezítláb,
beverte térdét az ágy sarkába. — Ez egy szoba? Hát ekkora helyet illetek én,
Haszonics Ferenc őrmester elvtárs, a néptől? Az anyátok kurva istenit! Nem
harcoltam eleget a reakció élvonalában? Majd tetten érünk, molnár. Nincs is
kutyája, hahhaha! Olyan csöndben lepjük meg, mint az izé. Az éj leple alatt a
Göndics elvtárssal. Annyi gabonája maradt a parasztnak, hogy még sötétben is
őrölni kell, éjjel? Persze, hogy feketén. Félreíratták. Nem lehet ott mindig a
szemünk, de nincs több kukoricázás. Kinek folyik az őrletés, na kéremszépen,
ne tessék mondani! Hallgattassa el az asszonyt, mert begyűjtöm az egész családot, ugye Göndics elvtárs? Nem beszélünk? Egy szót se? Nekünk? Ugye Göndics elvtárs, ha kiverem azt a rohadt pofádat, nesze! Na de főtörzselvtársam,
nem kellett volna, hadd vegyem kezelés alá. Meg mernél ütni? Elvetemedett
kulák! Valahol délen úgy nyár elején, trararararam te légy az enyém. Mulatni
azt tudnak, a kurvapecérek. Keringődzünk, ugyebár? A fattyú hétszentségit
neki. Egy kurva ne tessék sápítozni neki, már csak a Joó Flóri bassza meg, de
az se, mert ott helyben a Naca. Emelgeted a kezedet? — Piruettezett, fölcsavarodott hálóinge alól kilógott a dákó. — Elérkezett a leszámolás órája, molnár!
Letartóztatási parancs. Hallgattassa már el ezt a nőt, sipirc a kölkök, kifelé!
Na, gyerünk, kéremszépen. Manccsal a karperecbe! Bocsánat Göndics elvtárs.
Hadd kettyentsem én rá, maga a főnök, hahhaha! Megfelel az oldalkocsi, vízimolnár uram? Nem is kemény, nekem elhiheti. Én majd hátul ülök, de ha
megmozdul?! Most jut eszembe... Tengerész, a szívem, tengerész, adj egy csó19

kot, légy kissé merész, a Dzsim is meg a Dzsón is, kicsi meg nagy hajón is, te
nem vagy hal... most jut eszembe, úszol, baszd meg, úszol, ha tudsz, n y a k a d ban az a mázsás kő, malomkő. Meg akartál ölni? Hát tessék, jóccakát! Van itthon valaki? Béla bátyám, de kéremszépen, van itthon valaki? Nincs? Nincs.
Gizus! Karjaimba zárlak, hogy egyem a pinádat! — Átkeringőzött a folyosón,
be a sötét ivóba. — Itt aztán táncra kelhetünk, itt aztán ihatunk, az annya
annyáját neki! Nyugodjék békességben, jó ember volt szegény, egy ilyen rendes, becsületes m o l n á r t . . . Valamit mindig forgatott a fejében, halk szavú ember volt szegény, nem tetszik eltemetni, kedves plébános ú r ? öngyilkos volt
bizony, de hát mégis, na jó. Trallala-trallala-hahha ah. Bor, sör, pálinka, azannyáját neki, erre iszunk. Babácska! Lesz maga juszt is az enyém? Igen. Na
méghogy szép, hogy igen. Mienk a jövő, az őrs.

VÉDEKEZÉS

FODOR ANDRÁS

Táncjáték
NÓVÁK FERENCNEK

Amikor megsúgták,
hogy
elindult felém az öröm,
nem szóltam róla senkinek,
pedig
egész valómon
átbizsergett
a valahai álom
igézete, hogy mégis
tudok a föld felett
repülni.
A legbizalmasabb
híveknek
se beszéltem ki, mit sugallt a hír,
talán mert napról napra, régtől
arra edződtem: mind ami belőlem
oly
számolatlan-természetesen,
önnön kedvére, túlcsordulva
árad,
érdemként vissza nem
téríthető.
Nekem lett igazam, mert
az öröm átlépett
fölöttem.
S mivel a nézők alig is látták
a
kamarilla-cselt,
a világ színpadán nem történt

hibbanás.

De bennem később mélyebbre
zökkent
a tanulság, az egyszer már megélt
kudarc
a táncjáték,
mikor
a félhomályban
vetkeződő
elárvult pár elé a
vidor leváltok
lendületével,
ujjongó könnyű
kedvvel,
kapkodott lábbal erre-arra
sodródó boldog
sziromözönként
előtolong a győztesek
raja,
s letöröl minden mögötte
valót...
Meg lehet halni elevenen

is.

21

Bertók levele
Esik, borul egész nap,
mintha fejemre szakadt volna végleg
a visszavonhatatlan
ősz.
A délig összegyűlt
keserűséget
nehéz lesz kirázni
magamból.
Ember legyen, ki ilyenkor
segíteni tud rajtam.
Netán ezért jött ez az üzenet.
Szerzője minden
látható
ok nélkül kezdi, írja:
hosszú idő után,
sorsával
szembenézve,
rádöbbent, hogy az igazi
megmentője
1958-tól
én voltam. Csorba is
elismerte: levélben
kértem,
ne hagyja semmiképp,
hogy
Pécsről Somogyba
visszaszökjön.
„Jó elgondolni,
hogy
létezett (nehezebb) hely és idő,
mikor a kő alatt
egy-egy jó szó,
egy-egy ajándékba
adott
kézszorítás,
egy jócselekedet,
ami
magában hordja
jutalmát,
jelentette az életet,
a megmaradást, a jövőt;
s hogy volt ember, kinek az efféle
természetéből
fakadt.
Persze
folytatás is volt, van, hiszen
közben
megöregedtünk,
s jósokára
$ valamennyire
»felnőttem« én is,
de ez már másik
fejezet,
ága-boga csak ennek a törzsnek,
ami 35 éve
kis híján kettétörött..
."
Lehet, enapi gyöngeség
csak,
hogy lemásoltam így e szöveget,
de mentségemre,
azt hiszem, az egyik
legszebb levél, mit életemben
kaptam.
1990. X. 5.

TANDORI DEZSŐ

Orallis, Alezeray avagy kitől, mire várj
(Olvasandó:

félhalkan,
rajt—cél,
nagy iramban)

Most nyomban az, hogy: várj, nemsokára. Meg hogy: nyugszol te is. Hanem a menetrendszerű hajnali depresszió megint egyszer, megint egy napra
elmúlt. Majd még lesznek kétségeid. De azért legalább mégis inkább büszkélkedhetsz. Ha ennek az alján ott is a zacc, hogy add föl, add föl. Nem, korántsem — korán van még, persze, el is feledted mondani; az ablak nyitva, június
elsejének levegője árad, minden biometeorológia nélkül, mert neked még amaz
időkből, mikor szemközt nem a Dunát láttad rögtön teljes panoráma-hosszban, hanem a régi szóértelemben garni-szerű Fiume Szállót; majd erről még:
később; és por szállt, maguk alatt csákányozták a falakat a nekigyürkőzött
munkások és munkásnők, ez utóbbiak: „érzékletességük élményét" nyújtva a
tízéves fiúnak, hogy modorban fogalmazz; na, jó, hogy a modoron meg a tegezésen túllégy, jöjjön ez is: nem az, hogy most akkor a fák irtodnak'szépen,
nem is olyan gyorsan mégse, vagy ahogy évre év, talán tűrőbb leszel, nekitűrkőzöl, nekibb és nekibb, az „add föl!" kényes határán innen megleled, ahol,
mint a falon, lábfej elé lábfej, járni lehet, na, jó, hát a tűzszerészek, ugye,
gondolom, mindegy, a jöttek szerészei, vagy épp az általuk szentesített intézményekéi, mindegy, vonakodtak, de hát a Fiume Szállóból azt a lőszerraktárnyi-föl-nem-robbantat ki kellett hordani, kellett az az újjáépülés épségéhez,
nem igaz? nos, a logika ez volt: ha felrobbant volna...!
akkor se lennénk;
így a házat kellett vőn elhagyni, mindőnknek, úgy, ahogy voltunk, ahogy az
ostromot túléltük, és akkor hogyan elhagyni, minkkel, azzal, amit a leszakadt
három és fél emelet ormairól, romlejtőiről összeszedtünk, például mi, gyerekek,
vagy amit a felnőttek tartottak még a jövevények általi és a honfitársaink jóvoltából történt szabad rablások után megmaradt értéknek, a fiókos szekrényt,
melyen ma, mondjuk, Alizom kalitkája áll — Aliz az imént állt, kicsit bicén,
már amilyen az ő lába, de kinek baj ez? két napja volt hétéves, sikerült a
megmentése, jó vicc, kell-e mondani ezt? csak hát társnémmal emlegettük,
igen, kegyetlen munka volt az, kegyetlen fájdalmai lehettek, a kloákája vérzett, a lábán nyílt törés, mindegy, ennie kellett, téptük a csőrét, életmentő szájtépés, adagoltuk a vöröskölest, lehúnyta a szemét, a kék szemhéjakat, aztán
felhagyott a tiltakozással, elképzelhetetlen fájdalmai lehettek, igen, de másnap
reggel már maga csipegetett, és kész, öt-hat napig vérzett még, öt-hat napig
mi féltünk tehetetlenül, s aztán maradt élve mégis —, a fiókos szekrényt, a
kitörött lábút, mely a legjobb szótárakkal van megtámogatva, a fiókos szekrényt, melybe „az ötvenes években" az elfogyasztatlan zsíroskenyereimet, egybeírás—különírás, rejtettem, mert nem tudtam igazából összeegyeztetni, minden rendszerrel ez lehetett, vagy lehet, vagy lehet majd, a bajom, hogy eleve
összeegyeztetni nem tudok, hogy mintha sok lenne nekem, hogy „lenni", egy,
és „így-vagy-úgy-lenni", kettő, a kettő egy térbe nekem mintha nem férne, és,
de majd erről később lesz szó, ezért különös, ezért szinte csoda, és főleg ahogy
ez Párizsban van velem, hogy egyetlen rendszernek tudok számítani, mondjuk,
„valami Isten színe előtt", ahonnét ez, akár ha műholdjáról, visszavetül belém,
23

minden test-lélek-ízembe, egyetlen tudok lenni „a versenynappal", a várossal,
a saját cselekvésemmel stb., nem tudtam összeegyeztetni az iskolát a tízperces
szünettel, az ozsonnaelfogyasztással, lehet, hogy a tűzszerészek ugyanígy, vagy
másképp, nem tudták összeegyeztetni a nem-tudom-mi-nekik-mit a lőszerkészlet elhordásával, lehet, az ilyesmit másoknak is meg kell engedni, és akkor
most pont. Vittük volna, mi például, akkor, ezt a fiókos szekrényt is, melyben később a gombfocikapuim voltak, a csapatok, a naplóim, egész irodalmi
munkásságom úgy tizenvalahány éves koromig? A fiókost, anyám szerint —
miliő! mindazonáltal! — a smizettet, én inkább kismizettezetteknek neveztem
magunkat, akkor, az ostrom utáni időkben, mikor azért, persze, lelkesen capitalyztunk, meg az Erzsébet-hídhoz némelyőnk aranyat mosni is járt, én spatz
nem, nekem elegendő volt az a már többször is említett szögkészlet, mely a
vár oldalából úgy került elő, hogy apám sírt ásott nagyanyámnak, időpont
1945 február ilyesmi, és előkerült, erről nincs több más mit mondani, a nagy
láda, egy láda szög, melyet Máig Ható Koporsószegkészletünknek nevezek, nekem elég volt ez; vittük v o l n a . . . anyám emlékére akkor, legyen, egyszer: a
smizettet? Mikor a tűzszerészek a házat robbantják a Fiúméval együtt? A fiókos szekrényt, melynek anyámat nekirepítette a légnyomás? A fiókos szekrényt, mely akkor, egy pillanatra, anyám pár éven belül támadott harminchat
kilónyi súlyával képletesen ugyanúgy érintkezett, mint a későbbi — ugyaneme
hormonzavarból lett — kilencvenhat kilójával? Vagy mit vittünk volna? Mikor
már nem kellett senki elől stb. Inkább a lőszerkészletet vitték, a felnőttek, „a
férfiak a házból", furcsa, hogy ma én is „egy férfi vagyok a házból", és velem
mik történnek? nem vagyok házbizalmi, pártsejt-vagy-egykori-pártsejt tag, ld.
Shaw, Ember és felsőbbrendű ember, avagy inkább Tanner John házassága,
hát nem? Apámék behordták a lőszereket a Dunába, később, gondolom, mikor
az ostrom után tevékenykedő tűzszerészek vagy parancsnokaik vagy az a polisz, ld. politika stb. nem élvezhetett már oly ájult tiszteletet, szakszerű tűzszerészek a Dunából a lőszerkészletet újra kiemelték, már ahogy ez az „újra" szó
oly kedves használattal van, „újra folytatása", meg altalaj és intézményrendszer; kihordták, én meg ott ültem a sok évtizeden át — ma is netán? — rom
Alsó-rakpart lépcsőin, készültem az érettségire, például P. Howard olvasásával,
meg árvíznézéssel, nem is tudom, most akkor nehogy — lásd: nem vagy sziget
stb., jóllehet, a rakodópart egyik alsó kövén, illetve föllebb-kikötőoszlopán, ülve, a víz lassan körülvenni kezdett! íme, a világ „jaj-már-nehogy" állagának,
ld. unokahúgom kártyája Németországból, nyomtatott kártya, r a j t a : A három
európai csapás: Tschernobil — AIDS — Újraegyesítés; hozzáteszem, minden
ebből lett trójai faló, falósság-vágy-és-elképzelés stb., amin napra nap őrjöngésig bosszankodom, tehát homo politicus! de hát mindig, igen, ez meg volt alapozva a leszakadó házzal, a tűzszerészekkel, a tejfölös nénivel, vagyis egyetlen
luxusunkkal az ötvenes években, aki — ami? — épp a kitelepítők napjára
esett, az ő jötte, és akkor — még csodálkozom a lassan beálló hajnali depreszszión? ugyanannyi ez, ahogy Hun Májdagasztónak avagy az Apró Lépésű Temetőnek hívjuk a környékbeli borozót, de hát semmi sem ily egyszerű, a homo
politicus nem lehet kizárólagos, mert ma is a bezárólagosságtól fél, ez már csak
ilyen, de ámulni lehet, ámul, csodál, tetszik-neki-csomó-minden, csak a lakásmegvételről, a kötelező-féle megvételről, a privatizálósdiról valami ősdi jut
eszébe, pl. tűzszerészek, mindegy, most akkor nehogy, itt hagytam el, de mit is
akartam mondani. Apámék kihordták az aknákat, a bombákat, a lövedékeket;
apám kirúgta az egyetlen népnevelőt, aki becsöngetett hozzánk; mindezt több24

felé megemlítem, hátha valaki elolvassa. Mindezzel nem akarok közölni semmit. Most akkor nehogy levezessem az érettségi-korból Anarchist Aristocratot,
aki Auteuil-ből hazajövet támadott a Ranelagh tér kavicsos útján, ahol az ottani 9-es metró felbukkan a föld színére, és a Marmottan Múzeum magasát elhagyva a sűrűbb Passyba érkezel, lám, a tegezés is elmaradt valahol itt, még
csak ezt a formát sem akartam közölni akkor, nyilván, ja, igen, a világ a jajmár-nehoggyal: megérthető, hogyne, így futnak a maguk rendszerében
Auteuil-ben, Evryben, St. Cloud-ban stb. a lovak, így van bizonyosság az árakban, a bérekben, így van úgy-egyáltalán-az, ami van, hogy tán nem kell úgy
szorongani, a keserűt majd egyszer kiokádjuk, írta mesterem és tanárnőm az
ostrom után, persze, aztán máig se, azt. Persze, de azt sem/nem állítom, hogy
ez ilyen egyszerűen átjönne/jönne át; hogy valami ilyen következményszerű-szerves rendszere van annak, hogy — olvasom itt pl». Baden-Baden lóversenyeinek történeti kalauzában; egyébként Kincsem ott nyert háromszor, és
egy Lehetetlen nevű ló még, van Iffezheimben egy Kincsem utca is, látni fogom nemsokára, igen, ott megyek majd a Kincsem utcán, de erre már nem
megy rá, erre a mintázatra, hogy akkor a Lehetetlen utca, hogy azon meg hol
mennék, az aktualizálással hal el akkor most a költészetnek megannyi ilyen
rossz és ál lehetősége is, és nem más van, mint hogy így jársz és kelsz, például
— ó, ez csak riem kulcsszó? mert az sem lehet! olyan se! — már előző estétől
a másnapi versenynappal, ami lehet Vincennes — ott, hiába van sok vendéglétező, munkás stb., sok szín, hogy így mondjam, hiába akkora a késsel vághatóság a fogadóhangárban etc., mégsincs az, hogy bárkit bunkózni lehetne ügetővagy-galopp okán, hát nem, ide nekem Vincennes-t, de akár Enghient! nem
szólva róla, hogy itt, ez utóbbin ügető és akadály is van, és akkor a Rotschildbáró-féle Compiégne-t még hol hagytuk, ahol hat vagy hét pályaváltozaton
ügető, galopp és akadály etc. —, lehet Auteuil, Longchamp, St. Cloud, Evry,
Maisons-Laffitte... na, erről majd még külön, épp Orallis miatt, de ezt azért
említem ilyen jókor/jókorán, hogy azt ne higgye már senki, arról lesz szó, meg
Alezerayról se, külön és érdemben, nem, Anarchist Aristocrat, itt hagytuk el,
a Ranelagh téren, talán épp az Alezeray-féle búcsúfutam után — búcsú Párizstól! hosszabb időre az utolsó ilyen „esti átkelés" három óra járása a lassan még
a melletted sorra becsukdosó boltokkal is leszálló alkonyattal, utolsó palack borod kinyitása a Guatemala tér lelógó, nagy gesztenyefaágai alatt, egy utrillós
meredek lépcsőn lelátással a Szajnára, még elmégy az otthagyott, már emittott kifosztogatott, egészen jó formájú, de poros, már elhanyagolt kocsik mellett
az Egyesült Nemzetek útján, aztán az Eiffel hídja, aztán a rue Saint-Dominique, a könyvesbolt még nyitva, most akkor, ami Alezerayon jött — vagy
visszajött —, megvehetnéd belőle bőven a képes Sagan-életrajzot, minek neked,
persze, egy képes Sagan-életrajz, de mégis, ahogy mentél Auteuil-be, ezen az
utolsó napon, betértél ebbe a könyvesboltba, antikváriumféle, láttad tömérdek
könyvedet, az otthoni polcod előtt állhattál volna akár ha, otthoni polcotok
előtt, van, amit ti vettetek meg, oly években, a 80-asok elején, amikor még
ilyen könyveket vett az ember, jó, mondjuk 86-ig te, amikor még egyáltalán,
amikor még élt Szpéró — akinek Aliz lassan a vetélytársnője kezdett lenni,
bár ez botorság, így azért ez az, mégis, miért éreztél ilyet? ahogy ott álltál a
fiókos szekrény előtt, kezed a kalitkában, Aliz a tenyeredben, hasalt, kék szemhéját lassan lecsukta, azaz felcsukta, ők felcsukják a szemhéjukat, miért éreztem mégis, hogy Szpérónál kellene lennem, Szpéró pár méternyire volt tőlem,
egy másik ilyen házban, társném hihetetlen felzöldezésében elbeszélve, rezgő-

25

fűtől tyúkhúron át taposófűig, sátor-és-pagoda lapulevélig, Istenem, hol voltak
azok az idők, mikor Szpéró . . . most ezt lehetne m o n d a n i . . . még a hetvenesek
vége; mikor Szpéróé volt „az egész lakás"; mikor Samu jött — Enghienben f u t
Sam Granchamp! holnap fut Enghienben Sam Granchamp! de erről m a j d : arrébb; vagy: másutt; a leborozott, elszakadt övű, kiszakadó térdű szürke kordnadrágról ott Enghienben, mind a jelekről, melyek, ld. Klee, nicht von ungefähr mutatnak arra, hogy fenyegetően itt az idő, ki se nyissuk a gondolatjelet,
amikor Samu és Szpéró miatt a két szobánkat — folyton verekedtek m á r ! egy
fali fűodú körül! — szét kellett zárni, akkor is ez volt, ez akkor velem van:
hogy mikor Szpéróval voltam, Samuval lettem volna, hogy Samu ne legyen
egyedül odaát, amikor Samuval, akkor stb., ez velem van így, de mitől, van,
mint a hajnali depresszió, most már száma van, már bolondvicc, ,vicc-száma
van a hajnali depressziómnak — nem akarom a klasszikumot idézni rá: H a j nali szarnyalás, ahogy lehull az ékezet, társném most váltott kendőt Aliz házában, Aliznak ki van bélelve a háza habszivaccsal és kendőkkel, a lába miatt,
ne zuhanhasson akkorákat, megyek máris, mondom, írnám közben ejjt, hát
megint, Szpéró meghalt, nincs az a kettősség, Aliz él, Samu él, velük lennék,
de ezt írom, nem kell sietni, mondja társném, Aliz hasal a puszta kendőn, szóval, ráér a homokszórás, kölesszórás, fűfektetés, egészséges lelkek ők, mondja
társném, azonnal átadják magukat. Párizsban a versenynapoknak azonnal átadom magam, egészséges lélek vagyok hát? ahogy koszvadék-féle lakhelyemről
nyomban a République térre sietek, vagy vissza a Gare du Nord-hoz, vagy le
a Montmartre körút és a hasonnevű utca sarkára, „az" újságosomhoz, meg-,
venni a Paris Turf öt, és akkor máris: rohanás Vincennes-be, át a hasonnevű
erdőn, ahol a patakom mellett haladhatok, leülök egy-egy padon, vagy egyegy ismerős fatönkre, kutyák fürdőznek a vízben, kocogok jönnek, egy csavargó bent áll a kövön, a patak közepén, ahol a két ág szétágazik a bürü túlján,
és valamit csinál, lehajol, a víz tükre fölé, mely hallgat, a pataknak a mélye
fecseg itt,- az áramlik, mint az apró vízesések, zúgók feltárva mutatják aztán,
egészen lassan, de az évszakok szerint más és más a földszín, azért az más, hol
hulló-leveles, hol békalencsés, hol jéghártyás, hol meg csak semmilyen, víztükrös, vagy metrózás Auteuil-be, az akadálypályához, át a hasonnevű városrészen,
később esetleg gyalog, sőt, később már mindig, végig az Egyesült Nemzetek utcáján, át a Guatemala téren, föl a Passy úton, Ranelagh, ja, Anarchist Aristocrat, az érettségi táján kezdődött volna? de nem gyaníthattam, hogy kezdődik;
ahogy aztán, egészen más ez, 1978-ban, 79-ben, apám halála előtt, ahogy átjártunk hozzá társnémmal, ültünk az ostromból kikerült, föl-nem-tűzszerészintett bútorok ritkásában, egy-egy szék, a fordítható' lapú gyerekkori gombfociasztal, és a poharak, melyek közül, emlékszem, még pótlólagosan, a ház romlejtőjén, pajtásaimmal el-elpendítettünk egy-egy épen maradottat, így is volt
vagy hét-nyolc ilyen pohár apámnál, hát valahányszor átmentünk hozzá, vett
egy üveg „jobb vörösbort", azt elkortyolgattuk, és akkor gondoltam ezt, nagyapámra visszagondolva, akinek története kissé homályos előttem, maradjon is
az, csak ennyit: apám aztán az utolsó évtizedben, ami 1938—48-at jelentett,
nem nagyon tartotta vele a kapcsolatot, sőt, levelezés is alig volt köztük, nagyanyám pedig hozzánk költözött, akkor feljött a víz a pincébe, nagyanyám a
tüdőgyulladás utolsó hetét már a földszint egyik szükséglakásában élte meg, és
akkor meghalt, ez volt a láda szög leleményesete, a Németvölgyi temető helyén
pedig park van, kongresszusi központ és Novotel Szálló. Egy csomó minden:
így alakul át; egy sor akárminek: így lesz nyoma-se-nyoma csak. Mármost:
26

motívumok, röviden. Hogy akkor azt gondoltam: jó ég, a végén apám révén
fogok rákapni? De hát azok a boradagok, hármunknak hét deci, és még hagytunk is apámnak, vacsora utánra, nem ígérhettek törvényszerűen semmi ilyet.
A kikerülgetősdire meg akkor a gimnázium utolsó éveiben kaptam rá, igen?
Már az érettségire is (A. A.?) így készültem? Már „az egyetemen" nem is volt
rá belső módom, hogy bármire készüljek? Hogyan képzeltem? Volt az írás,
volt a . . . Na, igen, most erről mondom társnémnak — ja, igen, volt az érettségi előtt: tanárnőm, a költő, volt aztán Ottlik, Mészöly Miklós, Jékely, Pilinszky, igen, Nemes Nagy Ágnes mellett ők voltak, voltak A Szép Hűtlen Fordítások, azaz a Nyugat — a Nyugat! — költői, volt Camus, Kafka stb., voltak idézetek, jött Wittgenstein, a kínai filozófia valahogy kimaradt, meghagyom a valahogy félreütést, jött, 1962—63 körül, a zen, „a zen"! De ez nem nevetség, ez
nem az ellenkezője sem, de nem nevetség... ld. Németvölgyi, KongresszusiNovotel, ld. pár borozó a környéken, ld. ahogy az Öbudai temetőben kiszórja
a tanács a sírok tartalmát, apámék maradványait még jókor elkapjuk, most:
kis urna, nagyanyám néhány csontja körül apám és anyám hamvai egy gesztenyefa alatt. Szpéróék a Tabánban. Most akkor ez az egész dolog, az írás, ez,
mondom társnémnak, akkor ez most: hogy most kezd derengeni — most kezd?!
ja, még Anarchist Aristocratot is elmondom: a kikérülgetést! meg hogy minden rendszer így van, pl. nekem, vagy nem nekem, meg hogy A. A., tulajdonképpen, ezt eszeltem ki a Ranelagh téren, utolsó-estén-haza-menet a koszvadékkvártélyba, nem is olyan koszvadék, csak lihthóf, hegyesszög szögletek, mindenben hasra esés, kinyithatatlan szekrényajtó — csak az ágyon ülve —, a
klozettról a mosdóba hajolva, így ülsz, fejed lehajtod, belehajtod a mozdulatlan
porcelánba, és a Paris Journal a Paris Turf, Oktogon-és-NagybuIvár, és pont.
Mondom társnémnak: akkor hogy ez is, ugye, ez, ahogy kezded megérezni, mit
is csinálsz, miért „érdemes" mégis, nekiülni pl., csinálni, pl. ezt, miért „érdemes" mégis, talán, hol jön az, hogy az előadóművész, aki te vagy, ha vagy, a
kész zenematériába, ami az, amit elmondanál, ami megvan — ez is micsoda
evidenciafelfogás! hogy szerinted valami, ami aztán annyiban van, amennyiben
láttatod, megvan, hogy megvolna, a láda szög és a Ranelagh, meg az utolsó futam, mikor Alezerayjal „tarolsz", vagy ahogy Orallis ott Maisons-Laffitte-ben
végigmegy a négyezervalahány méter akadályon, és minden reményed hozzá
köt, mi ez, ld. Kosztolányi, Éjjeli az alvó mellett cö. versét, Éjszaka az alvó
mellett? ugye? Hogy ez a kis gőzkelep, ez a kis f ú j t a t ó . . . ez minden reményed, mely leállhat, zötyörögni kezdhet stb. — most aztán már nehogy idézzem! meg lehet keresni, ez tőlem idézve van, általam idézve, ezt én megidéztem. Kijönnek a télből. A korai galoppversenyek: a lovak kijönnek a télből.
Szpéró, ahogy leállt a fújtató, éjszaka, már nehogy akkor „a sosem múló fitzgeraldi három órán, sötéten, mely örök", már nehogy, Szpéró átadott a lovaknak,
már nehogy megint! Orallis, meg a Pad nevű ló, aki legfőbb ellenvárományosa
volt, és, persze, hogy Aliz miatt bíztam a (különben) posszibilis Orallisban, másutt Alezerayban, Pad ledobta a zsokéját a Sec és a Securitas nevű ló alá, két
szék alá, de hát ebből csak az Orallis az igaz, a Pad és a bukás, a többi nem,
majd közlöm a mezőnyt; akkor az utolsó auteuil-i futamot, meg hogy Ubu
III-mal, Ubü Troa, mi volt, de közben, mondom társnémnak — szóval ez azt
akarja ábrázolni, hogy idehaza így beszélgetünk, „egész nap duma van", ha ez
ingerült vagy lekicsinylő éllel akar fogalmazódni, hát persze, fogalmazódhat! —,
mondom, ez akkor így lassú fáradás, sich bemühn, Rilke, ugye, ez, ahogy a
tanárnőm-a-költő-és-mesterem fordítása, a riadt és esztelen a század, ha hívsá27

ga mögött nem állhat valami mozdulatlanul, és így volt az, hogy mikor egyszer, de egyetlenegyszer tényleg csak az életben, ott ültem, a Kazinczka medvémmel és másokkal, ott ültem egy asztalnál, és mondtam ezt így, meg más
egyebeket, hátul monitoron galopp futott; galoppversenyek, német futamok. Én
kértem. Mert egyszer egymagam jöttem haza a Vérmezőn, Ottlik Géza és Nemes Nagy Ágnes társaságából, talán 1957-ben, és volt egy tulipáncsokor egy
versben, és később, hogy mintha egy szív madár-szilánkra . . . szét. És szét. És
szét. ö k virulni akarnak . . . de mi beérni, s ez szürkeséget jelent, fáradalmat.
Vagy: sötétet jelent és bajlódást. Dunkel sein und sich bemühn. Sötét és stb.
vagyok én is, írja. Apollinaire. Átmegyek a Mirabeau-hídon. De szeretem utána
ott azt, ott, a rue Remusat jön fasorával, kicsit hátrahúzott házaival, ahogy a
loggiákra ezek a fák szinte örökárnyuk vetik, aztán: avenue Théophile Gautier,
ó, Gautier, ó, 1954—55—56 irodalmi szakkör délutánjai, N. N. Á. Rimbaud-ról
beszél, nekem Rimbaud eszembe jut Longchamp tribünjén, még várni kell az
első futamra — Niarkhosz és Nakhtoum sejt, mit, „sejt", félreütés a pártkorszakból, sejk, ez az, öböl-korszak, most, Mohammed sejk lovai, és a tribün
mint egy gyönyörű kórházépület, Longchamp létesítményei
szanatóriumparki
szépségűek, vadonat az egész, ropogósak a világos murvautak, a kőlapok jól illeszkednek, a mozgólépcsők működnek, a falak mozaikkiképzései tiszták, aztán,
persze, jön az is, hogy a folyosók koszvadozni kezdenek, a mozgólépcső leáll, 3
sör drága, mindegy, vinni kell bort, a pénztárak előtt hosszúak a sorok, sebaj,
jókor be kell állni, ha fogadni akarsz, a nagy tömeg, a tömeg, a tömeg zavar,
gondolataidat nem tudod összeszedni, miért ott kellene, már előző esté óta készülhetsz a versenynapra, jól magadba kell darálnod, sötétnek és szürkének
kell lenni belül, de lecsapni készen a megoldásra, az esélyre, úgy kelletik ott
már járni, ebben a fontoskodó ünnepélyességben, ami a futamot mindenkor
előzi, langyosság semmi, egy lötty se, és ugyan hogy panaszkodnál koszvadékkvártélyokra, ha a klozetton (A. A.!) itt leguggolsz üvegeddel, meghúzod, közben is a Paris Turf, kiterítve, zörög, kihallatszik, mintha az üleped tisztogatnád,
vigyorogsz, kint valaki fésülködik... fésülködik! a milyen-is-tükörben? üvegkoporsó... és Maisons-Laffitté nagy, 2,2 km-es egyenese neked a Hosszú Koporsó, de most nem ezt mondod, meséled társnédnak, itt hagytad el ezt, már
órák óta gyúrod a gépet, és mondod társnédnak, ez az, ez kezd jönni akkor,
hogy miféle köröket is jár, ami kikerül a kéz alól, magad se tudtad, nekivágtál a fáradozásnak, és kiderül, miért is volt, milyen mégis? milyen kevés, mégis, ami kiderülhet, és nem, az nem lesz meg, hogy-volt Longchamp kerítésén
kívül az a pad, a te padod, nem a Pad ló, egy igazi pad, és egy másik patak,
nem a vincennes-i, és egy malom, és nem az, hogy gondolataid szélmalmai, nem,
hogy majd.Szpéró egy örök forgással visszajár, és nem a mozdulatlan rajtketrec zöldje a zöldben, gumikerekeken, a futam kezdésére várva, mikor majd,
mint a köztisztasági autók tetején, sárgán forogni és villogni kezd a rajthely
mellett egy lámpa, a tribün előtt, hogy a bemutatókört elhagyják, hogy a kis
harang megszólal jelével, végigvágtatnak a lovak, végig a zsokék, beszélgetnek
még egymással, de némelyikük magányosabbra veszi, elérik a forgó lámpás
autót és vidékét, még pár gyors vágta, aztán kezdik járni a köröket, tovább,
mint a fölvezetőben, a bemutatóban, onnét a tömegek a kasszákhoz rohannak,
mind, aki még nem tett, megpróbálja, tettél már, most visszaemlékszel, eléggé
gyengén dolgoztál ezen a te első longchamp-i első-futamodon, hogyan van ez
is, mi az Elrontás Pillanata, honnét lesz rossz, ami addig a fáradozás volt, a
majdnem egy egész napi fáradozás, melyben hiába voltak a fasorok, az Anar28

chist Aristocrat-szerű ötletek, ugye, hogy te ezt olvastad, anarchisták, azok
nem az, hogy bum-bum, erő-szak, nem, az kikerülgetést jelent, tudomásulnem-vételt, végül is a legmélyen, ott, a fölszínen kevés a változat, egyik rend,
váltás, másik rend, még régebbi rendek, és elkövetkezők, de nem, A. A:? AKI
MOST — TÖRTÉNETESEN! — nem radírozol, legyen ennyi a forró napsütésnek, forrón süt be a nap a Fiume Szálló egykori helyét átfúrva sugaraival, a
lejjebb-pusztult gesztenyefasor szélső fa-tűnéseinek helyein át, forrón süt, talán
vakít is, kihagysz, félrenyomsz egy billentyűt, hol kezdődik az elrontás, mi az,
hogy „kikerülgetés", mi az, hogy Egy Ismeretlen Űrnak Vendége voltál, így kerülgetted ki, ami kikerülgethető volt, Longchamp fontosabb annál, Auteuil
és Longchamp és Evry és etc. fontosabb vagy lényegtelenebb, nem kell
rendszereket kerülgetni itt? vagy téted épp ez? el akarsz találni valamit, de —
egy! a csak egyetlent ismerni akaró, a „hamletes" stb. lényed bosszújaként? —,
kettő: hogy ne légy következetes a jelölésben: kettő: a kikerülgetés mutat rá,
hogy te, alfa, egy nagyon rossz kikerülgető vagy, béta, hogy ez is kikerülgetés,
félrefogni, egy ekkora mezőnyben, tizenhárom ló, se sok, se kevés, végigvágtattak a tribün előtt, most ott köröznek, villog a startautó lámpája, hányszor megírtad, elhúz kint, de ez inkább Auteuil-ben lehet, ott vezet főút rögtön a pálya
túlsó kerítésének másik felén, elhúz tényleg egy köztisztasági autó, s mintha a
rajt helyét hátrább és hátrább tolná, akkor elhangzik, hogy „Szlözopp", vagy
„Szlezor", igen, Rendelkezés Alatt, Sous les ordres, ez hangzik el, és te ezt tudod, ez a sötétnek lenni-és-fáradozni, és nem az, hogy netán te ide kifáradnál,
nem, ez, mint Doderernél a bécsi Strudlhof-lépcső, az élet színpada, ahová a
szereplőket visszaviszi... a láb . . . valami elrendelés . . . ahogy „rendelkezésbe"
kerülnek, jó, hát ez nem ilyen drámai és túlnani, csak neked, mert te „onnét"
érkezel, ahonnan az. Princesse Melk, Borodino, Ferola, Paddle Steamer, Gingerson, Simonetta Vespucci ott köröz, lassan beállnak a rajtketrecekbe, Great
One, Orange Bud, Cathay Pacific, Helle, Top Fuel, La Purka, Solicitation... és
itt van Angliából Pat Eddery, itt a helyi champion, Dominique Boeuf, nyeregben már Mongil, de aztán jönnek a többiek is ma, a francia élgárda, Mossé,
Boutin, Asmussen, Guignard, Legrix, Freddy Head s a többi. Vagy a másik
futam, aznap-nyolcból-egy: Sardarmati, Subotica, Pigeon Voyageur, Dragon
Bleu, Pistolet Bleu, Northern Park és' mások. Te itt Suboticát játszod. Ó, persze, no, p e r s z e . . . az egész: mint az esztéta Théophile Gautier, egy emlék, megannyi emlék . . . a családod: Újvidék, Szabadka . . . vagy Kosztolányi, akkor
most ez a futam fut, fut, Pistolet Bleu után Subotica bejön másodiknak, te ezt
tudtad, tudtad, te ezt írod, írod mindenütt, mit fejez ki, talán a neveik már
hozzák azt a csupa-tétovaság-bódulatot, ahogy nem tudni, nem tudni, tudni-ésnem-tudni, tudva-nem-tudni... és akkor néma rajt, a rajtketrecek csattanása,
a nyíló ajtók zaja nem is hallatszik el talán füledhez, és néha a lépcsőházban
ülsz, befogod a füled, közvetítik is, mi az a fekete gombóc, ami önmagán átbukdosva jön, jön, közeledik messze, befogod a füled, ne halld, vagy ott vagy
a cél piros-tábla-körénél, és elvillannak előtted, alig fogod föl, mi volt; Pistolet
Bleu, hát persze, Pistolet Bleu, olvastad őt még a Guide to the Fiat 1991
könyvben, amit a Sloane Square sarkán vettél márciusban, olvastad a kétévesek tavalyi produkcióit. Phoenix Park és Curragh, Newmarket, Ascot, Longchamp, Saint Cloud. Pistolet Bleu nem sokat mond neked; de sokat vártak tőle, ezt az eredményt várták. Megmaradsz Suboticánál; nem akarsz partikuláris
lenni, de kapkodni se kapkodsz. A titkokat ne lesd meg; maradj fölöslegesnek;
Szabadka. Ha átvágsz a rue Leconte de Lisle-re, a Gautier után, a rue La
29

Fontaine-re jutsz, és akkor a messzi, széles kanyar felől kerülöd az auteuil-i
pályát, de te a másik irányból mentél, a rue de Passyn, ott volt az olcsó-borosboltod, vagy a rue de la Pompe-on megittad aznapi pohár sörödet, mindig
ugyanott, és akkor visszakeveredhettél akár az avenue Henri Martinre, fasor,
megértettél „belőle" egy másik várost, üldögéltél sokat a padjain, a szaklapot
csak magad mellé tetted, borodat, alkalmasint déli tizenkettő után, szertartásosan — minden szertartás nélkül, dugómorzsolódásra vigyázva inkább — kinyitottad; elhaladtál a szerb király terén és szobra mellett, át a külkerülőút forgalma fölött; aztán a tavak. Hollód, még tavalyról, a magányos, félénk madár.
Hoztál neki itthonról kekszet. Eltereled a galambokat, jusson hozzá a holló
ahhoz, ami a jussa. Vincennes-ben nyert neked egy hollós nevű ügetőló, és Poe
hollója is van, ugye, és Poe-tól az a Maelstrom-pokol, és hirtelen, egyszer,
megpakolsz egy utolsó futam utolsó kassza-pillanatában, valami kombinációt,
ahogy egy Barracelli — Torricelli? törvény, piff? — és Maelstrom Light igazán
nem csúcsesély. De bejönnek, első-második. Jó a hazamenés, eznap, a Ranelagh
téren át. Talán engedélyezhetnél magadnak még egy pohár sört, de abból harmadik lenne és negyedik, maradjon inkább „törzsújságosod" környékén a sült
krumpli az araboknál. Marad. Erre laktál valamikor. Most másutt, a koszvadék
most egyebütt van. De erre veszed utad. Talán Oralisszal és Alezerayjal is enynyit akartál csak elmondani: nem felejted őket, itt vannak, tessék, „örökké élnek"; mi az az örökké? megvannak, pár évnyi pillanatra, lásd a pirami rossz
tréfa, percnyi ezredévekre. De a séta, hazafelé is így, teng Longchamp vagy
Auteuil vagy Vincennes után, a legszebb alkotás, hát nem? Nézni a térképet,
utcaneveket keresni, most nem az, hogy ezek sugallatosak — a sugallatot, ha
volt a hazafelé-alkonynak bármi sugalma, ha az a még egy kinyitott üveg bor,
a tobzódás palackja, a Guatemala tér környékén, netán az örökre-otthagyott,
ld. megint: „örök", roncsolódó-gépkocsik járdaszegély szakaszán kicsit még túl,
följebb a kaptatón, kétszeres árnyban, házéban-fáéban és az alkonyéban, ha az
a pár pillanat bármit belesugallt még a nem-tudni-mibe, ha mintegy eltalált
befutó, még hozzáadhatott valamit a mezőny úgyis-teljes-találatához, hát legyen, és itt van az, hogy nem is tudod, mit kell mondanod, mit kellett volna,
ha ez netán, valakinek is, akkor hát megvan; ha ez a sugalom most megvan
valakinek. Nyugodtan összeszámlálhatod maradék apród, és ha bizonyos vagy
magadban, hogy szárazulatos marad, belefinghatsz, akár ha a pad két deszkalapja közé, az este, ma este úgyis a szekrénysarki szennyeszsákba dobandó
nadrágod ülepébe. Sam Grandchamp-nadrágod el se mondtad! Tessék! De hát,
elnagyolva: érdemes? Enghien, a golflyuk, a Boulanger-Danger pék, ez az egész
mesélt legendakör és állegendakör... Tanner John házassága! már aztán hogy
nehogy! Oralisszal és Alezerayjal is adós vagy. Meg hogy Ubü Troa, nekik.itt,
micsoda vicc. Rátértek erre a mókára. Meg hogy milyen volt, de tényleg milyen volt, a hűvös, szeles április késő délelőtt az Étoile-on, ahogy nem azon
gondolkodtál, hogy nem sok-e kicsit a jóból, a túl-újból, de Gaulle-ból, a
nagy tér, a reptér, nem aránytalan-e a jelen mindenkori igénye, a túlsúlyozó,
túlhangsúlyozó, nem, nem, becsesebb dolgod volt annál, és azért, persze, megnézted a formákat, az eleveneket, és az ipariakat, a Kléber sugárúton, járdán
és kirakat mögött — például Lanciák, J a g u á r o k . . . láttál két kutyát, ahogy
mögöttük egy csóka ugrált nagy ketrecében, nyugodtan és unottan, és a két
kutya téged ugatott vadul, lassan elkezdted megtanulni — hogy elfelejtsd — a
Victor Hugó sugárút és a Kléber közti mellékutcarendszert, s hogy „középről"
a George Mandel és áz Henri Martin hogyan közelíthető, merre visz a rue
30

Longchamp . . . de, mondod, a jelen, a homo politicus dolgainál, netán a tényleg-hát-azért-már-nehogy dollárszázmilliárdoknál neked ott különb dolgod volt:
egy Kopelman és egy Kagou nevű, akkor még sötét — ld. fáradozás! — ló közt
kellett döntened, elő kellett készítened egy kínos embertömeg-helyzetben, sietve
meghozandó döntést, keresel egy Bright Glow nevű lovat a Kopelmanhoz, ezzel
így aztán, megint egy nap szinte-zárófejezeteként, jól is jársz. Annyi vesztés
után! Visszaküzdöd m a g a d . . . megint, aznapra. De hát ez volt csak Orallisszal
i s . . . az a Schubert-képű kasszás, ha valaki emlékszik még rá, jelszó: Vimitr i . . . ! elvisz nagyon, valami irodalmi irányba, ez az ihletés a Hosszú Koporsónál történik, az Alliteration nem jön be, negyedik csak, és akkor küzdheted
vissza magad, most majd idemásolod az Orallis mezőnyét; szép. Oralisszal viszszakapaszkodsz, nullára; így visz vissza az R. E. R. vasút az alkonyi városba,
kiszállsz az Auber megállóban, az Operánál, ott mégy az • Olasz körúton, vagy
hogyan nevezd, az Hausmannt keresztezed, jön a Montmartre körút, jön a hasonnevű utca, az arab hús- és krumplisütő. A szállodák; és osztrigahéj. Osztriga
egy bécsi éjben, ahogy az N-es villamossal hazafelé tartasz a Krieauból, ahol
egy Maljnkaja nevű ló célfotójával másztál vissza a nullára. A Práter fasorban
a csípőig-meztelenre kiháromszögezett kurvák sorfalán át egy öregemberpár biceg, mint egy Beckett-darab ütközői közt. (Ottlik Gyöngyi: „hogy miért pont a szerelem volt olyan fontos" a Krappben, igen, last tape. Hm. Krieau,
Freudenau.) Freudenauban a zsokék, ahogy a Kafka-halotti-házból térsz haza,
a rajtegyenesben, a forgó sárga lámpa mellett, még vágtatnak, rúgtatnak egyetegyet páran, de a többség már lassan ring, hányszor elmondtad, mintegy közelebb az éghez. Már magad se látod őket? Nem vagy otthon az égben? De, még
vissza akarsz menni a Freudenauba, csak vajon szólnak-e a Ragúza-számok,
Hajnali háztetők, s hol az az 1958-as forró, nagy-napsütésű február? Amikor
megvetted az okker könyvet! Ülsz egy kerti széken a Freudenau poros-deszkatribün-teraszán, mint Balatonlellén, negyvenes évek vége, a nyitott verandán,
melyről egykor szőlőskertet láttak, akik láttak, akik ott ültek; amíg a tribünt
át nem építik, te is mint-ilyen-vagy: valaki, aki jeltelen ott ült. Jeltelenséged
volna, persze, a jeled. Ubu III: ültél a lépcsőházban, fejed a két kezed k ö z t . . .
add föl, add föl, aktív, túlsággal is aktív párja a hajnali semmi-lélek-semmitest állapotnak, a depressziónak. Öblöb-löblöblöb. Ennyit hallasz. És, persze,
nyert Übü Troa. De neked a hölgy-kaszás, a szemüveges öregasszony a 3-as
pénztár üvege mögött, félreütötte a 15-ösödet, Kaj etán lett az Ubu III-ból, 16
a 15-ből, és kész. Marad a dühöngés. De nem baj, vége még semminek sincs,
még Goycosszal — Gojkó Mitics! — csinálsz egy fölvezető gyengécske harmadik helyet, és a k k o r . . . ! Valami írás, mint ez is, a korábbi részleteivel legalább
valódi, nem külerejű fölvezetés önmaga későbbi részleteihez, s ezzel életed mása.
Nem? Most nem az, hogy Milena — Kafka! —, Maljnkaja, Natacha, Mása . . . a
szláv vonal! Vlakowa, Vimitri, Tatiana Viennoise . . . jó, a z é r t ! . . . ahol, amir e . . . és amennyire . . . na, akkor az utolsó, de a párizsi végdélután utolsó f u tama: Alezerayt hozza. A rajtnévsor a következő — helykímélésül, mert ez
már akkor írásnak van írva itt, az Orallis-féle futamot is közlöd, balról az
auteuil-i, jobb felől a Maisons-Laffitte-ben rendezett akadályversenyé, ott ez
kivételes, az egy galopp-pálya! De volt egy ilyen — neked — idegőrlő „akadály". Orallis végig vezetett, ám még Pad lovasának bukása után is jelentettek
rá néhányan'veszélyt. Ezt csak erről, akkor, modorban. Íme: bemászol az asztal alá, ezek az újságok, az angol The Sporting Life, a füzetek, programok, a
Paris Turf stószai, mindig ott vannak; valamikor Szpéró üldögélt az asztal ke-

31

resztrúdján; most már ícsi széncinegétek is csak egy-egy gyors félkört ír ie ott
alant, útvonalai megváltoztak a szobában. Mennyien elmentek! Poszi, aki utolsó
egy és negyed évére meg is vakult, és — sötétnek lenni! fáradozni! — kézből
etettétek végig emez egy és negyeden át; és Éliás, elment, aki a karotokra, ha
összefontátok, fűből fészekanyagot hordott, elment a Pipi Néni, a vak, de
Szpéró szerint, ahogy ő legutóbb felintegetett neked a Mirabeau-hídnál vagy
egyebütt egy kirándulóhajóról, a Pipi megint lát, csak nem lát el „egészen hozzátokig". Elmentek ők, de ahogy ültem a hollóm padján, a kis Monet-a-festője
farácsos oldalú átkelőhajócskát bámulva, mely a szigetre vitt át valami aprótársaságnyi népet, a Paris Turfre, talán nagyon is oly kabalaszándékkal, hogy
nekem valami jót jelentene, elkezdtem triónként sorolni, írni a nevüket. Most
ezt itt elhagyom, most annyit csak, Alezerayt-és-Langoont játszottam győzelemre és helyre, és mindkettejüket győzelemre és helyre külön-külön is, de hát,
persze, tízzel, nem sok, épp valamennyi, a napi bor kijön belőle, a sör, egy-két
dátumra vissza-, meg előremenőleg. Mit járok erre én, kérdezem, ahogy a Guatemalára érek, elhagyva Passyt, mellettem a boltok lassan zárnak — Beckett:
Murphy: Zárunk! zárunk! —, a rue Saint-Dominique-on azonban még nyitva a
saganos bolt, csak a könyv kelt el azóta. A koszvadék-szoba, félrehúzom a ragacsos függönyt, szellőztetésül ott a lihthóf, készülnek holnapi kaják. Csomagolok, összepakolom írógépemet,, műfordítási m u n k á m a t . . . minden nap lenyomtam azért 3-4 oldalt, néha 5-öt, olykor e g y e t . . . az írás kockázatát nem vállaltam. Az írás megvolt, meglett az, ami csak kophat, ami csupán elveszíthető.
A Ranelagh felett hirtelen elnéptelenedett a kiszélesült fasor, behúzódtam egy
kerítés-töve-padra, kihullt a napokkal azelőtt összeszedett, közben lepréselődött
gesztenyelevél-tenyér; visszaemeltem, levertem róla a port. Üvegem-alját fölhajtottam, a dugót — rendes faragott példány, párizsi flaskákhoz — elraktam,
a palackot a pad betonlábának széléhez állítottam. Megkockáztatok még egyet.
Éjszaka, ha fölébredek, legyen a szekrény tövében. Ott már csak ez lesz, bőröndömben a holmim, vállon viszem, föl a gép fedélzetére, táskámban a Paris
Turf példányait, mégis valami kapaszkodó: mi is volt? Különben csak a holló,
Gautier, Szpéróék kirándulóhajója, a gesztenyelevél. Csak? Hány mezőnyt sorolhatnék ki és föl ebből? Mégis, ha azt akarom, hogy tűnődve megállhassak,
és valamire, igen, talán — ám legyen! — Valamire azt mondhassam, amit itt
majd a végén, igen, ahhoz kell, hogy most a stószt, amire közben, június napfényében, átmenetileg rátelepedtem — ó, hát igen! kellemesen magasít! talán
máskor is megpróbálom! egy ilyen halmon ülni: is valami! —, a stószt szétrakom, a két programlapot kikeresem, neveiket ideírom; hozzátenni már, ezúttal, aligha van mit. Közben a nyárfa — jól mondom? vagy más fa — fehér
bolyhai szállnak; és akik még közülük élnek, Samu, Aliz, Mokka, Icsi, Tóni és
még öten, a másik szobában, napfényben ők is, zajonganak, mint egy kellő
tribün, „nekem".
Maisons-Laffitte,

1991. IV. 12.

5. futam, Prix Général Mangin
Esélyesek a Paris Turf szerint:
SIAN RAYVIC, PAD
és QUADRUPEDE SF
(kisebb betűkkel kisebb esélyek
Cristomet, Orallis, Régane IV)
32

Auteuil, 1991. IV. 14.
7. futam, Prix Turco,
akadály, 3000 méter
Esélyesek a Paris Turfben:
LÁNGON (na, rosszul írtam),
AMBERS (valamint Barbatti,
Guillo, Alesaray) (őt is

Az indulók, számsorrendben:
Pad
Orallis
Megalo
Regane IV
Tino AC
Quadrupede SF
Nelombo
Rings Road
Cristomet
As de Tregonneau
Sian Rayvic
Le Printemps AA
Pirasun
Quadrille de Guy
Sale Temps
Ulster
Mondevert
Qlody des Mottes
Ez utóbbi: sic! Qlody. Hát voltak páran; a táv meg 4500 méter; az egész,
úgy egy fokon túl, nem javítja az idegeket; de hát, persze, az is van, hogy
egy fokig mindegy; csak ha netán élethosszt akarod csinálni, vigyáznod kell,
eszközeid végesek, kedved letörhető.
(De azért: hogy Rimbaud pl. hogy
megvan a Niarkhoszok és Makhtumok
mellett is, igen Longchamp-ban eszedbe jut, miért is? Elemien.)
1991 tavaszán

NAPÉJEGYENLŐSÉG

végig rosszul írtam) (és
Diezeke) (ő elbukott, és
azóta is elbukott egyszer,
mint olvasom)
Az indulók sorrendben:
God Black
Alesaray
Great Bell
Guillo
Las Cajas
Robot Dancer
Pline
Barbatti
Sykaro
Norman Duke
Diezeke
Lángon
François Premier
Ambers
Mauring
Fontos volt, azért, hogy — ha lehet —
jól zárjam az egészet; még veszélyesebb lenne, persze, ha most a legközelebbiekben túlságosan bíznék. Persze,
hogy mindaz, ami kezdetkor még épség, hogyan romlik el, lesz küzdelem
tárgya? Tulajdonképpen a legtermészetesebb, ám ugyanígy — rejtély.

MANDALA

KOVÁCS ANDRÁS FERENC

Nonszensz táncrend
ÜJ
Se
Mi
Mit
Mit

CARMAGNOLE
(Szövegromlás)

nyqktiló, se kaloda.
kell ide, mi kell oda?
kíván a Respublika?
kíván a
Réspublika?

Műfogsort,
sortüzet,
Rongyagyat,
kóc-szüvet,
Kinyér helyett
küvet:
Éljen a Hang, éljen a Hant,
Honzabáló
nyüvek,
Éljen a Bárgyú
Hang!
Mit kévánt a
Restpublika?
Mit kévánt a
Részpublika?
Bételt már minden
rubrika.
Bételt már minden
rubrika?
ÓEURÖPAI MARS
(Verbunkos)
Föl pörösök
pomeránok
Billogosok
fapofák
Fagymunka vár
salakárok
Lágerok
agykalodák
Kiállók hencegek
lótok
Apropó rongy
kurvoák
Vetkezzetek
ma ti lógtok
Mink se vagyunk
durvoák
Silány ravaszság közel rág
Kásaját fújja ki él
Féljenek a
zimmunisták
Mer' szabad az aki fél

34

PANEGIRIKUSS
(Szarabanda)
Madámokok
hábornokok
hasalni
ő zöng racsong übüng a
korridákon
Dzseb-el-Tarif
tirányi hanta
fattya
Trónkázik
púzik füttykérel
mezőkön
ö sérvelője
bőcskös
büdvöseknek
Pofházmestercég
érte
prédalolgat
Madámokok
hábornokok
hasalni
Ö zöng racsong übüng a
korridákon
Hő potrohában
már
kaparlagokkal
Didakszol
dikkeg pakszizik
gegerjeg
Vértollnok
ordét szarkangyalt
mikádón
ö antantánusz
mervej
hangicárog
Vadámokok
vádornokok
hasalni

HARCOS

GÉCZI JÁNOS

[a történet-éghajlat]
tudnád-e a történetet
s ezt a lejtőkérdést más mód: oly léha
mint kamaszképen a rejtmosoly
melyben ott óvatoskod az eljövő
levegővel feltöltött
hajszálakkal
az arcot megdaraboló
fűrészráncokkal
pedig a tartozás odaránt
szellemtestéhez
és riaszt ebben a csengettyűhangos
hullásban
akár a szétfutó tinta avagy a finom tus
a kanadai nyárfaérzékeny
írópapíros
sárga és foszlékony
laptestén
rábök: én vagyok én
a szerkezet elvetődött
árnyékán
amely megérint de máris csúszik arrébb
hiszen fotofill avagy
fotomán
csapda ez akár a büszt orcáján
elcsorduló képmáz
szomorkás
csillogás szétmálló az ének .sósavjában
hiába szűköl marja át
enhártyája
aljából a
terracotta-testet
nem marad másabb a kivájt
üregnél
szikár üreg a levegőből
füsthiánnyal
hússzagtalan és képzetes
hasítsuk

ketté tehát ezt a hullahó-történetet
érthető amint
közelítünk
zsíros beleihez a szüzsé
borral feltöltött
horoggyomrához
(a gyomorrom az első hóember
elhűtött hasában ó az a szív-veri s foszló
gyönge szerv) ritmikusabb dologba is
akadhatnánk e
megéledésben
amilyen a nyelőcsőbe fúrt
halszálka
kihüvelyezhető
utcakoszba
ahol a hétköz silány kis napjai
grasszálnak
viselhetőbb
kínzásba
ínzásba nzásba zásba ásba sba ba
a személyesben
ott lehetne bök orron
a tél egy ellapult csillaga ama vágyott
élet- és íráspróba gyár
elmosódott
köz-európai
hogy emlékezzen az is
ha mégoly apró s fölösleges
a kézjeggyel hiteltelenített
időre

36.

igen így helyeselsz és kibólint
a levélláda indonéz növénye
elernyeszti
szoba-szokott
leveleit a sárga
lemezeken
csillan a képed
visszanéz
mielőtt együtt
beleszívódnátok
a sejtekbe ahová amúgy
vágysz
holott nem teljesebb az cserépnyi
pokolmennynél
két hét alatt
szerterothadó
élődögnél — ne maradjon
több
annál amennyi lehet
lélekprózányi
ha már .megkerülhetetlen
ez illékonyság
akár a papírzacskó a
fénypáncélba
bútt betonlépcső alján almákkal
telítve
amelyet átlépni de tudomásul venni sem mertél
csak előbűvölni torkodból a hüppögést
szokás kérdése ez a köztéri
télhang
lehetne adventi vagy farsangi oly közeliek
benned karnyújtásnyi
mindkettő
csonka felkarnyi vagy annyise
ha már befér egy szerda és csütörtök közé
— de ez az ami bizony s -talan
. hisz könyökig merül a büszt a talapzat
súrolt tömbjébe abban kotor
matat a rostált kavicsok
közt
elszivárog a cementpórusok
szürkéjében
nem bízik tenyértárt a hóesésnek
melyet a történet kiráz magából
ebben a mocsok évadban már nem először
a távolságra választ ad a síküveg
a tovább elaraszol a másik
térfélre
amíg a kintről szónokiunk itt együtt bent
addig a bent kívülünk
tolakszik
a megkopasztott
fenyőgallyal
szatellit-cukrokkal
és
angyalhajasan
közelíti a dobozlerakatot a lépcsőátjáró
szipuzó krampuszait közéjük áll szavát veszti
hagyja hogy bundásodjék rajt a delelő december
eldörzsöli deres
szemöldökét
lerántja szakálltalan
állát
el ne
érzékenyedjen
mielőtt fölfalnak a humuszsavak
mielőtt mint lelencházat a szorgos
földrengések
kapkodva
lebontanak
csak ne — curükkölsz az égveledbe
ne a kérdést ne a
történettestet
elég az ámítás
idézeteiből

bizonyíthatatlan
minden ami ez
és az ami az
ha megérkezik a nagy
trükkökkel
s hóna alatt a tükörrel a
nélkülözhetetlen
— mordul vetődik a metafora
párduca
a kis tér báránypuha
haván
keskeny az árnya mint önmaga
tétele annak hogy a test örök
a lélek pedig halhat — magára
kukkol így minden jós és hallgat
hívő lehetsz vagy
logikatudós
ennyi legyen elég maradjunk a hullahónál
amelyet te onnan én innen
tapasztalok
szokvány vétség éppen elfér
ha oldalára fordul az
üveghártyában
mögéje kanyarul az a fényes
párducfolt
hogyan lettél több minden
mondhatónál
nem ilyennek hitted te sem én sem
de figyeljük egymást tévéáztatott
szemmel
ebben az esésben a hadköteles
havazásban
korzózzuk körbe az elhagyott
tárgyakat
a testek gót allelujáit s az alvadt tust
a nyárfapapíron
amint közönnyel részekre darabolja a világot
kötélre fűzi a szótárszavakat
mielőtt beletapsolnánk a rémmesébe
de az istenbe! ismét ülünk a történet
mellett kapkodjuk egymás
lélegzetét
felcsap karmol a láng s a nyurga
igekötők
összefossák a város csorba ragyogását
fényzeppelin
imbolyog és lomhán
leereszt
ráníc lappadt tüdő a riadalomban —
nem több a havazás terünket belakó
párducánál
átlátható: ő ül bennünket
körül
és a szeme az igen fagyott jéghez hasonló
világos
karbunkulus
mi meg itt reszketünk itt és várjuk a nagy
havasembert mert eljön értünk szenes zsákkal
vállára vesz és átcipel a tisztább
havazásba
ahol nem hull a hóval hulla és eszme
s nem fekszik fosztott toll az elnyúlt
mezőkre
nem őrzi a fehér a kényes párduc
lábnyomait
nem lévén se több se kevesebb
magánál

SZÉLES KLÁRA

Irodalmi hiánypótlás
NAPLÓJEGYZETEK
A KORTÁRS MAGYAR IRODALMI LEXIKONHOZ
II.
MOLNÁR

KATA

Vajon miért kell a mai olvasónak szinte ismeretlenként újra bemutatni
Molnár Katát? Hogy lehet ez, amikor hajdan már első regényével osztatlan
elismerést aratott (Égnek a mécsek, 1936. „ . . . igényes, érett írói munka" —
Radnóti Miklós szerint, tud „apró villanásokkal lényegbevágó dolgokat megvilágítani" — írja róla Schöpflin Aladár). Hogy lehet, amikor ezt a kedvező
fogadtatást, a Kaffka Margit rokonává avatottságot (Radnóti) következő művei tovább igazolták. Amikor a Nyári közjáték után (1937) nem csak belefog
egy nagy formátumú regényciklusba (Golgotarucca), hanem sorra meg is
jelenteti a trilógia első két darabját (A lélek készülődik, 1938, A földalatti
folyó, 1940), s a rangos írótársadalom nagyrabecsüléseként Baumgarten-díjas
lesz (1939).
Nincs szó arról, hogy 1945 uután valamilyen ok miatt többé ne adnák ki.
Ezután is megjelennek könyvei. Három új kötettel találkozunk. De ez a három mintha más, ú j utakon járna. Mintha félbeszakadt volna az előbbi nagyvonalú vállalkozás. Elbeszéléseket ír, mesét, ifjúsági regényt (Anyák születnek, 1955; Pipere princessz, 1957; A mandarinkalap, 1959, 1986). A műf a j változása nyilvánvalóan nem jelent önmagában értékcsökkenő változást.
Ámde ez a fajta váltás Molnár Katánál hasonló az időszak más íróinakköltőinek ifjúsági irodalomhoz, műfordításhoz fordulásával. Jól látja ezt, s a
novellásgyűjtemény kapcsán kérdésként fogalmazza meg Görgey Gábor:
„ . . . nem értjük, hogy ilyen ragyogó és érett irodalmi eszközökkel, ilyen nagy
lélektani ismerettel miért ezekre a problémákra és miért nem fontosabbakra koncentrálja erejét az író?" (1956, Üj Hang). A lapnak ezt a kritikát tartalmazó száma októberben jelenik meg — feltehetően ezért még egy ilyen
merész feltételezés is odakerül az írás végére: „Ha nem venné körül bizonyos csend-zóna", bizonyára többet, mást nyújthatna ez a „magasrendű" művészet. Rónay György is vigasztaló biztatással keresi meg az elbeszélések
közül, a „bensőleg is" „ingoványosak" közül a Molnár Kata teremtő erejéhez
méltóakat, „az igazi nagy irodalom áramát" hordozó darabokat. Ennek a megtorpanásnak ismert a közös társadalmi háttere. Az írónő személyes közérzetének javulásához, felszabadulásához pedig nemigen járul hozzá az, hogy a
frontot, siralomházat megjárt férjét egy éjszaka újabb évekre hurcolták el
ártatlanul, hírek, életjel nélkül.
A benne lappangó súlyos betegség terhe is nyomasztotta? Nehéz utólag
okok és okozatok láncát hitelesen fölfejteni. De az tárgyi tény, hogy a regényciklus harmadik része elkészült (A fügefa címen), s fiókban maradt az
író haláláig (1967), s azóta is kiadatlan kézirat, több más novellájával együtt.
39

*

Időközben megjelent egy eddig kiadatlan novellája (A mozizenész, Ojhold Évkönyv, 1991/1). Nagy kár, hogy a Molnár Kata személyét bemutató lábjegyzet
oly módon szűkszavú, hogy szinte félrevezető.
Derékban kettétört pálya vajon? Ismerünk torzóban maradt remekműveket. Molnár Kata elkészült írásai, s különösen az első korszak nagy ívű, eredeti, gazdag képnyelvén megfogalmazott, finom mívű kompozíciói irodalmunk
folyamának értékes láncszemei. Üjra kiadtuk Schöpflin Aladár XX. századi
magyar irodalomtörténetét: ott már történeti értékként találkozunk az induló
író pályájával. Feladatunk, lehetőségünk az, hogy megóvjuk, kimentsük a feledésből a most még megtalálható, kéziratos munkáit; méltányoljuk és helyére
illesszük a töredékes voltában is nagy értékű, egyedi életművet.
írói értékeinek, egyedi varázsának visszaidézéséhez álljon itt illusztrációként egy részlet egyik üde remekléséből, a Nyári
közjátékból.

MOLNÁR KATA

Nyári közjáték
(RÉSZLET)
I.
Fölfelé kerekítve az esztendőket: majdnem húsz évvel ezelőtt, amikor
Borbolyaváron a nyár még az enyém volt, az akkori események színhelyét nem
így hívták..Ma sem így hívják. De azóta a Baedeckerbe került — igazán
nem azért, mert akkor, azon a nyáron én ott voltam, mindenki elhiszi, nem
ezért —; egyszerűen fölfedezték, gyönyörű kirándulóhely lett belőle, ország
nevezetessége, töröklátta öreg ékszer a történelemből; és mások töltik ott
azóta a nyarat, mert akárhol töltik is, immár másoké a n y á r . . . Idővel,
pénzzel mikor sem bővelkedő, az idén mégis megengedhettem magamnak,
hogy elmenjek és megnézzem a nyarat Borbolyaváron még egyszer. Nem
mertem. Gondolom, még nem vagyok túl egészen mindenen; de én már nem
fogok több nyarat látni Borbolyaváron. Vannak borbolyavári nyarak, amelyekből az embernek csak egyet ad az é l e t . . . majd megértitek ezt mindjárt,
ha meghalljátok: tizenhét éves voltam, és akkor hagytam ott a középiskolát
mint jól érett diákkisasszony; s jutalmul, a család védőszárnyai nélkül először mehettem el valahová hosszabb időre, zsebpénzzel és tizenhét esztendővel . . . Annyi fiatalságom és önállóságom volt együtt egyszerre, hogy azt
se tudtam, hová tegyem. Az a nyár mindenekfölött az enyém volt, elsősorban az enyém; . . . senkinek se volt olyan nyara azon a nyáron, mint nekem.
Azelőtt sohasem tudtam úgy szenvedni, és soha annyi szépséget meg nem
értem, mint azon a nyáron. Soha annyi szépséget.
Azon a nyáron én innen, Pestről egyszerűen utánamentem annak, akit
szerettem. A lovag patikusnak készült Pesten, az egyetemen, az édesapjának
Borbolyaváron volt gyógyszertára, s a valóság az, hogy a vakációnak egy
40

csodálatos reggelén Borbolyavárra én is megérkeztem egy kofferrel, a kofferben a legjobb ruháimmal, s a pénztárcámban olyan összeggel, amellyel
rendes havi panziót kellett majdan kifizetnem — nekem, aki addig legfeljebb villamospénzt, ha kaptam az apámtól.
Élt apámnak egy egészen távoli nőrokona itt, akit egyszer, Pesten jártában megismertem. Apró, kellemetlenül szigorú, szörnyen szúrós természetű kis öregasszony volt, de ismerte a szóban forgó fiatalember családját.
Megérkeztem tehát Borbolyavárra, most még meg kellett keresnem a
nénit. Lévén, hogy emilyen önálló megérkezésekben egészen járatlan voltam,
elindultam én is abban a szép, öreg fasorban, amelyikbe befordultak mind
a velem együtt érkezettek. Csendes, széles út volt ez, a végén éppen ébredezett egy csöpp cukrászda, álmodó szépségű kis balkonnal a homlokán;
olyan kicsiny volt az egész így együtt és olyan tiszta bájú, hogy vitrinbe lehetett volna tenni, mint valami régi porcelánt.
Aztán nagy, öreg templom elé értem, amelynek oldalajtaja a kora reggelben nyitva volt már. Az alacsony boltívek alól megcsapott az a szag, amit
nem tud utánozni a világon semmiféle épület, amit csak a százesztendős
templomok tömjénnel itatott kövei lehelnek, amelyek között száz esztendőknek égi kegyelemre szoruló embere járt, és letérdelt, és kért valamit, s az
ő szaguk is ittmaradt. Bementem, egyik kis oltárnál misézett egy pap. Igen
megtisztult lélekkel indultam aztán tovább.
És most csupa elvarázsolt utcácskába kerültem! Hegynek ment valamennyi, hol le, hol fel, s eszerint hol a kofferem vitt engem, hol én őt, de
egyik változatra sém haragudtam; felfedező voltam egy bűvös reggel ébredésében, s úgy ittam a várost, mint évszázados régi bort, mihamar egészen
megrészegedve tőle.
Pedig még nem tudtam, mit fedeztem fel. Nem tudtam, hogy megtaláltam a Várost, ahol életem végéig fogok élni anélkül, hogy talán valaha is
visszatérnék oda még egyszer. Ódon ablakokon benéztem, elhaladván előttük,
s barlangos, fehér mélyük mögött ódon szobákat láttam, falakon öreg órákat,
amelyek — csodálkoznom kellett — jártak. Miért jártak ezek az órák? Máig
sem hiszem, hogy azokban a szobákban, amelyeket akkor láttam, valakinek
tudnia kellett volna az idő múlásáról.
Milyen házak között jártam! Voltak, amelyeket bolthajtások kötöttek
össze egymással, s a bolthajtások alatt girbe-görbe, lapos lépcsők vezettek
néha le, néha föl; a bukdácsolós kövezeten időnként csaknem a nyelvemet
leharaptam. De ezek a lábam alatt váltakozó, mindennél érdekesebb meglepetések olyan várakozást keltettek bennem, hogy észrevettem más, elevenebb dolgokat is, például cicákat elsompolyogni házfalak tövében, aztán besurranni kapuboltozatok alá, amelyeken akkora kapuk gömbölyödtek, zöldek
és hepehupásak, mint egy-egy domboldal. Voltak utcarészek, ahol gyom verte fel a kövek réseit, és apró, satnya, de életkedvvel teli sárga virágocskákat
nyújtott felém, amelyeket nem győztem kerülgetni, és volt úgy, hogy pillangó szegődött mellém, s libegett velem egy darabig, míg ki nem nevetett, s ott
nem hagyott; mit sem tudtam nyújtani udvarló kedvének.
Aztán fasorba kerültem, virágzó hársfák alá, ahol az illatok özöne s a
boldogság úgy megrészegített, hogy a fák sátora felé szegett, elragadtatott
arccal nekimentem egy apró boltnak, amely púposán és barátságosan üldögélt ott, Isten tudja, mióta már, talán éppen csak reám várva? Péküzlet volt,
mély és meleg, mint a falusi dunyhák öle, amelyek alatt kalácstészta kél; és
41

frissen fűrészelt bükk- és fenyőfahasábok gyantás illata töltötte meg egészen, mint valami karácsonyi gyermekmesét, s ebből a karácsonyi illatból
küldött ki az utcára, a virágzó fáknak is; óh, milyen kevés orrom volt.
És most, hallgassátok csak, egy egészen csendes utcácskába kerültem,
amelyik vaskosaras ablakokkal könyökölt hallgatva elém, s csak egy oldala
volt, mert a házak itt különös módon mind hátat fordítottak egymásnak,
de nem tudnám elmagyarázni, hogy ezt hogy csinálták. Ennek az utcának
hétkulcs-utza volt a neve — higgyétek el nekem, hogy ez volt a neve, s hogy
így, ahogy én írtam le, és kisbetűsen feketélli egy öntöttvas táblán, amely
kerekded alakú volt és rozsdás, és valószínűnek látszott, hogy hosszú évek
óta kevesen fedeztek fel róla ennyit is rajtam kívül.
A sárga ház, amely a táblácskát viselte, sok nemzedék jó szándékú
meszelésétől megkövéredett falakkal nagyon barátságos volt, s egyik elköszvényesedett térdét sokkal roggyantabban tolta ki a hepehupás kövekre, mint
amennyire én tanácsoltam volna neki; de nem szándékozott meghallgatni
semmi ilyesmit, ez hamarosan kiderült. Neki volt mondanivalója az én számomra. Előbb csak egy, azután egy másik koppantás, mind a kettő a fejemen, figyelmeztetett egy vadgesztenyefára, amely a sárga ház zöld kapuja
előtt, az út kellős közepén sátorozott. Mulattatva álltam • a váratlan személyeskedés szigorúságát. Ekkor egy harmadik szúrós gömböcske koppant a
hátamon — s mivelhogy a sárga ház előtt már helyben voltam, a nénire
gondoltam, akihez itt be kellett mennem, s aki később valóban, szúrósabb
koppantónak bizonyult, mint az éretlen vadgesztenyék. Hol volt ő az éretlen
vadgesztenyéktől! Szegény — s hol van ma m á r . . . Nem sokkal élte túl,
hogy nála nyaraltam.
— Na, hát aztán hogy jutott ez eszedbe? — kérdezte tőlem, amikor m á r
kezet csókoltam neki, s letettem kofferemet a bolthajtásos nagy konyhában
a gyúrótáblává sikált deszkapadlóra. Láthatóan gyanakvó barátsággal fogadott, de ez csak természetes volt tőle azok után, hogy apámnak engem
beígérő levelére amikor válaszolt, senki se minősíthette válaszát elragadtatott
meghívásnak, s én mégis megérkeztem. Igaz, hogy otthon a család is fejét
rázta választásom fölött, s az öcsém kárörvendve várta gyors visszatérésemet.
Gyanakvásával szemben kénytelen voltam ártatlanabbul viselkedni, mint
ahogy természetes lett volna, s bolondosán hosszú iskolai körmondatban f e j tettem ki előtte hazánk e legszebb vidékének megismerését célzó földrajzi
ambícióimat. Reméltem, hogy nem ért meg, s nem maradok magam előtt
hazugságban. De lebecsültem a figyelmét. Az utolsó szótagig megvárta, míg
mondatomat — némileg bizonytalanul — befejezem.
— Na igen — felelte ekkor váratlanul —, hát kirándulni, azt éppen
lehet, de emiatt otthon is maradhattál volna. — Itt némi érdes zavarral,
röviden fölnevetett; tudhatta, hogy amit mondott, meg is értettem, de
egyébként nem akart megbántani. — Na, és aztán nem fogod majd megunni? Egy fiatal lány nem mászkálhat egész nap az erdőben meg a hegyek
között. Kivel akarsz menni? Nem gondolhattad, hogy velem? Egyedül eltévedsz, és ami nem illik, az nem is illik, ti ezt otthon nem tudtátok? Nem
mondom, hogy apád, á m b á r . . . de A n n a . . . ? ! Muszáj lesz felkeresni veled az
ismerősöket. Hová vigyelek?
Szívdobogva hallgattam — és ekkor csoda történt.
— Nincs más hátra, legelsősorban el kell hogy vigyelek Szigetiékhez.
Onnan a legnagyobbik fiút ismered már Pestről, nem? Mi? Az is most jött
42

haza vakációra. Na. A nővérei majd megbarátkoznak veled. Hogy ne járkálj
a városban így egymagad, ez itt nem szokás! Na igen. Holnap délután
mindjárt oda is mehetünk. Akkor hát úgy készülj, hogy holnap délután bemutatkozol velem Szigetiéknél. Később majd Gergelyékhez, Ullmannékhoz
is el lehet menni, így akkor e z . . . Na, és hol akarsz étkezni meg lakni? Énnálam?
A néni tájékozatlansága lesújtó volt, hiszen apám levele, ha valószínűleg
röviden is, de azt hittem, mindent elintézett. Ám ezzel szemben úgynevezett
magánügyeim olyan egyenesbe kerültek egyszerre, hogy belékapaszkodtam
tíz körömmel saját magamba. Történjék bármi, a dolgok ilyetén lendülete
után engem innen most már földi hatalom el nem zavar. (Hát igen. Bármi
lett is belőle, ma sem tudom azt mondani, hogy nem érte meg. Fogalmam
sincs róla, eljutnak-e ezek a sorok a férfihoz, aki azoknak az időknek érdemben legelsője volt számomra, de üzenem neki is: hasznos és jó, hogy
nem ismerjük előre sorsunkat. Velünk gyakorolt irgalmasság ez, talán az
egyetlen igazi. Semmiért sem kár, amit át kell élnünk.)
— Na . . . mert h e l y . . . nem is mondhatom, hogy nem lenne. A kerti
nagyszoba még majdnem túlontúl is tágas. És nagyon szép, hiszen majd
megnézheted, de ki van adva. Egy százados, lakik benne a feleségével,
Reichenauból, két kisgyermekük van. Majd meglátod őket. (Mukkanni sem
mertem. A néni hangja félreérthetetlenül tudomásomra adta, milyen szigorúan és nagyszerűen nevelt gyermekek a kapitány gyermekei, s hogy
nagyon okosan tenném, ha közelebbről is szemügyre venném, mi az, amikor
valakit szigorúan és jól nevelnek.) Na, mert ha az étkezésed még megoldható
is lenne éppen valahogy, a szoba miatt nem tudok mit gondolni. Itt nem
szokás, hogy fiatal lányok lakjanak egyedül. Velem már csak nem lakhatsz
együtt, ezt aztán igazán nem akarom, meg azt hiszem, te sem ezt akartad,
hát most hol lakjál? Mi? Nem tudtátok ti ezt otthon?
Dehogynem tudták, éppen úgy tudták, mint a néni. Rosszul is tette,
hogy olyan sokat emlegette nekem az otthoniakat, láttam őket eleget gondolkozni a dolgomon — ám, mindennél nagyobb meglepődésemre, a néni is
ezen gondolkozott most.
— Ha már itt vagy — szólalt meg azért elég sokára, habozva —, mégis
el kell intézni valahogy ezt is. Meddig akarsz itt maradni, egy hétig? (Óvakodtam megszólalni. Mi otthon eredetileg két egész hónapra szántuk ezt a
különös kirándulást, amely talán csak azért volt különös, mert ahány ember
tudomást szerzett róla, mindegyiknek egészen más okok miatt volt különös.)
Na . .. mert Vrblczkánénál, azt hiszem, most van éppen szoba, de csak egész
hónapra.
— Hiszen az nem baj — szólaltam meg szerényen. — Messze van innen
az a . . . szoba? Odavinném a kofferemet.
A néni élesen rám nézett.
— Na, na — mondta lassan, és hátat fordítva nekem, a fehér padlón
odalépkedett egy csodálatos, fehérre meszelt téglatűzhelyhez, amely emeletes
épület voltával neki majdnem a válláig ért. — Na, hát előbb csak talán
megreggeliznél? Nem kívánhatod tőlem, hogy újra tüzet rakjak, mire visszajössz. Hát csak ülje le oda, az asztal mellé. Válaszd ki, melyik oldalánál
akarsz ülni, hogy ne húzogasd majd mindennap máshová a terítékedet, mert
valami nem tetszik. A kávédat is idd csak meg fölöstül, semmi szükséged rá,
hogy sovány kávét igyál. És edd csak meg ezt a zsemlyét is, látom, menynyire nézed.
43

Olyan volt ez a furcsa kis öreg lélek, mint valami elvarázsolt kis bagoly. Én tüskébe nyúltam, ahol hozzáértem: pedig jó szándékú, imádkozó,
dolgos és békés életű öregasszony volt, még csak nem is barátságtalan, inkább következetesen, bántóan szókimondó; mint később hallottam, világéletében ilyen volt — lefelé. Már például, mondjuk, énfelém. Érdessége
olyan volt, mint a smirglipapiros, tisztán tartott vele maga körül mindent.
Amikor én megismertem, építész fiát várta haza valahonnan külföldről, aki
pedig éppen ez idő tájt készült ott künn feleségül venni valami igen szép kis
teremtést. Az öregasszonynak rettentő módon fájt ez; hogy így magára maradt, hasznavehetetlenné vált anyaságával; de ha valaki megkérdezte volna,
aligha tud felfedni ebből bármit is. ö valahogy úgy állt a dolgokkal: ami jó,
az ajándék; ami rossz, az az élethez tartozik. Egészen korán jutott özvegysorsra, s ekkor egy magas rangú és nagy családú katonatisztnek a háztartását vezette hosszú esztendőkön át; akadékoskodó zsörtössége ebből az idő-'
bői kerülhetett, de az az egyszerű és hű szolgálatkészsége is, amellyel például az én időmben nála lakó kapitánycsalád apró tagjaival szemben is,
mintegy az öreg cselédek természetét vette magára; azt hiszem, gazdáinak
tudta érezni őket. Mert hogy nem rejtette, sőt különösképpen büszke volt
életének másokat szolgáló, hosszú és róhatatlan éveire, tudom. Egyszer nagyon megharagudott, lévén, hogy az ebédnél nagyon nem szívesen ettem
valamit, s ekkor kifakadt: „Hát pedig náladnál nagyobb úr is megette már
a főztömet, aki generális volt, de azt egyszer se hallottam tőle, hogy a fizetséget nem érdemlem érte!"
Szegény néni, nagyra becsült konyhájának nem voltam jó kosztosa; a
levest, főzeléket se nála, se másnál sohase szerettem, s az ételben való válogatás olyan hálátlanság volt az ő szemében, ami mélyen megbotránkoztatta;
most, utólag azt hiszem, némileg joggal. Míg élek, nem fogom elfelejteni
például a cseresznyés lepény esetét, azét a cseresznyés lepényét, amelyet
olyan elmondhatatlan élvezettel fogyasztottam, hogy amikor ebéd után a
tűzhely szélén még egy egész tepsivel láttam a nagyszerű holmiból, elragadtatva
sóhajtottam: „Most ezt mind el kellene vinnem magammal." „Hát vidd
el" — mondta a néni rögtön, s én nem tudtam hová lenni a gyönyörűséges
örömtől, amikor egyszerre kiszedte a tepsiből a lepényt azonmód, belehajtogatta egy nagy fehér papírba, letette elém az asztalra, és valóban egy árva
szót sem szólt, amikor fogtam, és elvittem. Két napig enyém volt a világ
(lepényben kifejezve). Közel húsz évnek kellett elmúlnia azóta, hogy rájöjjek, mennyire megharagudhatott akkor a néni, hogy úgy odaadta egy
szavamra az egész tepsi süteményt.
Hanem szobát mégse a csodálatos nevű asszonyságtól kaptam. Egészen
véletlenül bukkantunk nekem való szobára a nénivel.
Olyan szoba volt ez, amilyenben nem laktam sem azelőtt, sem azóta.
Ablaka a padlójáról nyílt; s mivel ez a szoba is pontosan ott hagyta abba
azt, hogy ő szoba legyen, ahol más szobák szokták: kevéssel az ablak fölött,
ezért olyan alacsony volt, hogy kinyújtott kezemmel egy sámliról elérhettem
a mennyezetét. Toronyszobácska volt, ha nem is toronymagasságban a föld
szine fölött; kiugrott egy nagy, boltozatos átjáró fölé, mint valami erkély.
Alatta mély, mindig árnyékos, mohos út húzódott, amely árok volt valamikor a régi vár körül, de most százados fenyvek szegték, s nyaktörős kövezetével olyan volt, mint egy zöldbe homályosodott sikátor. Mert ez még
mind a várhoz tartozott, s ennek a törökkergető öreg várnak a hátán támasz44

kodtak meg mindenféle öreg utcasorok öreg házai is úgy, hogy egyik házból
a másikba lehetett menni fölfelé, lefelé és mindenfelé negyedóraszám is anélkül, hogy az ember rájöhetett volna, abban a házban jár-e még mindig,
amelyikben elindult, vagy azóta már egy másikban. Jártam én ott később
ide-oda elég sokat, de sohasem tudtam rájönni, nagyon hajdani építőmesterek csavaros esze hányfelé vezetett szét szobákat és folyosókat. Különféle bolthajtások alól előkerült vén folyosókon, recsegő falépcsőkön fölmenve
és lejőve, váratlan ablaknyílásokon át ismeretlen panorámadaraboknak megörülve, ismételten megtörtént velem, hogy olyan kapukon keresztül jutottam
ki csodálatos kis utcákra, amelyeket később sokáig hiába kerestem. Valószínűnek tartom, hogy volt olyan is, amelyikre nem is akadtam rá többé.
Hogy a rajtam kívül is ott lakók mennyivel igazodtak el jobban nálamnál,
máig is csak körülbelül sejtem. Azt hiszem, ők úgy jártak be és ki a megfelelő utcákon és kapukon, mint a galambok, macskák, vagy egyéb ilyen
hazataláló lények: csak úgy, maguktól.
Az én szobám a néni lakásához tartozott, de külön nyílt, egy alacsony
folyosóról, amelyhez fakorlátos lépcső vezetett, s amely valószínűleg már
a másik házba torkollt. Ezen a folyosón indultunk útnak a szobám ügyében a
szörnyű nevű asszonysághoz mi hárman: a néni, a kofferem meg én. A folyosó egy váratlan könyöklésénél a boltozatot meleg szagú gerendák váltották föl, és innen pillantottam meg én az erkélyszobácska ablakát, kívül
az előreugró falon, századok előtt faragott kővirágok gyér füzére alatt. Valamilyen falkiugrón felsarjadott virágzó cserje ringott mellette, zöldes fényreflexekké szűrve az ablaküvegen a napfény foltjait, s engem egyszerre elfogott a fantáziám izgalma.
— Milyen gyönyörű ez, néni! Néni, nézze! — Majdnem remegtem, és megfogtam karját, hogy megállítsam. Eszembe se jutott, hogy aligha akar velem
rajongani. — Istenem, itt lakni!
— Hát hiszen meg is fagynál télen, ha ott laknál — mondta igen józanul, előbb az ablakra nézve, aztán rám; de láttam, a felesleges időzésért
nemsokára haragudni kezd. Engem azonban szárnyak emelgettek.
— T é l e n ! . . . — mondtam, az első pillanatban értelmetlenül, aztán lemondó mosollyal vállat vonva. — Hiszen én nem élek itt. De m o s t . . . Istenem, hát nézzen oda!
— Látom, látom — mondta meglehetősen türelmetlenül —, de mit szól
majd apád hozzá, meg Anna? Abban a szobában nincs is ágy, csak egy szófa.
Az első kiáltás a torkomon • akadt, de aztán, ahogy felviláglott előttem a
helyzet, riadalmasan tört ki belőlem mégis:
— Néni! Csak nem azt akarja mondani, hogy abban a szobában én
lakhatom?
— Hát nem azt mondtad, hogy ezt akarod? — kérdezte most már majdnem felingerülve, felhúzott homlokkal, s annyira rá volt írva az arcára, hogy
bolondnak tart, hogy nem is lett volna értelme megfosztani őt ettől az illúziójától. Lecsaptam kofferemet a padlóra, és könyörögve követeltem, hogy
nyissa ki a szobát.
Bolond gyönyörűségemben is meg kellett látnom zsörtös arcának bágyadt,
melankolikus mosolyát. A fiának azokat a holmiit tartotta itt, amelyektől talán azt várta, hogy egyszer majd a diákkorát fogja folytatni köztük: öreg
sublótot, szófát, mosdót, sohasem fűtött kályhát; de könyvespolcot is, tintás45

üvegeket, léniákat és egyebeket, amikhez bár legkevésbé vonzódtam ez idő szerint, az egész élet mindennemű járulékai közül legközelebb álltak hozzám mégis.
A szobában különös, öreg szag volt, de csak a kőfalak öregségének a
szaga. A nyitott ablak előtt ott ringott a napsütötte lombkorona, és olyan
tócsákban eresztette a zöld napfényt a padlóra, mintha valaki t ü r e l m e t l e n ü l
végigment volna egy napfénnyel teli vederrel a szobán, mit sem törődve vele,
mennyit loccsant belőle szanaszét. Az ablakhoz léptem, a padlóról nyíló a b lakhoz, és óvatosan kinéztem rajta.
Mélyen alatta, fenyvek zöldjébe árnyasodva, mohosán, középkorian, az
én boldog képzeletem szivárványos borulatával fedten feküdt ott a gyönyörű
út. Túl rajta, távolabb, egy görcsösre kövezett u d v a r n a k repkényes f a l a k
közül kimosolygó, csendes sarkát láttam, zöld húzóskúttal, fehér l e á n d e r f á k
ringó koronájával, zöld favedrek felett. Fölöttem viharvert, haragos helytállással a hajdani várnak egy darab hatalmas fala, lőréseivel, letöredezett
bástyafokaival, szimmetrikusan elhelyezett kis csúcsíves ablakaival, a m e lyek nem ismerték az üveget; s az egész fölött az ég, mint egy k é k e n szikrázó óriási pohár, tengernyi tükrén rózsálló habok felhőivel; de m i n d e n e n t ú l
és mindenekfelett én voltam itt, aki belenéztem ebbe a csodálatos t á j b a , m a gam is telidesteli vederje színek és hangulatok játékának, ömlött is le r a j tam szerteszét, amit csordulton felül merítettem magamba. Nem volt ebben
az egészben egy szemernyi valóság; maga volt a testet öltött szent r o m a n t i k a .

FÉSZEKALJ
46

ÁRPÁS KÁROLY

Kilovaglás az őszi erdőből
Látod, az ősz ilyen! Futsz tőle tova
és utolér. A patkókról hulló portól
őszé lesz a rét: viszed
magaddal,
nem vesztheted,
nem hagyhatod el soha.
erdőről ügetsz erdőre
ágon ökörnyál-lángot
gyűjtsz
dérmázas síkot hagysz hátra
ikrásodó vizet ha érsz
Az ősz neked gyűjt, ha nem
garmadád teszi semmivé: úgy
Téged rabol, ha nem is tőled
tőled visz, vissza nem adja

is kéred,
ad.
— s mit
tavasz!

aranyát lopja a napnak
zöldjét lopja
levélnek
melegét lopja a rögnek
tükrét veszti
vizeknek
Olvasód — zarándok — szemei
levelek
a vadgesztenyepár
homályló
drágakő
ág rőzse reccsen roppan a .dió makk
ím kiszakadt nyár gyökered
tőből

CSEH KÁROLY

Fény-tisztás
Árnyék az erdő — visszhang a déli harangszó
március fény-tisztásán
hova teveled
szöktem
mohás fatörzsnek
dönteni hátad az
ölelésben
ide szöktem
erre a fény-tisztásra
nyakadhoz
melled bolydult halmára innen zizzen a szám
ide szöktél erre a fény-tisztásra
velem
ide
hol vállamba
gyökerezve
reszket
tíz
ujjad:
súgja az asszonyi félszet mert a hiány
felzokog később akár vállgödörben
a puska tusa

Tükör előtt
Reggelre szöglete éle nő a tárgyaknak
újra
Hó vagy virágzás habjába mártja
ecsetjét
az ember: pamacsolni boldog
öncsalásban
az arc mélyülő
lövészárkait
Pár perces fegyverszünet
ez a fehérség
tükörrel csenddel
világgal
Megtörheti egy hulló hajszál
villanása
vagy egy vércsepp vétlen.
katicabogara
Állóháborúra rendezkedik
be
a rohamozó én Ássa építi
bunkerét
Falai egymásra csúsztatott
kövek:
lepke-lenyomatot
őrző
verssorok
Virraszt a
történelemátvonulásban
Józanodik az orgonák lila ködéből
A nők labdarózsa mellei-térdei
is
tolató autók reflektorfényei
inkább
Felsejlik a tükör hátterében
egy téli táj
mely fölött mint nyomjelző
lövedék
foszforeszkál
felgyorsult
hullócsillaga •
Farkasszemez
ilyenkor veröér és borotvaél

Széttárt karok ideje
i.

ii.

Nullásra nyírják a nádasokat
tavaszonkét
a lángok —
dezodoros palackok pufognak
mint hadonászó
szónokok
szájából az üres frázisok

Égbe gyökereznek
a fák
Vakond
mennykupoláknak
jó csak e laza talaj

III.
Napé jegy enlőségi viharok
oly idők jönnek
mikor
tanácstalanul
tárják szét
karjukat
az aranyszájú
bölcsek

helyett

KONTRA FERENC

Vörösboros poharak
A házunk előtt terpeszkedett a híd, a puszta léte miatt lett egyszeriben
alattomos, és a hosszú esők mintha tetézték volna a hozzátapadt félelmet; a
partról bőségesen hömpölygött téglával kirakott gyomra felé a löszös hordalék:
Reggelre csak csordogált ablakaink alatt, ilyenkor egészen összeszűkült megszeppenve, ha kisütött a nap, feledtetve a híd stratégiai célpontnak nevezett
szerepét, mivel ráadásul a falu bejáratánál laktunk.
Klaus szokás szerint a falióra alatt ült kedvenc könyvével, ki tudja, hányadszor újraolvasva. Sehogy sem illett ebbe a környezetbe az a lenszőke,
gnómszerű német Laurence Sterne-nel a kezében, hosszasan idézve, hogy a katonának ismernie kell mind az országokat s határaikat, hová csak hivatása elviheti; ismernie minden falvat, szurdokokat és kanálisokat; minden folyóról,
avagy patakról, amelyen átkel, tudnia kell: mi a neve, mely hegységben ered,
merre veszi folyását, meddig hajózható, hol-merre keresse rajta a gázlót; ismernie minden völgyet, hogy jól termő-e, nemkülönben a népet, aki megműveli; ismernie kell terményeiket, jószágaikat, az ott uralkodó időjárást és évszakokat, a vidék lakóit és szokásait, sőt még vallásukat is. Klaus szavai belevesztek a magas református szoba visszhangjaiba, talán, mert csak én értettem
őket, a kimondott szavak szándékát sem tudhatta más, csak megsejtetett valamit a kinti zajok furcsa összecsengéséből. A kétféle csobogás az idegenséget és
pusztulást vegyítette az otthon melegével, legyen bár ideiglenes a haza és a
béke, legyen akaratlan a vendégség.
A feleségem gézt rakott a szűrőre, azon át öntötte a tejet a fejőedényből
a csuporba. Mint a szűrőn, bennünk is fennakadtak ilyenkor az éjszaka rémképei, s nyomtuk az orrunkat is a tejfehérbe. Hamar kiürültek a széles karimájú bögrék. A másik német katonának tiszti rangja voit, a nevére már nem
emlékszem, rendszerint késő este ért haza.
Hol áll a front, ez volt a szokásos kérdésem. Négy kilométerre, mondta
olyan természetességgel, mint aki rendes napi munkájáoói tér haza, axárna gabonát vetne. Sohasem firtattuk egymás meggyőződését. Megértettük egymást,
hiszen Apatinban, a polgáriban németül tanuitam, neki pedig voit türeime mas
szavakkal újra elmondani, ha nem értettem meg vaiamit. Azon csodálkoztam
legjobban, hogy tiszt létére mennyire őszinte voit. Beszélt az ánomanyroi, a
harci cselekről, mint aki megkönnyebbül közben, hogy nem ö a niDás a veszteségekért. Tisztában voit veie, hogy a batinai lövészárkok a hegyoiaa±ban csak
ideiglenes biztonságot nyújtanak.
Most hol áll a front? Es a válaszra alig kellett várni, egyre közelebb hallottuk a fegyverek teljes zenekarát az orgonáktól az aknadoooiásig. Véresen
táncolva jött felénk a front. Az asszonyok már hetekkei eiőbb kimeszeitéit a
pincét. Még aznap felköltöztünk a partra, a ház fölé. A pinceiyuk előtt tágas
présház állt, akár lakóépületnek is lehetett használni. A pincesor az utca fölé
tornyosult, óvóhelyül a falu népének. Beleremegett a föld egy-egy robbanásba,
göröngyök pattogtak szét a fejünkön, bizonytalan időközönként süvítettek el
fölöttünk a lövedékek.
49

Estére elcsendesedett a környék, előjöttünk penészszagú menhelyünkről.
Viharlámpát gyújtottam az asztalon, nem jelenthetett veszélyt a fénye, hiszen az ablakokat deszkákkal beszögeztem. Megjött a két német katona, és én
megint feltettem a szokásos kérdést, amire az volt a válasz, hogy néhány száz
méterre. Ugye, akkor még maradt időnk arra, hogy egy pohárral megigyunk . . .
És a tiszt szándékosan nem tette hozzá, hogy búcsúzóul, pedig akkor r a j t a sokkal inkább kiütközött a félelem, mint rajtunk. Nagy veszedelmet emlegetett,
pedig hosszú ideje nem volt olyan nyugodt az éjszaka, még a kutyák is elhallgattak. Vihar előtti csend, ezt minden nyelven így mondják, mondta Klaus, és
óvatosan becsukta maga mögött az ajtót, én pedig kétszer megfordítottam a
zárban a kulcsot.
Mintha azt olvastam volna valahol, hogy a legjobb, ha imádsághoz folyamodik az ember, csakhogy ez meg testi-lelki gyarlóságait, esendőségét juttatja
eszébe, s lehet, hogy jobban érzi majd magát, ha a megfelelő hazáért imádkozik, de előfordulhat, hogy később kételyei támadnak. Az az igazság, hogy akkor a lovaimra gondoltam, belenyerítettek minden közeli bombába. Eloltottuk
a viharlámpát, és vártunk. Mert tudtuk, hogy jönni fognak. Egy óra múlva
már a gyalogsági felszerelés csörgése hallatszott. Ereszkedtek le a hegyről, és
vonultak végig a pincék előtt. És ha éppen ők robbantják fel a hidat a ház
előtt, akkor nem lesznek többet lovaim, gondoltam a sötétben.
Bezörgettek, és én kitártam előttük az ajtót, hogy elejét vegyem minden
esetleges erőszaknak. Ha egyszer éppen ide akarnak bejönni, ugyan mi állná
útjukat? Meggyújtottam a viharlámpát az asztalon, fénye a három pohárra vetődött, aljukon tócsába gyűltek a vörösbor cseppjei, akár a vér. Jó estét kívántam a két érkezőnek, a földre dobták hátizsákjukat. Az ajtó tárva-nyitva m a radt mögöttük, kesernyés novemberi köd áradt szét a présházban. A két katona
óvatosan szétnézett. Kinyitották a pincelyukba vezető ajtót, a gyerekek a szalmán aludtak odabent. Letették fegyvereiket a szőlőprés szélére. Megálltak az
asztal előtt. Arcvonásaikat egyformává tette a lőpor meg a sár.
Ugye ezekből a poharakból az előbb még németek ittak, kérdezte a magasabb. Elmossam őket? Hagyd csak! Ti orosz katonák vagytok? Azok. Akkor
mutassátok a csillagotokat! Levették a sapkájukat, és a viharlámpa fénykörébe
tették, hogy jól láthatóvá váljék a rubinvörös csillag. Aztán szó nélkül bementem a pincébe a hébérrel. Szétosztottam a bort a három pohárba. Aztán kérdezték csak meg tőlem, honnan tudok oroszul.
Elmeséltem nekik, hogy több száz katonatársammal együtt 1915 szeptemberében doni kozákok fogságába kerültünk. Először Omszk mellett egy fogolytáborba zsúfoltak bennünket, majd a Bajkál-tó felé vittek, ahol egy családnál
helyeztek el egy kisvárosban. Már 1919 végén hazajöhettem volna, de a kemény
tél és a járhatatlan utak miatt csak 1920 júliusában érhettem Vörösmartra.
Az alacsonyabb, zömökebb orosz katona egyre nagyobb érdeklődéssel figyelte, mit mondok, aztán felszegte a fejét, mint a lovak, ha valami gyanúsat
szimatolnak, és egymás után tette fel a kérdéseket. Hol állt a templom abban
a szibériai kisvárosban? A patak partján, egy korláttal ellátott deszkapallón lehetett csak megközelíteni, mert sziklák magasodtak mögötte. Milyen épületek
álltak a főtéren? Az tulajdonképpen piactér volt, egy pékség állt a s a r k o n . . .
Mellette, abban a keskeny utcában laktam én, mondta a katona, a pohár
után nyúlt, és egy hajtásra kiitta a vörösbort. Milyen kicsi a világ, tette hozzá
a magasabbik, ezt minden nyelven így mondják.
50

Ideiglenes otthonuk lett a házunk. Időnként lemerészkedtünk a partról, el
kellett látni az állatokat. Egyik reggelre éppen a disznóólban robbant fel az
akna, pedig a hidat vehették megint célba. A három hízó szétfröccsent, akár a
paradicsom, vérük pettyezte a távoli házfalat is. Kráter nőtt az ól helyén, medret adva a partról lezúduló esővíznek.
Behajtották a teherautójukat az udvarba. Éppen az istálló előtt álltam,
amikor alacsonyan elhúzott az utca felől egy repülő, és leadott egy sorozatot a
teherautóra. A szürkészöld ponyván szabályos lyukakat szaggattak teljes hoszszában a golyók. Olyan alacsonyra szállt le hirtelen a gép, hogy egy pillanatra
még a pilóta arcát is láttam. Aztán ugyanolyan hirtelen eltűnt, mintha az ég
nyelte volna el. Csak álltam az itatóvödörrel a kezemben, mint akinek a földbe
gyökerezett a lába, ahelyett, hogy legalább hasra vetettem volna magam. Figyelmeztetett az egyik orosz katona, hogy ne mászkáljak le fényes nappal még
itatni se.
Átbeszélgettünk egy-két esős éjszakát, miközben parancsra vártak. Ök nem
szívesen beszéltek a harcokról. Számukra az volt a legérdekesebb, hogy mire
emlékszem vissza a fogságom idejéről. Én pedig meséltem, mert itthon mindenki más unta már a történeteimet. Elmeséltem nekik, hogy főleg erdőt
irtottam, egy parasztgazdánál dolgoztam, jól megtermett, pirospozsgás arcú ember volt, még a lánya lakodalmában is ott voltam, hiszen szinte családtagnak
tekintettek. Nem hoztam haza magammal egyebet, csak egy díszesen faragott
kis ládát, benne van most is a három darab arany ötrubeles, amit búcsúzóul
a gazdától kaptam. Elővettem a berakásos, népi motívumokkal ékesített faládácskát. Otthon százával láthattak hasonlót, mégis úgy forgatták a kezükben,
mint valami ereklyét.
Amikor Szibériából hazaindultam, annyit tudtam csak, hogy vége a háborúnak, és szétdarabolták az országot. Bécsbe irányították a hadifoglyokat.
A magyar nagykövetségen mindenkit megkérdeztek, hogy hová való. így irá T
nyitottak haza engem is, akkor tudtam meg, hogy Vörösmart a Szerb—Horvát—Szlovén Királyságban van.
De eszembe jutott még egy aprócska történet a fogságom idejéből. Szóba
elegyedtem a piacon egy ottani asszonnyal. Amikor megtudta, hogy magyar
katona vagyok, egy üveg vodkát vett elő a fedeles, fonott kosarából. Az urának vette, de nekem adta. Ezt most m i é r t . . . — kérdeztem volna, de félbeszakított, mondván, hogy a fia a magyaroknál hadifogoly. Egy év múltán végre
levelet kapott tőle, amelyben azt írja, hogy jól bánnak vele. Ezért adta azt az
üveg vodkát, hogy a fia egészségére igyak.
Ettől egész jó kedve támadt a két katonának. Ki tudja már, hányadszor
mentem a hordóhoz a hébérrel. A három pohár mindig gyorsan kiürült. És továbbra is csak azt kérdezték, mire emlékszem még, mint akiknek az otthonát
varázsolom a viharlámpa fénykörébe, hetedhét országon túlra, a drávaszögi
front közepébe.
Persze, hogy akkor került sorra az is, hogy milyen nóta járta akkoriban.
És a katonák tudták mindegyiket, és önfeledten énekeltünk elnyújtva, a bús
dalokkal valami mély fájdalmat harsogva a pince nemespenészes falába. Mindhármunknak másfelé járhatott közben a részegedő feje, miközben egészen magukkal ragadtak bennünket az érzelmes melódiák.
A feleségem figyelmeztető tekintete tűnt fel a lámpafényben. Magasra
emelte a lámpát, hogy jobban meggyőződhessen állapotunkról, körüljáratta a
szemünk előtt,, és olyasmit mondott, hogy a háború elveszi az emberek józan
51

eszét: az egész pincesoron hallani, hogy mi itt danászunk, miközben a németek
a szemközti szőlőhegyről lövöldöznek. Éppen most szakította be egy akna a házunk tetejét.
Másnap megérkeztek a faluba az első partizánok. Szedett-vedett, rongyos
ruhájukat mindjárt újra cserélték a faluban. Simán leállították az embereket
az utcán, és levettették a csizmájukat. Míg az oroszok harcolni jártak, ők a
falut fosztogatták.
Hol itt, hol ott öltek le egy-egy disznót vagy borjút, és csaptak nagy tivornyát. Távolodtak a lövöldözések, lassan hátországgá váltunk. Híre ment, hogy
a partizánok halomra lövik a lakosságot, amerre elvonulnak. Rémes gyilkosságokról, felgyújtott házakról beszéltek.
Ha behunyom a szemem, mintha most is látnám, ahogy azt mondták annak a gyereknek, járjad a csárdást kis magyar, és a nyomaték kedvéért a levegőbe lőttek. Eksztázisban táncoló kis sámán volt a jeges esőben, távoli madár, amely belefúlni készül a szemközti hegytető sarába. Mintha apja lett volna
a vihar. Saját rejtekébe zárt emberpalánta. Lebukfencezett a magasból, mint
akinek kitépték a szárnyát.
Három fegyveres partizán törte ránk az ajtót. Feltartott kezekkel kellett
végignéznünk, hogy felforgatnak, összetörnek mindent, kiengedik a búzát a
hombárból, folyik szerte, mint a sárga löszfolyam, és persze megtalálják benne
az elrejtett értékesebb tárgyakat, köztük az én ládikámat is a három aranypénzzel. A feleségem zokogva térdelt az egyik partizán lába elé, hogy bármit
elvihetnek, csak azt a medáliát hagyják meg, nincs másik képe az édesanyjáról.
A partizán belerúgott, és azt mondta: örülhetünk, hogy nem lőnek agyon bennünket sorban, ahogy az árulóknak kijár, összeszorított fogakkal vettük tudomásul, hogy itt minden az övék. Bementek a pincébe, kirúgták a csapot a hordóból. Amikor megtelt a dézsa borral, egymásnak adogatták, abból ittak.
A többi ömlött a földre, és rubinvörös patakban folyt a pincéből kifelé.
Ekkor megjelent a két orosz katona az ajtóban. A három partizán a zsákmányolt értéktárgyakkal éppen menni készült. Azonnal adjatok vissza mindent,
ordított a magasabbik. De a partizánok szembeszegültek: miénk itt a föld, és
minden, ami rajta megterem; hitvány, áruló nép birtokolta eddig, közben mi
harcoltunk ezért a hazáért, mi a vérünket ontjuk országunkért. Ez jár nekünk!
Idenézz, mutatott a mellén a sztálingrádi csillagra az alacsonyabb orosz
katona, jól nézd meg ezt, én már megvédtem a saját hazámat, most meg éppen
a tiédet védem ugyanazok ellen. Hidd el, hogy nem jószántamból teszem. Szégyellj étek magatokat, hogy az itt élő népet éppen tőletek kell megvédeni! És
most azonnal takarodjatok innen!
Megmaradt a híd a ház előtt. Túlélték a lovak is, hogy húzzák a kocsit.
Napokig hordtuk a robbanások törmelékeit. Ü j ólat csináltunk a megmaradt
deszkákból. Sírokat ástunk, hordtuk össze a tetemeket a szőlőhegyről, volt köztük mindenféle egyenruhás.
*

(BEFEJEZETLEN EPILÓGUS. Ki szól ma rám, hogyan szabad
emlékezni?
Apám szavai mérhetetlen távolságra húzódnak vissza, és nem lehet
vitatkozni
emlékeivel, melyek sohasem illettek abba a mozaikba, amit
történelemképnek
kellett nevezni. Éppen a mozaikkockák szabálytalansága miatt nem lehet eldönteni, befejeződött-e a történet, amely kicsordult kanonizált medréből, vagy
52

újra tétlen szállásadók leszünk, megfélemlített
kiszolgálói és talán túlélői a
testvérháborúnak,
amely most autentikus apropója az emlékezésnek.
A fenyegetettség aggasztó párhuzamokat
teremt, hadiállapotban
családok
szakadnak
ketté, és újra előkerülnek a második világháborús történetek, miközben
hallom, hogy szülőfalumban
félkatonai alakulatok csapatai birtokukba
vettek a
hegyen néhány pincét. Talán egymást váltják megint az egyenruhások
hízótborjút felfalva, mint egykoron? Kikre sütik majd újfent az árulás
bélyegét?
Mintha nem lenne elég a ,.természetes"
fogyatkozás:
húsz év alatt a felére
csökkent a drávaszögi magyarság lélekszáma. A határzóna hányatott sorsú népe
most sem hallathatja szavát, hiszen megint mások beszélnek helyette. A különböző irányból érkező érdekek — ahogy a tankok — simán átgázolnak a kisebbségek „hídján". A nagyvilág pedig megint nem hatódik meg azon, hogy
ezt a maroknyi népet folyton marhakereskedök
terelgetik egyik vásártól a másikig.)
1991 augusztusa

RABSÁGBAN

BALLADA
53

80 éve jelent meg a „Magyar Köztársaság"

SZABAD GYÖRGY

Nagy György, a leghívebb republikánus
Tisztelt Ünneplő Közönség! Kedves Vásárhelyiek! Barátaim!
Nemcsak ahhoz a hazához kell hűnek lennünk, amely van, hanem ahhoz
is, amely lehet és lesz! — írta Kossuth egy válságokkal küzdő barátjának az
emigráció egyik legkeserűbb pillanatában. Azok, akik képesek arra, hogy „nemzetben gondolkodjanak", mindig tudnak vissza és előre is nézni. Mi, mai magyarok, akik úgy szeretnénk megalapozni a nemzeti demokráciát Magyarországon, hogy az ne csupán a pillanatnak, ne csak egyetlen nemzedéknek az életviszonyait határozza meg, hanem kapcsot jelentsen a múlt értékei és a jövő lehetőségei között, nem feledkezhetünk meg azokról, akik lehetővé tették számunkra, hogy mai küzdelmeinknek legyen jövőt alapozó előzménye, legyen kapcsolat azzal, ami a mával leginkább rokonítható, s ez vitathatatlanul: 1848/49,
1918, 1945/46, 1956. Szólva arról a nagy láncról, amely bennünket a múlttal
összeköt, és amely reményeink szerint jelenünket is egybekapcsolja a végtelen
jövővel, nem feledkezhetünk meg azokról, akik ennek a láncnak a szemeit alkották, akiknek az élete, olykor életáldozata eredményezte, hogy mi korántsem előzmények nélkül vágunk neki a jövőnek.
Nagy György életét ismertetni ez alkalommal és ebben a szobában, azt
hiszem, nemcsak lehetetlen, hanem szükségtelen is, hiszen a kiállítás — ez egy
szemfordulattal megállapítható — hű dokumentálója, pontos felidézője életútjának. Rövid életpályája mindenekelőtt azzal vált igazán jelentősség hogy kölcsönhatásba került a nemzet jövőjéért hosszú ideje folytatott küzdelemmel.
Az 1879-ben született Nagy György Kossuth eszméinek örököseként lépett a
közélet porondjára, s ha hihetünk utolsó szavai feljegyzőinek, Kossuth nevével
ajkán hunyta le szemét 1923-ban, alig 43 esztendősen.
Amikor 1906-ban a parlamentbe került — természetesen a hozzá legközelebb álló programmal, a 48-as Függetlenségi Pártéval, ennek a pártnak azokhoz
az erőihez csatlakozott, amelyek hűen és következetesen igyekeztek tolmácsolni
48/49 üzenetét. Így lett pártja azon politikusainak egyike, akik a nemzeti és
demokratikus követelmények egyeztetésére törekedtek. A 48-as pártnak ekkortájt nem kevés nehézséget okozott, hogy soraiba a dualista szisztéma különböző
felfogású ellenfelei áramoltak, de az is, hogy kerültek közéjük olyanok is, akiket csak a politikai konjunktúra késztetett csatlakozásra. Nagy György, aki
ismételten szembefordult velük, nem egy kérdésben már elég korán meghasonlott a párt vezetésében élre került csoporttal, amelyet Kossuth Ferenc, az apja
nézeteitől mind több kérdésben messze sodródó politikus a rá befolyást gyakorlókhoz idomulva irányított. Nagy György előbb felszólalásaiban bírált egyet

Az 1990. október 17-én, Nagy György hódmezővásárhelyi emlékszobájának avatásakor elhangzott beszéd rekonstruált szövege.

54

s mást, amit pártjának vezető csoportja támogatott, majd a párt 1909-re kiéleződött belső vitában a következetesen nemzeti és a viszonylag következetesen demokratikus alapon álló Justh Gyula csoportjához került közel. Justhék
túlzottnak ítélték azokat az engedményeket, amelyeket Kossuth Ferenc és még
inkább a párthoz csatlakozott, hajdan konzervatív Apponyi Albert és köre a
dualizmusnak, illetve magának az uralkodónak tett. Bekövetkezett az 1909. évi
pártszakadás, majd a párt belső zavarai miatt is a Tisza-csoport visszakerülése
a hatalomba. Nagy György a 48/49-es eszmék vállalójaként és hirdetőjeként
vette fel a küzdelmet a hatalmukat helyreállító 67-esekkel. Előbb csatlakozott
a 48-as és Függetlenségi Párt frakciójaként működő Balpárthoz, majd 1912-ben,
amikor világossá vált, hogy a hatalomba visszajutott 67-esek ellentámadásba
lendültek, túllépett pártja keretein. 1912 szeptemberében életre hívta a Köztársasági Pártot, nyíltan jelezve, hogy nem vállalja a 48-as Párt jelentős része
által keresett kompromisszumos utat. Justh Gyulával és az „elvhű" 48-asokkal
jó maradt a kapcsolata. Justh iránti tiszteletét mutatja, hogy halálakor egyik
búcsúztató szónoka lett Ady szavával „az utolsó hídfőként", „az utolsó kurucként" tisztelt politikusnak. 1912-ban a köztársaság megteremtésének követelése
független politikussá tette azt a függetlenségi Nagy Györgyöt, aki a Székelyföldről jött, aki Budapesten a parlamentben küzdött felismerni vélt politikai
igazáért, de aki kiszorulva a központi politikai fórumról, 1910-től Hódmezővásárhelyen találta meg a maga számára azt az életkeretet és azt az ihlető
kapcsolatot a néppel, amelyre szüksége volt.
Krúdy Gyula írta le 1918-ban, amit sokat idéztek azóta, hogy nemigen volt
„nadrágos ember", aki ennek a székelynek az igazi politikai jelentőségét felismerte volna, mindenki kicsit különösnek, a politikai képbe ekkor nem illő
magányos jelenségnek látta Nagy Györgyöt. Van igazság ebben, de — mint az
igazságokban olykor — némi túlzás is. Elég, ha arra utalunk például, hogy kik
írtak meginduló önálló lapjában, a Magyar Köztársaságban. Hadd idézzem a
lap egyik 1911. évi számából az ókécskei református lelkészt, az akkor országos
hírű, azóta sokszor csak megmosolygott, ám őszinte szavú költőt, Szabolcska
Mihályt, aki szerint, ha ezer magyarnak a szíve mélyére tekintünk, akkor 999nek a szíve mélyén ott van a köztársasági eszme, tudniillik 1849 öröksége. Ez
persze a másik túlzás volt. A valóság az, hogy Nagy Györgynek korlátozott
volt a bázisa, de korántsem volt magányosságra kárhoztatva ez idő tájt sem.
Hódmezővásárhelyé az érdem, hogy itt befogadó közegre talált mind a „tanyasi
atyafiak", mind a vásárhelyi értelmiség legjobbjai, nem utolsósorban az itt
megjelenő Jövendő körében, amit Gonda József és László Jenő alapított — Ady
támogatását kiérdemelve —, majd Gonda és nagybátyám, Sándor Jenő szerkesztett. S ők nemcsak helyet adtak lapjukban Nagy György írásainak, hanem
maguk is sokban együtt pendültek vele.
Nagy György nem akármilyen ellenzékiséget hirdetett, hanem olyan ellenzékiséget, amit két vonatkozásban is pontosan meghatározott és két értelemben
is elhatárolt. Magyar nemzeti alapon álló, ugyanakkor radikális demokrata ellenzéki célokért szállt síkra. Mind a Magyar Köztársaságban, mind a Jövendőben. Ismételten leszögezte, hogy olyan függetlenségi, olyan nemzeti politikát
hirdet, amelyiknek van mind államjogi, mind gazdasági és társadalmi konzekvenciája. Jól példázza ezt állásfoglalása egy következetes földreform szükségessége mellett.
Hamarosan elkövetkezett a zaklatások, az el- és betiltások korszaka, hiszen
Tisza István amint hatalomhoz jutott, mindjárt s eredményesen szorgalmazta
55

a köztársasági szervezkedést eltiltó, 1913-ban becikkelyezett törvény megalkotását. Ennek éle pedig mindenekelőtt Nagy György személye, köztársasági
mozgalma és köztársasági lapja ellen irányult. Kénytelen volt némileg óvatosabban fogalmazni, anélkül azonban, hogy bármit is feladott volna politikai céljaiból. A köztársaság fogalmát Kossuth nevével cserélte fel szervezete és lapja
címének kényszerű megváltoztatásakor. Ügy gondolta, hogy mindenki számára
így teszi egyértelművé, elveinek feladása nélkül akarja megóvni szervezetét és
újságját a betiltástól.
A sokszor vállonveregetve emlegetett Nagy György a számára oly nehézzé
vált körülmények között sem vesztette el politikai jelentőségét. Hatása ezekben
a nehéz években is kimutatható, hogy csak arra az irodalmi vonulatra utaljak,
amely Ady Endrétől Juhász Gyulán át Móra Ferencig ívelt.
Nagy György feltehetően megértette Kossuth politikájának lényegét. Megértette, hogy az korántsem arra ösztönzött, ragadjunk meg minél többet, ami
hatalmunk alá vonható, és nem merült ki abban sem, hogy teljesítsük ki a demokratikus államberendezkedést, hanem annak megértetésére is irányult, hogy
a nemzeti, és demokratikus politika eszközeivel kell és lehet Magyarország számára a történelmileg felbomlásra ítélt Monarchia túlélését biztosítani. Hogy
Nagy György megértette és érvényesíteni kívánta a változott körülményekhez
alkalmazkodva a nagy száműzött irányadónak tekintett koncepcióját, azt minden más adatnál csattanósabban bizonyítja az a cikke, amelyre Horváth András hívta fel a figyelmet a közelmúltban. A cikk a hódmezővásárhelyi Reggeli
Űjság 1914. június 28-i számában jelent meg, a véletlenen túlmutató lényegi
mozzanat az egybeesés azzal, hogy éppen Ferenc Ferdinánd meggyilkolása
reggelén.
Az a Nagy György, aki az akkori európai értelemben isten háta mögötti
fészekben publikálta a nevezetes pisztolylövés reggelén vezércikkét, már
1912/13-ban a Balkán-háborúk idején visszanyúlt mestere gondolataihoz. 1878ban az okkupációkor Kossuth ugyanis azt írta, hogy a magyar tartsa magát
távol a Balkántól, mert ott magyar véren csak gyűlöletet arathat, ne küldjön
tehát hadsereget oda a dinasztia hatalompolitikájának érdekében. Magyar érdeknek végső soron azt minősítette, hogy a balkáni népek nyerjenek lehetőséget az önrendelkezésre, majdani önálló államaik megalapozására. A szomszédainkat nem válogathatjuk meg — magyarázta ismételten a nagy száműzött —,
de azt tudomásul kell vennünk, hogy szomszédaink önállósága érdekünk, mert
ha független nemzetként élhetnek, akkor nem válnak az orosz hatalom szolgáivá. Ezt a gondolatsort tette magáévá Nagy György, és foglalta bele — tőle telhetően — a Balkánról írt cikkeibe. Amikor Ferenc Ferdinánd kevés bölcsességgel a szarajevói pályaudvarra érkezett hadiszemle tartására, Hódmezővásárhelyen már kapni lehetett az újságot, amelyben Nagy György arról írt, csak a
vak nem látja, hogy rettenetes összecsapás készül Európában, és csak a vak
nem látja, hogy ennek Magyarország áldozatává válhat. Mire kell tehát minden józan magyarnak törekednie? tette fel a kérdést. S Kossuth nyomán válaszolt is rá: arra, hogy Magyarország képes legyen önállóan, saját érdekeit szemelőtt tartva, de egyidejűleg önálló államisága „világtörténelmi" szükségességét
is felismerve biztosítani függetlenségét a szláv és a germán törekvések kereszttüzében.
Tudjuk, hogy felismerései és fel jaj dúlásai ellenére Nagy György a Monarchia összeomlásáig a politikai élet peremére szorítottan vergődött. Igen jellemző Nádas Sándor feljegyzése arról, hogy az 1918. október 31-ére virradó
56

forradalmi éjszakán Nagy György csak hajnal felé, tehát tetemes késéssel értesült a történtekről. De amint értesült róluk, rohant a forradalmi események
központjába. Az Astoria erkélyéről szólva a tömegekhez, ő emelte jelszóvá a
köztársaság kikiáltásának követelését. S — mint ismeretes — ő lett az, aki
személy szerint a legtöbbet tette azért, hogy az első Magyar Köztársaság 1918.
november 16-án tényleg meg is szülessék.
Nem alkalmi frázis, hogy ebben a most felavatott hódmezővásárhelyi emlékszobában, a fia jelenlétében megidézett Nagy György küzdelme — az első
Magyar Köztársaság oly rövid idő múltán bekövetkezett megdöntése ellenére —
korántsem volt hiábavaló. Amit tett, azt jogosan számítjuk az átalakulásért
küzdő, parlamentáris köztársaságot teremtő jelenkori magyar demokrácia erőt
adó örökségéhez. Kapocs Kossuthék demokratikus nemzeti függetlenségi politikája és a mi törekvéseink között.

HORVÁTH ANDRÁS

A „Magyar Köztársaság" és Nagy György
republikánus mozgalma
„Lapunk címe egyúttal célja is;
Magyar Köztársaság!"
(„Magyar
Köztársaság"
1911. okt. 14.)

Idén immár 80 esztendeje, hogy Hódmezővásárhelyen — a „Viharsarok"
politikai mozgalmaiban talán legjelentősebb szerepet játszó városban — új, már
a címével is jelentős hatást kiváltó folyóirat jelent meg: a „Magyar Köztársaság". A vérpiros fedelű kiadvány első száma 1911. október 14-én látott napvilágot. A lap szerkesztősége és kiadóhivatala a Szentesi utca (akkori hivatalos
nevén Ferenc József sugárút) 24. szám alatt volt, főszerkesztője pedig nem volt
más, mint dr. Nagy György ügyvéd, a polgári radikális eszmék híve, székely
származású politikus, korábban országgyűlési képviselő.
Vajon mi hívta életre a „Magyar Köztársaság"-ot, mely minden gúny és
lekicsinylő bírálat ellenére még az uralkodó közvetlen környezetét is arra késztette, hogy a lappal és a mögötte álló mozgalommal mint veszélyes, és egyáltalán nem jelentéktelen tényezővel számoljon? Ügy vélem, nem csupán a kerek
évforduló miatt indokolt, hogy erről a méltatlanul elfeledett és ismerői által
sem kellően méltányolt folyóiratról megkíséreljük fellebbenteni a feledés fátyolát.
Noha, mint említettük: a „Magyar Köztársaság" megjelenésekor már címével is szinte sokkolta az akkori politikai közvéleményt, mégis szervesen illeszkedik a századelő hasonló szellemű politikai folyóiratainak sorába. Mind a fővárosban, mind vidéken akad egy-egy „édestestvére", az előbbi „A Nyugat",
az utóbbi a szintén Hódmezővásárhelyen megjelenő, dr. Gonda József által
szerkesztett „A Jövendő". A „Magyar Köztársaság" és az említett két lap a közös polgári-radikális gondolkodásmód miatt valóban egymás szellemi „testvé57

reinek" tekinthetők, dr. Nagy György folyóiratát azonban mégis megkülönbözteti az említett kettőtől, hogy teljesen nyíltan és egyértelműen a politikára, a
napi és távlati konkrét teendőkre helyezi a hangsúlyt, a szépirodalom és a társadalomfilozófia kisebb szerepet kap benne. Ugyanakkor a „Magyar Köztársaság" nemcsak társadalomelméleti, hanem közjogi értelemben is radikális, és radikalizmusa hangsúlyozottan magyar radikalizmus, a nemzeti jelleg meghatározó módon érvényesül a lapban. Nemcsak merészségével jelent újdonságot a
tízes évek elejének Magyarországán, hanem azzal is, hogy megkísérli ötvözni
a radikális-szociális és a nemzeti értékeket, és ez a próbálkozás sajnos, még
kortársaink jó részének szemében is irreálisnak, sőt abszolút lehetetlennek tűnik. Anélkül, hogy az aktualizálás csapdájába esnénk, már önmagában ez a
tény is érthetővé teszi, hogy miért lenne indokolt dr. Nagy György köztársasági mozgalmának és fő sajtóorgánumának, a „Magyar Köztársaság"-nak méltó
helyet biztosítani a magyar politikatörténetben. Jelen tanulmány önmagában
aligha érheti el ezt a célt, de talán felhívhatja a figyelmet a mozgalom egyedi,
és éppen ezért figyelemre méltó mivoltára. A következőkben röviden át kell
tekintenünk mind a „Magyar Köztársaság" megjelenését megelőző évek főbb
politikai eseményeit, mind Nagy György addigi életútját, és látni fogjuk, hogy
az ú j folyóirat és a köztársasági mozgalom nem mintegy „varázsütésre" a semmiből bukkan fel, hanem jelentkezése logikus következménye a hagyományos
függetlenségi politika lejáratódásának, mely politikából Nagy György is kiábrándult, de ez a lelkiállapot nem juttatta letargiába, hanem önálló és határozott cselekvésre ösztönözte.

A KÖZTÁRSASÁGI MOZGALOM JELENTKEZÉSÉNEK

ELŐZMÉNYEI

A koalíció vezéreihez:
„A ti oroszlánbőrötök gombra jár!
Kigomboljátok, begomboljátok, ahogy
•hasznosabb."

Századunk első évtizedének jelentős eseménye volt, hogy 1906 áprilisában,
az úgynevezett „darabont-kormány" bukása után a Függetlenségi Párt által
vezetett „nemzeti koalíció" került hatalomra, melyben az Apponyi Albert által
irányított Néppárt és az ifjabb Andrássy Gyula nevével fémjelzett Alkotmánypárt volt a két koalíciós partner. A függetlenségiek vezére Kossuth Ferenc volt,
a miniszterelnök azonban Wekerle Sándor lett, mert személye az uralkodónak
és a Függetlenségi Pártnak egyaránt megfelelt. A „nemzeti koalíció" természetesen harcos, határozott függetlenségi politikát ígért, ezt azonban már csak azért
sem valósíthatta meg, mert hatalomra kerülésekor az úgynevezett „áprilisi paktumban" programjának igazán radikális pontjairól önként lemondott. A koalíció 48-at hirdetett, de valójában 67-es alapon politizált. Mind a kiegyezés 1907ben esedékes megújításakor, mind az önálló vámterület, jegybank, hadsereg
kérdésében visszavonulót f ú j t az uralkodó határozott fellépésére. Mindezt azzal
tetézte, hogy a plurális választójog alapján álló törvénytervezetet terjesztett
elő, és több alkalommal is tanújelét adta, hogy szociális kérdések iránt inkább
csak szavakban mutat fogékonyságot. A függetlenségiek által vezetett koalíció
egyetlen maradandóbb műve, a közoktatással foglalkozó 1907-es „lex Apponyi"
fogadtatása sem volt egyértelműen pozitív, a kormány sokat hangoztatott nemzeti jellege pedig jórészt kimerült a retorikában és a látványos külsőségekben,
58

\

vagy az olyan, csupán érzelmileg és lélektanilag jelentős eseményekben, mint
Rákóczi hamvainak 1906-os hazahozatala. Az igazi függetlenségi politika azonban nemcsak ilyen jelképes gesztusokból, hanem konkrét és határozott lépések sorozatából áll. A Wekerle-kabinet pontosan azt az eszmét nem volt képes
igazán szolgálni, melynek ereje és népszerűsége hatalomra segítette. Ez volt az
oka, hogy országszerte általános volt a kiábrándulás. Az emberek nyilván jól
elviselték volna a 67-es alapon álló politikát egy bevallottan ilyen jellegű párt
irányítása alatt álló kormánytól, azt a paradoxont azonban, mely a függetlenségi elvek és a 67-es gyakorlat között fennállt, nem tudták megérteni.
A kiábrándulás természetesen nem csak a közvéleményben érződött, hanem magában a Függetlenségi Párt soraiban is. Már a 2%-os kvótaemelés hatására kivált egy kisebb csoport, mely nem volt hajlandó hozzájárulni a nemzet
ellenszolgáltatás nélküli fokozottabb megterheléséhez. Ez a kis csoport a Függetlenségi és 48-as Balpárt volt, melynek egyik legjelentősebb személyisége
maga Nagy György. Ennél a pártszakadásnál is jelentősebb volt azonban, amikor Justh Gyula, a képviselőház elnöke bontott zászlót az önálló magyar jegybank jelszavával. Ez az 1909-ben bekövetkezett esemény már nyilvánvalóvá
tette nemcsak a koalíció, hanem a Függetlenségi Párt bomlását is. 1910 elején
azután a Balpárt beolvadt a Justh-pártba, de az egyesülés Tényét nem tudták
kamatoztatni az 1910 tavaszán lezajlott választásokon. A közhangulat — a koalíció csődje miatt — egyértelműen a függetlenségiek ellen fordult, tekintet nélkül arra, hogy Kossuth Ferenc által vezetett engedékenyek, vagy Justh Gyula
által irányított radikálisok voltak. Ráadásul az 1910-es választást a példátlan
hatósági erőszak a dualizmus korszakának talán legrosszabb emlékezetű választásává avatta. A bevallottan 67-es alapon álló, Tisza István által vezetett Nemzeti Munkapárt aratta le a függetlenségi politika kudarcának gyümölcseit, és
megszerezte az elsöprő többséget: 258 mandátumot. Ezzel szemben Kossuth Ferenc pártja 55, a Justh-párt csupán 41 parlamenti hellyel volt kénytelen megelégedni. A koalíció időszaka visszavonhatatlanul lezárult. A nemzet szegényebb
lett egy illúzióval, de gazdagabb azzal a tapasztalattal, hogy a hagyományos
értelemben vett függetlenségi politika végleg zsákutcába jutott. Az új helyzet
ú j törekvéseket hívott életre, új erők jelentkeztek a közélet színpadán. Nagy
György egyike volt azoknak a politikusoknak, akik az ország számára új utakat kerestek, ő volt az, aki „expressis verbis" ki merte mondani: teljes nemzeti függetlenség 48-as alapon nem lehetséges, egy a modern kor igényeinek is
megfelelő társadalmi programmal fellépő „49-es" irányvonalú, emellett a republikanizmust tudatosan vállaló mozgalom mutathat csak kiutat a dualizmus
akkor tetőző válságából.

A MAGYAR KÖZTÁRSASÁGI MOZGALOM SZELLEMI ELŐKÉPEI
ÉS NAGY GYÖRGY PÁLYAFUTÁSÁNAK KEZDETE
/

„A nagykorúak államformája, az e m beri méltóság nemzeti intézménye a
köztársaság!"
(Székely XJjság, 1906. jan. 4.)

A magyar köztársasági mozgalomnak — annak dacára, hogy ellenfelei teljesen új, kuriózumszerű, periférikus kalandorvállalkozásként igyekeztek bemutatni — természetesen jó néhány történeti előképe van. Ha a Nagy György ál59

tal mindig példaképként emlegetett Dózsa Györgyöt reálisan nem is sorolhatjuk ide, a magyar jakobinusok mozgalmában, az 1848—49-es forradalom és
szabadságharc legradikálisabb erőinek nézeteiben egyértelműen jelentkezik a
republikanizmus. Nagy György mozgalmának időben legközelebbi előzményét
a Táncsics Mihály és Szini Károly nevéhez fűződő, az 1870-es évek éppen csak
csírázó munkásmozgalmához szorosan kapcsolódó politikai irányzat jelenti.
A magukat „vörös republikánusokénak is nevező irányvonal hívei sajátos, némiképpen eklektikus ideológiát mondhattak magukénak: 1848—49 plebejus radikalizmusa és a párizsi kommün egyaránt hatott rájuk, Petőfi éppúgy példaképük volt, mint Frankéi Leó, retorikájukban jelen van mind a nemzeti, mind
az internacionalista értékekre való hivatkozás; Garibaldit és Türr „Pistát" romantikus lelkesedéssel emlegetik, ugyanakkor leveleikben már igen gyakran
„elvtárs"-nak szólítják e g y m á s t . . .
A mozgalom azonban „elszunnyad" az 1880—1890-es években, mert a munkásmozgalom megerősödik, az internacionalizmus az 1890-ben megalakuló Magyarországi Szociáldemokrata Párt létrehozásával önálló utat választ, a nemzeti vonal pedig részben csatlakozik a Függetlenségi Párthoz, részben a különböző újonnan alakuló agrárjellegű, kis pártokat részesíti előnyben. A republikanizmus által ajánlott legradikálisabb közjogi megoldás mint lehetőség tartósan háttérbe szorul. Jellemző, hogy még az 1907—1912 között Budapesten megjelenő folyóirat, a „Radikális 48" is csupán „monarchikus formába öltöztetett
köztársaság" megvalósítását tűzi ki célul, „melyre példa Angolország". Az úgynevezett „közjogi szentháromság": önálló magyar hadsereg, önálló vámterület,
önálló jegybank követelése mellett, a lap a latifundiumok felszámolását, a főpapi javak szekularizációját, a népparlamentet szeretné elérni — tehát valóban
radikális követeléseket hangoztat. Ennek ellenére a magyar történeti irodalom
joggal nevezi egy helyen a „Radikális 48" republikanizmusát „szégyenlős republikanizmusnak", hiszen a lap 48 híve, „49-ig" nem hajlandó elmenni, sőt
több ízben hangsúlyozza, hogy perszonáluniót akar, mert „a Habsburgokra a
germán veszély miatt szükség van". A „Radikális 48" szerint kétféle függetlenségi irányzat létezik: radikális és konzervatív, és a lap munkatársainak az a
véleménye, hogy az 1906-ban választott, függetlenségi többségű parlamentben
ilyen „konzervatívok" ülnek, akik „osztálypolitikát folytatnak".
A folyóiratban Nagy György is rendszeresen publikált, noha számára a
„Radikális 48" irányvonala — mely 1792 szeptemberét nem merte követendő
példaként ajánlani — egyáltalán nem volt radikális. Az ifjú képviselő ugyanis
korábban egyszer már nyíltan hitet tett a köztársaság m e l l e t t . . .
Ki is volt valójában ez az ember, aki ilyen önpusztító vakmerőséggel hirdette a respublikát? Nagy György 1879-ben született Szászsebesen, ősi székely
nemes családból. Mivel édesapja korán meghalt, a Sepsiszentgyörgyön élő család meglehetősen szűkösen tengette életét. Ez a tény már korán komoly feladatokat rótt az ifjú Nagy Györgyre, hiszen 6 testvér maradt apa nélkül, és ő,
mint legidősebb, részt kellett hogy vállaljon eltartásukban. Középiskolai tanulmányai után — melyeket Sepsiszentgyörgyön a „Székely Mikó Kollégiumban"
folytatott —, jogot hallgatott a budapesti tudományegyetemen. Egyetemi évei
alatt — 1898—1900 között — három verseskötete is megjelent. Az i f j ú székelyt
a fővárosban avatták „jogtudorrá" 1901-ben. Az önálló praxis gyakorlásához
szükséges ügyvédi vizsgát 1904-ben, Marosvásárhelyen tette le, majd Sepsiszentgyörgyön ügyvédi irodát nyitott. Teljes erővel belevetette magát Háromszék megye közéletébe, több politikai klub jellegű „asztaltársaságának lett
60

tagja, némelyiknek díszelnöke, és főmunkatársa volt a Kézdivásárhelyen megjelenő „Székely Újság" című lapnak, mely a Függetlenségi Párt Háromszék
megyei szervezetének hivatalos orgánuma volt. Izzó, hazafias szenvedélytől fűtött vezércikkei révén neve Székelyföld-szerte ismertté vált, ennek a ténynek
köszönhette, hogy 1906 májusában, a csíkszentmártoni kerület képviselőjeként
bekerült a Parlamentbe. Fővárosi tartózkodása idején főként „A Nap" és a
„Radikális 48'" című lapokban publikált. Kezdetben fenntartás nélkül bízott a
koalícióban, 1907 végén azonban, mint említettük, a kvótaemelés miatt szakított a függetlenségiekkel, és 1908-tól a Balpárt meghatározó személyisége lett.
Kíméletlenül ostorozni kezdte a koalíció megalkuvó politikáját. Az 1910-es választásokon mint a Justh-párt jelöltje indult, ám a hatósági erőszak miatt elvesztette az előző parlamenti ciklusban birtokolt mandátumát. A kudarc nem
keserítette el, ellenkezőleg, csak megerősítette ama meggyőződésében, hogy
nem lehet tovább halogatni egy köztársasági mozgalom megindítását. 1911-ben,
miután megnősült, feleségével együtt Hódmezővásárhelyre költözött, és ügyvédi
irodát nyitott. Itt is szinte azonnal bekapcsolódott a politikai életbe. Megválasztották a helyi „Függetlenségi és 48-as Kossuth Lajos Pártkör" elnökévé, és
hamarosan legalább fél tucat olvasókör elnöke vagy díszelnöke lett. A hagyományosan „kuruc" város a maga színmagyar, református többségű és Kossuth
Lajost bálványozó lakosságával ideális színhely volt, és nem véletlen, hogy
Nagy György itt kezdett hozzá tervei megvalósításához. A „híres Promenád"
városa, Bercsényi és Szántó Kovács mellett 1911. október 14-e óta arról is nevezetes, hogy az alapító szavait idézve: „Itt indult útnak a „Magyar Köztársaság" . . .

A „MAGYAR KÖZTÁRSASÁG" MEGJELENÉSÉNEK
KÉT ESZTENDEJE,
ÉS NAGY GYÖRGY MOZGALMÁNAK ZENITJE
„Az abszolutizmus cincogására a köztársaság mennydörgésével kell válaszolnunk!"
(Magyar Köztársaság,
1912. júl. 14.)

Bármennyire is meglepte az új, republikánus folyóirat megjelenésének ténye a kortársakat, meg kell állapítanunk, hogy — mint azt korábban jeleztük — Nagy György már jóval a „Magyar Köztársaság" megjelenése előtt hitett tett a respublika mellett. 1906 elején, amikor a Fejérváry Géza által vezetett „darabont-kormány" utolsó hónapjait élte, a „Székely Újság" akkor még
mindössze 27 esztendős főmunkatársa így írt „Királysértések" című vezércikkében: 1 „Magas philozophiai szempontból nem kétséges, hogy a királyság
intézménye az embernek, mint a teremtés koronájának méltóságával hadi lábon áll. Az Isten által a maga képére teremtett szabad ember méltóságával
nem egyezik meg az, hogy milliók alattvalói legyenek egynek, hogy egy milliók
felett uralkodjék... Az egyeseknek, az egyéneknek felszabadulása után, a hűbériség, a jobbágyság megszüntetésével, a történeti fejlődés csak az lehet és
annak kell lennie, hogy a nép, mint egész szintén felszabaduljon, s a szabad
emberekből álló szabad nép, nemzetté szervezett nép nagykorúvá válva, önmaga igazgassa sorsát, a maga javára érvényesítse erejét, önmagáért áldozzon.
61

A nagykorúak államformája, az emberi méltóság nemzeti intézménye: a köztársaság ... Alakuljon meg, szervezkedjék hazánkban egy köztársasági
párt,
amely a törvény határai között, fegyverekkel
küzd céljainak
megvalósításáért"... (kiemelés: H. A.)
A cikkből egyértelműen kitűnik, hogy Nagy György már egészen fiatalon
készen állt a republikánus irányvételre, és a kartéziánus racionalizmus, a f r a n cia felvilágosodás és a jakobinus radikalizmus ideológiai fegyvereivel felvértezett ifjú székelyt ettől 1906-ban csak az tartotta vissza, hogy áprilisban a „darabont-kormány" megbukott, és az alkotmányosság helyreállt. Nagy György
ettől kezdve egészen addig, amíg a függetlenségiek által vezérelt koalícióból ki
nem ábrándult, jóval mérsékeltebb húrokat pengetett. Csak amikor a koalíció
szégyenteljes csődje bekövetkezett, érezte úgy, hogy az alkotmányos királysággal — mint a magyar nemzet boldogítására képtelen intézménnyel — végleg le
kell számolni.
Kiábrándultsága, de egyben elszántsága teljesen egyértelműen megfogalmazódik „A nemzet reménye" — című, eredeti kéziratban is ránk maradt írásában: 2 „ . . . A csömörlésig elég volt a koalíció vérszegény, megalázkodó,
kétszínű politikájából. Erős, öntudatos, demokratikus politikára van szükség. Mélyebbre kell vetni az ekét, ha a magyar ugart fel akarjuk s z á n t a n i . . . Nem
becsületes, komoly nemzeti program az, mely nyíltan nem követeli a hitbizományok eltörlését és a szekularizációt. Míg a főúri és főpapi kiskirályok hatalma meg nem törik, addig ebben az országban csak álom marad a nemzeti
függetlenség . . . Lássa be a parlamenti ellenzék, hogy a koalíció
felmelegítésének reményével nem lehet felrázni a nemzetet. Adjon új, bátor, radikális programot. Öntsön új vért, forrót, pirosat a nemzeti szervezetbe"...
(kiemelések:
H. A.)
Mivel azonban minderre a parlamenti ellenzék nem volt kész, N.agy György
maga lépett a tettek mezejére. Saját folyóiratának megjelenését közvetlenül
megelőzően — a személyes jóbarátja, Gonda József által szerkesztett „A Jövendő" című, rendkívül színvonalas vásárhelyi folyóirat hasábjain — így harangozza be a zászlóbontást: „.. . Megvan minden állampolgárnak az az elvitathatatlan joga, hogy alkotmányos úton, a nemzeti függetlenség kiépítésén
dolgozzék. E jogtól még a törvény sem foszthatja meg. Egy nemzet nem mondhat le szabadságának kivívásáról... Azért szükséges a köztársasági párt
zászlóbontása . . . A jelen küzdelmét, a jövendőnek reményét, az emberi méltóság felébredését, a nemzeti függetlenség harci indulóját jelenti: a magyar köztársasági párt." 3
Az 5 évvel korábban írt vezércikk éppúgy, mint a „Nemzet reménye" című kézirat, avagy „A Jövendő"-ben két részletben közölt „harci riadó" azonban egyaránt csupán előjátékát jelentik a „Magyar Köztársaság" 1911. október
14-i megjelenésének. Már maga az időpont is tudatos választás eredménye:
egyszerre emlékeztet a debreceni Nagytemplomban történtekre és a Bastille lerombolására, hiszen Nagy György számára egyformán szent volt az 1849. április
14-i trónfosztás és 1789. július 14-e. Ez volt az oka annak, hogy a havonta megjelenő folyóirat minden egyes száma 14-i keltezéssel látott napvilágot. Minden
lapszámban — így természetesen az elsőben is — Nagy György, a főszerkesztő
és lapalapító írta a vezércikket. Az első számban „Kossuth Lajos országa" 4 cím
alatt azt fejtegeti: miért volt szükség köztársasági folyóirat indítására, mi a
célja a'magyar köztársasági mozgalomnak?
62

„Ütnak indul a »Magyar Köztársaság«. Bátor, öntudatos lépéssel. Ismeri az
út nehézségét, de bízva-bízik a köztársasági eszme mindenható erejében. Ez eszmének bölcsője minden becsületes, szabadságszerető szív. Hatalmas erejét bizonyítja, hogy már gyermekkézzel, egy új Herkulesként francia földön trónust
döntött porba, koronát tört össze . . . Rákóczi és Kossuth a koronára állva emelkedtek fel a nemzet szívébe, az örök dicsőség templomába . . . Kossuth hirdeti:
»Magyarország számára az általános választójogra alapított köztársaságot kívánom!« Nem sokkal halála előtt, 1893. október 12-én üzenetet küld nemzetének:
»A 49 zászló, azt leejteni sohasem szabad.« — Ki Kossuth

Lajost csak a

debre-

ceni nagytemplom
ajtójáig
követi,
de a küszöbéről
gyáván
visszakullog,
az
nem igaz híve a függetlenségi
eszmének.
Kossuth
Lajost 1849. április
14-ike
emelte a korszakalkotó
államférfiak
sorába. Ekkor töri össze a királyhüség
oktalan bálványát,
hogy a nemzet visszatérjen
a szabadság
Istenéhez.
Ahhoz az
Istenhez, ki az embert egyenlőnek
teremtette,
s ki egyedül lehet ura a népek-

nek ... Hová jutottunk a királyság intézményével? Van-e nemzet siralmasabb
sorban, mint a magyar? Elhanyagolt népoktatás, igazságtalan földmegosztás,
növekedő kivándorlás, az összbirodalmi eszme nekilendülése, a polgárjogok
erőtlensége útjelzői lojális süllyedésünknek. Milyen más út vezet a köztársaság
felé! A demokrácia és a liberálizmus útja! Az iskolák államosítása, a kötött
birtokok felszabadítása, a hitbizományok eltörlése, a progresszív adó, az általános, egyenlő, titkos választójog a népfelség birodalmához vezető út állomásai...
A magyar nemzetben élő őserő csodákat művelne . . . Melyik nemzet négyszázéves Habsburg uralom alatt nem veszítette el teljesen életképességét, azt az
Isten is örökéletűnek teremtette. Kit négyszázéves szolgaság nem tudott egészen megtörni, annak kiirthatatlan a szabadságszeretete . . . Petőfivel hirdetjük:
A köztársasági eszme megpendítésére a haza és emberszeretet kényszerített a
magunk feláldozásávál is. Igen! A haza és emberszeretet. .. Lapunk címe egyúttal

célja

is: magyar

köztársaság!"

( k i e m e l é s e k : H. A.)

Ez az első számban közölt programadó hitvallás önmagáért beszél, az idézet utolsó

mondata

pedig

teljesen

egyértelműen

vállalja

a fennálló

államforma

megdöntésének szándékát. Ezt azért szükséges külön is hangsúlyoznunk, mert
— mint már utaltunk rá — a határozott közjogi radikalizmustól már régen elszokott politikai közvélemény nagy része hitetlenkedve, vagy maró gúnnyal,
esetleg lekicsinylően nyilvánított véleményt a vérpiros köntösű, új, republikánus folyóiratról. A Nemzeti Munkapárt helyi lapja, a „Hódmezővásárhely" például így ír: „A Magyar Köztársaság a fogatlan oroszlánok lapja . . . Az első
szám csendes kacérkodás a republikánus eszmékkel, bő hivatkozás Kossuthra,
a francia sansculotte-ok bőséges emlegetése . . . Sem az ügyészségnek, sem a magyar loyalitásnak sok dolgot nem ád az első szám . . . Annyira kezes, hogy igazán helyet foglalhat minden főherceg asztalán." 3
A „Hódmezővásárhely" fanyalgó, lekezelő hangvételű kritikáját, a Nagy
György-féle harci riadó merész hangvételét ismerve, nyugodt lélekkel a sajtó
útján gyakorolt dezinformálás tipikus esetének nyilváníthatjuk, annál is inkább, mert a helyi „mungó" 6 pártlap véleményét úgy látszik, az ügyészség sem
osztotta. Dr. Szapár, szegedi királyi ügyész már 1911. október 30-án aláírta a
Nagy György elleni eljárást kezdeményező indítványt. 7 Az ügyész arra hivatkozott, hogy a Nagy György által elérni kívánt cél: a köztársaság, békés úton,
alkotmányos eszközökkel nem valósítható meg, és egyébként is az egész cikk
hemzseg az erőszakra való utalásoktól. Nagy György, mint jól képzett ügyvéd
ettől természetesen nem ijedt meg, annál kevésbé, mert egészen 1913 nyaráig
63

— a kortársak által csak „lex Nagy Gyurka" néven aposztrofált 1913:XXXIV.
tc. törvénybe iktatásáig — a sajtó útján elkövetett vétségek az esküdtszék elé
tartoztak, melynek tagjai általában függetlenségi érzelmű iparosok, gazdák voltak, akiknek állásfoglalása Nagy György kitűnően felépített és az érzelmi elemeket természetesen nem mellőző védőbeszédei után nem lehetett kétséges.
Noha a „Magyar Köztársaság" megjelenését értetlenkedés, gúny, lekicsinylés fogadta, akadtak olyanok is — méghozzá kitűnő képességű emberek —,
akik Nagy György vakmerő kezdeményezését szimpátiával figyelték. Ezek közé
tartozott Gonda József, „A Jövendő" főszerkesztője, aki talán a legpontosabban, legárnyaltabban fogalmazta meg: mi az ifjú székely ügyvéd mozgalmának
igazi jelentősége: „ . . . Nagy György, radikális eszméinek érvényesítése céljából
most megtette az első lépést és köztársasági szellemben lapot indított. A kislátókörűek elfogultságával, a megalázkodó fanyarlelkűek farizeusságával, a gőgösök malíciájával, a szürkék és fáradtak lemondásával nézvén a merész politikai lépést, válóban időszerűtlen, lázítást jelentő, felesleges és meddő, utópisztikus ez az egész idea. Mert a fentebb tisztelt elemek tényleg így is fogták fel
a megindított új politikai mozgalmat, és Magyarország állam jogi szervezetéből,
a külpolitikai viszonylatokból, a magyar f a j általános dinasztikus érzelmeiből
folyólag, abszurdnak, kivihetetlennek, forradalminak, veszedelmesnek látják
Nagy György állásfoglalását. A modern gazdasági evolúció mai
korszakaban...
a politikai fejlettség legtökéletesebb alakját reprezentáló államforma
elérése
utáni törekvést utópiának, időszerűtlennek, veszedelmesnek nevezni, a felvetett
kérdés felett cinikusan napirendre térni: politikai gyávaság és energiahiány
...
Nincs ma már semmi, ami lehetetlen és elérhetetlen volna; nincs sem a társadalomban, sem a szociális életben, sem a politikában és a kultúrában."s
(kiemelések: H. A.)
Gonda dr. fejtegetéseinél aligha lehet meggyőzőbben megmagyarázni Nagy
György zászlóbontásának miértjét, és aligha lehet találóbban jellemezni azt a
korhangulatot, melyben többek között Nagy György, Ady Endre, Jászi Oszkár
és a „nyugatosok" éltek és munkálkodtak . . .
Éppen Ady Endre volt az a másik kiválóság, aki miután látta, hogy Nagy
György nem csupán holmi bömbölő „díszkuruc", hanem radikális társadalmi
programja van, a nála mindössze két esztendővel fiatalabb ügyvéd mellé állt:
„Ha ezer cinikusság ér is, ma már Veled vagyok!" 9 írja Nagy Györgynek, legegyértelműbben pedig a „Világ" — című lap hasábjain állt ki a Hódmezővásárhelyen indított republikánus lap mellett; „A magyar Provence" című cikkében:
„Szokása a mai magyar hírlapírásnak, részben, hogy hitetlenségéért, tudatlanságáért, láztalanságáért, a lelkeseken áll bosszút. Nagy György lelkes, egész
elmber, s hiába fogják rá a naivságot, mert ő nem naiv . . . És ha csúfolják
szellemes hírlapíróink Hódmezővásárhelyt, a magyar Provence-ot, jusson eszükbe, ha tud, hogy a Marseillaise is provence-i, s, hogy Nagy Györgynek maholnap igaza lehet".10
Ady maga ugyan — mint azt 1913-ban ki is nyilvánította — nem a respublikát, hanem a program társadalompolitikai vonatkozásait tartotta lényegesnek, ez a tény azonban mit sem változtatott Nagy György és mozgalma
iránti szimpátiáján.
Egyébként a „Magyar Köztársaság" minden egyes száma azonos tematikai
rend szerint épült fel. Négy fő szerkezeti elem választható el világosan egymástól.
Az első rész az alaphangot megadó, bevezető tanulmányt tartalmazta,
64

amely — folyóiratban némileg szokatlan módon — amolyan vezércikkféle szerepet is betöltött, hiszen mindig az elmúlt egy hónap valamely aktuális kérdésével foglalkozott. Ezt a cikket mindig Nagy György írta. Az első részhez
— amely tartalmilag a legérdekesebb vólt — tartoztak a lap állandó és alkalmi
munkatársainak írásai. Az állandó munkatársak közül Korniczky Dezső (Nagy
György sógora), aki később az Országos Köztársasági Párt fővárosi pártkörének
titkára lett, dr. Kalmár Antal, a híres közjogi író, a „Radikális 48" korábbi
munkatársa, a Köztársasági Párt programjának kidolgozója; a már sokszor idézett dr. Gonda József, „A Jövendő" főszerkesztője; a szociáldemokrata Ormos
Ede, aki cikksorozatot írt a „Magyar Köztársaság"-ba a királyság történetéről,
és mint érdekes színfolt, az Országos Köztársasági Párt leglelkesebb nőtagja:
Andrássy Emma, a bátor hangú cikkeket író szatmárököritói — később cibakházai — tanítónő voltak azok, akiknek neve a leggyakrabban szerepelt a „Magyar Köztársaság" lapjain. Rajtuk kívül bárkinek prózában vagy versben megírt műve bekerülhetett a lapba, ha azt Nagy György kellően érdekesnek, színvonalasnak és hazafias tartalmúnak találta. Karinthy Frigyes tollára méltó érdekesség, hogy a „Magyar Köztársaság" lapjain egyaránt leközölték Ady Endre
verseit (itt is megjelent például a „Rohanunk a forradalomba" című), valamint
Szabolcska Mihály írásait, aki arra a rá jellemző, túlzó megállapításra ragadtatta magát a folyóirat első számában, hogy: „lélekben minden 1000 magyar
közül 999 republikánus". 11
A cikkek és versek után általában a királyi ügyészségnek a köztársasági
párttagok és tanulmányszerzők elleni vádemelési javaslatait közölték szó szerint, majd a „Köztársasági hírek" című rovat következett. Ebben rendszeresen
beszámoltak a hazai és külföldi republikánusok tevékenységéről. Sokszor szerepelt itt az első portugál köztársasági elnök, Magalhaes Lima és a kínai polgári
forradalom hőse, Szun-Jatszen. Tudósítottak az Országos Köztársasági Párt párizsi szervezetének megalakításáról éppúgy, mint az Egyesült Államok néhány
városában alakulókról.
Minden lappéldány végén „A szerkesztő üzenetei" című rovat volt található, melyben Nagy György reflektált a hozzá érkező levelekre és azok megállapításaira.
A „Magyar Köztársaság" szerepe természetesen elsősorban az volt, hogy a
respublika gondolatát népszerűsítse, országosan pedig előkészítse a talajt arra,
hogy a köztársasági mozgalom eljuthasson a pártalakítás stádiumába.
Az Országos Köztársasági Párt végül 1912. szeptember 7-én (8-án) alakult
meg Budapesten. A pártalakulásról a köztársasági folyóirat szeptember 14-én
megjelent száma tudósított.12 Noha Boda Dezső budapesti rendőrfőkapitány jelentése szerint 13 sem 7-én este a Rákóczi úti Wurglits-féle vendéglőben tartott
ismerkedési esten, sem másnap a Ferenc körút 2. szám alatt tartott gyűlésen
formális pártalakulásra nem került sor, a tény mégis az, hogy hivatalosan is
működni kezdett az Országos Köztársasági Párt, melynek élére 49 tagú választmányt választottak. Pártelnök dr. Nagy György lett, alelnökké dr. Espersit
János makói ügyvédet, Jánossy Zoltán debreceni református lelkészt és dr.
Szacsvay Gyula kézdivásárhelyi ügyvédet választották. Három jegyzőt is kijelöltek, a párt pénztárosa pedig Szabó Imre, hódmezővásárhelyi tanító, a helybeli „48-ás Munkáskör" elnöke lett.
A pártszervezés természetesen a hagyományosan függetlenségi érzelmű vidékeken volt a legsikeresebb. A párt három alelnökének illetőségi helye is világosan mutatja, hogy a magyar republikánus mozgalomnak három „súlypontja"
65

volt: a „Viharsarok", Debrecen és közvetlen környéke, és természetesen a Székelyföld, Nagy György és Gábor Áron szülőföldje. Mind a „Magyar Köztársaság" egyes számainak pártszervezési híreiből, mind a különböző megyék főispánjainak a belügyminiszterhez küldött jelentéseiből az derül ki, hogy a Köztársasági Párt leginkább az említett területeken tudta helyi szervezeteit megalakítani. Voltak ezen kívül — elszórtan az országban — más városokban is kisebb republikánus pártsejtek, például Pécsett, Sopronban, Komáromban, Gödöllőn. Á nemzetiségek által lakott vármegyék, illetve a nyugati, katolikus többségű magyar területek csaknem teljes passzivitást mutattak. Jellemző a vegyes
lakosságú Nyitra vármegye főispánjának a belügyminiszterhez küldött jelentése:14 „ . . . Mély tisztelettel, teljes megnyugtatására jelenthetem, hogy ezen vármegyében a közérzés és a közhangulat semmiféle aggodalomra okot nem szolgáltat. Értelmiségünk sokkal magasabb fokon áll, népünk sokkal józanabb, törvénytisztelőbb, a dinasztikus érzés sokkal inkább van kifejlődve a nép minden
egyes rétegében, semhogy a köztársasági hóbort és őrület itt befogadásra találhasson. A köztársasági eszme a nép gondolkodásából teljesen kizártnak tekinthető."
Az egyik ellenpélda természetesen Debrecen, a „magyar kálvinista Róma",
ahol a város tanácsa — nem törődve a főispán és a rendőrkapitány intelmeivel, az országban egyedülálló módon — engedélyezte a Köztársasági Párt által
hirdetett gyűlést, azzal az indoklással, hogy a gyülekezési és szólásszabadság
elvét nem lehet megsérteni, és egyébként is, a köztársaságiak csupán alkotmányos eszközökkel kívánnak a fennálló államforma ellen küzdeni.. -15
Az Országos Köztársasági Párt vezetősége 14 pontból álló, irányelv jellegű
programtervezetet küldött szét az egyes szervezeteknek véleményezésre, hogy
a beérkező javaslatok alapján dr. Kalmár Antal össze tudja állítani a végleges
pártprogramot. A végleges program azonban a Köztársasági Párt 1913 nyarán
történt betiltása miatt, már mint az Országos Kossuth Lajos Párt programja
látott napvilágot.
Az eredeti, 14 pontos tervezet pontjai 10 jellegük szerint három részre oszthatók: közjogi természetű programpontokra, a demokráciát biztosító pontokra
és radikális-szociális követelésekre.
— Közjogi jellegű volt az önálló néphadsereg, külképviselet, nemzeti bank,
vámterület, valamint a köztársaság kikiáltásának és április 14-e nemzeti ünneppé nyilvánításának követelése.
— A demokrácia biztosítását szolgáló pontok az általános, egyenlő és titkos választójogon felépülő népparlament megvalósítására, a teljes bírói függetlenségre; a gyülekezési, egyesülési, lelkiismereti és sajtószabadság biztosítására,
a címek, rangok és rendjelek eltörlésére vonatkoztak.
— A radikális-szociális célok elérésére a progresszív adórendszert, az államosított közegészségügyet és aggkori biztosítást, a hitbizományosi és holtkézi
birtokok felszabadítását és ingyenes népoktatást kívánó programpontok megvalósítása útján kívántak törekedni.
Jelen tanulmány kereteit szétfeszítené, ha a republikánus mozgalom betiltása után a köztársasági jogelődből alakult Országos Kossuth Lajos Párt részletes történetét és 40 pontos programját ismertetnénk. Mégis mindenképpen meg
kell említenünk, hogy ez a részletes program követelte az 1000 holdon felüli
nagybirtokok felosztását, és hangsúlyozta, hogy: „Egy házat és tíz hold földet
semmiféle adósságért a kispolgártól és családjától elvenni ne lehessen. Mert azt
a védelmet, amit megérdemel a hitbizományos mágnás, többszörösen megér66

demli az országfenntartó kispolgár".. ,17 — Ez az idézet is kellően bizonyítja,
hogy Nagy György mozgalma nem holmi öncélú közjogi „handabandázás"
volt...
A Köztársasági Pártnak — még betiltása előtt — arra is módja nyílt, hogy
a fővárosban kipróbálja erejét. A Ferencvárosban és Kőbányán megüresedett
egy parlamenti mandátum. A nyílt szavazás dacára Nagy György 121 voksot
kapott, ami persze a mandátum elnyeréséhez édeskevés volt, de az alig fél évvel korábban alakult párt számára mégis hatalmas lélektani sikert jelentett. 13
Az Országos Köztársasági Párt minden lekicsinylés ellenére kezdett megszilárdulni. Noha a karhatalom 1913. április 13—14-én Makón, az Érdeky-féle
vendéglőben és Espersit János alelnök lakásán szétzavarta a republikánusok
első országos összejövetelét,19 Nagy Györgyék joggal állapíthatták meg, hogy a
mozgalom, ha lassan is, de kezd egyre inkább ismertté válni, és nem túl hosszú
idő kérdése a jelentékeny országos hálózat létrehozása.
A köztársasági mozgalom tevékenységének feltételei azonban 1913 nyarán
— drámai módon — egycsapásra megváltoztak. A király 1913. június 10-én
Tisza István addigi házelnöknek adott kormányalakítási megbízást. A Nemzeti
Munkapárt feje, a „geszti vezér" alig foglalt helyet a miniszterelnöki székben,
máris beterjesztette dr. Balogh Jenő igazságügyminiszter a királyság megsértése és a királyság intézményének megtámadása esetére vonatkozó törvényjavaslatot. Feltételezhető, hogy ebben az udvar nyomás^ is20 közrejátszott, hiszen
sem Ferenc József, sem Ferenc Ferdinánd trónörökös nem nézhette jó szemmel,
hogy Nagy Györgyék — legalábbis hosszú távon — egy új trónfosztást készítenek elő. A rendkívüli gyorsaság azonban Tisza műve volt, aki elveinek megfelelően ki akart küszöbölni minden — a nemzet és az uralkodó viszonyát
rontó — „zavaró tényezőt". Természetes, hogy a köztársasági mozgalom súlyos
zavaró tényezőnek minősült, és hiába nevezte Tisza Nagy Györgyéket „feltűnési viszketegben szenvedő gyerekek"-nek, 21 a hamarosan elfogadott és jogerőre
emelt 1913:XXXIV. törvénycikk, 22 a „lex Nagy Gyurka" szigora arra utal, hogy
a „geszti vezér" hosszabb távon már egyáltalán nem tartotta veszélytelennek
az Országos Köztársasági Pártot.
A törvény szigorúan, öt évig terjedhető fogházzal, 4 ezer koronáig terjedhető pénzbüntetéssel sújtotta azokat, akik a királyt vagy a királyság intézményét politikai célzattal megtámadják. Egyben a királyt vagy az államformát
támadó sajtó- és egyéb vétségeket kivonta az esküdtszék hatásköréből, és elbírálásukat a királyi táblák székhelyén működő királyi törvényszékek, Budapesten pedig a Királyi Büntetőtörvényszék hatáskörébe utalta.
Az ú j törvény súlyos csapást mért az Országos Köztársasági Pártra, melyet a budapesti rendőrfőkapitányság 7028/1913 elnöki számú végzésével azonnal be is tiltott. 23 Nagy Györgyék gyorsan határoztak: a jogelőd helyett a vezetőség megalakította az Országos Kossuth Lajos Pártot, mely az államforma
kérdésének kivételével elődje minden követelését magáévá tette, és a harc folytatása mellett döntött. A küzdelem feltételei azonban ekkor már sokkal rosszabbak voltak, mint korábban.
EPILÓGUS
Az Országos Kossuth Lajos Párt legmaradandóbb tette a már említett, 40
pontos, polgári-radikális jellegű pártprogram közreadása volt. Nagy Györgyék
67

kimondatlanul is republikánus színezetű „útmutatója" 1913 szeptemberében jelent meg a „Kossuth Lajos Lapjában", 24 mely a „Magyar Köztársaságot" váltotta fel, de színvonalában és jelentőségében nem ért fel elődjével. A „Kossuth
Lajos Lapja" mindössze alig fél évig egzisztált, utódja 1914 elején a hetenként
megjelenő „Kossuth Zászló" lett, mely már valódi „népújság" volt.
1914-ben Nagy György és pártja a függetlenségiekkel szövetségben készült
a közelgő parlamenti választásokra, melyekre azonban az első világháború kitörése miatt már nem került sor. A nagy világégés kitörésével elcsitultak a
belpolitika viharai, Nagy György pedig visszavonult a jogelméleti tevékenységhez.
1918 októberében feléleszti az Országos Köztársasági Pártot. Nagy György
az, aki már a forradalom első napjaiban — ekkor még Károlyival és Hock J á nossal ellentétben — határozott hangon követeli a respublikát. 1918. november
16-án azután ö az, aki — mint a Nemzeti Tanács jegyzője — bejelenti a köztársaság kikiáltását.
Az Országos Köztársasági Párt 1918. december 2-án egyesül a Károlyipárttal, Nagy György az ú j párt alelnöke lesz. 1919 elején „Űj Szó" címmel önálló lapot indít, és igyekszik megtalálni az egymástól távolodó Károlyi Mihály
és Lovászy Márton között az ország számára szerinte ideális középutat. A Tanácsköztársaság alatt teljes hallgatásra kényszerül.
1919 szeptemberében újra — immár harmadszor — feléleszti a Köztársasági Pártot, de abban a helyzetben, amikor még a Szamuely-féle borzalmakért
is a köztársasági államformát tették felelőssé, Nagy György pártja — érthetően — szinte „légüres térben" mozgott. 1919 novemberében Clerk — budapesti
missziója során — ugyan még Nagy Györggyel is tárgyal, a Köztársasági Párt
azonban mégsem kap tárcát a Huszár Károly-féle koalíciós kormányban. A pártot 1921-ben ismét betiltják, ezt azonban nem tartják be túl szigorúan, így a n nak tagjai közül néhányan még az 1922-es választásokon is elindulnak, 25 természetesen eredménytelenül.
1923. március 29-én dr. Nagy György, a „Magyar Köztársaság" volt főszerkesztője, az Országos Köztársasági Párt elnöke súlyos betegség után, tragikusan fiatalon — 44 évesen — távozik az élők sorából. A már évek óta vak
politikus utolsó jelentős tette az volt, hogy Károlyi Mihályt védte az ellene indított koncepciós jellegű vagyonelkobzási perben. Nagy György halála után a
mozgalom vezetője Veér Imre lett, de az általa irányított párt — a fennálló
viszonyok miatt — csak. árnyéka volt korábbi önmagána!
•

A történésznek rendkívül nehéz dolga van, ha a „Magyar Köztársaság" és
Nagy György mozgalmának jelentőségét az utókor szemszögéből kívánja felmérni. A magyar republikánusoknak alig két esztendő adatott arra, hogy eszméiket viszonylag szabadon kifejtsék és népszerűsítsék. Nagy Györgynek mindig csak hónapok álltak rendelkezésére, és ennyi idő alatt képtelenség igazán
megerősíteni egy politikai mozgalmat, hiszen nem lehet túllépni a periférikus
helyzeten.
Mégis legalább két dolog azonnal szembeötlő, amiben a „Magyar Köztársaság" ennek ellenére, az utókor számára is követendő példával szolgál. Az
egyik, hogy a polgári radikális törekvések és az erős nemzeti érzés egymással
nem összeegyeztethetetlen fogalmak, nincs köztqk antagonisztikus ellentét, és
'68

.igenis "lehet létjogosultsága olyan pártnak vagy mozgalomnak, mely ezeket
együttesen tűzi zászlajára.
A másik, legalább ennyire lényeges dolog pedig az, hogy nines olyan reménytelen helyzet, amelyben a lemondás, a letargia lenne a követendő út, vállalni kell a határozott, előremutató megoldást, még akkor is, ha ez sokak szemében nevetségesnek vagy irreálisnak tűnik.
Ha már 1918. november 16-a és 1946. február 1-je után nem figyeltek,
mert nem is figyelhettek fel igazán a magyar republikánus mozgalom szellemi
hagyatékára, jó lenne, ha az 1989. október 23-án kikiáltott respublikában nem.
csak egy szűk kör ismerné a „Magyar Köztársaság"-ot és a Köztársasági Párt
alapítójának tevékenységét.
JEGYZETEK
1.
2.
3.
4.
5.
6.
7.
8.
9.
10.
11.
12.
13.
14.
15.
16.
17.
18.
19.
20.
21.
22.
23.
24.
25.

„Székely Űjság", 1906. jan. 4.
Nagy György kézírásával (töredék), OSZK Kézirattára, ANALEKTA.
„A Jövendő", 1911. július 1. A „Magyar Köztársaság" c. cikk.
„Magyar Köztársaság", 1911. okt. 14. (továbbiakban: MK).
„Hódmezővásárhely", 1911. okt. 15.
..
A Nemzeti Munkapárt csúf neve.
MK, 1911. nov. 14. 29—32. p.
Ugyanott. 6—7. p. „Utópia-e a köztársaság?"
Uo. 33. p.
Közli: MK, 1912. febr. 14. 52. p.
MK, 1911. okt. 14.
MK, 1912. szept. 14.
Országos Levéltár, Belügyminisztériumi reservált iratok. K 149—1913—6—217).
(Továbbiakban: ÓL BM res. K 149—1913—6—217.)
Ugyanott. Nyitra vármegye főispánjának jelentése.
Ugyanott. Hajdú vármegye főispánjának jelentése.
MK, 1913. ápr. 14. 3—4. p.
„Kossuth Lajos Lapja" (KLL), 1913. szept. 1.
„Magyar Hírlap", 1913. március 2. Ifjabb Andrássy Gyula cikke.
OL BM res. K 149—1913—6—217.
Mk, 1912. nov. 14.
„Kossuth Zászló" (KZ), 1914. márc. 22.
Magyar Törvénytár, .1913.
KLL, 1913. szept. 1.
Ugyanott.
Lásd: L. Nagy Zsuzsa: „Bethlen liberális ellenzéke 1919—1931" Budapest, 1930.
29. p.

69

VIGH KÁROLY

Károlyi Mihály és Nagy György
PÁRHUZAMOS ÉLETRAJZI VÁZLAT
A magyar történelem jellegzetességeihez tartozik, hogy már az 1848-as polgári forradalom „barikádjainál" sem a polgárságot láthatjuk, hanem a polgárosodó nemesség állt az események élén. S a Pilvax kávéház ifjai is jórészt
köztelük kerültek ki. Habár a dualizmus kori Magyarország — különösen a századforduló táján — a dinamikus gazdasági-társadalmi fejlődés következtében
igyekezett behozni a lemaradást Nyugat-Európa országaival szemben, a polgárság még akkor is viszonylag kis létszámúnak tekinthető. Ha megvizsgáljuk
Magyarország foglalkozási struktúráját 1910-ben, akkor tőkés üzem tulajdonos,
illetve tőkepénzes mindössze 66,549 volt, azaz az összlakosság 0,4%-a; a polgári
középrétegek (kisiparos, kereskedő, szállító, háztulajdonos stb.) összesen
1 993 556 főt számláltak, ami az összlakosság 10,9%-át jelentette. Ezzel szemben
földbirtokosok, kisbirtokosok és kisbérlők száma közel 7 milliót (6,936 585) tett
ki, az össztársadalom mintegy 38%-át. (Vizsgálódásunk köréből természetesen
kiesik a parasztság és a munkásság.)
A fenti adatokkal összhangban a politikai életben működő pártok — és főleg vezetésük — jobbára a birtokos osztály — és nem kis mértékben — az
arisztokrácia képviselőiből került ki. Így pl. az 1905. évi januári választásokon
mind a kormánypárt (159), mind pedig a koalíció (235), valamint az ellenzék
(254) névsorában túlnyomórészt az arisztokrácia és a birtokos osztály tagjai
dominálnak. A középrétegek soraiból legfeljebb a jogászok szerepelnek viszonylag nagy számban. Kivételt képez talán a 166 képviselővel rendelkező
függetlenségi párt, amelynek parlamenti képviseletében 1901-ben a polgári
származású értelmiség már 40%-ban részesedett. A főleg ügyvédekből, jogászokból álló értelmiség révén elsősorban a közjogi ellenzék erősödött a századfordulón. Jellemző módon a kifejezetten polgárinak tekinthető Demokrata Párt
mindössze 2 mandátummal jutott be a parlamentbe! És szocialista párti programmal is csupán két képviselő foglalt helyet — a koalíció balszárnyán.
Ha mindezt ismerjük, akkor ilyen társadalmi-politikai keresztmetszet mellett nem csodálkozhatunk azon, ha a köztársasági mozgalom élére Nagy György
személyében egy lófőszékely származású ügyvéd került. Az már viszont jelképszerű, hogy amikor az első világháború végén összeomlott a történelmi Magyarország, a romjain megszülető „őszirózsás" Magyar Köztársaság elnöke az
egyik legismertebb főúri család sarja, gróf Károlyi Mihály lett. Mindkettőjüknek 1918 októberéhez vezető útja külön-külön is rendkívül tanulságos, hát még
akkor, ha megkíséreljük a történelmi párhuzamokat is megvonni az életpályák
egy-egy szakaszában.
*

Mindketten közel egykorúak, és családi gyökereik Erdélyben keresendők.
Károlyi Mihály Budapesten született, Magyarország egyik legtekintélyesebb és
leggazdagabb arisztokrata családjában, mint a rang és a vagyon várományosa.
70

A Károlyi család — amely a honfoglaló Kund vezértől származtatta magát —
ősi fészke Nagykároly, de birtokai Szatmáron kívül Heves megyében is terültek el. A Károlyiak végig aulikus magatartást tanúsítanak, és Bécs hűségén
maradnak a Rákóczi-szabadságharcban is. Az egyik Károlyi mint császári ezredes esett el a Thököly Imre fejedelemmel vívott csatában. Az ezredes testvéröccse: Károlyi Sándor — mint ismeretes — a szatmári béke révén történelmünkben — igaztalan módon — hírhedt névre tett szert.
Nagy György alig négy évvel fiatalabb Károlyinál: 1879. november 5-én
született Szászsebesen. Atyja kaáli Nagy József — székely lófő — katonatiszt.
Fia, György, a jogi pályát választva, Budapestre kerül az egyetemre. A Károlyiak aulikusságával szemben Nagy György 20 évesen, 1899-ben Sepsiszentgyörgyön az egyetemi ifjak nevében mond beszédet Kossuth Lajos arcképének
leleplezésekor. Számára az esemény azért is emlékezetes, mert az ünnepségen
megjelenő Kossuth Ferenc köszönti őt, és arra buzdítja: legyen haláláig hű
harcosa a függetlenségi gondolatnak.
Károlyi nehezen szánja el magát arra, hogy bekapcsolódjon a politikai
életbe. Habár az 1901-es választásokon kormánypárti programmal indul, de a
hagyományosan függetlenségi zilahi választókerületben megbukik. Egyébként
élete ekkor még — ahogy életrajzírójánál, Hajdú Tibornál olvashatjuk — az
Egyetem utca (a Károlyi-palota), a kaszinó, a lóverseny és Fót között telik
el — külföldi: olaszországi, párizsi és londoni útjain kívül. Életmódjához hozzátartozott, hogy „ismerőseinek Cartier-nél vásárolt ékszereket, magának ruhát
Hammondnál az Oxford Streeten, köpenyt a párizsi Burberrynél, fehérneműt
Londonban..." Így bolyongott az itthoni kedvenc színhelyei és a „mesés" nyugati metropolisok világában, miközben Budapesten kormányválságok követték
egymást. A parádi földesúr csak az 1905-ös válság bonyolult viszonyai között
lép az oly sokáig lenézett politika porondjára.
Ugyanis amikor az uralkodó a kormányválságot kedvenc politikusával kívánta megoldani és a hatalomittas Tiszát nevezte ki miniszterelnöknek, Károlyi
Mihály nagybátyja, Károlyi Sándor szorgalmazta: törődjön a politikával is.
Tette ezt azért is, mert ekkor már nagybeteg volt, és miután emiatt 1904-ben
lemondott a Gazdaszövetség elnökségéről, azt kívánva, hogy unokaöccse kapcsolódjon be annak tevékenységébe. Ilyen előzmények után indult az alig 30
éves ifjú Károlyi 1905 januárjában a pétervásári kerületben a választásokon,
ahol — ellenjelöltek hiányában — egyhangúan megválasztották. Majd ezt követően belépett a Függetlenségi és 48-as pártba.
Nagy György a hőn óhajtott mandátumot egy évvel később, 1906-ban szerezte meg a csíkszentmártoni kerületben, természetesen függetlenségi programmal. Az amúgy is féktelen természetű és célratörő fiatal politikus ellen a választási harcban elkövetett „szabálytalanságok" miatt, mint pl. engedély nélküli programbeszédek tartása, az ellenfél zászlajának erőszakos eltávolítása, a
közigazgatási hatóságok eljártak ellene. A Ház azonban csak akkor függesztette
fel mentelmi jogát, amikor a marosvásárhelyi királyi tábla izgatásért egynapi
államfogház-büntetésre ítélte, ami valójában jelképes büntetésnek számított.
Ahogy egyik életrajzírója, Bónis György jellemzi: Nagy György „negyvennyolcas szólamait, szenvedélyességét és lehengerlő retorikáját bevitte a képviselőházba is. Többórás szónoklatai szinte obstrukcióval értek fel. Nem csoda,
hogy a Függetlenségi Párt számára túl mérsékeltnek bizonyult, és ezért Polónyi Gézával és társaival együtt kilépett a függetlenségi pártkörből. Majd tagja
és vezérszónoka lett az 1908 márciusában alakult Függetlenségi és Negyvennyolcas Balpártnak.
71

Képviselői működésében megtalálhatjuk a későbbi köztársasági mozgalom
legfőbb jellemvonásait, erényeit és hibáit egyaránt. Nemes célzatú, de túl teátrális volt az a törekvése, ahogy Kossuth Lajos emlékét és kultuszát ápolta. Az
ő javaslatára határozta el a Ház, hogy 1908. március 20-án, Kossuth halála évfordulóján, megkoszorúzza sírját. Azt az indítványát azonban már elvetette a
parlament, hogy március 15-ét nyilvánítsák állami ünneppé — április 11-e helyett. Legfőbb érdeme ezekben az években mégis az volt, hogy ha sokszor külsőséges eszközökkel is, de ébren tartotta a szabadságharc hagyományait, és nem
egyszer leleplezte a 48-as elveket lábbal tipró „nemzeti kormányt". Balpárti
időszakának egyik legemlékezetesebb szereplése, amikor 1908 májusában nem
fogadta el a honvédelmi minisztérium költségvetését, mondván, hogy nincs magyar királyi honvédség, mert az csak a közös hadsereg tartaléka. Mintegy hétórás (!) beszédben részletezte a katonai sérelmeket, a hadsereg magyarellenes
szellemét...
Nagy György hihetetlen aktivitásával szemben Károlyi Mihály parlamenti
szereplését a rövid életű 1905-ös képviselőházban szinte teljes passzivitással
kezdte el. Egyszer sem szólalt fel a különböző vitákban, sőt: nem is nagyon látogatta az üléseket. Tagja lett ugyan a képviselőház közlekedésügyi bizottságánakj de semminemű érdemleges tevékenységet nem végzett. Amikor viszont a
képviselővé választása után a mágnáskaszinó választmányába jelölték, a kaszinó
tagjai gyakrabban -üdvözölhették a körükben, mint Tarna-völgyi szavazói. Nem
tartott képviselői beszámolót, védnökséget, díszelnökséget ritkán vállalt, nem
szónokolt hazafias ünnepségeken. Ha a parlamentben olykor-olykor megjelent
— mint ahogy a szlovák Milán Hodza írja visszaemlékezésében — zárkózottan
ült a padsorban, mereven nézett maga elé, „orrát magasra tartva, észre sem
véve senkit.". Viszont a Póló-klub lovaglóversenyét megnyerte.
Pártja számára csak az volt a fontos, hogy jól csengő nevét adja a Függetlenségi Párt tevékenységéhez, amelynek soraiban — kívüle — olyan történelmi nevek szerepeltek, mint Apponyi, Batthyány, Bethlen, Csáky, Teleki,
Zichy stb.
Károlyi — akit egy amerikai útról 1906-ban nagybátyjának és egyben nevelőatyjának, Károlyi Sándornak a halála késztetett vissza Európába, továbbra
sem- vett részt a politikai életben. Végül is azonban a nyugat-európai „kéjutazásokat" és egyéb szórakozásokat elunva, lassan rászánta magát arra, hogy
ideje egy részét a köznek, illetve osztálya érdekei képviseletének szentelje. Figyelmét főleg a szövetkezeti és agrárpolitika irányába fordította. Habár nem
sokat törődött a politikával, függetlenségi álláspontját az 1904—1906-os politikai válság megszilárdította. Ugyanakkor nem rokonszenvezett az 1905-ben fellángolt munkás- és parasztmozgalmakkal. S az 1900-as évek Károlyijának a
politikai eszmeköréből még a külpolitika is hiányzik, amellyel később a legtöbbet foglalkozott.
Nagy György miatt is említésre méltó, hogy 1907 őszén a leendő „Károlyipárti" hívek egy része hagyta csak ott az Egyesült Függetlenségi Pártot (Polónyi Dezső, Farkasházy, Nagy György), míg Holló, Lovászy és Justh akkor még
kitartottak Kossuth Ferenc mellett..
Az OMGE és a Hangya felé tett látványos gesztusok után, melyek során
Károlyi 1908 januárjában Auguszta hercegnővel csárdással nyitott meg egy
általa adott 700 személyes estélyt, Dessewffy Aurél lemondása után, 1909-ben
megválasztják a magyar nagybirtokos arisztokrácia legfőbb hatalmi szervezete
elnökének. Jellemző módon a korszak egyik ismert publicistája, Kóbor Tamás,
72

a „Hét"-ben megjelent írásában frappáns módon Magyarország „világi hercegprímásának" nevezi az OMGE elnökét. Károlyi — nagybátyját és elődjét (Desewffyt) tekintvén mestereinek — gondoskodott arról, hogy „ne költözzön be
új szellem a Köztelekbe", az OMGE lapjába.
Míg Károlyi az OMGE élén állva óvakodott keresztezni az uralkodó magyarországi politikáját, addig Nagy György és a Balpárt az önálló magyar
bankot követelő Justh-féle csoport híveivel értett egyet. „Előbb önálló bankot,
addig nem kap a császár katonát!" — kiáltott fel a parlamentben az újoncjavaslat vitájában 1909-ben. Miután pedig az önálló vámterület és az önálló
bank közös programja összekötötte a Balpártot a Justh vezette Függetlenségi
Párttal, 1910 januárjában Nagy Györgyék beolvadtak közéjük.
A parlamenti csatározások során Nagy György nem feledkezett meg székelyföldi parasztválasztóiról, akik a birtokos osztály és a nagypolgárság nyomása alatt sínylődtek. Ugyanakkor sovinizmusa a nemzetiségekkel szemben túltett még a kormányzópárt sovinizmusán is. Apponyi Albert ezért — jóhiszeműen — az „ábrándos lelkű hazafiak" közé sorolta. Wekerle miniszterelnök szigorúbb volt hozzá: dagályos retorikáját azzal utasította vissza, hogy „ne tévessze
össze magát a nemzettel!". Ekkor már Nagy György balról támadta a kormányt
— és nem utolsósorban a királyt! Mivel ezzel szemben a nemzetiségi kérdésben
és a munkásság helyzetének, valamint mozgalmainak a megítélésében ekkor
még negatív álláspontot képviselt, politikai tevékenységét ezekben az években
nem ítélhetjük meg egyértelműen.
Károlyinak a politikai „mozgásterébe" az 1910-es évek elején még nem
tartozott Nagy György. Egyetem utcai palotájában főleg azok a politikusok
keresték fel, akik az OMGE, illetve a „gazdatársadalom" vezérei és szószólói
voltak. Jelentős eseménynek számított azonban, amikor 1910. február 21-én a
Károlyi-palotában formálisan is megalakult „a választói jog nemzeti reformja"
mozgalom. Ennek elnöke Dessewffy Aurél, alelnökei Károlyi, Darányi és Bethlen mellett a nagytőke olyan reprezentánsai is helyet foglaltak a vezetésben,
mint Ullmann Adolf, Hatvany-Deutsch Sándor, Thék Endre és mások. Ugyancsak a Károlyi-palotában szervezték meg azt a választójogi nagygyűlést is,
amelyen — 1910. március 19-én — még Tisza volt a főszónok, de az OMGE
elnökeként természetesen felszólalt Károlyi is. Jellemző az akkori belpolitikai
helyzetre, hogy e nagygyűléssel szemben ellentüntetést szervező szocialista
munkások beverték a Nemzeti Kaszinó ablakait és összecsaptak a „fekete grófokat" védő rendőrséggel. Íme, ekkor még Tisza és Károlyi egy húron pendültek a demokratikus választójog elítélésében, ugyanis az OMGE elnöke ekkor a
Kossuth-párt Apponyi-féle konzervatív szárnyához állt közel.
Károlyi az 1911-es esztendőben mind nagyobb szerepet játszott a pártvezérek bizalmas tanácskozásain, mint a pártközi béke szószólója. Ugyanakkor változatlanul ritkán látogatta a parlamenti üléseket, és nem vett részt a képviselőházi obstrukcióban. Ezekben a hónapokban közelebb került Andrássyhoz, akit
többre becsült Apponyinál és Kossuth Ferencnél. Viszont nem változott a magatartása Justh Gyulával és pártjával szemben, akitől azért tartotta magát távol, mert úgy vélte, hogy Justh hajlíthatatlansága árt a függetlenségi erők
egységének. Ilyen előzmények után következtek az 1912-es év drámai eseményei a parlamentben és az utcán e g y a r á n t . . .
Milyen távolság választotta el ekkor — 1912-t megelőzően — Nagy Györgyöt Károlyitól, azt talán a legjobban szimbolizálja a Justh Gyulához való viszonyuk. Míg Károlyi még ezekben az években is változatlanul távol tartotta
73

magát Justhtól, addig Nagy György nem csupán együtt vett részt Justhtal a
különböző népgyűléseken, állást foglalva a titkos választójog mellett és a katonai létszámemelés ellen, hanem az esküvőjén az egyik tanúja is Justh Gyula
lesz. Ekkor kezdődik Nagy György életének dicsőséges hódmezővásárhelyi korszaka, ahol rendkívüli népszerűséget szerez neki kiállása egy 48-as honvéd ügye
mellett. Itt melengeti már a Köztársasági Párt megalakítására vonatkozó tervét,
amivel a Gonda József szerkesztette helybeli „Jövendő" c. folyóiratban a „Köztársasági eszme Magyarországon" címmel lép a nyilvánosság elé. További cikkei is a köztársasági eszme népszerűségét szolgálják. Miután pedig a nemzeti
függetlenség kivívására a köztársasági államformát követeli és kibocsátott körlevelében a „Magyar Köztársaság" c. új folyóiratát propagálja, végül is perbe
fogják. Népszerűsége szinte hónapok alatt oly viharos gyorsasággal növekszik,
hogy a szegedi bírósági tárgyalására 1912. február 19-én Vásárhelyről különvonaton érkeznek, de jönnek a hívei Szentesről, Makóról, a Székelyföldről,
Budapestről (40 egyetemi hallgató!), Kecskemétről is. Rajtuk kívül Szappanos
István (Kossuth Lajos kortársa), Szeless Adorján, a Hentzi-szobor felrobbantója,
több tucat függetlenségi pártelnök jelenléte is nagy erkölcsi bátorítást adott
Nagy Györgynek, akit végül is felmentettek a vád alól. Nem kevesebb mint
700 távirat üdvözölte a köztársasági eszme bajnokát és zászlóvivőjét e győzelem
után. Mindez azonban nem bizonyult elégséges erőnek ahhoz, hogy 1912-ben
saját hívein kívül a 49-es elveket valló képviselőkkel, valamint a Károlyi-féle
frakcióval megkísérelje egy nagy köztársasági párt megalakítását. Ahhoz viszont már elég erősnek mutatkozott a Nagy György-féle köztársasági mozgalom, hogy amikor Ferenc József 1912. november 4-én budapesti látogatása alkalmával a Nyugati pályaudvarra érkezett, a tüntető tömeg „abzug"-gal és
„Éljen a Köztársaság"-gal fogadta.
A köztársasági mozgalom tömegbázisának növekedése a viharos eseményekben bővelkedő 1912-es esztendőben („Vérvörös csütörtök" május 23-án) a baloldali lapokban is megfigyelhető, holott a polgári radikális és szociáldemokrata
sajtó — korábban — csak lekicsinylő hangnemben írt a Nagy György-féle
mozgalomról. Pl. a Szabadgondolat 1912 márciusában még „pár szál magyar republikánusról" ír, de augusztusban már a Tisza és az ellenzék közötti harc
fontos szövetségesét látja a köztársaságiakban. A Népszavában hasonló változás figyelhető meg. Még májusban a lap lefitymálja a mozgalmat, de az év
második felében már örömének ad kifejezést, amikor értesül a köztársasági
mozgalom terjedéséről. A lap 1912. november 28. száma „Éljen a Köztársaság!"
cím alatt közöl tudósítást a Tattersallban szétvert mintegy 25 ezer főnyi tömeggyűlésről, amelyet a budapesti főkapitány, „Boda Dezső vadállati csordája"
véres kegyetlenséggel ver szét. És ne hagyjuk ki Ady jelentkezését, aki a köztársasági lap megindulásakor ezt üzeni Nagy Györgynek: „Gyönyörűségem telik a Te bátorságodban. Bátor vagy s tarts ki, légy magyar, kultúrás és székely. Ha ezer cinikusság ér is: ma már Veled vagyok!"
Az 1912-es esztendő Károlyi Mihályt is radikalizálta, és nem csak a Tisza
és a Lukács elleni magatartásban. Ennek a változásnak a legjobb fokmérője,
hogy közte és Justh között közeledés jött létre. Habár kettőjük programja ekkor még sokban különbözött, mégis: a közös célkitűzés közel hozta egymáshoz
a függetlenségi tábor e két vezéralakját. Abban viszont a legteljesebb mértékben igaza van Hajdú Tibornak, a Károlyi-életrajz szerzőjének, amikor ezt í r j a :
„Ha Károlyi csatlakozik Justh pártjához, évekkel hamarabb juthatott volna el
az 1918-as forradalom küszöbén vallott modern demokratikus elvekig." Ráadá74

sul kettőjük további közeledését akadályozta az a szélütés is, ami Justh Gyulát
érte 1912 augusztusában, és aminek a következtében csak egy-egy rövidebb
periódusban — úgyszólván hetekre — vehetett csak részt "a politikai életben.
Néhány hónappal később, a lábadozó Justhot ünnepelve, Károlyi már Justh tanítványának nevezte magát, és ünnepélyesen megtagadta egykori választójogellenes nézeteit. Ugyanakkor viszont kijelentette: '48 nem azonos '49-cel, s ezzel elhatárolta magát Nagy György köztársasági mozgalmától.
Károlyi fokozottabb politikai aktivizálódásához az is hozzátartozott, hogy
1912. szeptember 17-én ellenzéki társaival — közöttük Bethlen Istvánnal —
együtt fizikailag is részt vett a mintegy 200 rendőrrel szembeni parlamenti
„ütközetben". Károlyiról a Tisza vezényelte harc után cafatokban lógott a ruha. Az esemény Károlyi népszerűségét nagyban növelte, és amikor egy nyilvános demonstrációra került sor, amelyen ő is megjelent, a tömeg — a sokezernyi munkás — éltette Károlyit. Ami az OMGE-s múltjával kapcsolatos tehertételét illeti, az 1912-es év végén tartott közgyűlésen elfogadták lemondását.
Károlyi azonban nem szakított még az agráriusokkal, a gazdasági függetlenség
kivívása érdekében a további együttműködés fontosságát s az egységet hangoztatta. Ennek érdekében elhatárolta magát a radikálisabb, kisgazdapárti követelésektől.
Az első világháború kitörése előtti hónapokban találhatjuk először közös
fronton Károlyit és Nagyot, amikor 1914. május elsején az újjáalakított
Kossuth Szövetség egyik díszelnökévé választják, Nagy György és Pallagi
mellett.
Míg Károlyit az utolsó pillanatban felismert súlyos külpolitikai helyzet arra készteti, hogy látva a Monarchia elszigetelődését, igyekszik nyugati kapcsolatokra szert tenni, és előbb Franciaországba, majd az Egyesült Államokba
utazik, addig Nagy György marad a hazai vártán. Helyzete rendkívül megnehezül, miután betiltják a Köztársasági Pártot és lapját, a „Magyar Köztársaság"-ot. A pártvezetőség ezért úgy határoz, hogy az OKP helyett megalakítja
az Országos Kossuth Lajos Pártot, és az MK helyett „Kossuth Lajos Lapja"
címmel indít ú j „politikai és társadalmi" folyóiratot. (A lap később „Kossuth
Zászló" címmel folytatja megjelenését, majd anyagi okokból beszünteti tevékenységét.)
A republikánus mozgalom utolsó háború előtti esztendejét inkább a bírói
úton érvényesülő üldözés jellemzi, mint a szervezkedés. Maga Nagy György
írja egyik cikkében, hogy mintegy 73 köztársasági per van folyamatban a budapesti és a szegedi törvényszéken! Társadalompolitikai nézeteit tekintve Nagy
György a háború előtti években fenntartás nélkül Justh hívének mondható.
Ugyanakkor az OKP nem volt önálló párt, hanem a Justh-irányzat radikális,
baloldali frakciója, amely a függetlenségi törekvéseken túl még a köztársaságot
is követelte. Míg a Függetlenségi Pártban erős volt a középbirtokos réteg is —
a nagybirtokosság mellett, Nagy György mozgalma inkább az értelmiség, a kispolgárság és a polgárosodó parasztság vidéki mozgalmának tekinthető.
Így aztán érthető, hogy Nagy György soha nem tartozott Károlyi belső köréhez. Éppen akkor maradt ki az országgyűlésből, amikor Károlyit oda választották. Így a háború alatt, a legkritikusabb években nem állhatott Károlyi
mellett a parlamenti harcokban. Ekkor már kettőjük viszonya barátságosnak
volt mondható, de nem bensőséges. A Kossuth Kör és a Nemzeti Kaszinó légköre nehezen keveredett.
75

Évtizedekkel később akadtak-olyan történészek és publicisták, akik Károlyit azzal vádolták, hogy 1914-ben nem aknázta ki kellően nyugati ú t j á t és
kapcsolatait. Jómagam is kifogásoltam egyik írásomban,' hogy amikor a világháború kitörése Amerikában érte, haza sietett, ahelyett, hogy — Masarykék
példájára — a kíséretében levő szociáldemokrata Kunfival együ,tt megszervezték volna a magyar politikai emigrációt, amely a győztes antanthatalmaknál
megkísérli magát „akreditálni". Ha tárgyilagosak kívánunk maradni, be kell
látnunk, hogy nem lehet egyenlőségi jelet húzni a masaryki cseh emigráció és
Károlyiék közé. Masaryk és Benes a Monarchia szétzúzását tűzték ki célul, és
azzal a konkrét tervvel kezdték meg emigrációs tevékenységüket, hogy az antanthatalmak támogatásával kivívják Csehország függetlenségét, amelyhez a
cseh—szlovák kapcsolatok révén a még akkor földrajzilag meg nem állapított
Szlovákiát is hozzácsatolni kívánták. Ezzel szemben a Monarchia egyetlen magyar politikusa sem vállalkozhatott volna valamiféle emigrációs küldetésnek
eleget tenni — a hazaárulás vádja nélkül. (Károlyi egyébként a döntő hibát
nem 1914-ben, hanem 1918—19-ben követte el!)
Különben a háború évei Károlyi számára a háború ellen folytatott küzdelemmel és a pacifizmus illúzióinak kergetésével teltek el. A nyíltan antantbarát
Károlyi figyelmeztetéseire Andrássy, Tisza és Czernin külügyminiszter részéről
is csak gúnyos mosoly volt a felelet. Vajmi keserű elégtétellel szolgálhatott
neki Tisza híres beismerése a magyar parlamentben, amikor október 17-éri
Károlyi felé fordulva kijelentette: „A háborút elvesztettük!"
Nagy György és Károlyi Mihály sajnálatos módon csak az összeomlás, az
őszirózsás forradalom napjaiban találkoztak, és még ákkor is kiderültek a köztük meglévő elvi, valamint módszerbeli ellentétek. A polgári ellenzék pártjai
1918. október 25-én megalakítják az Országos Nemzeti Tanácsot, amelyben helyet kap az Országos Köztársasági Párt is, élén Nagy Györggyel. Ö a jegyző,
és tagja az intézőbizottságnak. 1918. október 30-ának estéjén az Astoria. Szálló
előtt hatalmas tömeg gyűlik össze, várva a jelszót a forradalmi cselekvésre, s
akkor Nagy György az egyetlen politikus, aki a tömeggel rezonálva a köztársaság kikiáltását követeli. Amikor a megkésve odaérkező Károlyi Mihályt
Nagy György azzal fogadja, hogy „éljen a Magyar Köztársaság elnöke" —
Hatvany Lajos a koronatanú hitelességével így ír erről a pillanatról: „Károlyi
nemcsak

zavarba

jött, de egyben

viszolygott

is." Jászi Oszkár is azt í r j a , h o g y

a Károlyi-kormány igyekezett halogatni, késleltetni a köztársaság kikiáltását.
Míg a tömeg az Astoria körül éltette a köztársaságot, addig bent a termekben a Nemzeti Tanács vezetői egyre csak azt várták, hogy a király végül
is felmenti Hadikot, és Károlyit nevezi ki miniszterelnökké. Csak Nagy György
nem tétlenkedett: másnap népes küldöttséget vezetett az időközben a városházára átköltözött Nemzeti Tanácshoz. Hock János azonban e szavak kíséretében
utasította el őket: „A magyar nép mindig királyhű volt és az is fog maradni."
Ilyen előzmények után a Károlyi-kormány aznap este a király képviseletében
eljáró József főherceg kezébe tette le az esküt. (Annak a József főhercegnek á'
kezébe, aki rövidesen Alcsuti Józsefként jelentkezett szolgálattételre a Magyar
Köztársaság újsütetű elnökénél, Károlyi Mihálynál, hogy azután Horthytól Szálasiig mindenkit kiszolgáljon.)
E késedelmeskedés következtében a Magyar Köztársaság kikiáltására csak
november 16-án került sor, azt követően, hogy már létrejött a némeF köztársaság, és Bécsben detronizálták a Habsburg-házat. Károlyi számára még így is
nagy traumát okozott a trónfosztás. „A köztársaság kikiáltásának elhangzása
76

rettenetes nehéz lelki küzdelmébe került Mihálynak" — számolt be e napról
Károlyiné a húgához intézett levélben. Maga Károlyi pedig az emlékirataiban
nem kevés önkritikával így vélekedik e történelmi eseményről: „Ha igazán
tudtuk volna, hogy forradalmon mentünk keresztül (!?), a Nemzeti Tanácsnak
(amelynek ő volt az elnöke, V. K.) azonnal proklamálnia kellett volna a köztársaságot. Ezzel talán kikerülhettük volna a bolsevizmust." 1918 októberének
és novemberének viharos, történelmi napjai döbbentették rá igazán Károlyit
arra a tényre, hogy mennyire készületlenül érte őt személy szerint is a forradalom. És nemcsak „viszolygott" az események láttán — mint Hatvany írja —,
hanem szinte félt a tömegek radikalizmusától. Ennek okairól Károlyi később,
híres emlékiratainak végszavában maga így tesz vallomást: „Nem sikerült közelebb jutnom a néphez, az emberekhez, akikkel és akikért dolgoztam. Idegen
elemnek éreztem magam társaságukban, örökre kívülálló, outsider maradtam
közöttük. Életmódjuk, szokásaik idegenek maradtak számomra. Ebből adódott
magányosságom.''
Károlyi később is csak sodródott az események után, holott látnia kellett
volna, hogy a wilsoni önrendelkezési jogot Párizsban csak a győztes nemzetekre vonatkoztatják. Ráadásul az olyan súlyos események sem józanították ki
pacifista illúzióiból, mint az utódállamok imperialista mohóságtól fűtött orvtámadásai a színtiszta magyar etnikumú területek ellen. A honvédő háborúra
szóló felhívása csak igen későn, 1919. március 2-án Szatmárnémetiben hangzott
el, amikor már a kétbalkezes honvédelmi minisztere, Linder Béla, régen szélnek eresztette a még intakt magyar katonai alakulatokat.
Károlyi Mihály szerencsétlen „kormányzásának" Nagy György csak tehetetlen szemlélője lehetett, aki ugyan a forradalom továbbfejlesztése mellett
szállt síkra, de azt is csak önzetlenül, közkatonaként kívánta volna megcselekedni. Érdemeit az őszirózsás forradalom után Göndör Ferenc fogalmazta meg
az „Ember" c. folyóiratban. Ezeket írta róla: „ . . . amikor szívünk szerint ünnepeljük a Magyar Köztársaságot, tisztelettel hajtjuk meg lobogónkat Nagy
György előtt, aki a köztársasági gondolatnak első hirdetője, agitátora, vezére
és mártírja volt 10 esztendő óta . . . " — Maga Károlyi csak jóval később, az
emigráció éveiben ébredt rá arra, hógy „Nagy György a forradalom legtisztább, legnemesebb és legbuzgóbb munkásai közé tartozott".
Az első magyar köztársaság elnökétől, akit a hazaárulási perében oly bátran védett, holott akkor már halálosan beteg volt, Nagy György — legalább
utólag — megkapta az elismerő szavakat: Mégis úgy gondoljuk, hogy a magyar
köztársasági mozgalom lánglelkű harcosához az alábbi Petőfi-sorok a legméltóbbak, amelyek Nagy György székely kopjafára erősített márványtáblájára
kerültek:
Jertek ki hozzám s ott
kiáltsatok
Síromnál éljent a
respublikára.
Meghallom
én azt, s akkor béke száll
Ez üldözött,
e fájó szív
porára.

77

BORSZÉKY GYÖRGY

Emlékfoszlányok apámról
Nézem a valaha szépiaszínű, megfakult fényképet. Középen a kisfiú,
hullámos hajjal, mellette a zsömlesárga kutya, szétvetett lábakkal. Mindketten ülnek a kert füvén, a kutya valamivel magasabb. Mögöttük a zsalugáteres szerény ház, előkelően villának nevezték. Ezt béreltük a nyári hónapokra, amikor a körúti lakásból odamenekültünk a pesti kánikula elől.
Apám vállalta a napi húszperces sétát a villamosmegállóig és a háromnegyed
órás villamosutat, a jó levegő megérte.
A hétvégek voltak az ünnepnapjaim. Ilyenkor apám velünk maradt, vasárnap került sor a kirándulásra. Néha egy-egy barátja is csatlakozott hozzánk, nem nagyon örültem ennek, beszélgetve rótták az utat, én kimaradtam a társalgásból. De ha kettesben mentünk, az más volt, az volt a mesék
napja. Apám kézen fogott, igyekezett kicsiket lépni, nekem így is szaporáznom kellett a járást, hogy le ne maradjak. Később a Nagyrét közelében,
vagy a Disznófőnél kötöttünk ki, ő egy korsó sört ivott, én egy málnaszörpöt, perecet tördeltünk mind a ketten.
Aztán mesélni kezdett. Büszke kuruc hősökről és hazát áruló labancokról folyt a szó, vagy a békakirályról, amely pukkadásig fújta fel magát.
Máskor piros sapkás honvédek harcoltak Komárom falai alatt, néha Mackó
úr bújt elő a Kárpátok rengetegéből, két medvebocs kíséretében. Zebulon és
Dorka nevét egyszerre tanultam meg Rákócziéval.
Utóbb voltak másféle mesék is. Az egyszerű falusi házról, a korán megözvegyült anyáról — emlékszem nagyanyó rémült arcára, mikor '16-ban, a
román betöréskor hozzánk menekült —, a faragott kapujú kis unitárius
templomról, közvetlen az erdő szélén, a kopj áfás temetőről végig a hegyoldalban. Szó esett a szentgyörgyi Mikó gimnáziumról is, kosztos diákként
lakott a tiszteletesnél, a pesti egyetemi évekről, amikor házitanítóként kapott szállást a gödöllői vadászmester fiai mellett. Nem tartott sokáig. Híre
ment Bécsben, hogy a házitanító az aradi vértanúk ünnepén a császárt szidta. Felülről jött az ukáz, és befellegzett a gödöllői szép napoknak.
Ezek voltak az én tündérmeséim. De amire akkor még nem figyeltem a
mesékben, a Gonosz gyakran győzött a Jó felett. A Jónak ilyenkor csak a
remény maradt. Meg az újrakezdéshez a hit. Ez elkísérte apámat is az
életén.
*

Szobáink az utcára nyíltak. Az udvar felé az irodák néztek és a mademoiselle szobája. Fraulein helyett mademoiselle volt a nevelőnőm, furcsa
jelenség: „az ellenség képviselője" a háború kellős közepén. Ki tudja, hogyan került hozzánk? Lyonból jött, talán látogatóban járt Pesten, amikor kitört a háború, és ittrekedt. Apám utóbb védőszárnyai alá vette.
A mademoiselle sötét ruhát hordott, mint aki gyászol, és lényéből sugárBorszéky György — írói név. A szerző Nagy György fia, aki több mint négy évtizede Kanadában él.

78

zott a sértődöttség. Itt-ott segített anyámnak, de a nap nagy részét velem
töltötte, s egyszer hetenként magával is vitt a cukrászdába, ahol, ha jó voltam, krémest vagy indiánért vehettem, esetleg fagylaltot, ha éppen azt kívántam. Űtba esett a Spolarich, a nagy üvegtáblás kávéház, barna függönyös keretben látszott a törzsasztal, ahol katonák ültek. Kanalazták a habos
kávét, és tisztelegtek, ha valamelyikük felállt. Feszesen, ahogy az németekhez illik. A kisasszony, ha látta őket, elfordította a fejét, s sziszegve mondta, hogy ők a boche-ok. Persze mindig csak franciául. Mikor apámnak elmondtam egyszer, bajusza alatt csak mosolygott. De a gesztenyepüréből a
kisasszony aznap este duplán kapott.
A mademoiselle-nek is voltak meséi. A hóna alatt nagy képeskönyvet
hurcolt, elébem rakta a kisasztalra. Díszes dámák és urak táncoltak a pazar
bálteremben, a kerítés túlsó oldalán sok éhes száj bámulta őket. A vége felé
egy furcsa kép volt, faépítmény közepén bárddal, a bal sarokban egy fej gurult. Mikor anyám meglátta, mit nézünk, olyasmit mondott, hogy nem szabad ijesztgetni a gyereket. A kisasszony elhallgatott. Aztán újra mesélni
kezdett, kis hadnagy volt a mese hőse: elindult egyszer Korzikából, hogy
meghódítsa a világot. Volt ellensége mindenfajta, angol, német, később
orosz, de ő mindig csak győzött. Mikor kérdeztem, vajon mi lett a kaland
vége, a mesélő elnémult. Válaszként a Marseillaise-t dúdolta.
*

Kőkorlátos és kőoszlopos volt a balkonunk. Kezdetben a réseken kandikáltam át a túlsó oldalra, a fűszeres boltjára, a Rákóczi térre, a csarnoknak csak a vége látszott. A fűszeres egyébként részese lett egy majdnem tragédiának. Juli nagynéném vásárolt náluk, amikor eltűnt a fűszeresné aranygyűrűje, amint a zsákból épp a lisztet mérte. Emlékezett, hogy korábban a
pultra tette, és kérdőn nézett apám húgára, majd a rendőrséget kezdte emlegetni. Juli magából kikelve rohant át hozzánk, öngyilkos lesz, ha nem kerül
meg a gyűrű, nem éli túl a vádat. Apám átment a fűszereshez, és a zsákból kiszóratta mind a lisztet. Az alján ott volt az aranygyűrű. A bocsánatkérő levelet nagy zsák cukor és rég nem látott tömbvaj kísérte.
Az egyik ősszel megnőtt a látogatók száma. Volt, amikor át kellett adnom a szobámat, vidékről érkezett idegeneknek ágyaztak benne. Nevek röpködtek: Károlyi, Tisza; egy idős férfi Wekerlét emlegette. Hangosabb lett a
körút is, ahogy teherautók futottak rajta, a ponyva alatt sok katonával.
Néhány nap még, és változott a kép. Most is jöttek a teherautók, hoszszú sorban kígyóztak előre, de a felcsapott ponyvák vidáman lebegtek a
szélben, s a katonák hol énekeltek, hol nevettek, hol jókedvükben a levegőbe lőttek. S mert a jókedv ragadós, hullt feléjük az őszirózsa. Apámmal
együtt néztem a látványt. Jókedve volt, és intett is néha. Majd megfordult
és visszalépett, végül kabátot öltött. Még láttam, amint sietve ment az utcán. Nem tudtam, merre.
Az Astoriába — így mondta anyám másnap reggel.
*

Nagy íróasztal mögött ült az apám. Felette a Kossuth-rézkarc, szemben vele Petőfi képe, Rákóczi díszes öltözetben a várószoba faláról nézett
79

előre. Néha beszöktem az irodába, ha apám, anyám színházba ment. Nézegettem a bélyegzők sorát, állványon pihentek egymás mellett, a rézlámpát
zöld üvegernyővel, a telefont, a nagy fotelt, a könyvszekrényt. Jogi könyvek, regények, versek, minden volt benne. Elnéztem oldalt a falon a f r a n cia rézkarcot is. Apám kedvence volt, kifestették vagy kinyomtatták színes festékkel. A képen magas csákójú gárdisták tüzelésre készen emelik a
fegyvert, előttük fehér inges, széttárt karú férfi. Mellette a földön két
meglőtt, véres fejű polgár hever. Az aláírás: Tuez-en! Tuez-en b e a u c o u p . . .
afin qu' on nous venge. (öljetek meg! öljetek meg sokat, hogy megbosszuljanak bennünket!) A dátum: 1848.
Egy-két nappal az Astoria estéje után anyám ide hívott be egy délelőtt.
Újságíró van apádnál — említette, amint kinyitotta az ajtót. Apám szokott karosszékében ült, szemben vele az újságíró. Másnap az újság így írt
erről: „Az asszony most behozza a szobába a kis Nagy Gyurkát. Fehér kötényke van rajta, a szőke gyerek megáll a szoba közepén, egyik lábát előre
teszi, két kezét a levegőbe emeli, és vékony gyerekhangon elkiáltja
magát:
Bácsi kérem, éljen a magyar köztársaság! Nevetünk
rajta. Az apja is nevet, de nagy fekete szeme, mintha egy kicsit könnyes lenne." A cikk szerzője Zilahy Lajos, akkor volt huszonhét éves.
Azóta is, ha olvasom a Déli Hírlap cikkét, belepirulok. Remélem, hogy
a jelenet korántsem volt ilyen színpadszerű, Zilahy tollát inkább a későbbi
nagy sikerű színpadi szerző keze vezette. Az azonban kétségtelen, hogy már
kora gyermekkoromtól kezdve hittem a magyar köztársaságban. Ebbe valahogy beleszülettem...
A Vigadó erkélyén ültem anyámmal. Onnan néztem, amint apám beszélt, követelte a köztársaságot. Nagy volt a taps, ránéztem anyámra, örömtől gyúlt ki az arca. Tömeggel indultunk Budára, s hogy jobban bírja lábunk a járást, az úton folyton énekeltünk. Károlyi már tudott jöttünkről,
apámat hívta a tárgyalásra. Apám érvelt, vitatkozott, beszélt az elmulasztott
napokról, amire rámehet az ország. Károlyi nem értette, miért a sietség,
majd később eldönti a nép, hogy akar-e tényleg köztársaságot? Éjjel keveset aludtam. Áthallatszott, ahogy apám nehéz léptekkel szobáját járta.
De még egy hét sem telt bele, és egyre nagyobb lett otthonunkban az
izgalom. Elővették a naftalinos ládát, anyám addig kutatott benne, míg megtalálta apám rég nem viselt zsinóros magyar ruháját. Éjszakára a balkonra
tették, hogy elmenjen a naftalin szaga. Másnap reggel anyámmal együtt indult el apám hazulról. Este megtudtam, a Parlamentbe mentek..
A vacsoránál apám jókedvű volt és meghatott. Felállt, megcsókolta anyámat, egy gyűszűnyi pohárba bort öntött nekem és úgy koccintott. Ma kikiáltottuk a köztársaságot — mondta. Fátyolos volt a hangja. Aznap este tudtam meg először, hogy a boldogságtól sírni is lehet.
*

Ereje gyengült, fájdalmai voltak, már nem hagyta el többé a lakást.
A házkutatást az előző héten a fotelből nézte, mire végeztek, már át is adta
tiltakozóiratát. Világos volt, valaki beárulta, a betiltott köztársasági párt
helyett Szabadság Párt néven készült újabb szervezkedésre. Az előjelek nem
voltak biztatóak. Pár nappal korábban bitang kedvű pogromlegények ügyvédi tábláját verték le a ház faláról. A vörösterrorra megjött a fehérterror,
80

divatban volt a Britannia szálló pincéje. (Honnan is sejthette volna, hogy alig
negyedszázaddal később az Andrássy út 60. fordítva fog gazdát cserélni?)
Ekkortájt történt, hogy egyik este behívott, magához. Ágyban feküdt,
fején a fülhallgatóval, hallgatta a telefonhírmondó szavát. Napközben még
nagy periratát diktálta. Ha Károlyit nem is mindenben követte, de azt tudta róla, hogy bűntelen a vádban: Trianonért nem ő felel, hanem a vádlók
és elődeik. Belehajszolták az országot az öldöklés infernójába, a dinasztiáért, mely négyszáz éven át a nemzet balsorsa volt. Vádjuk olyan, akár a
farkasé a bárány ellen az aesopusi patak-mesében. Azt is tudta, hogy hiába
minden érvelés, hiába a külföldi tanúvallomások sora, az ítéletet már meghozták, mielőtt megkezdődött a per. Mégis harcolt, a régi elszántsággal,
hogy letörölje a sok sarat, amit rászórtak a köztársaságra. A becsületen nem
maradhat folt — vallotta Rostand nagy orrú hősével.
Beszélgetésünk lassan indult. Előbb nagyokat kortyolt a pohár vízből,
ott állt az éjjeliszekrény szélén, ahogy a fájdalom elleni porokat nyelte.
Azután rám nézett, fürkésző szemmel, amennyire egyre homályosuló látása
engedte. Érdeklődött az iskolámról, a Mintáról, második éve koptattam padjait. Sorolnom kellett az osztálytársakat, Perényi, Fisher, Róka, Pessenlehner
és a többiek. Néhány tanárt is ismert. Megkérdezte, hogy van Alszeghy?
Verseimre is rákerült a sor, s a színdarabra, Martinovicsról készültem írni,
kátéját többször olvastam. Ügy tett, mintha a gyenge zsengéket komolyan
venné, talán arra gondolt, hogy ő is költőnek indult diákkorában.
A búcsúzáskor hajamat simogatta. És utánam szólt, mikor az ajtóhoz
értem: jó légy anyádhoz — lélegzetvételnyi szünet —, és ne feledd a köztársaságot . . .
*

Bódult voltam, mikor anyám felkeltett. Kézenfogva mondta: apád haldoklik. Ott feküdt a hálószobában, viaszos arccal, lehunyt szemekkel. A veríték kiült a homlokára, sovány karja a takarón pihent. Cserepes szája megnyílt, valamit mondott egy alagútról, sötétből vezetett a fénybe. Mintha
Kossuth nevét is mondta volna, alig érthető, elhaló volt a hangja. Utána csend.
Egy nagy sóhaj mélyről, nyitva marad a szája.
Az orvos-barát keze a pulzusán, torokfojtó a némaság. Szájához teszi a
tükröt, aztán anyámra néz. Lehajtott fejjel. Én is megértem, a két kezét mellén teszem keresztbe. És megállítom a sublóton az órát. Éjjel két óra tíz perc.
A temetőbe kocsival megyünk. Apám arcán nincs már fájdalom, inkább
olyan fáradt megnyugvás. A koporsó oldalán állok anyámmal, sorra fogják
a kezem, hallgatom a részvét morzsolt szavát. Nekem úgy tűnt, hogy órákig
tartott, alig állok már a lábamon.
A sírnál beszéd beszéd után, sok ismerős arc, és még több ismeretlen.
Végül a torkokból felcsendül a Himnusz. Későre jár, mire beverik a kopjafát a sírba.
Otthon szobám ajtaját kulccsal zárom magamra. Sűrű a sötét, a redőny
kizárja a fényt. Előbb halkan, szipogva sírok, az első könnyek apám halála
óta. Aztán ömlik belőlem a könny, így sohasem sírtam életemben. Ha ittott enyhül, felrémlik egy kép, és megint kitör a sírás. Az apát vesztett gye r
rek minden keserve. így megy ez reggelig, addig zárt az ajtó.
Mikor kiléptem a reggeli fénybe, valóban megéreztem, milyen üres a
világ.
''ö

.81

/

Egy korszerű Szilágyi Domokos-értelmezés
CS. GYÍMESI ÉVA fUiÁLOM ÉS ÉRTELEM
„Ahhoz, hogy Szilágyi Domokos életművét értékelni lehessen, föl kellett nőni
hozzá"'— mondta Cs. Gyímesi Éva épp egy nekem adott interjúban, amikor a tragikus sorsú kolozsvári költő életművéről faggattam. Mit jelentett ez a „növésterv"?
Nem kevesebbet, mint hogy az értelmezőnek — a befogadónak — el kellett érnie
a „költő világképeként" is értelmezhető horizontot;
amely azzal, hogy most már
egybeesik a vizsgálandó életmű horizontjával, megnyithatja az elemző előtt az utat.
Ebben a készülődésben, a szakmai becsületességen túl, van valami etikai ráhangolódás is: az elemzésre kerülő életmű sugallta értékek magunkévá tétele. Cs. Gyímesi
Éva ezt a tisztaságot
(mondhatjuk filozofikus önmagaépítésnek, a keresztény motívumkincs lélek általi megélésének stb.) már régtől fogva magában hordozza, á m
kristályosodási formát mindez csupán a román diktatúra utolsó éveiben kapott.
Ez volt az a veszélyhelyzet, amikor az üldözések, a lehallgatások, a különféle gyanúsítások ösztönözték a magába fordulást; amikor a cselekvés lehetetlensége a senki
földjén való élésre késztette a kolozsvári irodalomtörténész-professzort. A csöndes
elvonulás a szó hoz — a megjelenés reménye nélkül — egyben az írás m i n t gondolkodásforma fenségét is hirdette. A szellem embere nem tehetett mást, mint, hogy
őrizte szuverenitását. Ha már ellenállóként is végképp (?) ellehetetlenült, ott volt a
választott „hőssel" való megmérkőzés kalandja: a holt idő cselekvésképtelenségében
is a „cselekvés" esélye, az értelmes munka.
Ily körülmények között született, nem egészen egy év alatt, az Alom és
értelem.
A könyv alcíme (Szilágyi Domokos lírai létértelmezése)
világosan kijelöli e filozofikus közelítésű, fókuszában az értékorientációra esküdő elemzés határait. N e m
pályakép, hiszen Cs. Gyímesi — mellőzve a társadalmi hatásokat, az életrajz fontos
és kevésbé fontos mozzanatait, a költőnek a kortársakhoz "és irányzatokhoz való viszonyát stb. — szinte csak a lírai életmű elemzésére szorítkozik. Ezzel a csonkítással ugyan rejtve maradt az enciklopédikus tudású, sok műfajú gondolkodó teljes
arca (igaz, a műfordítóé egy villanásra megmutatódott), de ezen belül hallatlanul
nagy hangsúly jutott a versíró Szilágyi Domokosra. Jóllehet, a legendásítást
egyik
jelentős alkotó sem kerülheti el, hiszen „a közvetlen utókor a kisebbségi létre adott
válaszként, társadalmi érvényű gesztusként kezdi értelmezni a költő végső döntését",
a tanulmányíró kizárólagosan a nyomtatott betűnek hisz. Vagyis: „a költő legfontosabb tette: költészete". Maga is elismeri, hogy az életmű-értelmezés ilyen szempontrendszere szűknek is látszhatik, mert „csupán az alapvető értékek világképalkotó
szerepére, a költői értékpozíció alakulására irányul", ám szentül meg v a n győződve,
hogy a létezés alapproblémáival egész életében vívódó író költészete csak ezzel a
közelítéssel tárulhat ki igazán. Kismonográfiáját kétszer is elolvasván, nyugodtan
leszögezhetem: igaza van.
Cs. Gyímesi nagyjából időrendben halad — természetesen ez n e m akadályozza
meg, hogy visszautaljon egy-egy azonos motívum, toposz előzményére —, így fejlődésrajzot is kapunk: a társadalmi lázat, az „intézményesült eszmét" éneklő költő

82

miként jutott el az életmű csúcsát jelentő Búcsú a trópusoktól című kötet verseiig,
a költő radikális ontológiai és ismeretelméleti kételyeinek hangot adó jelentős költeményekig, s hogyan lett a kései öregek könyve, minden részeredménye ellenére,
visszalépés a pályán, minthogy benne az emberi élet végessége „jelentőség nélküli,
feszültségmentes problémává" változott. Az idő linearitása nyomán alakuló fejlődésrendben a föntiek csupán határkövek
— jelentős, remekműveket is termő életszakaszt gyöngébb periódus vezet föl, illetve kísér —, ám a mindenre kiterjedő, helyenként bravúros elemzés azt is képes megmutatni, hogy miként szerveződtek köréjük értéktartományok, a „megismerés és gyakorlat, eszmény és valóság, erkölcs és
cselekvés, egyén és közösség konfliktusa" hányféle módon fejeződött ki a ráció igézetében („lírájában az értelem a legfőbb érték") alakuló pályán.
Ahhoz kétség sem fér, hogy az első pályaszakaszt jellemző Álom a
repülőtéren
másfajta szabadságóda,
mint például a „legellentmondásosabb, legbonyolultabb értékszerkezetet" mozgató, a „költészet magasiskolájaként" jellemzett
Haláltánc-szvit,
melyben a megváltásmotívum és a szkeptikus történelemfilozófiai jelentésréteg
szemben áll. Szilágyi, mutat rá Cs. Gyímesi Éva, kezdetben az alkotást nem csak önkifejezésként fogta föl, hanem célszerű, hasznos tevékenységnek
is gondolta. A líráján ez a nagyon is nyomot hagyó korszellem, noha némely előrevivő tulajdonsága
tagadhatatlan (azonosulás a szenvedő hősökkel — Halál árnyéka), a későbbiekben
úgy fog elillanni — pontosabban: átváltozni —, hogy észrevétlenül beleolvad a tragikum és öngúny, pátosz és irónia szerepillúziókat romboló, a prófétaságot paródizáló vers esztétikai értékrendszerébe. Ekkor már nem" „hívő ateizmusának vallásszerűsége" domborodik ki, hanem szkeptikus-ironikus
szemlélete, melynek leglényegesebb vonása, hogy — miként a Kényszerleszállás
elemzése tudatja — „az emberi
létfokozat értékét egészében teszi kritika tárgyává".
Szó se róla, a profán imádságnak nevezett Hegyek, fák, füvek gyermeki szomjúsága („a teljes harmóniának ez a kegyelme") akkor is érték, ha többé nem is fog
visszatérni. Mint ahogy „az önáltatás nélküli egyensúlyra törekvés nagy vállalkozásaként" értékelt Bartók Amerikában
tanulsága is — „nincs, nem lehetséges végső
beteljesedés" — örök érvényű, változzék bárhogy is a líra szerepe. Mindezeket csak
közbeszúrásként jegyzem meg. Nem mintha Cs. Gyímesi csöppet is háttérbe akarná
szorítani az említett verseket (elemzi is őket érzékenyen), csakhogy nála a folyamatrajz a fontos, s ebből a szempontból mindkettő csupán „bevezető" az általa legnagyobbnak tartott Szilágyi-versekhez.
Ha az első kötetre jellemző értékpozíció „problémává kezd válni" a Szerelmek
táncában, a Mozart sugallta (ars poetica) eszmény: „a megőrzendő szabadság a tét"
lesz — persze más-más módon — a későbbi költemények lendítője. Az elemző kitűnően vette észre, hogy a Garabonciás és A láz enciklopédiája
című kötet a versnyelv minden szintjén változást hozott; bennük „a kétely mint ambivalens értékszemlélet általánossá válik". Szól is eleget a Lidércnyomás,
a Garabonciás, a Boszorkány, a Szegénylegények
„új térhódításáról" — egyikben a jelentésszerkezet öszszetettségét méltatva (Boszorkány),
másikban a szabadság értékének egyetemes érvényű példázatát üdvözölve (Szegénylegények)
—, de legszebben és legösszetettebben
a Garabonciás című kötetből némileg" kilógó Ódát és a nem mindennapi költeménymontázst, A láz enciklopédiáját
elemzi.
Az Öda-értékelés alighanem a kritikus szemléletváltásáról is tanúskodik. Bár az
avantgárdnak alig mondható, „Babits és Szabó Lőrinc versmondattani bravúrjaihoz
méltó" költemény nem válogattatott be a tizenegy é v előtti, Cs. Gyímesi Éva által
szerkesztett Múlt,. jövő mezsgyéjén
című antológiába, mostani elemzése mindenért
kárpótol. „Az értelem itt Európa szinonimája és a költemény kulcsszava, fókusz,
benne összegződik minden érték" — olvashatjuk a „csiszolt, választékos, veretes,
klasszicizáló és intellektuális retorikával" ható líradarabról. Az Óda, bárhogy is vélekedünk róla, egy túlhaladott (?), napjainkban nem annyira divatos verseszményt
valósít meg — kitűnően. Méghozzá úgy, hogy „a költemény értékszerkezetében is ott
van a szigorú rend: az emberi lét tágasságát, mélységeit és magasságait, pozitív és
negatív élményeit összegező értékdimenziók rendje."

83

A három idődimenziót egymásba játszó A láz enciklopédiája
nagy, „az ember,
a természet és a történelem, a költő és a társadalom viszonyát összegező gondolati
líra"; Cs. Gyímesi Évával teljes egyetértésben mondom: remekmű. Ez a kötetnyi
szimfónia a dalszerű természetlíra, a jambusban írt gondolati költemény, a népies
vers, valamint a travesztiák és paródiák tárháza, melyre a műfaji-stilisztikai sokszínűség jellemző. A költő világszemléletét összegező kompozíció („poétikai enciklopédiája is a költemény") — halljuk Cs. Gyímesi végkövetkeztetését — „a költői szerepfelfogás tekintetében is fordulatot jelent Szilágyi Domokos pályáján: az értékválság ugyanis a költészet társadalmi funkciójának, súlyának megítélését is érinti".
„Szépségfelfogása — tudatosítja az elemző — már a feltétlen szabadságot igénylő
szellem természetéből származtatja az esztétikai jelenség lényegét, mely következésképpen elkerülhetetlenül hordozza a »való« és a »kellő« közötti, megnyugvást n e m
ismerő feszültség erejét."
Cs. Gyímesi versértéséhez, nem először mondom, aligha kell kommentár. A tudós elemzők azon fajtájához tartozik, akik szakértelmüket nem föltétlen rejtik szakmai zsargonba, s az élmény továbbadásában, a leleményes „megfejtésben" mindig
van valami művésziesség. A Búcsú a trópusoktól hat versét vizsgálva különösen otthon van, hiszen mindegyikük tartalmazza „a transzcendenciára utaló érték- és jelentésréteget: a megváltás, az ige, az áldozat é s a kárhozat problémáját". Megannyi
remeklése mellett hadd említsem a Napforduló rétegeinek a fölfedését — a fausti
motivikus keretben megnyilvánuló költő ebben a versben kerül a legtávolabb Istentől —, nem utolsósorban azt a találatát, amely szövegszerűen bizonyítja, hogy H u x ley Szép új világának egyik motívuma — szándékoltan vagy véletlenül? — Szilágyi
Domokost is hatalmába kerítette, s így az „idegen" anyag parafrazálva beépítődött
a költeménybe. Ezt Szilágyi „régi" és „új" elemzői közül egyikünk sem vette észre.
„A hat költeményben kifejeződő személyes dráma egyszersmind a 20. századi e m b e r
tragédiája" nem új meglátás, ám ahogy a verseket jellemzi — csupa érzékeny „jellemrajz": poétikai, filozófiai, eszmetörténeti találat.
Ha fejemet csóválom azért, mert Palocsay Zsigmond nevét említetlenül hagyta
— aki nemcsak a Fagyöngy című kötetnek volt társszerzője, de a Kolumbusz
imája
fordításánál is bábáskodott —, újból csak elismeréssel adózom A dolgokról egy földi
szellemnek és A fogalmazás kaptatóin című vers elemzésének. Amit mond, az fájdalmasan igaz: Szilágyi számára a költemény többé már nem pusztán esztétikai tevékenység, hanem az egyetlen létforma (kiemelés — Sz. L.). Ezáltal lesz a Missa
Solemnis, „amelynek értékszerkezetében a szent és a profán, a fenséges és az alantas közötti ellentét kiélezése teremti meg a feszültséget", a korszak egyik legnagyobb
hatású verskompozíciója. Hogy így sem képes a transzcendencia iránti szomjúságát
és a telítődés élményét — miként Cs. Gyímesi hangsúlyozza — a Weöres Sándorra
jellemző szuggesztivitással és önfeledtséggel közvetíteni? Annyi baj legyen. Zseni
nem mindennap terem; különösen nem egy bokorban.
Ha a hatvanas évek közepe a pályán fordulópont („válságküszöb"), m e l y — e m lítettem már — radikális változást hozott, fölforgatván a versnyelv egészét, a hetvenes évek eleje ugyancsak szívós küzdelemről tanúskodik: Szilágyi Domokos „költészetében egyre fokozódik az emberi lét eszményi tartalma és a tulajdon minőségétől elidegenedett 20. századi emberiség helyzete közötti diszharmónia kifejezésének
a kényszere, és ezt egyre gyakrabban többes szám első személyben valósítja meg".
E „korszerűtlen vakmerőség" azt jelenti, hogy a világhuzatot nagyon is érzékelő
költő nem a korábbi, az építés lázát s a munkaharc közösségi voltát jelképező Mi-t
hívja vissza, hanem egy, sokkal inkább belülről megélt, a szenvedésélményt mindennél jobban tanúsító mi-re teszi a hangsúlyt. (Vessük közbe, ez a z átalakulás
— mutatis mutandis — Dsidánál is végbement.) „A »mi« é n vagyok és ő meg te,
akik a névmás szerint ugyanabban az esélyben. részesültünk, a mai emberség" —
így Cs. Gyímesi. S „az egyetemessé tágult személyes lelkiismeretet" vagy másképp:
„az összetartozás ethoszát" azért ünnepli, mert amellett, hogy segíti az ideális e m beri értékekhez való visszatalálást, ez a „mi" már „nem mossa össze személyes határainkat, meghagyja személyes szabadságunkat".

84

A tanulmányíró az Ami kell és a (Még egyszer:) Ami kell című verseket faggatván jutott mindeddig. A szétszerelt vers nem csak az ő — és t e r m é s z e t e e n választott alanyának — világképét mutatja meg (ettől az azonosulástól lesz az esszé
jóval több, mint pályakép), hanem azokat az összetevőket, fokozatokat stb. is, melyben mindez realizálódik. Meggyőző kifejtését kapjuk annak, hogy a
gyöngykagyló,
mint a romániai magyar irodalom létszimbóluma (az értéktermő fájdalom jelképe)
hogyan válik e költészetben kérdésessé; ti. Szilágyi Domokos a hagyományos értelmezést fölrúgva (ami szerint inkább az igazgyöngy pozitív értékén van a hangsúly),
„nemcsak hogy nem oldja a létszimbólum negatív és pozitív pólusa (homok—
gyöngy) közötti értékfeszültséget, hanem azt az egyensúlyt is megbontja, ami konfliktusukat tragikus érvényűvé tenné: a pozitív értékek hitelét a negatív értékek teljes túlsúlyával érvényteleníti". Amikor az elemző azt mondja, hogy „a költő szemléletében a kényszerűségben fogant érték, a hősökben megvalósuló fölösleg nem emberhez méltó, természetellenes", egyúttal meg is erősíti az Ami kell végén fölhangzó fohász fontosságát: „ó, tudjuk, ami kell. Ö, tudjuk, / tudjuk, hogy mik vagyunk
— semmik a többi nélkül. / Legyen, hogy úgy haljunk meg, akként — / hogy is — /
haljunk meg születésünk
szerint".
A Gyöngyöm-társam,
a Fagyöngy című kötet jellegzetes darabja Cs. Gyímesi
számára az egyik legmegrendítőbb példa. Nem csak azért, mert a prédikátor szerepbe rejtőző rab énekes költői hitvallást is közvetít, miközben „az én—te viszonylatát kitágítva a mi, ti, ők sajátos értékeire is rávilágít", hanem, mert a hitnek e lírában szokatlan „ritka vakmerősége jellemzi". Szilágyi „a »hiány« léghuzatában érzékelteti az egzisztenciális egymásrautaltság elemi szükségletét"; s hogy ez az
egyedi ötvözetű váteszi költemény létrejöhessen, szükség volt a példák kiválasztására is. Nem véletlen, hogy a Gyöngyöm-társamat
a Biblia (Dániel könyve 5.) és
Radnóti Negyedik eclogájának reminiszcenciája is dúsítja, mint ahogy a József Attila Ódájához hasonlóan rétegzett, „a szenvedély mélységeit és az idilli harmónia
magasságait összefogó verskompozíció", a Test a testtel is emlékeztet — ha másban
nem, a kíméletlen önfeltárásban — a klasszikus elődre.
A Felezőidö verseiben — akkor még ki sejthette a hamari véget? — háttérbe
szorulnak a metafizikus kérdések, a korábbinál nagyobb szerepet kap „az égést enyhítő bensőséges párkapcsolat". Jóllehet, a könnyed irónia, majd a többnyire humoros travesztiákban a „bravúros nyelvi farsangolások, pompás szójátékok és rímparádék" már jelzik a játék általi felszabadultságot, megkezdődik valami korábban elképzelhetetlen; a szerelem és halál azonosítása. Innen a Pogány zsoltárok tragikus,
emelkedett színezete, melyet csak erősít az enyhén archaizáló biblikus hangnem.
A mesterségbeli virtuozitás letagadhatatlan, de Szilágyi itt már „a személyes létezés
egyszeri, megismételhetetlen játszmáját játssza"; vagy ahogy Cs. Gyímesi még ezt is
aláhúzza: számára játék és élet itt már egyet jelent.
Az utolsó évek a Szemből, Halál mint Petőfi-sorsmotívum megélésével telnek.
A személyes halál azért is foglalkoztatja egyre mélyebben a költőt
(Hullócsillag,
Belémhalni, Circumdederunt),
mert mintha belefáradt volna a bizonytalanra nyíló
metafizikus érdeklődés feszültségébe. Az elemző szerint, az életmű legjobb darabjaihoz viszonyítva, ezért is sikerült gyöngébbre az öregek könyve. Amikor Szilágyi „a
»•határokon« túli, a teljesség igézetét jelentő távlatokat a véges-végtelen tragikus
feszültségével (Zsoltár, vigasztalan;
Pokolra-késre)
vagy a katartikus értéktelítődés
jegyében (Hosszú délután) közvetíti", „értékrendje" visszaáll arra a csúcsra, ahová
korábban kételyekkel tűzdelt racionalitása, az önmagát s így a létverset is vigyázó
elme szkepszise juttatta. Hogy mester, azt többek között a Radnóti emlékének ajánlott Törpe ekloga hömpölygő hexameterei is jelzik; s az Apokrif
Vörösmarty-kézirat
1850-ből című költeménye pedig összetetten mutatja az életművet végigkísérő dilemmát: lendíthet-e a „küldetéstudat ereje", ha benne foglaltatik a váteszi szerepvállalás kudarca is? Kérdés kérdés hátán, melyre az életmű adhatja meg a választ.
A pályát ért hatásokat vizsgálván kiderül, hogy a korai Szilágyi Domokos őse
a magyar líra prófétikus vonulatában (Petőfi, Ady, József Attila, Nagy László) lelhető föl, míg a késeié a Nyugat nagyjainak (Kosztolányi, Babits, Szabó Lőrinc, Füst

85

Milán) lírájában. És akkor még hol van a montázsversre ösztönző T. S. Eliot, az
Ez a nyár feloldó végkifejletét meghatározó (?), messianisztikus Dsida hatása
(Nagycsütörtök),
és mindazoké — Bornemiszától Weöresig hosszú a sor —, akik beszüremkedtek ebbe a váteszi típusú, á m azt minduntalan elhagyni igyekvő, de tőle
teljesen megválni soha nem tudó költészetbe, hogy — paradox — segítsék az egyéni
arc kimunkálását.
Bár lehet, hogy igaz: „költészetének azok a kulcsfogalmai, melyek az egész é l e t műre kiterjedő motívumsort alkotnak, megfelelést mutatnak azzal a fogalmi rendszerrel, mely a modern és posztmodern tartalmának a megközelítésében nélkülözhetetlen", mégis alig hiszem, hogy Szilágyinak még csak felületesen is köze volna a
fönt említett „értéktartalmakhoz". (Ezzel kapcsolatos kételyét már az újvidéki Bányai János is kifejezte.)
Magányos óriás ő, aki — „jellegzetesen posztmodern idézéstechnikája" ellenére
is — a végső kérdéseket faggatván jutott el arra a „síkra", ahonnan már nem volt
menekvés. Tragédiája az értékzavarban szenvedő kor tragédiája is.
(Kriterion
Könyvkiadó,
1990.)
SZAKOLCZAY LAJOS

A lehetséges valóság
JEGYZET GÉCZI JÁNOS PATKÁNYOK

CÍMŰ KÖNYVÉHEZ

„Milyen furcsa és milyen különös" — mondom így, Ionescóval, holott a Patkányoknak aligha van köze A kopasz énekesnőhöz, már legalábbis a fölszínen. Annál
inkább a patkányoknak, akik — „milyen furcsa és milyen különös" — azelőtt e m beremlékezetemig nem voltak részei az életemnek sem jóban, sem rosszban. Még a
szót sem hiszem, hogy leírtam volna, ki- vagy legalábbis visszaszorult abból a bizonytalan tömegből, ahonnan a mondataimhoz szükségeseket összeszedtem.
Azóta
viszont rám köszönnek a rádióból, sebtében olvasott krimikből, beszélgetésekből: a
patkányok. Visszaköltöztek
belém? Vagy csak érzékenyített rájuk az a néhány hónap, amit a Geczi Jánoséival kellett töltenem? Ezt sem tudom. Csak azt, hogy a
véredényeimet egyre gyakrabban álmodom titkos és mégis kínzóan valóságos csatornáknak, bizarr, élet-alatti-élettérnek, amelyben föl-le nyüzsögnek, ármánykodnak,
szervezkednek: élnek időtlen idők óta ezek a borzongató lények, a halál fegyverhordozói. A patkányok.
*

Én voltam a kötet szerkésztője, úgy illenék hát, hogy ne beszéljek róla. N e m is
teszem; mellébeszélek inkább. S hogy ezt legalább vállaltam, annak egyetlen (komoly?) oka van: jószerivel egy esztendeje sincs, hogy Géczi Jánosról, az egyik (ha
nem egyetlen) barátomról mint költőről és íróról, egyáltalán: művészről elmondtam
minden rosszat, amit tudtam. Ez hát a kompenzáció volna? Annak készül? Jogos
lehetne ez is; az ember negyven felé már nem szívesen marad egyszál-egyedül.
Mégsem erről van szó. (Talán akikor, amikor a szerkesztést elvállaltam, talán abban
a kétségekkel teü, hosszú pillanatban volt ebből is, s meglehet: sok. Ma már: kategorikus nem.)
Leckét fölmondani: unalmas. Saját leckét fölmondani: szánalmas. D e legyek inkább szánalmas, ha ezen áll, hogy érthetnek-e Önök valamit ebből a dilemmából.
Nos, ama Alföld-beli cikknek a lényege, így az elmarasztalás fő oka az volt, hogy
Géczi János előre kitalálta azt az életet, amit a műveiben élni fog, és törik-szakad
makacssággal próbálta önmagával azonosítani. Tört is, szakadt is — szerencsére csak

86

a mű. (Bár kevesen tudják, minek is tudnák, hogy volt időszak, nem egy, amikor
törhetett volna éppen az élete is, szakadhatott .volna az ideghálója is.)
Géczi — nyilván — ezt akarta, így akarta, és amit akart, azt úgy is csinálta,
becsülettel. Ennek ára volt, az árat megfizette. Ez az ár — bár nem állt arányban
az életmű addigi részének tényleges értékével — meglehetős volt: a kritika, az irodalmi közélet, s ami sokkal fájdalmasabb: az olvasó csöndben lemondott róla; nem
volt hajlandó bölcseleti teljesítményként értelmezni a struktúrát, és nem volt érdeke, hogy a vázat kitöltő-elborító kötőanyagból irodalmi aranyrögöket bányásszon.
*

Ami itt történt, az egészen más. Talán a keserűség, talán a dac, talán valami
más (a korda nyűgéből régtől kiszabadulni igyekvő „ihlet"? a személyiség lázadása?)
kilökte az írót a magára szabott ketreceiből, kihajította abba a virtuális térbe, ahol
a modern ember akarva-akaratlan van: az önmaga sosem-volt, mégis egyedül valóságos, mert kizárólag csak így lehetséges személyiségébe.
*

Valóságos, lehetséges. Szavak. Valóságos szavak, lehetséges valóság. A valóság
lehetősége: a szavak, öncélú logika, de lehet-e logika más, mint öncélú? Megjelenhet-e a személyiség máshol, mint a lehetséges-valóságos-megnevezhető
trigonometriájában? A modern Isten szemének három sarka: ez a három szó. Amely, ha néz,
befelé figyel.
*

A Patkányok világa persze sokkal profánabb. Olyannyira, hogy még csak nem
is a patkányok világa. A személyiség, amelyik most már ebben a három pont szabta
mezőben próbálja önmagát fölismerni, nemigen törődik a trigonometriával. És még
annál is kevesebbet a logikával. A személyiség tobzódik. Boldog öntudatlansággal
turkál emlékek, álmok, vágyak, félelmek között; hálókat sző és hálókat szaggat; kibeszél, locsog, önkényeskedik; „földalatti" történelemmel kínál meg egy várost,
amely — érzi — csak így lehet az ö v é . . .
„Belegondol" az életébe, hirtelen kedvében, mindent, amit eddig szándékkal
mellőzött, és rajtavesztett. „Az a valóságos, ami lehetséges, ha mondom" — mondja,
és továbbszabadul: „Lehet-e valótlan bármi, ha mondom?" — de ezt már nem
mondja. Nem is kell mondania, ha egyszer csinálja.
*

Soha semmi köze nem volt a szürrealizmushoz. Olyannyira nem, hogy ez már
szinte ordított a verseiből, és nyögött a prózájában. ,A legmesszebb, ahová elment,
a szecesszió gondosan motivált ösztönvilága volt, de ott s e m engedte meg magának,
hogy túl közel kerüljön az irracionálishoz; mértéket akart tartani, félt a pokoltól.
Érdekes: a legszikárabb, legmegmunkáltabb műveiben, ama legendás kvázi-szociográfiagyűjteményben nézett legmélyebben a pusztulás, az önelvesztés, a démonok szemébe. Kívülről. Mégis: soha ilyen bensőleg megszenvedett művet nem írt aztán;
menekült, hárított. Félt. És félelmében elracionalizálta azt is, amiből már ennek a
félelemnek kellett volna kikandikálnia.
Megértem. A szürrealizmus elolcsósodott technikák vagy egzisztenciálfilozófiák
így is, úgy :is súlytalan porába hullt, és sehol a f ő n i x . . . Itt, ebben a könyvben sem
ide tér meg. A valóságot, ami odakint nincs (eddig a szürrealizmus) most sem helyettesíti, most sem cseréli fel valami belső univerzummal; nem állít a helyébe
másfajta teljességet.
De ez a teljességet nem is tagadja. Nem állítja, hogy nincs, s legkivált azt,
hogy nem lehet. Nem ironizál a valóság nemlétén, nem kacérkodik vele, nem teszi
megfontolás tárgyává. Sem kívül, sem belül. Nem állítja föl a valóságot mint problémát, nem járkál körülötte, nem igyekszik sem megfogni, sem könnyedén elereszteni. A valóság sem kívül, sem belül nem merül föl mint lényeg, ebben a könyvben.

37

A valóságos-lehetséges-megnevezhető
Bermuda-háromszögében — itt — maga az
élet sürög-forog. Minden kimondott szándék nélkül, természetesen. Ebben a térben
lények nyüzsögnek, s fúrják bele valahonnan nézve mindig bizarr alakzatú, mindig
rejtélyes, labirintusaikat ama — talán mindig is, mára bizonnyal — bizonytalan állagú, „kétes egzisztenciájú" Valóság testébe. Ha ez állítás volna, ha ez „üzenet"
volna, közhely volna, trivialitás. De ahogy a föld a gilisztával, a patkány a csatornával: ebben a Géczi-müben már sérületlen szimbiózisban működik együtt megnevező és megnevezett, s alkotják meg a lehetséges
valóságát.
*

Kézenfekvő volna ezt „személyiségproblémának" fogni föl, hogy — úgymond —
a szubjektum a maga identitását keresi, s fedezi föl — például — a
töredékben.
Ismerjük ezt tőle is, máshonnan is, korábbról is, ma is. Megpróbálta már (a Léghajó és nehezéké ben pl.) erre egyszerűsíteni a gondot; személyiségtöredékekkel pillérezni körül, dúcolni alá az önnön, kényszeresen töredéknek sejtett személyiségét.
A kísérlet (hogy legalább így, és legalább negatívban körülhatárolódjék, tehát létrehozza a maga összetéveszthetetlen kontúrjait) kudarcba fúlt, csakúgy, mint legemlékezetesebb fiaskója, a regénye esetében, ahol más műnemben, de ugyanerre tett kísérletet; a modell (ez esetben pszichológiai: egy bizonyos „vonatkozási csoport")
csak mint modell tud egzisztálni. A tudatot még csak-csak működteti, de a testlélek egységét szétzilálja. Deprimál, és akkor már ebből kell a kiutat keresni. Ilyenkor kínálkozik föl minden pótcselekvés, a melankóliától a még elszántabb racionalizmusig.
*

Ez a teljes problémahalmaz egyszercsak szertefoszlott. Mondom, n e m tudom,
miért. Talán a dac, a keserűség? Géczi talán földhöz vágta a régi írógépét, és m i n t egy mellékesen, mintha nem volna vele semmiféle célja, mintha úgysem volna értelme — rajzolgatni kezdett. Alakokat és helyzeteket. Csupa olyat, ami
mellékes,
semmirevaló, haszontalan. És csupa olyant, amit ismer. Ahogyan ismeri. És rájött,
hogy minden történet teljes. Hogy nincsen jelentős vagy jelentéstelen rész, csak
egész van. Annyi egész, ahány részt meg tudunk formálni, önkényesen, hiszen m a gunk is egész vagyunk, tehát rész.
. . . És még ennél is többre jut. Ahogy egyre gyakrabban és egyre tobzódóbban enged a kísértésnek, hogy fölfüggesszen minden tervet és megfontolást; ahogy egyre
jobban szereti és (igen) csodálja emberi, állati és növényi lényei pompás univerzumait, rádöbben a talán legfontosabbra: hogy a személyiség nem ölt alakot. Hanem
csak létezik a többi létező között.
*

Ettől kezdve — és ebben a könyvben már ez látszik — nem akar s e m valamilyennek látszani, sem önmagáról valamit megtudni. A legtöbbet, amit tudni lehet,
már úgyis tudja. Azt, hogy önmaga is csak része önmagának. És a világ is csak
része a világnak.
Az utas az út része, és az utasnak része az út. A valóság tehát nem az út és
nem az utas. És nem is a kettő együtt. Ez utóbbi is csak egy lehetőség. Patkányok
vagyunk a saját alagútjainkban. (Pátria Kiadó, 1991.)
MÁNYOKI ENDRE

88

A manipulált történelem nagyregénye
MANDICS GYÖRGY: TEMESVÁRI GOLGOTA
1991 nyara: másfél hét hőhullám után végre némi felüdülést hozó frissebb levegő. S ez a levegő már nem ad semmilyen felmentést az írás halogatására: végre is
szembe kell nézni Mandics György nagyregényével, az 1989. december 14-e és 23-a
között Temesváron történteket műbe emelő munkával. Alig egy hét alatt, szinte rohanva olvastam végig a három kötetet, s bizony, nem egyszerűen a kritikus kíváncsiságával: a tényeket, az általam még nem ismert tényeket kerestem benne, hiszen
az 1989-ben Temesvárt történtekkel, s mindazzal kapcsolatban, ami Temesvár után
Romániában bekövetkezett, a mai napig keveset tudunk. Egy korábbi időszak kifejezését is használhatnám: a történések „rejtett" történések voltak, kevesen ismerik a
valódi eseményeket, még kevesebben a valódi „mozgató erőket", s alighanem ennél
is kevesebben vannak azok, akik nyilvánosságra hozzák ismereteiket. A több mint
kilencszáz oldalas regény azonban gazdag szövésű, s olvasása is viszonylag hosszú
időt követel meg, így szinte természetes módon vetődnek fel a történésekkel kapcsolatos legfontosabb kérdések. Így például a mi történt Temesváron? kérdés után egyből következik az, hogy forradalom zajlott-e le Temesváron, s ezt követően
Romániában ?, majd pedig az, hogy egységes volt-e az események során színre lépők tábora?,
s így jutunk el a végső kérdésig: hozott-e valódi változást a Temesvárott,
Bukarestben és másutt is számos áldozatot követelő események sora? Ügy gondolom, a fenti
kérdések vannak annyira fontosak, hogy sorban haladva, a regény által felvetett
összefüggéseket kibontva próbáljak válaszolni rájuk.
*

Mandics Györgyöt eddig költőként, tudományos-fantasztikus regények szerzőjeként ismertem, s talán azért is, mert tudtam róla, hogy matematikus, műveit mindig az önmaga világától, alkatától eltávolítottnak, elidegenítettnek éreztem. Mintha
mindig csak a végső szentenciák megfogalmazására törekedett volna, s önmaga személyét, a személyességet a háttérbe állította volna. (Különösen feltűnő volt ez a
vallomásosságtól zsúfolt romániai magyar irodalomban.) Temesvári
Golgota című
monumentális, háromkötetes regénye ezért már puszta létével is meglepetésként hatott rám: egy ilyen terjedelmű mű már a terjedelem nagysága miatt is megköveteli,
hogy szerzője az élet apró történéseivel foglalkozzon. A mű elolvasása megerősítette
feltevéseimet: Mandics valóban szűkebb környezete és Temesvár mindennapjait is
a műbe emelte, sőt alighanem a regény három, névtelenségben rejtőző főhősét (X-et,
Y-t és Z-t) is önmaga alkatából vetítette ki, megajándékozva őket élete egy-egy
szeletével, önmaga hol azonosulással, hol pedig ironikusan leírt tulajdonságaival.
Itt csak annyit említek meg, hogy a szerző a három szereplő szemével láttatja az
eseményeket, az alkat „háromszorosításával" éri el, hogy az olvasó a legtöbb helyszínről pontos leírást kap.
De hadd időzzek még a szerző szándékainál: Mandics György Temesvár és a tények védelmében írta regényét. Bukarest, a televízióban közvetített forradalom, nem
beszélve az azt követő manipulációk soráról, mintha elhomályosította volna Temesvár felejthetetlen tíz napját, az ottani áldozatokat. A magyarországi közvéleményt
talán még a romániainál is jobban jellemzi az említett tíz nappal kapcsolatos ismerethiány: mi ugyan 1989. december 17-én, vasárnap a televízióban hallhattunk egy
hírt arról, hogy Temesvárt „történt valami"; az események fonalát ezt követően
azonban csak december 21-étől vehettük fel, az ezt' követő péntektől pedig már
Bukaresté és a televízióé volt a főszerep. (Például azt, hogy Tőkés Lászlót és feleségét Menyőre szállították, csak december 25-e után tudtuk meg.)

89

Mandics György tehát a temesvári eseményeknek kíván emléket állítani — a
tíz nap történését a temesvári hagyomány világba illeszti; az a hagyomány világ pedig elég gazdag, hiszen Dózsa tüzes vastrónon való elégetésétől Bolyai János kapitánykodásáig, s még ennél is tovább, a temesvári irodalmi örökségig terjed. Törekvését természetesnek kell tartanunk, a szándék kapcsán felvetődő kérdés m e g v á l a szolása azonban már nem ilyen egyszerű. A vállalkozás ugyanis felveti a
lehet-e
regényt írni a jelenről dilemmáját is. „Történelmi regényt általában úgy szoktak
írni, hogy előbb jönnek a memoárok, szemtanúk visszaemlékezései, a kordokumentumok vaskos gyűjteményei, majd a levéltári kutatók, a történészek tanulmányai, a
monográfiák, végül a nagy összefoglaló szintézisek. Ezután jelenik meg az író, akinek megtetszik a történelem valamelyik szelete, ezt érdekesnek, a ma számára sokat
mondó jelentőségűnek véli — és megírja művét" — mondja a szerző, aki maga is
úgy látja, hogy munkájának a természete különbözik az előbb említettétől. „Ez a
könyv nem ilyen — mondja. A döntő fontosságú dokumentumok évtizedekig lapulhatnak irattárak mélyén. Az író csak a sajtó, a rádió, a tévé elszórt adataira, mozaikkockáira építhetett. S ahol nem volt adat, ott csak írói fantáziájára hagyatkozhatott. A tények pontos ismerői látják majd, hol és mennyire szárnyal a képzelet,
hogy vet pallót biztos és bizonytalan között, miként rakosgatja ki az e s e m é n y e k
összefüggéstelennek tűnő részleteiből a titkolt igazságot." Mandics tehát a
titkolt
igazságról beszél, melyet a tények pontos ismerői tudnak ellenőrizni. Számomra
— számunkra, akik nem tartozunk közéjük — marad a dilemma: ha e l f o g a d o m a
szerző értékelését, mindazt, amit a történelmi igazságról mond, el kell-e fogadnom
hitelesnek azokat a részleteket, amelyek segítségével a végső állásfoglalásig eljut?
A dilemma pillanatnyilag feloldhatatlan, valószínűleg a résztvevők visszaemlékezései
és a majdani történészi kutatások hitelesíthetik majd Mandics munkáját — már
ami a részleteket illeti —, hiszen a végső értékelés aligha szorul ilyen hitelesítésre.
Az események fonalát Mandics György is a Tőkés László házánál történtekkel
veszi fel. Ismeretes, Tőkés László nem tett eleget a református lelkipásztori lakásából történő távozásra felszólító „parancsnak", hívei jó ideig megvédték az erőszakos
intézkedéstől, amikor pedig ez bekövetkezett — s úgy következett be, hogy Tőkés
László és felesége nem tudta, az erőszakos eltávolítás után útjuk a mártíriumba
vezet-e avagy Menyőbe —; szóval, amikor ez bekövetkezett, akkor az események
már megállíthatatlanok voltak. Temesvár egy hétig őrizte a Tőkés László által életre
szított tüzet, s ez terjedt tova az országban. Az eddigi leírásokkal, értelmezésekkel
szemben Mandics György bebizonyítja, hogy miért éppen Temesvárott következett be
a Tőkés László által elindított forradalmasodás. Felébredt itt Dózsa György szelleme
(több regényhős is mondja: ha egy forradalom itt ért véget, egy másiknak innét kell
elindulnia); tízezres egyetemista tömeg élt-él a városban, nemzetközi repülőtere
van, amely Nyugattal közvetlen összeköttetést biztosított, a város közel van a m a gyar és a jugoszláv határhoz, ennek következtében a magyar és a jugoszláv televízió
adása is fogható — ami nyitottabbá tette a város közvéleményét. (Gondoljuk meg,
Tőkés Lászlónak a magyar televízióban elhangzó üzenetei is csak így verhettek gyökeret saját híveiben.) Mandics egy másik szálat is felvesz: egy összeesküvésnek a szálát — amelynek nyúlványai egyenesen Iliescuhoz vezetnek . . . Ez az összeesküvés a
Heraklidák összeesküvése — a regény szereplői közül Z. van beavatva a „titkokba":
ő az, aki figyeli a Tőkés László házát körülfogó tömeget, miközben azon gondolkodik, hogy a sztochasztikus láncok törvényei szerint a történések mikor jutnak el a
város, majd pedig az ország felkeléséhez, ö és barátai, X. és Y. a társadalmat szinte modellként szemlélik; így nézi az eseményeket Teodoru, a Szeku szakértője is:
nem is az eseményeket figyelik, hanem hatásukat, hogy a megfelelő időpontban azok
irányíthatókká váljanak — avagy védekezni lehessen ellenük. Az egyik oldalon tehát a három értelmiségi barát — a másikon a Szeku embere: a történések az ő
értelmezésükben jelennek meg. A kulcskérdés az események továbblendítése, illetve
elfojtása: a továbblendítésben paradox módon a Szekunak is vannak érdemei, hiszen
az ő emberei provokálták a tömeget, hogy aztán minél drasztikusabb eszközökkel
elfojtható legyen a megmozdulás. A tömeget azonban nem lehetett elfojtani, hiszen

90

a tömeg már nem egyszerűen az egyének összege, hanem, ahogyan Z. mondja:
„A tömeg felszívja az egyent, felolvasztja a sejtek közötti válaszfalakat, s az
egyéni tudatok egybeömlenek, láthatatlan utakon kommunikálnak. Olyan ez, mint
egy kollektív mámor, egy folytonos orgazmus, egy hatalmas nő, hiszen csak egy nő
képes két-három percenként újra átélni az orgazmus gyönyörét..." Mikor a tömeg
megmámorosodik, cselekedetei kiszámíthatatlanná válnak — igazából az irracionalitás adja az erejét: a hatalom ezért nem képes felkészülni a megsemmisítésére. Mandics azt is érzékelteti, hogy egynemű hatalom sem létezik. Ceau?éscu totális hatalma
sem volt egynemű, amikor a hatalom kezd szétesni, akkor már valamennyi összetevője a maga külön törvénye — érdeke — szerint cselekszik, ami aztán magának
a hatalomnak a szétesését gyorsítja f e l . . .
A forradalmasodé Temesvár napjainak leírása közepette aprólékos részletezéssel
tűnik fel a helyi társadalom élete: az egyetem, az irodalmi kör, a napilap körül
élők nagy szerephez jutnak (számos szereplő a valódi nevét őrzi a regényben is).
Temesvár magyar szellemi élete a korábbi évekhez képest visszaszorult, így tulajdonképpen apró szigetek léteztek egymás mellett — s talán éppen az elszigeteltség
segített abban, hogy létüket megőrizhették. A helyi társadalom aprólékos bemutatása
a szerzőt elvezeti a Ceau?escu-rendszerben élők mindennapjainak bemutatásához —
a sorbaállás, a nélkülözés leírása tulajdonképpen önmagában is hatalmas vádirat.
A magamfajta, irodalom iránt érdeklődő olvasó jót derülhet a romániai szellemi
élet anekdotáin is. Egy széles körben terjedőt ide is másolok. Hajdú Győzőről, az
Igaz Szó szolgalelkű és cinikus főszerkesztőjéről írja Mandics: „Győző azért siránkozott, hogy az emberek rosszak, szarral kenik be kapuját, sőt az egyik szomszéd
nem átallotta a következő figyelmeztető feliratot tenni az ablakába: »Hajdú Győző
kapuja a mellettem levő«."
Mindennél azonban lényegesebb, hogy a történések leírása mellett azok értelmezése is megjelenik Mandics György regényében. Az utcán még a tömegek forradalma zajlik, sokan már azon gondolkodnak, hogyan menthetik át magukat. A legárulkodóbb ebben a vonatkozásban Teodoru meditációja. Ö mondja Z-nek, akit a
börtönben hallgat ki: „Ha nagyon buzgó a hatalom, esetleg időlegesen helyet cserélünk. D e nem sok időre. Rám újra szükség lesz, ezért ki fognak innen gyorsan húzni, magát viszont hamarosan visszaültetik ide. Sőt, ezúttal sokkal hamarabb. Nem
várják meg, hogy újra belepiszkoljon a dolgokba. Most már ismerni fogjuk. Nem
lapulhat meg az észrevétlenség homályában. Hamar fogunk mi itt újra találkozni,
nagyon hamar."
Teodoru az, aki a történésekből az összeesküvés tényét is kielemezte. A temesvárit folytató bukaresti események igazolják az elemzés megállapításait: valószínűleg egy külföldi kapcsolatokkal is bíró összeesküvés szereplői töltötték ki a népmegmozdulások eredményeképpen létrejött hatalmi űrt. A Ceau?escu-rendszer megdőlt,
a hatalomra került Iliescu pedig utólag is legalizálta a népmegmozdulásokat, azzal,
hogy az új hatalmi elit legitimitását nem az összeesküvésből, hanem a tömegek
megmozdulásából vezette le . . .
Mindezek után hadd válaszoljak a korábban feltett kérdésekre. Mi is történt
Temesváron? Egy olyan népmegmozdulás, amely — nem utolsósorban a Szeku provokációinak köszönhetően — forradalommá fejlődött. Ez a forradalom hatott egész
Romániára; s a bukaresti történések sem nélkülözték a forradalmi jelleget; a Ceause?cu-ellenes összeesküvés résztvevői ezekre a forradalmi eseményekre „rá is játszottak", hogy a maguk színre lépésének jogosságát igazolják. Ekkor már nem az
volt a kérdés, hogy a forradalom után mit sikerül jogi, gazdasági, társadalmi téren
megvalósítani a forradalom céljaiból, hanem az, hogy a forradalom által teremtett
hatalmi vákuumot kinek sikerül b e t ö l t e n i e . . . Az 1989-es változások önmagukban
tehát nem teremtették meg a demokráciát. Ennek magyarázóokai között pedig ott
húzódnak a történeti és regionális sajátosságok. Ahogy Z. mondja: „A miénk gazdaságilag sajnos egy roppant elmaradott régió. Politikai fejlődésében és Európához
képest legalább ötven esztendővel elmaradt. Ügyhogy egyelőre itt még mindig fennáll a lehetősége a diktatúra újraalakulásának, hiszen az ilyen ideológiai fertőzést

91

csak egy nagyon komoly és vigyázó ellenőrzés, egy demokratikus ellenprés oldhat
fel. Ahogy ezt az amerikai—angol—francia ellenőrzés tette az NSZK-ban. Itt most
ilyenre lehetőség előreláthatóan nem lesz, és igen kétséges, hogy egy ilyen törékeny
demokrácia meg tudna birkózni egy hisztérikussá növekedő, ellenőrzés alól kiszabaduló nacionalizmussal." Igaz, létezne másik lehetőség is, „csakhogy akkor nagyon
sok pénzre lenne szükség, hogy az országban egy gyönge demokratikus kormány
látványos életszínvonal-javulásokat produkálva marginalizálja, majd teljesen kiszorítsa a politikai közéletből mind a jobboldali, mind a baloldali diktatúra szélsőséges
erőit.".
Mindezek után jogos a kérdés, a regény szereplői is felteszik, van-e értelme egy
ilyen manipulált forradalomnak? S ahogy a regény egyik hőse, úgy én is azt mondhatom, hogy nem volt ez értelmetlen forradalom, hiszen eltüntette a Ceau$escurendszer élenállóit, tágította a szabadságjogokat, s egy átmeneti időszak után l e h e tőséget adhat a valódi demokratizálódásra . . .
*

Eddig eljutva, még egy kérdést fel kell tennem: jó regény-e Mandics György
háromkötetes munkája? Nem titkolom, az írás előtti hosszú meditáción ezen a kérdésen töprengtem a legtöbbet. Végső soron nem az emlékezetes regényhősök ragadtak meg a regény olvasásakor — sőt, számos, sablon segítségével megrajzolt alakot
találtam; s X, Y, Z egymáshoz való kötődésének bemutatása is sematikus; inkább
a történések és a tények leírása, valamint a hősök gondolati modellekben v a l ó gondolkodásának képessége, gondolati konstrukcióiknak hitelessége kötötte le a f i gyelmemet. Ez a két elem, a tényekhez való ragaszkodás és a gondolati általánosítás
azonban nem kapcsolódik szervesen egymáshoz a regényben. Így a munka információs rétege került előtérbe, a gondolati konstrukció n e m a regény „szövetéből" nő
ki. Úgy látom, hogy Mandics György ragaszkodása a tényekhez, Temesvár t í z napjának a megörökítése s az a képessége, hogy modellálja a történéseket, szembe került
egymással. Az egyik törekvés a mostani nagy regényt hozta létre, a másik az M.
Veress Zsuzsannával közösen írt Bolyai János jegyzeteiből
című vékony verseskötetnek megfelelő szentenciagyűjteményt eredményezhet. Mindezzel együtt a mostani
vállalkozását sem tekintem eredménytelennek; regénye dokumentumértéke miatt sokak olvasmánya lehet, kérdésfeltevései, hosszú fejtegetései pedig a történelem mozgástörvényeinek megismerését szolgálják. (Interart—Püski—Szépirodalmi,
1991.)
FŰZI LÁSZLÓ

Főidényi F. László: A túlsó part
A filozófus, aki hosszú sétákat tesz hatalmas parkokban, miközben mindenféle
gondolat jár a fejében, ritkán figyel a növényekre és állatokra, melyek mellett útja
visz. Főidényi F. László — aki filozofikus következtetésekre jut, írjon filmről, színházról, irodalomról, eszmetörténetről vagy akár egy természeti jelenségről — eszszékötete utolsó írásában elmeséli, amint kimerülten egy kert pázsitján hevert. Csak
annyit érzett, hogy teste a gravitáció egyszerű fizikai törvényszerűsége következtében a föld belseje felé vonzódott, és a halál profán gondolata járt a fejében. A fáradtság kiimarta agyából a messziről hozott gondolatokat, és egy hosszú és fárasztó
séta végén e néhány oldalon személyes vallomást tett. A kimerültség a delíriumhoz

92

hasonló állapotba sodorhatja az embert, és úgy érzi, másként történik minden, mint
azelőtt. „A delírium, azaz a nemlét megidézésében az érzés és a tárgy egy szintre
kerül, anélkül, hogy bármiféle metaforához kelljen segítségért fordulni. Áz érzés
önmagába csukódik, az ember önmagát kezdi érzékelni, és azt tapasztalja, hogy létezésének célját kizárólag önmagában hordozza." (Antonin Artaud halálos
színháza.)
Aztán egy hosszú, jóízű alvás után visszarendeződnek a dolgok, s talán azt fogja
gondolni, hogy álmában a túlsó parton járt.
Főidényi azon ritka esszéisták közé tartozik, akik a gyakorlatban is meg tudják
tartani az esztétikum függetlenségét, és ellen tudnak állni az aktualizálás csábításának. Jobban hisz az egzisztenciális krízis létében, mint bármiféle politikai válság jelentőségében, hisz ez utóbbi legfeljebb az előbbi felszíni megnyilvánulásaként értékelhető. Esszéiben nem a regények, színházi előadások, filmek, festmények eszmetörténeti hátterét boncolgatja, hanem azt igyekszik megfogalmazni, amit az adott
mű egy XX. század végi emberben létrehoz. „A létezés megismerése nem más, mint
maga a - létezés" — idézi a kötet első esszéjében (A villám és a kő között) Díonüsziosz Areiopagitát. Főidényi felfogása szerint e mondat a következőképpen írható
újra: A mű megismerése nem más, mint maga a mű.
Főidényi nem kevesebbre vállalkozik kötetével, mint az európai kultúra perifériájára szorított, extremitásokkal vádolt művek hasonlóságainak kimutatására. Hiba
volna azt hinni, hogy valamiféle rehabilitációra, esetleg bevezetésre törekedne, sőt,
igyekszik e művek helyét megerősíteni a túlparton. Az üdvözítőbb megoldás egy
hajó szerzése valahonnan, amivel átjuthatunk a túloldalra, s megszemlélhetjük azt,
amit innen nézve homályosnak és érdektelennek véltünk.
Vegyünk például egy nyugtalanító antológiáról készült esszét! (Miért ne lázadhatnék én is?) A „humanizmus szirupjába" bepaszírozhatatlan írások gyűjteménye
52 szerzőtől közöl szemelvényeket a lázadásról. Műfajtól, kortól, szellemiségtől függetlenül mindannyian úgy látták, hogy lázadni csak az tud, aki a felfoghatatlan
igézetében él. Bármiféle rendszer vagy egyensúly elfogadása, a társadalmi pillérekbe
való beépülés megöli az ember lelke mélyén őrzött változtatni akarást. Az antológiának az a legnagyobb veszélye és/vagy erénye, hogy minden értéket megkettőz,
illetve megszüntet egy kétpólusú világ felmutatásával. A szellemi teljesítmények újfajta szempontok alapján történő újragondolása vezet el bennünket ebben az írásban a túlsó partra.
A fogalompárok felcserélése n e m egyszerű lehetőség de Sade regényeiben, hanem egy már megvalósult értékrend felmutatása a keresztény etikától megnehezülő
hétköznapi világgal szemben. A libertinusok ugyanaz ellen védekeznek orgiáikkal,
gyilkosságaikkal, istenkáromlásaikkal, mint az őket megvető „legalizált" világ, mely
tud ugyan a teremtés elhibázottságáról, ám megpróbál megfeledkezni róla. Sade a
természetet „semlegesnek" tartja, és mániákusan tagadja Isten létét, aki megszüntetné e semlegességet. Előjelek nélküli fogalomrendszere egy gazdátlan, törvényeit
felfaló világot jelöl. Főidényi a Justine és Juliette című regényről írott esszéje végén egyetlen kérdést vet fel: ez a világ csak várható, vagy már benne élünk?
Van a kötetnek egy irodalomtörténeti és szellemtörténeti szempontból egyaránt
igen fontos írása, mely Hamvas Béla életművének átvezetésére tesz kísérletet egy
kultusz utáni értékrendbe. Hosszú éveken át nem talált a magyar kritikaírás megfelelő szempontokat az ő megítéléséhez. E zavar a Hamvas-reneszánsz végén sem
szűnt m e g hisz életműve majdnem teljes megjelentetése után kevesen érzik szükségét annak, hogy írjanak róla. Aki viszont esszét ír magyar nyelven, szükségesnek
érezheti, hogy tisztázza viszonyát ezzel a monumentális életművel. Főidényi egyszerű
eszközökkel teszi ezt, kimutatja a Hamvas-szövegek logikai ellentmondásosságait,
elemeire bontja az eddig szakrális tisztelettel kezelt gondolatmeneteket. Felvillantja
azokat a fordulatokat, ahol „a szeretetteljes hangot hittéritői szigor váltja föl", ahol
indokolatlanul patetikus kijelentésekkel leplezi, hogy nem egészen kompetens bizonyos kérdésekben, ahol a stílus már nem rávezető, hanem számonkérő. Főidényi bebizonyítja: a reális kritika a tisztelet legkifejezőbb jele, mellyel nem rombol le semmit a Hamvas-életmű értékéből.

93

A túlsó part metaforája sajnos aktualizálható az olvasó és az esszékben s z e replő művek viszonyára is. Elgondolkodtató, hogy a kötetben megemlített m ű v e k
többsége a magyar közönség számára hozzáférhetetlen, ezért a szerzőnek olykor teret kell találnia a tartalom ismertetésére és bizonyos háttérinfonmációk elhelyezésére. Szerencsére Főidényi mindezt roppant jó arányérzékkel teszi, így esszéi n e m
válnak ismertetőkké. A klasszikus esszéírás hagyományait figyelembe v é v e a f i l o zófia, egyes szaktudományok és a szépirodalom elemeit vegyíti írásaiban, m e l y e k
végső következtetései hűen tükrözik gondolatrendszerét. Könnyen tettenérhetők ugyanazok a tételek más és más metaforából előbújva, ami nem meglepő e g y
esszékötet olvasgatása közben, néha mégis zavaró. A pillanat felfoghatatlanságának
igézete, a halál gondolatától való menekülési kísérletek, a válaszok keresésének
hiábavalósága, a keresztény hagyomány dogmáitól mentes világ határainak körvonalazása azok a legfőbb csomópontok, ahol az esszék gondolatmenetei újra és újra
összefutnak. Főidényi F. László könyve nem ígér könnyed sétahajózást, d e azzal a
lehetőséggel kecsegtet, hogy képzeletbeli hajóján a túlsó part közelébe sodródhatunk, és néhány percre előtűnik a régen sejthető, á m soha nem látott túlparti természet. (Jelenkor Irodalmi és Művészeti Kiadó, 1990.)
SZINCSOK GYÖRGY

Szakolczay Lajos: Ötágú síp
Szakolczay azon irodalmárok közé tartozik, akik nem az új Magyarország m e g születésével egy időben lettek a letűnt korszak irodalompolitikájának bírálói. Ö jóval korábban vállalt föl „rázós" ügyeket, és állt olyan alkotók mellé, akiknek keményen kellett megküzdeniük a kultúra percemberkéivel.
Minderről tanúskodik az ötágú síp cím alatt összegyűjtött számos tanulmánya,
esszéje, kritikája. Néhány név a tartalomból: Kós Károly, Szilágyi Domokos, Illyés
Gyula, Szécsi Margit, Kányádi Sándor, Utassy József, Nagy Gáspár, Szőcs Géza,
Cs. Szabó László, Sütő András. A névsor nem teljes, de talán jelzi Szakolczay érdeklődésének irányait. Meg azt, hogy — Illyés kedves nyelvi találmányát a címbe
emelve — nem csupán a jelenlegi Magyarország írói-költői izgatják. Tekintete m i n den, határainkon túli irodalomra irányul, hangsúlyozván, hogy egy magyar irodalom van, de hát a politikai-földrajzi-civilizációs eltérések mégiscsak megmutatják
hatásaikat.
A legerősebb sípnak — a külhoniak közül — persze ő is az erdélyit látta.
Nem véletlen, hogy a polihisztor Kós Károlyról, a „reneszánsz emberről" szól a
könyv nyitó írása, és vele együtt Dsida Jenőt vagy Szilágyi Domokost „rángatja"
elő a homályból. Utóbbi szerzőnek nem a közismertebb lírai, hanem az ismeretlenebb prózai életművét értékeli — nem rejtvén véka alá a negatívumokat kiemelő véleményét sem. Egyébként is jellemzi az egész ötágú sípot, hogy bár döntő
többségben a Szakolczay számára rokonszenves írókról, költőkről esik szó, n e m
nélkülözzük a szigorú, ugyanakkor józan és reális bíráló hangot sem.
A Szakolczay által művelt irodalomtörténet, esszé és kritika fókuszában az
a szemlélet állt, melynek máig Illyés Gyula a legmeghatározóbb támpontja, jelzője. Két írás szól konkrétan róla: az Illyés Gyula estéje és A közösségi
érzés
hajszálgyökerei.
Az előbbi írás egyik kulcsmondata: „Egy bajvívó nemzedék nagy
harcosa búcsúzik kürtszóval, s jóllehet, a bölcs hasznosságtudat még mindig olyan
friss, hogy építésre ösztönözhet népet, nemzetet — nem feledkezvén m e g a szétszórt nemzetiségekről sem —, de a gyermekcsörgő, a »jövő« várományosának

94

hangja is hallik." Majd: „Ez Illyés tartása, racionális látomásainak rendje." Szakolczay rendkívül pontosan jellemzi az összetettséget, a morális-művészi magatartást. A pontosságra törekvés mellett megvan benne az alanyával való azonosulási szándék, helyenként a részvét, a szeretet sok szép megnyilvánulása. Tudom,
hogy ezek nem esztétikai, „csupán" emberi értékek, ám például Hervay Gizella tragikus sorsának fölvillantásakor egyértelmű erények.
Az ötágú sípban kritikák és átfogóbb igényű tanulmányok váltogatják egymást. Közben igen alapos áttekintést kapunk a kortárs, és jórészt kisebbségi sorsban létező irodalom törekvéseiről. így például a kevésbé reflektorfényben álló jugoszláviai magyar szerzőkről (Tolnai Ottóról, Ladik Katalinról), vagy a Csehszlovákiában élő Gál Sándorról. Elemző igényű kritikák és tanulmányok ezek; irodalmilag és szociológiailag egyaránt. Érthetjük ez alatt azt, hogy az esztétikai minőségek fölmutatása mellett — a dolog természetéből fakadóan — kikerülhetetlen
a sajátos politikai környezet érzékelése. (Ne feledjük, hogy az írások természetesen az ismert kelet-közép-európai váltások előtt születtek!) Mindezen tények mellett is fontosabbak az olyan tanulmányok, mint például a Nagy Gáspár költészetéről szóló. Egyetlen kár, hogy egy évtizeddel ezelőtti létrejötte miatt természetesen hiányzik belőle a mind a költő, mind az őt körülvevő valóság szempontjából
oly sok fordulatot hozó nyolcvanas évtized értékelése. (Hogy csak két emlékezetes
eseményt emeljünk ki: az Üj Forrás-beli Nagy Imre-vers, valamint az éppen a
Tiszatáj betiltásában szerepet játszó, A fiú naplójából körüli, ma már tragikomikusnak tűnő zűrzavar.. .) Megállapíthatjuk azonban, hogy Szakolczay mindezen
események előtt is jól érzékelte a Nagy Gáspár-jelenség lényegét.
Ugyancsak kiemelkedő jelentőségű a Kilencek második antológiája ürügyén
megírt, 1983-as tanulmány. Szakolczay kellőképpen méltatja e kissé laza csoportosulás tettszerűségét; látható, hogy vonzódik a hajdanán Nagy László kézfogásával rajjá szerveződő, a Heteket némiképp követő költőkhöz. Közülük Utassy Józsefet helyezi az élre, bár Péntek Imre, Mezey Katalin vagy Oláh János jelentőségéről is sokat olvashatunk. Utassyról írja egyebek között: „Fölfokozott éntudata,
támadták is érte, személyiségvédjegy, ennek — oltalmi szerepének — köszönhető,
hogy megőrződött a költő a különféle pokoljárások ellenére is. Utassy kozmikus
igényét jelenti be, amikor az embert csillagok árvájaként értékeli, s folyamatrajzában első helyre kerül a folyamatosság
igénylése, megmutatása."
Másutt igen szókimondó bírálatokra lelünk; Szakolczay nem rejti véka alá a
véleményét, amikor pl. egy romániai magyar költői antológia ürügyén megemlíti,
hogy a Hét évszázad magyar versei, bizony, a szomszéd népek költészetét tekintve
sikerületlen válogatás. Ugyanígy teszi szóvá A nyugati magyar irodalom
1945
után c: könyv hibáit, fogyatékosságait. Semmiképpen sem a kötözködés, netán a
rossz szándék vezérli a kritikust. Sokkal inkább az egyetemes magyar irodalomért
érzett felelősség. Láthatóan sajnálja, hogy a szerkesztők vagy a kiadók elmulasztották a tán vissza nem térő alkalmat. S a vesztes éppen az ötágú síp egynémel y i k e . . . Hiszen például ki vitatná a nyugati magyar irodalomról szóló monográfia korszakos jelentőségét, Béládi Miklós, Pomogáts Béla és Rónay László érdemeit? Szakolczay szigorú kritikus. Megpróbál precízen, tényszerűen indokolni, ismereteivel élni. Keresi a támadási felületet, amiből persze akad. Mégis úgy érezzük, hogy bírálatából egyértelműen nem derül ki, hogy a hibák ellenére mégiscsak páratlan a jelentősége a monográfiának.
Az „ötágú síp" természetesen a magyarság sokszínűségét és mégis együvé tartozását jelenti. Mindez kiderül pl. a második Illyés-tanulmányból, amely immáron
húszesztendős (A közösségi
érzés hajszálgyökerei).
A Hajszálgyökerek
szerzője,
egyben a Szakolczay könyvének címébe emelt fogalom „névadója" ürügyén olvassuk egyebek között: „Illyés szerepe, akárcsak Zrínyi óta a nemzeti pusztulás veszélyét éneklő lírikusoké, fontos poszt: népszolgálat. Ha valaki, ő aztán igen, örököse nemzetféltő nagyjaink magyarságtudományának." Méltán következik rögtön
ezek után a Nagy László prózakötetéről szóló írás (Adok nektek
aranyvesszőt).
95

Más szempontból — például a „hézagpótlás" szándékának okán — fontos az u g y a n ezen fejezetben (Közösségből
közösségbe)
található, Cs. Szabó Lajos halála után
nem sokkal megírt tanulmány. Ebben azt is fejtegeti Szakolczay, hogy összességében szerencséje az egyetemes magyar irodalomnak, hogy Cs. Szabó
kívülről
szemlélt bennünket, s közben szellemi szervezője is lehetett az ötödik sípnak,
vagyis a nyugati emigrációnak. Eközben nem vette büntetésnek a külföldi életet.
Az ötágú síp világának gazdagsága és irodalmi-morális ereje szükségképpen
mondatja velünk: az utóbbi évek egyik legjelentősebb kritikai és tanulmánykötetét tartjuk kezünkben. (Magvető, 1989.)
BAKONYI ISTVÁN

ÖNVÉDELEM

96

MASZK

TISZATÁJ ALAPÍTVÁNY
6741 Szeged, Rákóczi tér 1.
Tel.: (62) 12-670
Számlaszám:

OTP Csongrád Megyei Igazgatósága MNB 289—98 008
Tiszatáj Alapítvány 34 133-6

Devizaszámla:

MNB 289—98 156
OTP Valuta-Deviza Fiók, Szeged B 43 206

Idén már 45. évfolyamába lépett a folyóirat, amely Szegeden (Dugonics András, Gárdonyi, Mikszáth, Tömörkény, Móra, Juhász Gyula, József
Attila, Radnóti Miklós városában) jelenik meg, vállalt szolgálata szerint
azonban mindenkor — különösen a kezdeti időkben s az utóbbi két évtizedben — az egyetemes magyar irodalom fórumaként működött. Figyelmet fordított azonban (Ady, József Attila, Bibó István, Németh László
nyomán) a szomszéd népek irodalmára, k u l t ú r á j á r a is.
Sorsa: akár az országé, s a benne élő embereké. Olykor kényszerű
kompromisszumok a túlélés érdekében, máskor ütközések a merev ideológia falain; megrovások és betiltások, reménykedő újrakezdések. S most ú j
fenyegetettség: ezúttal szűkös anyagiak okán kerülhet veszélybe a nagy
hagyományú műhely léte.
Csongrád megye alapítványa reményt adhat a fennmaradáshoz. Aki
(vállalat, közösség, intézmény, irodalombarát magyar) segítséget n y ú j t ,
nem csupán egy irodalmi folyóirat, de a hagyományokra tekintő, s a jövőbe igyekvő szellemi Magyarország megerősítését is támogatja.

Az alapítvány kuratóriumának
tiszteletbeli elnöke:
Sütő András
író

elnöke:

Szokai

Imre

h. külügyi államtitkár

tagjai:

Annus

József
író

Biró

Zoltán

irodalomtörténész

Vekerdi

László

tudománytörténész

Vörös

László

irodalomtörténész

