tiszatáj
1977. MÁRC. • 31. ÉVF.

Illyés Gyula,
Fodor
András,
Baka István,
Simái Mihály, Raffai Sarolta versei;
írások Erdei Ferencről
és Radnóti Miklósról;
Sziklay László: Magyar irodalom szomszédaink
irodalma

tiszatáj
I R O D A L M I ÉS K U L T U R Á L I S

FOLYÓIRAT

Megjelenik havonként

Főszerkesztő: VÖRÖS LÁSZLÓ
Főszerkesztő-helyettes: ANNUS JÓZSEF

f

<1

Kiadja a Csongrád megyei Lapkiadó Vállalat. Felelős kiadó: Kovács László
Szerkesztőség: 6740 Szeged, Magyar Tanácsköztársaság útja 10. Táviratcím: Tiszatáj
Szeged, Sajtóház. Telefon: 12-670. Postafiók: 153. Terjeszti a Magyar Posta. Előfizethető bármely postahivatalnál, a kézbesítőknél, a posta hírlapüzleteiben és a
Posta Központi Hírlap Irodánál (KHI 1900 Budapest, József nádor tér 1. sz.) közvetlenül vagy postautalványon, valamint átutalással a KHI 215-96162 pénzforgalmi
jelzőszámra. Egyes szám ára 6 forint. Előfizetési díj: negyedévre 18, fél évre 36,
egy évre 72 forint. Kéziratot nem őrzünk meg és nem adunk vissza. Indexszám: 25916.
ISSN 0133 1167
77-322 — Szegedi Nyomda — Felelős vezető: Dobó József

Tartalom
XXXI. ÉVFOLYAM, 3. SZÁM
1977. MÁRCIUS
Harmincéves a Tiszatáj

3

ILLYÉS GYULA versei: Fegyver és csoda, Futó torony,
Finom fül magányos házban
FODOR ANDRÁS versei: Lakomák, Hajón északra, Kép
^ és való
CSOÓRI SÁNDOR versei: Egy kiáltás a hóesésbe, Megosztva a homályt
UTASSY JÓZSEF: Immár tízest lő (vers)
BAKA ISTVÁN: Ballada (vers)
ÚJHELYI JÁNOS: Szívzörej (elbeszélés)
TAKÁTS jGYULA versei: Üt nélkül röppen, Érem
RAFFAI SAROLTA versei: Se szívét se szavát, Keserűn, keserűt
SIMÁI MIHÁLY versei: A sárgaláz kivirágzik, Stációk,
Tudom
SZEPESIi ATTILA: Kolkhisz (vers)
ZALÁN TIBOR: Jelek egy XX. századi totemoszlopra
(vers)
'

4
6
9
10
11
13
33
34
35
37
38

ÖRÖKSÉG
Késői beszélgetések Radnóti Miklósról (közli: Tóbiás
Áron)
39
POMOGÁTS BÉLA: Idillek, elégiák, ódák (Radnóti
Miklós költői indulása)
53
TAMASI MIHÁLY: A Márciusi Front és Erdei Ferenc 61

KELET-EURÖPAI NÉZŐ
SZIKLAY LÁSZLÓ: Magyar irodalom — szomszédaink
irodalma
67

Csehszlovákia
KISS GY. CSABA: A Duna vallomása (E. B. Lukác
magyar költői antológiája)
74

KRITIKA
VEKERDI LÁSZLÓ: Mikó Imre: Akik előttem jártak
BOKOR LÁSZLÓ: A levélíró József Attila
VÖRÖS LÁSZLÓ: Fodor Ilona: Szembesítés (Illyés
Gyula életútja Párizsig)
GREZSA FERENC: Fülöp László: Élő költészet (Pályaképek és vázlatok mai magyar költőkről)
CSETRI LAJOS: Rohonyi Zoltán: A magyar. romantika
kezdetei
TÉGLÁSY IMRE: Bán Imre: Eszmék és stílusok
KÓSA LÁSZLÓ: Pölöskei Ferenc—Takács Ferenc: Dunántúli történetek
KOVÁCS ISTVÁN: Kovács Endre 1976-ban megjelent
munkáiról
LÁZÁR ISTVÁN: Száraz György: Egy előítélet nyomában
GERGELY ANDRÁS: Suki Béla: Martin Heidegger filozófiájának alapkérdései
SZAKOLCZAY LAJOS: Szécsi Margit: Birodalom
GÖRÖMBEI ANDRÁS: Ördögh Szilveszter: Koponyák
hegye
NIKOLÉNYI ISTVÁN: Két könyv a színházról

106
108

KÁNYÁDI SÁNDOR:

111

Búcsú Horváth Istvántól

ILLUSZTRÁCIÓ
A szegedi Tömörkény István Gimnázium és Szakközépiskola képzőművészeti tagozatának tanulói készítették azokat a rajzokat, szobrokat, tárgyakat, amelyek
e számunkban láthatók a műmellékleten, valamint
a 8., 32., 91., 110. és a 112. oldalon

76
79
82
84
86
89
92
94
97
101
103

Harmincéves a Tiszatáj
Móra Ferenc „hónapos eszmekaravánok
fehérlő csontjainak" mondta 1928han az addigi szegedi folyóirat-kísérleteket,
„amelyek
elhullottak
a szegedi
részvétlenség
Szaharájában.
Mind úgy, muzsikás szóval vágott neki a pusztának, aztán egyik bírta benne két hétig, a másik két hónapig, de volt olyan is,
amelyik három esztendeig
elvánszorgott,
de akkor kiadta nagyon
elvékonyodott
lelkét."
A tényt jól állapította
meg Móra, az okot már kevésbé: nem a „szegedi
részvétlenség"
volt a legfőbb gát, ennél sokkal nagyobb akadályok is tornyosultak. Élő bizonysága ennek, hogy amilyen ritkaság volt abban az időben a
viszonylag
huzamosabb
életű folyóirat, olyan természetes
ma már, hogy szépen sorakoznak
egymás után a Tiszatáj évfordulói.
S ez nemcsak
Szegeden
volt és van így, hanem budapesti és vidéki társlapjainknál
is. A
felszabadulás
— főleg az 1957 utáni időszak — adott a magyar irodalom történetében
még
sohasem volt lehetőségeket
és biztonságot a folyóiratok
számára.
Könnyebb
vagy nehezebb lett így a helyzetük? — a kérdés nem
válaszolható meg egyértelműen,
mert amennyivel
gondtalanabb
a munkájuk az egyik
oldalon, annyival próbára tevőbb a feladat a másikon. A létbiztonság
nem
kivételes
jelenség nálunk, egész társadalmunk
úgy fejlődött,
hogy a „miből
éljünk?" helyett a „hogyan éljünk?" lett az alapkérdés. Éppen ezért: ha régebben még tüntető kihívásnak számított büszkélkedni
azzal, hogy egy folyóirat két, három, öt év után egyáltalán van, létezik, akkor ma már az évfolyamok száma önmagában nem érv; ma sokkal csendesebben
és
szerényebben
mindenekelőtt
arra kell hivatkozni,
hogyan dolgozott és dolgozik a lap.
A Tiszatáj harmincéves története — ugyanúgy, mint egész
társadálmunké
a felszabadulás
után — a folytonosság
és a változás egységét mutatja.
Folytonos abban, hogy legjobb szándéka szerint mindig a szocialista magyar
irodalom
ügyét szolgálta, és abban is, ahogyan a tájhoz való kötődést értette és vállalta.
Az 1947 márciusi, a legelső számnak a lap céljait körvonalazó írása a lényeget
tekintve máig érvényesen vázolja fel ezt a programot: „A gyanús
értelmezésű
decentralizáció
helyett
mi a sajátos, regionális
színeket
kihangsúlyozó,
de
ugyanakkor
az egész magyarsághoz,
az egész magyarságról
és Európáról
szóló
tájkultúrák
hívei vagyunk. Folyóiratunk
is így véli igazi föladatát
betölteni,
ha nem Szegeden szerkesztett
akármilyen folyóirat lesz, hanem a táji
hivatást
öntudatosan
vállalva,
szűri magán keresztül
a világot, Európát és a magyarságot!"
A szép elképzelés nem valósult meg kitérők nélkül. A kezdés gondjait a
Tiszatáj kétszer is átélte és végigküzdötte.
Másodszorra
az 1957-es
újrainduláskor, amikor előbbi sematikus
és provinciális
évei után egyre inkább
előnyére változott
a kedvező
körülményekben.
Igazi arculatát, ma is meglevő
karakterét
is ezután alakította
ki évről évre, immáron sem Szegeden, sem az
országban nem részvétlenségtől
kísérve. A harminc év egyik legnagyobb
tanulsága éppen ez: úgy újulhat meg a lap igazán, tartálmasan,
a mindig
soros
feladatokhoz
méltón, ha közben legjobb hagyományait
őrzi és folytatja. A negyedik évtizedben
is.
3

ILLYÉS

GYULA

Fegyver és csoda
(A CSODAFEGYVEREK KORÁBAN)
A Tiszatáj hűségeseinek

Se ország, se had, se pap, se király.
Csak az a kicsiny bot, mit szélcibálta
ősz fürtjei fölé emelt
Kodály.
Csak ahogy elhagyván a partot
lépett s nem süllyedt a híg, tengernyi
a krisztustiszta lábú Bartók.
S mind, aki bírta még, utána . ..

sárba

Futó torony
Az a torony, ez a tündöklő az az enyém, melyet
védőváramul őszi muslicák építenek
fölém.
Csapkodhatok,
követ,
el nem ereszt a zengő
tünemény.

Finom fül magányos házban
Fenyőtoboz pattog kandallóban és
mérföldekre
hallik az óraütés:
csillagokig hallik, ha az ük-öreg
paraszt falióra múlást
ütöget.
Tépné e tűznél is bajuszát borús
kedvű férfi, volna csak képén bajusz —
lel fogódzót annyit se, csak ráncokat,
mint a vízbefúló
szalmaszálakat.
Ketyeg künt az is már, az öszi bogár:
lefutott, le újra, hányadszor, a Nyár!
Számol szerte percet: zörg a ház körül:
jár a szám-tudatlan
őrült óramű.
Zörgött vala véle versenyt, mintha csak
tegnap hiúz, párduc, medve s — karmosabb
fegyverével
— büszkén (most eszelte ki) —:
kőbaltával immár szomszéd
törzsbeli.
Védtelen elődök
futást-pihegő
törzsök fia elfúlt szívvel fülel ő:
hallga, eljut bár végpanasz úgy ide,
(hány határon át!) ne hallja senkise!?
Hall pissz-t néha rá jajt, mely bár fojtva
bömböl mégis oly múlt nádasaiból,
hol még ama főtten hős el-elüget,
nem riasztva már csak hegyes
eb-fület.
A niklai zord, a csekei esős,
— újra az a nyéki dúlt-szüretű
ősz,
újra (újra) a csúcsai csupa kárkár-kár-szavú
kert az országnyi határ?!
Neszel néha mégis föl (épp
aszú ág s dől agg törzsök):
Zeng a gyerekkor: ácsol
tavaszi erdőben a megtért

ha recseg
építenek?
tündér-falut
kakuk!

(Higgye az a vén csak: jótét
szellemek
dolgaképp rakatik már oly
mennyezet,
gyűl mely alá öt felől úgy pőre nép,
mint juhnyáj, mit fagytól teste hője véd!)

szól,

FODOR

ANDRÁS

Lakomák
Mikor a menyegző
jegyében
asztalhoz ült a násznép,
nekem csak egy volt furcsa: mily
fölényes
természetesen
ölelkeznek
köröttünk,
milyen harsányan ünneplik
maguk
mind, akik nélkülem
kezet se fogtak volna.
Sorsommá lett azóta folyvást •
a menyegzőkre
készülés.
Megrögzött
buzgalommal
gyakorta arra ébredek:
számolom ujjamon a poharat, a
az ülésrendet tervezem, a párok
illő helyét, —
ne járjon senki rosszul.

tányér

Pedig nem én vagyok a vőlegény,
csak a montőr, ki nézi,
hogyan forog a szerkezet
magától.
Még azon sem csodálkozom,
hogy a vendég mind hivatalosabb
nálamnál.
Olykor szék se jut.
Tanulok lelkesedni hideg arccal.
Letörlöm
választottjaimról
a pártfogás
szégyenjelét.
— Minden csak hiúság! —
figyelmeztet
a Költő.
S megmondatott
rég,
úgy szabad csupán
jónak lennünk,
hogy senki se lássa.
Csák egyet nem tudok még:
milyen jóhírt jelent
Istenének a misszionárus
látván jövendő lakomát, hol
szeretetének
csontjait
vidáman
hátradobva,
megeszik eleven testét
a térítettek.

Hajón északra
Sávokat húz a tengerre az alkony:
lilát, bíbort meg acélerű kéket.
Anya, fiú a korlát
keretéből
néz ki a borzas levegőbe, arcuk,
szemük négy gyöngye eleven igézet.
Szigetek úsznak, ideges vitorlák
feszes kagylója homorúi az árra.
Duhog a mély, ver finoman a padló,
szállunk a meglelt öröm elemében,
befonva sorsunk hamvas kosarába.
Most az se fáj, mit én nem veszek észre,
figyelnek ők, a fiú meg az asszony.
Jó volt indulni bizakodva,
mégis,
teret időt megszorozni a vággyal,
hogy útjuk üdve engem is mutasson.
Sárgába vált, majd hamuhodva omlik
hócirmú ormok árnyába az este.
Játszunk tovább a lépcsőn,
folyosókon,
forog velünk a sok idegen ajtó,
de nem vagyunk sehonnét
kirekesztve.
S mikor kint habzón földagad a hullám.
a Skagerrákról bezúdul a távol,
imbolygunk együtt, apa, fiú, asszony,
nevetve nyújtjuk, cifrázzuk a lépést,
berúgva már a tengernyi
világtól.

Kép és való
Azt mondtad, ehhez fogható
teremtett táj, ilyen
arány, szín, forma, ily
remek bazalt világ
nincs Európában sehol,
tálán csak messze, keleten ...
Valóban láttam ott
koporsó-forma prizmákat,

nyesett

süvegcukor-tetőt,
redős
malomkő tömböket,
gúlákat,
de minden oly kopár volt.
S úgy megdöbbentem,
amikor az
hátán a balra-jobbra
ingó,
rekeszes alkotmányt, a tornyos
gyaloghintót
cipelve,
lomhán
jött szembe egy elefánt.
*

úton,

Tegnap ott jártam újra
hegyeid lobjában, a part
öbölbe ránduló ívén.
Ott hol be szoktál fordulni a vízre,
a nádszegély torzsáin
kavarogva,
csápoló karral henteregve,
három
fiatalember fetrengett a földön,
pánsíp helyett palackon
furulyáivá,
egymás szájáról tépkedve a mámort,
köpködve mindig ugyanazt a két szót.
Domborló árnyak hűvöse, a fák,
lugasok, szőlők terasza alatt
hirtelen úgy rámtört a nyugtalanság:
kép és való hogy illik együvé?
Négy puha oszloplábát
rakogatva,
laska fülét, ormányát
lebegetve,
tán mégis ő volt
emberibb,
a monstrum.

..

CSOÓRI

SÁNDOR

Egy kiáltás a hóesésbe
Hideg vasak reggele ez,
hideg szemek reggele ez,
siető lábak
hétköznapja,
fejem fölött a hó harangja
a szél tornyában
meg-megkondul.
Egy borzongásban bent van a sors,
egy ásításban bent a világ —
a tegnap esti ezüst Hold most:
zsebemben alvó ötforintos.
Boldog vagyok, mert másom nincsen,
csak ez a fagymarta
szegénység,
e szivét-zaklató
kivertség.
Kirakatokba nézek hosszan,
árnyékom ismer csak magára,
tükör-időmbe nézek vissza
s múltam nem ismer önmagára.
így jó, így jó, emlékek nélkül,
múlt és jövő közt csavarogni
s várni a megbontott
időben:
lángok sebezzék föl a számat.
Mi nem voltam, mi nem
lehettem,
vérem szerint még lehetek:
egy kiáltás a hóesésbe,
kétkedők első nevetése,
jókedvű őrült, aki békül,
hogy fogadják el ellenfélül;
országos vad, akit ha űznek,
hideg szemhéjak
fölhasadnak,
s loboncos, zöld fák üszkösödnek.
1959.
9>

Megosztva a homályt
Menni a hóban,
menni a csipkés utcán,
a kirakatok
borújában,
megosztva a homályt
magammal,
megosztva járdaszéli fákkal —
a pályaudvar kivilágított
órája
nem az isten egyszeme
többé,
nem is a te világot-látó
egyszemed,
menni a tőled kettévált idő medrében,
villamossínek gázlóin át,
ágyékok
átkelőhelyén,
menni a menésért,
a távolodásért,
fűtetlen világ lovagja,
menni a kopogás sötét
anyanyelvével
párban,
zúzmarás már az ing,
behavazva a csontváz,
menni, lélegzetemet
megelőzve,
mintha valaki elé,
valaki után,
pedig senki elé,
senki után.

UTASSY

JÓZSEF

Immár tízest lő
Ezen a szélbe bugyolált
bolygón,
e méregzöld, megkergült
Földön,
mit keresel te köztünk
mosolygón,
mondd, mit akarsz itt, szerelem, álom,
e mozgósítható

világon?

Énekeimre Isten is ráunt.
Futnék, de gömbölyű Földön
Huzatosak a lőtéri bábuk:
tízest lő immár a kiskatona.

hova?!

BAKA

ISTVÁN

Ballada
Hold ezüst útja a tavon
ne lépj rá szép leány
Mennem kell ne tartsatok vissza
mennem kell meg kéli őt találnom
ne zörögj mákgubó a szélben
hívó hangját nem hallani
ne bújjatok el margaréták
ingének
gyöngyházgombjai
ne szaggassatok pipacsok irigy
kurvák vörösre mázolt körmei
mennem kell meg kell őt találnom
mennem kell ne tartsatok vissza
Hold tüllje lesz
menyasszonyi
fátyolod szép leány
ruhádat kagylók karmai
megtépik szép leány
szűz öledet megökleli
nádtorzsa szőrös buzogány
nem kedvesed
szemefehérje
hal villog itt az éjszakán
ne ereszkedj közénk a mélybe
maradj a parton szép leány
A rosszul megvarrt
éjszakából
a csillagfény mint férc kilóg
fölfejtem én varrok belőle
ágyunkra súlyos takarót
fölfejtem én varrok belőle
fekete
vőlegényruhát
böködöm sarkcsillaggal sodrok
a holdfényből
ezüstfonált
mennem kell ne tartsatok vissza
nem várhatok tovább
Fölfejted szép leány belőle
varrhatsz majd halotti lepelt
a súlyos
koporsófödélre
csillaggal íratik neved
ne lépj rá szép leány a tóra
csalás a hold-ösvény csalás

Mennem kell gyűrűm
elveszett
ha nem lelem felhúzza más
fél pár cipőm is elmaradt
oltár elébe hogy megyek
fátylam is elring a tavon
mit bánom én legyen csalás
hold útján bár
elsüllyedek
mit bánom én ha látomás
Gyűrűzik majd tested felett
a víz
fehér cipőd a hold
felhők sarában elmaradt
lábodra föl nem húzhatod
ne lépj a tóra szép leány
csalás a szerelem csalás
Mennem kell meg kell őt találnom
mennem kell ne tartsatok
vissza
ne szaggassatok
pipacsok
kurvák vérvörös
körmei
ne bújjatok el margaréták
ingének
gyöngyházgombjai
ne zörögj mákgubó a szélben
hívó hangját nem hallani
határok
fűrészfogain
lépkedve is megtérek
hozzá
népeket földhöz szögező
esőben visszatérek
hozzá
Charonnak szemem
garasával
fizetve bár átkelek hozzá
mennem kell úgyis
megtalálom
mennem kell nem tarthattok
vissza
Hold ezüst útja a tavon
megnyílt alattad szép leány
Ölelj ölelj
tó-vőlegényem
ne sirass engemet
anyám

ÚJHELYI

JÁNOS

Szívzörej
«8.20

Napok óta egy verstöredék bujkált benne: „Szoktatom szívemet a csendhez. Nem
•oly nehéz" — Hol hallotta? Ki írta? Szemével az ügyeletes tiszten csüngött, minden
•szavát tisztán értette, a parancskihirdetési foglalkozás utolsó másodperceiben járt a k . . . A szavak követelőzően dörömböltek a mellkasában: szív, csend, nem oly
nehéz...
Ekkor a nevét hallotta. Jelentkezett. Az ügyeletes tiszt átnyújtott egy levelet:
— Reggel érkezett. Expressz.
Rögtön felismerte az anyja írását. Mint a vihartól földre vert. búzaszálak kusza
sora, úgy hajlott a címzés: Bondár István I. éves tiszthelyettes h a l l g a t ó n a k . . .
A boríték bal sarkán, egészen lent, ferdén ragasztva a téglaszín szélű címke:
EXPRESS. Zavarban volt, még sohasem kapott expresszlevelet. Csak nincs valami
b a j otthon? Mi történhetett, hogy az a n y j a . . . Az ügyeletes tiszt várakozóan hallgatott, a társai a levelet bámulták, meg ő t . . . Ki tudja, mire gondolnak? Végre
összeszedte magát, megköszönte a levelet, tisztelgett, visszalépett a sorba. A felbontatlan borítékot munkaruhájának a felső zsebébe csúsztatta. A fiúk felmorajlottak,
a kielégületlen kíváncsiság hangja volt ez, az ügyeletes tiszt oszoljt rendelt. Fordultában, egy másodpercre, Bondár István elmosolyodott, mert eszébe jutott a vers
címe és szerzője. József Attila: Óda. Igen! Még a szakmunkásképzőben (talán másodévben?) valami szavalóversenyen ezzel a verssel nyert egy l á n y . . . Megvan! Másodév
végén, nyáron, az olvasótáborban... A lányt Marikának h í v t á k . . . Megtetszett neki
a vers, mikor hazament a táborból, vett egy József Attila-kötetet... „Szoktatom
•szívemet a csendhez..." A társai már messze jártak, utánuk futott az udvarra.
08.30
Az oktatóműhelyben megkezdődött a gyakorlati foglalkozás. Az elsőéves hallgatók
•egy GAZ 69-es terepjáró kocsihoz kerültek. A tanműhelyoktató ismertette az aznapi
feladatokat; fogyasztásmérés, füstölésmérés, az üveggyertyával történő gyújtás ellenőrzése . . .
Bondár István hallgatta a pattogó szavakat, nézte a gépjármű lemeztelenített
alvázát, s közben arra gondolt, hogy másfél óv múlva, mint végzett tiszthelyettes,
őrmesteri rangban, ugyanezt a munkát végzi majd, talán éppen ebben a műhelyben,
vagy az ország más p o n t j á n . . . Ki tudja azt még? Eszébe jutott egyetlen komoly
értéke, a karcsú, piros B a b e t t a . . . Persze, csak segédmotor, de azt már ő kereste, a
két kezével. A szakmunkásképző három éve alatt spórolta össze az ösztöndíjából,
meg a hétvégi mellékkeresetekből... Mikor bevonult, Lalira, legidősebb öccsére
hagyta a Babettát, hogy járjon vele, de vigyázzon rá nagyon. Lali tizenhat éves,
kőművestanuló, rém boldog volt, amikor megkapta a kis segédmotort... Lali! MegA Magyar Írók Szövetsége és a Honvédelmi Minisztérium pályázatán II. díjjal jutalmazott
novella.

13

tapogatta a levelet a zsebében. Mi lehet otthon? Az oktató tiszthelyettes, Kovács ő r mester befejezte az előadást, a fiúk egymást taszigálva a GAZ-hoz nyomakodtak.
Megkezdődött a feladat-végrehajtás. Bondár István sem tétovázott, azonnal a kocsi
alá bújt.
10.15
A gyakorlati foglalkozás és az elméleti órák között a nagyszünet következett. Húsz.
perc szabad idő! Az elsőéves hallgatók visszamentek a főépületbe, a tanterem előtt
ácsorogtak. Mit lehet csinálni húsz perc alatt? A barátok megbeszélhetik, hogyan,
töltik a hétvégi kimenőt — hiszen ma szombat van! — a laktanyához három kilométernyire fekvő nagyközségben. A szorgalmasabbja átfuthatja még egyszer a soron
következő óra tananyagát; és lehet fecsegni semmiségekről: az ebéd várható kalóriatartalmáról, valamelyik kedvelt vagy éppenséggel utált tisztről, tiszthelyettesről...
És persze leginkább a l á n y o k r ó l . . . Hát igen. Ez itt mindig téma. A nők!
Bondár István elhúzódott a többiektől, s a folyosó bemélyedésében, egy ablak,
alatt elolvasta édesanyja expresszieveiét. A levél így szólt:
„Drága nagyfiam! Nehéz a szívem, mert meg kell írnom az igazságot. S o k a t
rágódtam rajt, megmondjam-e néked? Arról van szó fiam, minek kerteljek tovább,
hogy Eta szombaton, tehát mikor ezt a levelet megkapod, már férjhez m e n t . . .
A múlt vasárnap behívogatott a vőfi, Kenderesi Imre, nálunk is volt és családostul'
elhívott bennünket a lakodalomba. Tudod, hogy milyen kis helyen lakunk, így nem:
ért váratlanul a hír, én már rég meggyőződtem, hogy Eta elpártolt tőled, de hát nem,
akartalak elkeseríteni... A vőlegényt Virágos Menyhértnek hívják, olyan technikusféle, nem ismerheted, azután került Űjfaluba, mikor te elmentél h a z u l r ó l . . . Édes.
drága fiam, és most sírok, mert én nem így képzeltem el a jövődet, hiszen tudom,,
hogy Eta miatt hagytál el bennünket, hogy minél előbb önálló, kereső ember legyen
belőled, hogy össze tudjatok h á z a s o d n i . . . Apád azt mondta, ne írjak neked semmit,,
majd utólag bizonyára könnyebben elviseled, de én úgy éreztem, sohasem b o c s á t a nám meg magamnak, hogy nem tudattam veled előre a szomorú hírt. H ú z t a m ,
halogattam a levélírást, tegnap aztán rászántam magam, bejöttem Űjfaluba a p o s tára, itt írom ezeket a sorokat m o s t . . . A postás néni mondta, hogy ekszpressz adjamfel, így már holnap megkapod, még idejében éppen. Kedves gyermekem. Nem tudom,
hogy gondolkodol, én napok óta csak sírok, mondanám, gyere haza, hiszen olyan,
régen láttalak, és mostanában minden éjszaka veled álmodok, de félek is, hogy
valami nagy bajt csinálsz, kárt teszel magadban, de ne tedd, mert abba én belehalok . . . Apád, meg senki nem tud erről a levélről, én kötelességemnek éreztem,
hogy megírjam, a többit rád bízom. Kedves István fiam. Nem tudom hogyan f e j e z zem b e . . . Mert a történtek ellenére nagyon szeretnélek látni, hiszen mióta elmentél,
még beszélgetni sincs kivel. Apád rendületlenül iszik, de hát volt időm m á r megszokni. A testvéreid valamennyien jól vannak, velük nincs sok baj, csak hát kicsik,
m é g . . . és én nagyon egyedül v a g y o k . . . Tegyél a belátásod szerint, csak b a j t necsinálj, drága fiam. Sokszor csókol és ölel szerető anyád. Most jut eszembe, ha r á szánod magad és hazajössz, ajándékról ne gondoskodjál, vettem Debrecenben egyjénai tál készletet, majdnem ezer forintomba került, de nekem megérte, tudod,
milyenek itt a majorságban az emberek, csak azt lesik, ki mennyit ad. Csókollak
mégegyszer: Anyu."
11.05
A történelemórán Bondár Istvánt felkérdezték. Jelesre felelt. Tizenöt percig e l e mezte okosan, pontosan a Magyar Tanácsköztársaság bukásának katonapolitikai:
okait.
Ült a helyén, a harmadik padban, Soós Tamás mellett. A fiúk közül őt szerettea leginkább, barátok voltak, már az első napokban összeszoktak, ahogy idekerültek..
De a levélről neki sem szólt. Szorítást érzett a szíve körül, egy pillanatra úgyérezte, hogy ki kell rohannia a tanteremből. Az órájára nézett, számbavette a követ—
14

kező órákat. Ezután szakrajz következett, aztán még kettő, fizika, magyar. Ki kell
bírni! És senki nem tudhat meg semmit, szögezte le magában.
14.07
A tanórák befejezése után Bondár István felkereste az irodájában Kerekes
hadnagyot, a politikai instruktort.
— Eltávozást kérek, vasárnap huszonnégy óráig, családi okból kifolyólag —
mondta a fiú, minden bevezetést mellőzve.
íróasztala mögül fáradtan nézett rá a hadnagy. Tegnap költözött be az újonnan
épült szolgálati lakásába, feleségével és két kisfiával, hat évig albérletben élt. Hajnali négykor fejezték be a rámolást, fél nyolcra jött szolgálatba. Törődött volt.
— Üljön le. Miről van szó?
— Családi ügy. — Bondár István állva maradt. — Lakodalom. Szeretnék elutazni . . .
Kerekes hadnagy felállt az íróasztaltól, a fiúhoz sétált. Kis termetű volt, a válláig ért csupán Bondár Istvánnak.
— Ki esküszik?
— Erre most nem válaszolhatok.
A kis hadnagy körbejárta a fiút.
— Mégis, hogy képzeli? Beront ide, se szó, se beszéd, csak engedjem el?! Nem
ismerek magára!
Megállt a fiúval szemben.
— A rendkívüli eltávozáshoz a századparancsnok elvtárs engedélye szükséges.
Ezt, ugye tudja?
— Ismerem a szolgálati szabályzatot. — Bondár István a levegőbe bámult. — Ha
akarja hadnagy elvtárs, elmondom az ide vonatkozó r é s z e k e t . . .
— István! Tudom, hogy levelet kapott reggel otthonról, expressz... Nem volna
jobb, ha . . .
— Hadnagy elvtárs, én még sohasem kértem eltávozást, mióta ide jöttem!
— Talán tudok segíteni, ha beszél. Miért nem beszél?
Bondár István lehajtott fejjel hallgatott. A hadnagy széttárta a karját.
— Sajnálom.
— Hadnagy elvtárs, engedélyt kérek a távozásra.
— Menjen! És ha meggondolta, itt talál.
A fiú tisztelgett és kiment a szobából.
14.10
Bondár István visszament Kerekes hadnagy irodájába, és szó nélkül átnyújtotta
az expresszlevelet. A kis hadnagy, amikor a levél végére ért, fakó hangon szólalt
meg.
— Mindent értek. Jöjjön, felmegyünk a századparancsnok elvtárshoz!
6
14.18
Bondár István a századparancsnok előszobájában várakozott. Az izgalomtól nyirkos volt a tenyere, többször egymás után a nadrágjához törülte a kezét. A szobából
semmi nem hallatszott ki," hiába fülelt. Az erőtlen decemberi nap az arcába vágott,
borsó nagyságú verejtékcseppek gyöngyöztek a homlokán. Végre megnyílt az ajtó,
Kerekes hadnagy kiszólt:
— Jöjjön be!
Bondár István belépett az irodába. A századparancsnok, fiatal ember, alig túl a
harmincon, a szoba közepén állt, kezében tartotta az expresszlevelet. Higgadtan,
szárazon beszélt, tekintetével fogva tartotta a fiút.
— Elolvastam az édesanyja levelét Bondár elvtárs, és a hadnagy elvtárssal megbeszéltük a kérését. Úgy döntöttünk, engedélyezzük rendkívüli eltávozási kérelmét.
Bondár István megbillent, a századparancsnok ezt észrevette, megkérdezte:
— Nem akar leülni?

15

A fiú nemet intett a fejével, a századparancsnok kis szünet után folytatta:
— Tudnia kell, hogy nagy felelősséget vállaltunk, mikor meghoztuk ezt a döntést. De bízunk magában. Kiváló tanuló, jó közösségi ember, a hivatástudata
fejlett...
Itt elakadt, nézte a sápadt, verejtékes arcú fiút. Csendesen kérdezte:
— Mikor kezdődik a lakodalom? Hazaér?
— Már elkezdődött — mondta Bondár István. — Minálunk így szokás.
— Tíz-tizenöt percen belül elkészülnek az iratai. — A századparancsnok hangja
ismét a régi volt. — Addig öltözzön át, ebédeljen meg. A laktanyát a szolgálati szabályzatnak megfelelően csak fél háromkor hagyhatja el. A vonatot így is eléri.
Megértette, amit mondtam?
— Megértettem — mondta Bondár István. — Engedélyt k é r e k . . .
— Itt a l e v e l e . . .
A századparancsnok kezet nyújtott.
— Jó utat. És vigyázzon magára!
Bondár István eltette a borítékot és megszorította a feléje nyújtott kezet.
— Köszönöm szépen.
— Elmehet — mondta a századparancsnok.
14.23
A zászlóalj-alegység szolgálatnál egy másodéves tiszthelyettes-hallgató kinyújtott
nyelvvel, körülményes lassúsággal jegyezte be a naplóba Bondár István körletelhagyási okmányának adatait. Az utazásra kész, átöltözött fiú ott toporgott mellette.
— Siess már! Ha lekésem miattad a vonatot, agyonverlek!
— Nyugi! — mondta a másodéves fiú, s tovább körmölte az adatokat: hová,
-meddig? miért?
14.27
A kapuügyelettől három méternyire állt, az óráját nézte. Még három teljes perc!
A másodpercmutató csigalassúsággal körözött a fekete számlap felett. Észrevette,
hogy az ebédlő irányából egy munkaruhás kisfiú jön felé. Horváth Jóska! A kiképzőbázison belül egy másik tiszthelyettesképző iskola is működött, oda nyolc általánost
végzett gyerekeket vettek fel. A képzés négy éve alatt autószerelői szakmunkásbizonyítványt szereznek majd a tiszthelyettesi rang mellé. Ebbe a kísérleti iskolába
járt Horváth Jóska, aki a csehszlovák határról jött ide, a Duna—Tisza közére. Minden vágya az volt, hogy katonatiszt legyen, de tavaly helyhiány miatt nem vették
fel az Egri Katonai Kollégiumba, így került ide. Bondár István már az első napokban felkarolta a szótlan, csendes, visszahúzódó kisgyereket, olyan volt neki Horváth
Jóska, mint valamelyik otthonhagyott kistestvére.
— Szia! — mondta Horváth Jóska, mikor Bondár Istvánhoz ért. — Te meg
hová mész?
— Eltávozásra. — Bondár István az órájára nézett.
— És mikor jössz vissza? — kérdezte a kisfiú elkomolyodva.
— Mikor, mikor?! Nem mindegy az neked?
— Nem! — felelte a kisfiú. — Azt ígérted, hogy vasárnap délután kimegyünk a
faluba . . . Moziba.
— Haza kell mennem. Fontos. — Bondár István megsimogatta a kisfiú fejét. —
Na! Ne haragudj már.
— És miért kell hazamenned?
— Lakodalom lesz.
— Lakodalom?! — A kisfiúnak felragyogtak a szemei.
— Akkor hozol egy sült tyúkot?
— Hozok, persze, hogy hozok. — Bondár István felfedezte Kerekes hadnagyot,
feléjük közeledett. Meglökte Horváth Jóskát. — Eridjél már! Hétfőn az ebédnél
-megkereslek... De addig jó legyél!
A kisfiú elnyargalt, futtából még visszakiabálta:
16

— Tortát is hozzál. Azt is szeretem.
— Jó, jó.
Kerekes hadnagy már ott állt mellette.
— Nyissa ki a táskáját!
Bondár István értetlenül nézett a fáradt mosolyú hadnagyra.
— Tessék?
— Nyissa ki a táskáját! — A hadnagy egy nagy barna zacskót húzott elő a háta
mögül. — Az útra, egy kis hideg élelem . . . Tudom, hogy nem ebédelt.
— A hadnagy elvtárs mindent t u d . . . — A fiú szétnyitotta a sporttáskát, a
hadnagy beleejtette a csomagot.
— Vasárnap én leszek a napos tiszt. Várom. Ha megjön, jelentkezik nálam.
Értette?
— Értettem. — Bondár István az órájára pillantott. Már csak fél perc, é s . . .
— Viselkedjék okosan.
Letelt a fél perc, Bondár István keményen a hadnagy szemébe nézett.
— Elmehetek?!
— Szerencsés utat — mondta a hadnagy.
A fiú a kapuügyeleteshez lépett, tisztelgett.
— Törzsőrmester elvtárs, kérek engedélyt eltávozásra . . .
A hízásra hajlamos, szőke bajszos törzsőrmester kidugta a kezét a kis ablak
nyílásán.
— A papírjait!
Bondár István átadta a katonaigazolványát, a körletelhagyási engedélyt és a szabadságolási igazolványát. A szőke bajszos áttanulmányozta az iratokat, aztán kijött
a helyiségből, megállt a fiú előtt, alaposan megnézte.
— Haja megfelelő, ruházata is, a cipője tiszta — mormogta félhangosan. —
Rendben! Mit visz ki?
Bondár István szétnyitotta a táskáját, a barna élelmiszeres zacskó mellett csak
a József Attila-kötet fehérlett.
— Ennyi az egész?
— Ennyi.
— Mondja el az egyes pontot „A körletet elhagyó katona kötelmei"-ből.
Bondár István nagyot lélegzett, egy szuszra fújta.
— „Mindenkor pontosan tartsa be a katonai udvariasság és tiszteletadás szabályait, előírás szerint öltözködjék, és a Magyar Néphadsereg fegyveres erőinek katonájához méltó módon viselkedjék".
— Köszönöm! Távozhat! Jó utat kívánok.
Bondár István előtt egy őrséget teljesítő sorkatona megnyitotta a sorompót.
— Mikor jössz vissza? — kérdezte halkan.
— Mit tudom én! — felelte Bondár István.
Mikor kivül volt a kapun, visszanézett. Kerekes hadnagy a kapuügyeletnél állt,
búcsúzóul megemelte a kezét. A fiú tisztelgett, majd futásnak eredt a falu felé
vezető keskeny betoncsíkon.
15.01
Az állomás pénztárablaka zárva volt. Kisétált az épület elé, egészen a vágányokig. Reménykedve bámult a messzeségbe, de a vonatnak még hírmondója sem
volt. Korán érkezett, megállás nélkül futotta le a iaktanya és az állomás közötti
közel három kilométeres távot. Hozzá hasonló korú katonák ácsorogtak az épület
környékén, és néhány civil: egy fiú és egy lány, egymást szorosan ö l e l v e . . . Hátizsákos öregember . . . Középkorú férfiak . . . Visszament a pénztárhoz, a barna függöny még mindig ott sötétlett az üvegablak mögött. Űjra kint volt az állomás előtt,
most a falu felé fordult, azt figyelte sokáig. Alig-alig látott embert a hosszan kígyózó
úton. Néhány lépésnyire volt tőle a kocsma, bement. Hátul biliárdasztal terpeszkedett, férfiak vették körül. Idegesítően csattogtak a fehér golyók. Bondár István
tanácstalanul állt a pult előtt.
2 Tiszatáj

17

— Mit adhatok? — kérdezte egy nagy mellű, platinaszőke nő. — Na, nyögjön
már valamit, kisfiam!
— Egy m á l n á t . . . — Bondár István éhes volt. — Valami ennivalót i s . . . —
A pulton néhány húspogácsa és három apró feketére égett keszeg árválkodott. — Azt
— mutatott a halakra.
— Kenyeret, zsemlét?
— Nem kérek.
— Tizenhét ötven.
Bondár István leguberálta a pénzt, forintosokban, kínlódott a platinaszőke nő
gúnyos mosolyától. Végre sikerült. A sarokba húzódott, gyűrte magába az agyonsózott halakat. Pufajkás, nagy darab fiú állt mellé, félig telt sörös korsót egyensúlyozott a kezében, enyhén ittas volt. Egy darabig bámulta Bondár Istvánt, m a j d
megkérdezte:
— Szabira mész?
— Aha — mondta Bondár István, és kortyolt egyet a málnájából.
— Nem ismersz meg, mi?
Bondár István belenézett a szélesen mosolygó arcú fiú arcába.
— Nem — mondta elutasítóan.
— Pedig én ismerlek! — Az ismeretlen a falnak döntötte a hátát. Egyre csalt
mosolygott. — Mit gondolsz honnan? Bondár István nem felelt, lenyelte az utolsó
halat, megtörülte a száját.
— Tiszthelyettes hallgató v a g y . . . A laktanyában. Igaz?
— Igaz.
Bondár István menni készült, de a pufajkás elállta az útját.
— Én is ott melózok már fél éve. A távfűtést szereljük, hogy meg ne fázzatok
télire . . . Iszol velem egy sört?
— Nem iszom! Megy a vonatom.
— Osztán te végleg bezupáltál? — A pufajkás a falnak billent, korsójából a
földre ömlött a sör. Nevetve rázta meg a fejét. — Hallod-e, nekem büdös a katonaság! — Szabad kezével belemarkolt Bondár István zubbonyába. — Megértesz?!
— Hagyjál békén! Szóltam hozzád?
— Te ott valami KISZ-es v a g y . . . Hallottam rólad, irodalmi színpadot csinálsz, mi?
Bondár István egy határozott mozdulattal lesöpörte magáról a pufajkás kezét,
az ajtóban még hallotta, ahogyan utána kiáltotta az idegen:
— Majd megkereslek, én is tudok egy v e r s e t . . .
Bevágta a resti ajtaját, csak úgy csattant. Az állomáson a pénztárablak előtt
legalább húszan sorakoztak. Az úristenit, még lemaradok, dühöngött magában a fiú.
De nem maradt le, sőt, miután megváltotta a jegyét, még öt percet várakozott, míg
a távolban feltűnt a kis fekete gőzmozdony.
15.22
A vonat kényelmesen bandukolt. Alkonyodott, szürkeség burkolta be a kocsit, a
villanyt még nem gyújtották fel. Bondár István jó helyet talált, ablakhoz került,
igaz, hogy a menetiránynak ellenkezően, de így is megfelelő volt. Kibámult a mocskos üvegen, szemre vételezte a tájat. A végtelennek tűnő lapos síkságon, messze,
tanyabokrok fehérlettek. — Mintha csak otthon lennék — gondolta a fiú —, a Berettyó melletti pusztaságban... Pedig még majdnem négyszáz kilométeres távolság
választotta el az otthonától. Bejáró tanulólányok viharzottak el mellette, hangosak
voltak, kólás üvegeket szorongattak a kezükben. Csak most nézett körül, kikkel is
utazik egy kocsiban. Szemben vele fekete ruhás, középkorú férfi dúdolgatott magában . . . Tőle jobbra két katona, vitatkoztak valamin . . . Távolabb nagy bajszú, vörös
arcú paraszt b á c s i . . . Aztán egy fiatal, terhes nő, kezét a hasára s z o r í t o t t a . . . Háta
mögött egy asszony feküdt a kétszemélyes ülésen, tátott szájjal, félig nyitott szemekkel a l u d t . . . Ment a vonat. Bondár István az ülés támlájára hajtotta a fejét.
„Drága Etuskám! Ahogy ígértem, azonnal írok neked, amint megérkeztem. Késő
18

este van, de a takaródéig van még néhány perc. Az utazás egyáltalán nem volt
fárasztó. Mikor Pesten átszálltam a másik vonatra, megismerkedtem egy fiúval. Soós
Tamásnak hívják, Nógrádból jött, szimpatikusnak látszik. Jól összebarátkoztunk mire
ideértünk, a büfékocsiban meghívtuk egymást egy-egy sörre. Ott aztán másokkal is
megismerkedtünk, olyan fiúkkal, akik szintén ide tartottak, a tiszthelyettesképzőbe.
Már vagy tízen-tizenketten voltunk, mire megérkeztünk. Szakadt az eső, ez egy
kicsit lehangoló volt. Egy autóbusz várt bennünket az állomáson, meg egy hadnagy
elvtárs, most már tudom is a nevét, Kerekesnek hívják. Nagyon kedves ember, és
nem is túl öreg, olyan harminc körüli. Mellém ült a buszon, és a beszélgetés során
kiderült, hogy majdnem földiek vagyunk, csak ő szabolcsi. Aztán mikor beértünk a
laktanyába, a klubszobában megismerkedtünk a századparancsnokunkkal. Nagyon
szigorú ember, pedig ő sem öreg, egykorú lehet Kerekessel. Rövid beszédben ismertette a ránk váró ú j életet, aztán megkérdezte, van-e közülünk olyan, aki meggondolta magát, mert az most még szabadon távozhat. Senki sem jelentkezett, hallgattunk, néztünk magunk elé. Az ismerkedés után megmutatták a körletet, meg a
hálóhelyünket, elhelyezkedtünk, majd megvacsoráztunk. Bőséges kaja volt, két szelet
rántott hús, krumpli, s a l á t a . . . És most itt ülök a KISZ-klubban, a mellettem levő
asztalnál Soós Tamás, ugyancsak levelet ír, biztosan a szerelmének, bár erről, ilyen
témáról még nem beszélgettünk... Drága Etuskám! Nagyon szépen kérlek, bocsásd
meg a tegnap esti dolgot. Tudod, annyira elveszítettem a fejemet, talán nem is voltam teljesen magamnál. Tudod jól, hogy nekem még nem volt nő az életemben,
mindig csak téged szerettelek, talán ezért, még az elválás miatt akartam a n n y i r a . . .
Most már nyugodt vagyok, bízom benned, és meglátod, nagyon gyorsan eltelik ez a
két esztendő. Nagyon szeretlek, Veled alszom majd el. Szia drága szerelmem, ne
felejts el, én csak rád gondolok, mindig, egyfolytában. István"
„Kedves Pista! Kívánom, hogy levelem jó egészségben találjon. Én nem haragszok rád, hiszen tudom, hogy minden fiú előbb-utóbb azt akarja, amit te akkor. Bevallom, én is szerettem volna, akartam is, csak féltem. Attól féltem, ami már sok
lánnyal megtörtént, hogy utána otthagyja a fiúja. Ezért én is azt kérem, ne haragudjál rám. Itthon nincsen különösebb újság, változatlanul a bornyászatban dolgozom, édesanyád mellett. Nagyon kedves és megértő hozzám, munka közben sokszor
megengedi, hogy pihenjek. Néha bánom, hogy nem tanultam tovább, biztosan jobb
lenne, de elég az, ha te t a n u l s z . . . Meg nem is volt kedvem, hiszen tudod. A mostani munkámmal elégedett vagyok, a kis bocik is olyan aranyosak. Csak az a baj,
hogy nagyon korán kell felkelni az első etetéshez. Négykor, negyed ötkor. Este meg
sokáig fentmaradok, tévét nézek, utána meg rád gondolok. Én is szeretlek, és hajnalonként arra gondolok, hogy két év múlva majd minden megváltozik és elviszel
innen a pusztáról, amit mar nagyon unok. Jó állásod lesz, meg lakásunk is, a két
gyerek, egy fiú és egy lány. Ügy, ahogy azt elterveztük kettesben. De erről senkinek
nem beszéltem, ez a mi titkunk. Most megy a rádióban a kedvenc számunk, az
Elbimbó. Várj, felerősítem. Hallod? Most rád gondolok, csakis terád. Szeretlek.
Nem csaltál meg? Eta"
16.03
Kigyulladt a fény, egy fiatal kalauz megkopogtatta a lyukasztójával Bondár
István vállát.
— Á jegyet! Légy szíves...
A fiú átnyújtotta az utazási igazolványát és a vasúti jegyét. Csattant a lyukasztó.
— Hová utazol?
— Berettyóújfaluba, illetve még tovább . . .
— Tessék. — A kalauz visszaadta a papírokat. Pesten majd a Nyugatiban kell
átszállnod.
— Tudom, köszönöm.
— És ne haragudj, hogy felébresztettelek . . . Muszáj!
— Nem aludtam.
— Szabira mész?
2*

19

— Igen.
— Hát jó utat!
— Köszönöm.
A fiatal kalauz elment, Bondár István körülnézett a kocsiban. A nagy bajszú,
vörös arcú paraszt bácsit már nem találta a helyén . . . A két katona mellett ú j fiú
ült, vadonatúj farmerszerelésben, ő vitte a szót. A dzsekijén virító virágokra
mutatott.
— A csajom műve, körbehímzett. Ez itt egy tulipán, ez meg egy rózsa, dáliák,
és itt ezek margaréták, hulló s z i r m o k k a l . . . Baro, ugye? Jó sok van belőle.
A két katona irigykedve figyelte a hulló szirmú margarétákat.
— Állati — mondta az egyik, az izgatottabb. Apró hörcsögszemét nem tudta
levenni a virágokról.
— Ha leszerelek, már csak két hónapom van, első utam az E c s e r i . . . illetve a
Nagykőrösi út.
— Tudod, mennyibe kerül most egy farmer? — kérdezte a másik katona, a
szemre nyugodtabb természetű. — Legalább egy ezres. Dzsekivel k é t e z e r . . .
— Na és?! Kibírom. Van otthon pénzem, meg kapok majd leszerelési segélyt a
szakszervezettől. — A fiúk felvisítottak, térdüket csapkodták a röhögéstől.
— A szakszervezet, na ezt jól mondtad, ad az n e k e d . . . Egy nagy k a l a p p a l . .
— mondta a higgadtabb katona.
— Igyunk! — A farmernadrágos megmarkolta sörösüvegét. — Arra, hogy minél
előbb leszereljetek!
Bondár István elfordította róluk a szemét. A t á j a t nézte, de abból szinte m á r
semmi sem látszott — köd volt.
„— Drága Édesanyám! A levele megint elszomorított, értse már meg, önként
váÜaltam a katonai pályát, senki sem kényszerített rá. Nincs igaza, mikor arról ír,
hogy én menekülni akartam otthonról, inkább segíteni akartam magukon, hogy rám
ne legyen többé gondjuk. Tudom én, hogy jól jött volna a kis fizetésem, az öt testvéremet sem felejtettem el, de nekem, m á r a saját jövőmmel kell számolnom, négy
hónapja elmúltam tizennyolc éves. Itt a két év alatt technikus-tiszthelyettest nevelnek belőlem, aztán dolgozni fogok, lakást kapok és megházasodhatok. A katonai
pályában nem csalódtam, hiszen tudja, hogy gyerekkorom óta vonzódtam az egyenruhához, bejártam a határőrökhöz, pedig ezért sokszor megvert édesapám. Ha végzek, a román határszélre szeretnék majd visszakerülni, a maguk közelébe. Csak
megvannak nélkülem, ha nehezen is, és ha az iskolát befejezem, ígérem, támogatni
fogom Édesanyámékat. Én a kistestvéreimről sohasem fogok elfeledkezni. Ezért
kérem is édesanyámat, ne küldjön többet csomagot, nagyobb szükség van arra otthon. Itt mindenem megvan, a táplálék bőséges, a bevonulás óta — épp a múlt héten
mértem meg magamat — két és fél kilót híztam.
Kedves Édesanyám. Lassan eltelik az első hónap, közeledik az eskütétel napja,
arra kérem, jöjjenek el. Tudom, hogy édesapámra nem számíthatok, de legalább
maga jöjjön e l . . . És hozza magával Etust. A költségeket majd én állom. Ha ketten
lesznek, az nekem elég. Még egyszer kérem édesanyámat, ne haragudjon rám. Nem
hagytam cserben magukat, az Űjfaluban épülő házunkat majd a nyáron befejezzük,
egy teljes hónapom lesz szabad, a jövő ősszel beköltözhetnek a majorból. Édesapámnak is tessék szíves megmondani, hogy ne gyűlölködjön rám, én mindent meg fogok
tenni, hogy a családunk egyenesbe kerüljön. Én változatlanul szeretem magukat, a
kis testvéreimre is nagyon sok szeretettel gondolok, csak az bánt, hogy édesapám
annyira iszik, de kicsit őt is megértem, hiszen világéletében annyit, de annyit dolgozott, és olyan kevés öröme v o l t . . . Tudatom még édesanyámmal, hogy tegnap beválasztottak a KISZ-vezetőségbe, kultúrfelelősnek, kicsit félek, mert nem igen tudom
még, mit is kell csinálnom. De az boldoggá tett, hogy a szavazás egyhangú volt,
mert úgy éreztem, hogy szeretnek a t á r s a i m . . . Én jól érzem itt magam, édesanyám, bár most még csak az alaki kiképzésnél tartunk, és ez nagy fizikai megterhelés, de októbertől már tanulni is fogunk. Befejezésül: az esküre feltétlenül
várom, Etussal e g y ü t t . . . "
20

..Drága Szerelmem, Kedves, Édes Pistikém! Rém boldog vagyok, mert úgy néz
ki, hogy el tudok menni az avatásodra. Bár anyu ellenezte, de apu megengedte, s
nálunk övé a döntő szó. Beszéltem anyukáddal, együtt fogunk utazni. Űgy izgulok,
alig várom, hogy megint lássalak. Nagyon megnyírtak? De azért ugye, olyan helyes
vagy, mint amikor elmentél. Üristen, már egy hónapja lesz mindjárt. Már bánom,
hogy akkor nem engedtem neked. (Tudod, ugye, hogy mire célzok?!) Szeretlek és
vágyódom utánad. Milliószor csókol a te kis bogarad: Eta. Ui.: Ha megkapod a
levelem azonnal válaszolj. Az utazásig meg, még ideér."
16.14
— Egyszerűen felrobbant az egész demizson pálinka . . . Kész röhej, meg lehetne
gyújtani a peront.
Bondár István értetlenül nézett a mellette ülő harminc körüli nőre, aki a
combja között büféskosarat szorított.
— Mi történt?
— Maga nem hallotta a durranást?! Egy parasztnak felrobbant a pálinkája.
A szomszéd ülésről átszólt a farmerruhás fiú.
— Ha kutya lennék, most mennék lefetyelni.
Általános röhögés fogadta a szellemes bemondást, csak Bondár István nem nevetett. Halkan kérdezte:
— S a bácsinak nem lett baja?
— Baja?! Mint a veszett ég, úgy káromkodott, aztán leszállt. — A büfésnő a
kosarába nézett. — Na fiúk, tessék vásárolni!
— Van valami édessége? — kérdezte Bondár István.
— Na végre, hogy maga is kér valamit! Háromszor elmentem maga mellett,
kiabáltam: kávét, sört, üdítőt, csokoládét... Maga meg, mint aki alszik. Csoki ?
Van. Milyet akar?
e
— Mogyorósat.
— Huszonhét nyolcvan . . .
— Kisebb nincs? — A fiú zavarban volt. — Tetszik tudni a testvéreimnek kellene . . . Sokan vannak.
A büfésnő felkacagott.
— Jó ég! Hát hány testvére van magának?
— öt.
— Szívesen találkoznék az apjával, ha véletlenül erre j á r . . .
A szomszéd fiúk felröhögtek, Bondár István is elmosolyogta magát, mert
eszébe jutott az apja. Méghogy... Na hiszen. A büfésnő becsomagolt öt kis tábla
csokoládét.
— Ad egy ötvenest és egálban vagyunk. Oké?
— Oké — hagyta rá Bondár István és fizetett.
A nő felállt a fiú mellől.
— Ha valamire még szükségük van, fiúkák, a helyemen megtalálnak. — Ringó
léptekkel ment el.
— Haza vágnám szívesen — mondta az idegesebb természetű kiskatona, ahogy
utána bámult a nőnek.
— Bizony isten elintézném, még itt a vonaton.
— Hát menj utána és motozd meg a bugyiját — mondta a higgadtabb. — Senki
nem tart vissza.
A másik legyintett.
— Vár otthon a csajom. Spórolni kell. Igyunk már! — összecsattantak a sörösüvegek. Bondár István nagyot nyelt, szomjazott. — A hal, az agyonsózott heringek,
azok kívánják a vizet — gondolta magában. Kiszámította, mennyi pénze maradt,
nem sok. Múlt havi ösztöndíjának több mint a felét könyvekre költötte, szerette a
könyveket, főleg a verseket. És ki gondolt erre a váratlan utazásra? A kocsi hátuljában három idősebb férfi verte a kártyát, ultiztak. Ide hallatszott, ahogy az egyik
felkiáltott: — Megkontrázom! Adu ász! Piros!
21

16.22

„Drága Édesanyukám! Nagyon szépen megköszönöm, hogy el tetszett jönni az
avatásomra. Életem legszebb napja volt, külön megköszönöm, hogy Etát is magával
hozta. Az ennivalót, kérése ellenére megosztottam a társaimmal, ezért ne tessék
rám haragudni, ez itt így szokás. A fasírtból adtam a kis Horváth Jóskának is, tetszik emlékezni rá, ő a másik tiszthelyettes-iskolába jár. Csak az volt a baj, hogy
nagyon kevés időnk maradt a beszélgetésre. Kedves Édesanyám, nagyon boldog
vagyok, hogy édesapám összeszedte magát és nem iszik annyira. Annak is örülök,
hogy Lali jól tanul, a Babettát, amit tönkretett, m a j d megjavítom, ha hazamegyek
karácsonykor. Én is jól vagyok. Most már komolyra fordult a dolog, tanulok kegyetlenül. Napi hat óra elméleti és gyakorlati foglalkozás, meg más elfoglaltságok is
vannak. De én bírom a tanulást, játszva megy, hiszen itt minden feltétel meg van
arra, hogy magunkat képezzük. Egyre szeretném megkérni É d e s a n y á m a t . . . Tessék
szólni E t á n a k . . . Már három levelet írtam neki a találkozónk óta, és ő még egyre
sem válaszolt. Mi van vele? Tessék már utána nézni. Csak nem beteg? Tudom
hogy fárasztó a munkája, de így vagyok én is, esténként az ágyba zuhanok, és álom
nélkül alszom át az é j s z a k á t . . . "
„Kedves István! Nem tudom, miért kellett rámszabadítani az anyádat, állandóan
utánam koslat, minden lépésemről tudni akar. Ez így nem lesz jó! Ha nem vetted
volna észre, én is felnőtt, önálló ember vagyok. Ha valami bajod van velem, nekem
szólj, és ne az anyádnak. Különben, ha tudni akarod, november elsejétől bemegyek
Üjfaluba, a varrodába, betanított munkás leszek. Igen, utálom, hogy mindig bornyúszagú vagyok! Persze, te most biztosan elítéled a döntésemet, könnyű neked: jó
helyed van, megbecsülnek, szeretnek. Hát én is akarok valaki lenni! Ez nem ellenkezhet a szándékoddal, hiszen mindig azt hajtogattad, hogy tanuljak én is valami
szakmát. Megpróbálom, talán még nem késő. Itthon különben egyre elviselhetetlenebb a2 életem, anyám folyton zaklat, hogy elmúltam tizenhat éves, férjhez kellene
mennem. És te olyan messze vagy, és lehet hogy már van valakid . . . De én téged
szeretlek! Érted? Ja, a múlt szombaton bent voltunk a szüreti bálon, Üjfaluban.
Egymás után kértek le a fiúk, legalább nyolcvannal táncoltam az éjszaka folyamán.
Nem én számoltam, hanem Anyu. De én csak rád gondoltam, és nem csaltalak meg,
mert ha nem vennéd észre, még mindig téged szeretlek. Csak ez a rettenetes nagy
távolság ne lenne közöttünk. Néha úgy érzem, te m á r el is f e l e j t e t t é l . . . Anyádnak
ne írj erről a levélről és ne uszítsd ellenem. J a j Istenem, olyan nehezen múlnak a
napok. Mikor jössz már haza? Az avatáson különben rém helyes voltál. Most b ú csúzom, tanulni kell, mert a varrodában felvételi vizsga is l e s z . . . "
16.35
A vonat állt. Bondár István a másik sínpáron veszteglő tehervonatot bámulta,
a nyitott platók frissen égetett téglákkal voltak megpúpozva. A tél eleji estében
világítottak a mértani formák. Vele szemben az ünneplő ruhás férfi aludt, vállára
billent a feje; az ultizok már leszálltak, csak a terhes nőt látta messzebb, kezét
most is a hasán szorongatta. A két katona és a farmerruhás fiú közé ú j utas ékelődött, egy öregasszony, riadt, pislogó szemekkel darabkára húzta magát. A farmeres
vitte megint a szót, kezében nyitott könyvvel magyarázott:
— Ezt a könyvet el kell olvasnotok, az a címe: A csillagképek a t l a s z a . . . Csehek
írták, tavaly jelent meg, talán még megkapjátok. Ilyen d o l g o k . . . vannak benne
p é l d á u l . . . — Lapozott, keresgélt a könyvben. — Na megvan. Az egyik fejezet címe:
„Hulló csillagok és meteorok". Figyeljetek, felolvasok egy r é s z t . . . „Vannak éjszakák, amikor nagyobb számú hullócsillagok jelennek meg az é g e n . . . Ma m á r ismeretes, hogy a hullócsillagáramok az üstökösök pályáival kapcsolatosak... Sok esetben ismerjük, melyik üstökös pályáján mozognak, és hogy eredetüket hol kell
keresnünk..."
A két katona bóbiskolt, a farmerruhás észrette, hogy csak Bondár István figyel
rá, megemelte a hangját.
22
/

— Vagy mutatok nektek egy csillagtérképet. — Üjra lapozott. — Megmutatom
nektek a Nagy Medvét. — Megemelte a könyvet, hogy Bondár István is lássa a Nagy
Medvét, de a fiúhoz csak a szavak jutottak el. — Ez a csillagrendszer az Északisark csillagképéhez tartozik. A Nagy Medvéhez csatlakozik a hét fényes csillagból
álló nagy Göncölszekér. Ezek a kerekek, ez meg itt a szekér r ú d j a . . . Számoljátok
meg, h é t . . . — Ismét a könyvből idézett: — „Az északi félteke lakója számára talán
ez a legjellegzetesebb csillagkép, és mindenkinek, aki meg akarja ismerni az eget,
a Nagy Medvénél kell elkezdenie . . .
A vonat megrándult, Bondár Istvánban összeolvadtak a szavak: csillagok, meteorok, Göncölszekér, Nagy Medve.
16.43
„Etuskám! Én nem kémkedni küldtem utánad Édesanyámat, nem is értem, hogyan feltételezhetsz ilyesmit rólam, mindössze tudni akartam hallgatásod okát. Jó,
hogy írtál, most már megnyugodtam. Továbbtanulásodnak szívből örülök, a varroda
bizonyára beválik majd, de azért ne hanyagolj el engemet s e . . . Ugye megígérted,
hogy gyakrabban írsz ezután? Bármilyen jó itt, néha mégis nagyon egyedül vagyok, ilyenkor szomorúság fog el, és rettenetes vágy utánad. Nem is tudod, menynyire szeretlek! Édesanyám után nekem te vagy az első a világon. Ha elhagynál,
azt hiszem, nem élném túl. Így gondolkodjál hát, Etuskám. Amit vállaltam, kettőnkért tettem, a jövőnkért. Ne csüggedj, még mindennek a kezdetén vagyunk, és hinnünk kell egymásban. Minden sikerülni fog, ahogy azt elterveztük. Ha néha türelmetlen vagyok hozzád, bocsásd meg nekem . . . "
„Kedves Nagyfiam! Ismételt kérésedet, hogy nézzek Eta után, nem tudom teljesíteni. Te is tudod, november elseje óta bejár Újfaluba, a varrodába, véglegesen
elkerült mellőlem, azóta nem is láttam. Majd ha hazajössz szabadságra, tisztázzátok
egymás dolgát. Én nem tudok többet mondani. Mi jól vagyunk, csak sokat kell dolgozni, de ez már így van, amióta világ a világ. Csak kérdezem, nem tudnál-e most
hazaszaladni egy hétvégére? Nyugtalan vagyok miattad, szeretnék veled beszélni..."
„Drága Édesanyám! Nem tudok csak úgy hazaszaladni, nagy a távolság, meg
bevallom, pénzem se igen van. De nem azért írom, hogy küldjön, úgy sem fogadnám el. Különben már csak egy jó hónap és itt a karácsony. Tudatom még Édesanyámmal, hogy minden tantárgyból, elméletből, gyakorlatból egyaránt, úgy néz ki,
jeles leszek félévben. Jól vagyok, sokszor csókolom..."
„Kedves Eta! Már megint az ötödik levelemre nem válaszolsz? Én tartom a
szavamat. Édesanyámnak egy szóval sem említettem az elhidegülésedet. Mégsem
írsz?! Kérlek, ennyivel tartozol, bármi történt, őszintén írd meg, nem fogok megharagudni rád. Ha van valakid, azt i s . . . Megpróbálom elviselni, az is jobb lesz, mint
a hallgatásod. Már csak három hét és megyek haza. De addig írjál, írjál, í r j á l . . . "
„Tisztelt Laci Bátyám! Lánya, Eta ügyében írok. Olyanra kérem, ami nekem
sorsdöntő lehet: írja meg, mi történt Etával, miért nem válaszol a leveleimre, immáron több mint egy hónapja. Kérem Laci bátyámat, a saját érdekemben írja meg a'
színtiszta igazságot. A zaklatásért szíves elnézését kérem, szeretettel üdvözlöm az
egész családot. Tisztelettel: Bondár István."
17.55
Egy tizenéves fiú és egy idősebb nő ült a szabad helyekre, Bondár István szomszédságába. A vékony arcú fiú egy megkezdett mondatot folytatott:
— . . . És tetszik tudni, az volt a legszörnyűbb, hogy a munkatársai közül senki
sem jött el Csaba temetésére.
— Ott voltam, tudom — mondta az asszony. — Szegény Sári, már könnyei sem
voltak, le volt nyugtatva injekciókkal, tablettákkal... Istenem, két gyerek terhe
szakadt a nyakába, két pici g y e r e k é . . . Vajon ezzel számolt Csaba?
— Már vagy öt éve bajlódott a t ü d e j é v e l . . . Egy évig táppénzen is volt, szanatóriumban, állítólag most megint kiújult a baja . . . Azért csinálta . . .
— Volt ott más is! Meghasonlott az az e m b e r . . . Hajtotta magát az erején felül.
23

Ház, autó, néhány év alatt, aztán kiborult. Mondják, az utolsó időszakban m á r
ivott is.
— Két nappal a halála előtt találkoztam v e l e . . . Jöttünk visszafelé Pestről.
Kérdem tőle, mikor hazaérkeztünk: Te nem szállsz le, Csaba? Mert hogy a vonat
már lassított. Csak ingatta a fejét, hogy nem. Most a temetésen hallottam, hogy
hetek óta nem járt be a munkahelyére. Reggel eljött otthonról, mintha dolgozni
menne, úgy tett, aztán csak utazgatott egész nap i d e - o d a . . . Tehette, szabadjegye
volt, az jár a vasutasoknak. Hogy ivott-e, arról nem tudok.
— Amikor a tettét elkövette, nem volt beszámítható állapotban, az biztos. Péntekről szombatra virradóra akasztotta fel magát a g a r á z s b a n . . . Ott csüngött az ú j
autója mellett, Sári talált rá. A ház még bepucolatlan, és ott az a temérdek ilyenolyan kölcsön . . . Szerencsétlen asszony, ez csak kifogta . . .
Az asszony elhallgatott, elkerekedett szemmel bámult Bondár Istvánra.
— Magának meg mi a baja, kedves?
— Semmi, igazán semmi — mondta a fiú zavartan.
— Csak azért kérdem, hogy s í r ? . . . Könnyes a s z e m e . . .
Bondár István felugrott a helyéről, a táskáját magához szorította és kimenekült
a folyosóra. Még ott is a hátában érezte az asszony kutató tekintetét. „Kedves Eta,
Drága Édesanyám, Tisztelt Laci B á t y á m . . M e g s z ó l í t á s o k keringtek a fejében, de
nem tudott semmire gondolni... Megnyitotta a kocsi ajtaját, kiállt a lépcsőre: a
sötétből távoli csillagként ragyogtak felé a főváros fényei.
17.05
A vonat menetrend szerinti pontossággal futott be a józsefvárosi pályaudvarra.
A város kora esti forgalma, a rengeteg ember, a nagy fény, hangzavar megzavarta
és elbátortalanította a fiút. Jó tízperces ácsorgás után, végre elszánta magát, egy
idősebb férfitől megkérdezte, melyik villamos megy a Nyugati felé. Régen volt
augusztus 31-e, elfelejtette a városi közlekedést. A Keletinél átszállt a Metróra, egy
megálló, s már a Nagykörúton v o l t . . . I l l e t v e . . . A föld alatti kazamatában megint
csak elvesztette tájékozódási ösztönét, csak harmadszori próbálkozás után jutott el
a 6-os villamos megállójához. A szigetjárdáról a Corvin Áruház kivilágított ablakait
bámulta. Az épület előtt óriás Mikulás bácsi állt, szabályos időközönként megbiccentette a fejét és hüvelykujjával a bejárat felé mutatott. A fiú csak sokára jött rá,
hogy a Mikulás nem ember, hanem valami bábu, automata, s valószínűleg villanyra
működik. Szívesen megnézte volna közelebbről is, de jött a 6-os villamos és felszállt rá.
17.40
Elfoglalta a helyét a Hajdú-expresszen. A fülkében egyedül volt, szorongás
fogta el, hiányoztak az e m b e r e k . . . Eszébe jutott, hogy ma szombat van, és ilyenkor
már mindenki otthon, a családjánál v a n . . . Ezért kevés az utas. Ujjaival türelmetlenül dobolt a zöld, műanyag borítású ülésen, percenként megnézte az ó r á j á t . . .
Mikor indul már a vonat? Tizennyolc tizenötkor megrándult a szerelvény, az
expressz nekivágott az éjszakának. Bondár István felsóhajtott: végre.
18.28

Üjra elolvasta az édesanyja levelét, gondosan, aprólékosan, úgy, hogy minden
sora örökké az emlékezetébe vésődött. „Drága nagyfiam! Nehéz a szívem, mert meg
kell írnom az igazságot..."
18.52
Bondár István a WC-ben zokogott. Az egész napos izgalom és visszafogottság
most tört ki rajta. Nyöszörögve kínlódott a nagy fájdalomtól. Talán csak most fogta
fel teljes valóságában, hogy mi történt Etával, k e t t ő j ü k k e l . . . Mikor kisírta magát,
a lábpedálra működő mosdókagylónál megmosta az arcát, rendbeszedte ruházatát.
Aztán visszament a helyére. A fülke változatlanul üres volt. Vegigfeküdt az ülésen
és álomba ringatta magát. Az expressz hatalmas sebességgel vágtatott.
24

20.31
Tompa, mély alvásból arra riadt fel, hogy rázzák a vállát. Idősebb kalauz állt
előtte.
— A jegyeket kérném!
A fiú megtörölte izzadtságtól csatakos arcát, majd átnyújtotta a jegyeket, az
utazási igazolvánnyal egyetemben.
— Még jó, hogy felébresztettem — mondta kicsit megróvón a kalauz —, elhagytuk Hajdúszoboszlót, mindjárt Debrecenben vagyunk.
— Debrecenben? Máris?
— Máris? — A kalauz mosolygott. — Magának jó idegzete lehet f i a m . . . Végigaludta az utat. Én negyvennyolc órája szolgálatban vagyok, s ha hazamegyek, nem
biztos, hogy el tudok a l u d n i . . . Na, isten vele. Minden rendben. De most már ne
aludjon e l . . . Mert fent marad.
— Dehogy alszom — Bondár István elrakta a papírokat. — Tessék mondani, elérem még az újfalusi buszt?
A kalauz az órájára pillantott.
— Eléri — mondta. — Nyugodt lehet. Szabadság?
— Olyasféle.
— Érezze jól magát otthon.
— Köszönöm.
A kalauz elment, Bondár István magához ölelte a táskáját, leszálláshoz készülődött.
20.42
Itthon vagyok, sóhajtotta magában a fiú, amikor végigment a debreceni nagyállomás ismerős helyiségein. A három év alatt, amíg bejárt a szakmunkásképzőbe,
volt ideje megismerni az épület minden zegét-zugát. Most mégis idegen volt minden.
Kiment az állomás elé, a távolsági buszok megállóhelyére. Körülnézett: talán hátannyolcan várakoztak az újfalusi j á r a t r a . . . Szerencsére nem fedezett fel ismerőst
közöttük.
20.46
Egyperces késéssel megérkezett a kalauz nélküli kocsi. Ismerős arc — „ez
Kabay Barna!" — mosolygott rá a sofőrülésről. Kabay Barna távoli rokona volt
Bondár Istvánnak, együtt jártak általános iskolába, kicsit barátkoztak is, de mivel a
fiú két évvel idősebb volt nála, hamar elszakadtak egymástól.
— Nahát Pista! Te meg jössz haza? N a h á t . . . Nem gondoltam volna. — Kabay
Barna hosszan szorongatta Bondár István kezét.
— Adjál már egy jegyet, és engedj el!
— Ne viccelj! Gyere ülj ide mellém, ez a hely neked van fenntartva.
Bondár István kirántotta a kezét a másik szorításából.
— Azt mondtam, adjál egy jegyet. Itt a pénz!
— Ne hülyéskedj már . . .
Bondár István észrevette, hogy az utasok közül néhányan kíváncsian figyelnek
rájuk.
— Te ne hülyéskedj! — sziszegte.
— Tudom én, hogy miért jöttél haza!
— Fogd be a szád, és add ide azt a kurva jegyet!
— Marha! Most minek játszod meg magad, pont én előttem!... Tudok mindent
úgyis!
Kabay Barna letépett egy jegyet és elvette az érte járó pénzt.
— Nesze! Most jó?
Bondár István nem felelt, a kocsi hátuljába ment és levágta magát az egyik
ülésre. Mereven bámult az éjszakába. Kabay Barna csengetett, becsukta az ajtókat,
indított.
25

21.50
Üjfalu főterén állt a busz. Bondár István utolsónak szállt le. Másodunokatestvére,
Kabay Barna ott termett mellette, megfogta a vállát.
— Ne m a r h u l j . . . Gyalog akarsz nekivágni a hat kilométeres útnak? Leteszem
a buszt és kiviszlek a motorommal. Jó lesz?
— Eresszél el — mondta Bondár István halkan.
— P i s t á m . . . csillapodjál le. — Kabay Barna átölelte az unokatestvérét. — Ami
történt, megtörtént. Ne csinálj hülyeséget, hidd el, nem é r d e m e s . . . Egy k u r v á é r t . . .
Nem érdemes.
Bondár István ököllel belevágott Kabay Barna mosolygós arcába. A sofőr hangtalanul lecsúszott az autóbusz első kerekéhez. Bondár István tétova mozdulatot tett,
segíteni akart, aztán meggondolta magát és futásnak eredt. A faluból harmadosztályú
makadám út vezetett a major felé. Rohant az éjszakába. Haza! Nem érzékelte a decemberi hideg szelet, és azt sem, hogy patakokban folyik az izzadság a testén, mindenütt. Csak futott, f u t o t t . . . Szinte lélegzetvétel nélkül.
22.26

Már csak néhány száz méter választotta el az Állami Gazdaságtól, a majorságtól.
A makadám útról keskeny bekötő útra fordult. Az út két oldalán facsonkok fehérlettek, a hajdani meggyfák maradványai. Ezeket is kivágták, gondolta magában a
fiú. Augusztus végén, mikor elment, a meggyfák még zöldelltek. Persze, hallotta,
szélesíteni kell az utat, a gazdaság egyre többet vállal magára, nagyobb hely kell a
teherautóknak és a hatalmas kamionoknak. Először csak lassított a futása sebességén, majd lépésre fogta m a g á t . . . „Most már van időm." Áthaladt a majorság nevét
viselő, két betonoszlopra állított bádógtábla alatt. „Felszabadulás" — ez volt a táblára
írva. Hirtelen nagy könnyebbséget érzett, hiszen megérkezett. Hazaérkezett! Elhomályosodó szemekkel nézte a rég látott környéket: Jobbra két sor ház, a szolgálati
lakások, az egyikben ők laknak. Balra az istállók, a tehenészet és a bornyászat.
Hátul a lovak istállója, meg a kiscsikóké. .. Azontúl a juhok szállása. Egészen hátul
a mezőgazdasági gépek javítóműhelye... Régen úgy nevezték, az a gépállomás . . .
És középen, a házsorok és a melléképületek derékszögében: a Művelődési Ház! Pazarul kivilágítva, itt tartják a lakodalmat. Az Etáét és a Virágos Menyhértét! Virágos
Menyhért? Ki lehet az az ember? Elment a sötétbe burkolt házak előtt, mindenki
a lakodalomban van, gondolta magában, miközben egy pillanatra megállt a házuk
előtt. Felvetődött benne, hogy átöltözik civilbe. De a kísértés csak néhány másodpercig tartott: lássák olyannak az itthoniak, amilyen valójában — katonának. Meg
a szolgálati szabályzat is eszébe j u t o t t . . . És Bondár István kötelességtudó katona
volt.
22.30

Szépen úszik a vadkacsa a vizén,
Szépen legel a barom a réten.
Szépen szól a csengő a nyakában,
Tied leszek én babám nemsokára.

Egy oszlop takarásában állt a Művelődési Ház előcsarnokában, hallgatta a kiszűrődő éneket. Rejtekhelyéről tökéletesen látta majdnem az egész termet. A helyiség két oldalán, két hosszú egyenes vonalban összetolt asztalok sora húzódott, ismerős és ismeretlen emberek szorongtak egymás mellett. Legalább kétszázan lehettek.
Középen a színpad alatt, elkülönített, kiemelt helyen ült a menyasszony és a vőlegény . . . Oldalukon a két tanú, feleségestől. Fent a színpadon Kolompár Anti bácsi
és zenekara hallgatónótákat játszott. Bondár István felmérte a helyzetet: nem régen
lehetnek túl a vacsorán, az asztali áldáson (ilyenkor a Himnuszt szokták elénekelni,
s közben a cigányok tányéroznak), most a csendes mulatásnál tartanak, ezután jön
majd a tánc, éjfélig. Eta arcát nem látta, a távolból csak ruhájának fehérje égett a
szemébe. A zenekar nótát váltott, egészséges teli torkok fújták, hogy:
26

ősszel érik babám a fekete szőlő
Te voltál az igazi szeretőm . . .
Bondár István kedvenc nótáját játszották. Mintha tudnák, hogy itthon vagyok, gondolta magában, és belekapaszkodott az oszlopba.
Bocsáss meg ha vala-valaha vétkeztem.
Ellenedre babám rosszat cselekedtem.
Arra eszmélt, hogy két kicsi sovány kar ágaskodik feléje.
— Drága kisfiam, hát hazajöttél?! Mégiscsak eljöttél? Ezt kellett megérned, te
boldogtalan gyermek.
Száraz kis parasztasszony csókolgatta az arcát, simogatta a fejét. A keresztanyja
volt. Édesanyja lánykori barátnője.
— Csókolom keresztanyám.
— Te szerencsétlen! — Az asszony elsírta magát, kezét összekulcsolta maga előtt,
úgy sopánkodott.
— Látod, ez a h á l a . . . Csak botrányt ne csinálj, kis csillagom.
A fiú hallgatott. A korán megöregedett asszony elcsendesedett, kifújta az orrát,
aztán magára mutatott.
— Látod, én meg csak így vagyok, parasztosan, surckötényben. Elhívtak főszakácsnak, nem mondhattam n e m e t . . . Két nap óta egyfolytában dolgozunk, alig
állok a lábamon. Pedig táppénzen vagyok, ideggel. Kivagyok drága f i a m . . . A keresztapád, az visz engem a s í r b a . . . Megvadult vén korára, iszik, most jött ki
r a j t a . . . azt a kis spórolt pénzünket, azt mondja, mind elissza. Az a b a j tudod, hogy
nincs gyerekünk, de hát tehetek én róla, hogy nem adott az é g . . . Amúgy mindenünk megvolna, csak az ital, az teszi tönkre az é l e t ü n k e t . . .
— Nem látom édesanyámékat — szólalt meg a fiú.
— Itt vannak, hogyne, a bal soron ülnek, innen nem is láthatod ő k e t . . . Mindenki itt van a majorságból, nagy lakodalom e z . . . Meg a vőlegény rokonsága,
Békésből.
— Békésiek?
— Azok, azok, idegenek. A vőlegényről, Virágos Menyhértről hallottál? — Nem
várva választ az asszony, tovább sustorgott. — Üzemmérnök Újfaluban, a gyárban
valami nagy fej, Etát is ő vitte be a varrodába, a szüreti bálon ismerkedtek m e g . . .
És látod már itt is van a lakodalom.
Bondár István megszédült.
— A szüreti bálon? Azt tetszik mondani?
— Hát ezt sem tudtad, te szegény fiú? — Az asszony halkan sírdogált. — Látod,
mégsem kellett volna elmenned k a t o n á n a k . . . Most aztán a saját károdon láthatod,
hogy milyenek a mai l á n y o k . . . — Megint a fiúba csimpaszkodott. — Ne higgyél te
ezután egynek sem, azt mondom neked.
— Eresszen el keresztanyám, bemegyek!
— Bemész? Ezek után, bemész?!
— Bemegyek! — ismételte konokul a fiú.
22.46
Mikor belépett a terembe, egy pillanatra elhallgatott a zenekar, s kétszáz szempár ugrott a fiúra. Bondár István először a szüleit köszöntötte. Az apja már
ittas volt.
— Na kölyköm, hát csak eljöttél. — Ennyit mondott, kezet fogott a fiával, aztán
visszaült a helyére és előrebukott fejjel dúdolta a következő hallgatót, amelyikbe a
zenekar belekezdett.
Nincsen széle a mostani kendőnek,
Nincsen párja a mostani legénynek,
27

Veszek olyan kendőt, melynek széle lesz,
Tartok olyan szeretőt, mely igaz lesz.
Az édesanya két kezében tartotta a fia arcát.
— Jól vagy?
— Jól vagyok, édesanyám.
— Most oda kell menned az ú j párhoz, köszöntened kell őket.
— Ügy lesz, édesanyám. A testvéreim?
— Kint v a n n a k . . . a macskapadnál, a többi g y e r e k k e l . . .
Na, menj már! Mindenki minket figyel.
Az anya szigorú tekintete elkísérte a fiút a nászasztalig. Ott állt a fiú a menyasszony előtt.
— Szerbusz — mondta csendesen.
A lány arcán rózsák égtek.
— Szerbusz — pihegte.
A vőlegény is felemelkedett a helyéről, enyhén spicces volt, kedves mosollyal
nyújtotta a kezét.
— Szerbusz koma! Virágos Menyhért vagyok. Ne mondd, tudom, te voltál Etus
gyermekkori játszópajtása! Tudok én m i n d e n t . . . Örülök, hogy eljöttél, hogy megtiszteltél b e n n ü n k e t ! . . .
Az ifjú ember hangjában nem volt gúny, csak a győztes hím elégedettsége. Bondár István elfogadta a feléje nyújtott kezet, sokáig, szinte megbabonázottan nézte a
szép férfit. Mert Virágos Menyhért igazán szép férfi volt: barna arcában feketén
tüzeltek a szemek, a foga hófehér v o l t . . . és a haja . . . kékesen csillogó fekete h a j a a
válláig ért. Csak néhány évvel volt idősebb Bondár Istvánnál, mégis egy világ választotta el őket egymástól. Szorongatták egymás kezét.
— Ugye nem haragszol rám? — kérdezte Virágos Menyhért.
Bondár István szemével a színpad felé intett, egyenest Kolompár Anti bácsinak,
hogy kezdjenek már ú j nótába, tudta, hogy a nagy csendben mindenki őket figyeli.
Meg is szólalt a zenekar, szép nótát húztak.
Amerre mégy, édes rózsám kívánom,
Hogy a rét is előtted piros rózsává váljon.
A zöld f ű is előtted, aranyalmát teremjen,
Hogy a szívem soha el ne feledjen.
Bondár István kivárta a nóta végét, csak akkor szólalt meg:
— Legyetek boldogok.
Egyenes tartással, fejbiccentéssel köszöntve a rokonokat és az
visszament a szüleihez.

ismerősöket,

23.30
A Művelődési Ház különtermében, az alkalmilag kinevezett ruhatárban tálalták
fel Bondár Istvánnak az ünnepi vacsorát. A fiú derekasan evett: először csigalevest,
aztán borjúpaprikást, majd négy darab töltöttkáposztát, s végül, egy fél sült tyúkot.
A keresztanyja rakta elébe az ételeket, némán, de éber szemekkel és hegyezett
fülekkel figyelte és hallgatta az örömanyát, Etus édesanyját, ahogy az eseményeket
kommentálta.
— Hát így történt I s t v á n k á m . . . Ki tehet róla? Tudod, én őszintén szólva sajnálom, hogy nem te l e t t é l . . . a vőm, hiszen gyerekkorotok óta . . . Na szóval, sajnálom, de neked is el kell fogadnod a tényeket, bele kell nyugodnod,... Örülök, hogy
eljöttél, és hogy nem csináltál botrányt. Kicsit f é l t e m . . . De majd meglátod, te is
megtalálod az igazit. Fiatal vagy, előtted a j ö v ő . . . És hát egy katonának minden
ujjára . . .
Két kisfiú és három kislány szaladt be a szobába, Bondár István testvérei.
Körbefogták, simogatták, csókolgatták a bátyjukat.
— Mit hoztál? — kérdezte a legkisebb, a hatéves Balázs.
28

A fiú a táskájára bökött.
— Ott van, vegyétek ki. Mogyorós csoki. Mindenkinek egy-egy szelet jár.
Éva, a középső lány elhúzta a száját.
— Mást nem hoztál?
A keresztanya elhessentette a gyerekeket.
— Hagyjátok enni a b á t y á t o k a t . . . Hosszú útról jött, éhes.
A gyerekek visszaszaladtak a nagyterembe, a nyitott ajtón át kihallatszott a
zenekar hangja: gyorscsárdásokat húztak, közeledett az éjfél, a menyasszonytánc
ideje. Bondár István szemét az asztalra függesztette, megállás nélkül evett.
00.02

A vőfély, Kenderesi Imre, keresztülcsörtetett a táncolókon, megállt a színpad
előtt, leintette a zenekart és elordította magát:
— Eladó az ú j asszony! Aki bírja, marja!
Mindenki a bejárathoz fordult: ott állt Eta és Virágos Menyhért. Eta kékfestő
ruhában, Virágos Menyhért piros csíkos vászoningben. Frissek voltak és szépek.
A tömeg utat nyitott az ú j párnak. A zenekar munkához látott, megkezdődött a
menyasszonytánc.
Ahogy az ilyenkor illik, először a násznagyok, aztán a szűkebb rokonság s a
közeli ismerősök táncoltak az ú j párral. A fiatalok utoljára maradtak. Két tányér
között, Eta násznagya előtt, tornyosra magasodtak a százasok, ötszázasok. Bondár
István az édesanyja mellől nézte a felhevült mulatságot. Arra lett figyelmes, hogy
az édesanyja pénzt dug a markába.
— Neked külön kell táncolni az ú j asszonnyal. Felnőtt ember vagy, így szokás —
mondta az anyja.
A fiú rövid pillantást vetett a pénzre, ötszázforintos volt. Zsebre gyűrte, komor
arccal bólintott: rendben! Szemét Etán tartotta.
01.17
Több mint egy órája tartott a menyaszonytánc, a násznagy előtt már három
mélytányér telt meg pénzzel, mikor a fiatalok sorra kerültek. Eta hátán ekkorra
csomóba ráncosodott a tarka blúz, arca verejtékben úszott, férje, Virágos Menyhért
az utolsó erejével tartotta magát. Ugyanis errefelé az a szokás járja, hogy az ú j
embernek és az ú j asszonynak minden egyes táncolóval meg kell innia egy pohár
bort a csárdások végén. Aztán a csókolódzás következik... Majd kezdődik minden
elölről... Eta tudta ezt a szokást, csak belenyalt a b o r b a . . . A békési Virágos
Menyhért meg úgy gondolta, kötelessége minden pohár bort fenékig kiinnia, így
történt, hogy a menyasszonytánc vége felé már csontrészeg volt. Fogytak a táncolni
szándékozók, csak néhányan voltak h á t r a . . . Fiúk, lányok. Bondár István zsebében
szorongatta az ötszázast, nem bírta elszánni magát a táncra. A keresztanyja sündörgött a másik oldalára.
— Kisfiam, nehogy te légy az utolsó! Menjél már — suttogta.
A fiú csak állt és hallgatott. A keresztanyja közel hajolt a füléhez, úgy mondta:
— Nem veszel észre semmit Etuson? Nem? Figyeld csak meg az a l a k j á t . . .
Látod már? Terhes! A harmadik hónapban van. Ezért volt a nagy sietség! Érted,
ugye? Most ez a divat gyermekem, állapotosan férjhez m e n n i . . . Bezzeg régen, az
én koromban. Úristen!
Bondár Istvánból minden erő kiszaladt, percek teltek el, amíg felfogta a keresztanyja beszédét. Akkor intett a násznagynak, jelezte, hogy most ő következik. Váratlanul nagy csend lett a teremben, a zenekar is elhallgatott. Etus elfehéredett arccal
várakozott. Virágos Menyhért kezében tele pohár imbolygott. Bondár István megmarkolt két üres széket, letette az ú j pár elé:
— Üljetek le!
A tömeg felmorajlott.
— Pihenjetek egy kicsit — magyarázkodott Bondár István. A prímás felé intett.
— Lassú nótát Anti bátyám! Az ötszázforintost a tányérra helyezte, a násznagy elé.
29

— Tessék!
Felcsendült a dal:
Édes jó anyám, nem írhatok levelet,
Szilaj csikó elrúgta a kezemet,
Szilaj csikó fájdalmas a rúgása,
Sír a jó anyám, hallik a zokogása . . .
Mindenki Bondár Istvánt nézte, aki felemelt fejjel, valahová a semmibe bámult.
Mikor a zenekar másodszor is belekezdett a nótába, a fiú intett a fejével: elég!
Meghajtotta magát az ú j pár előtt, és kiment a teremből.
01.52
Az alkalmilag kinevezett ruhatárban öltözködött, ott állt tőle karnyújtásnyira
az édesanyja.
— Elmész?
— Elmegyek.
— Karácsonyra hazajössz?
— Hazajövök.
— Már csak három hét.
— Már csak három hét — ismételte a fiú.
— Levágjuk a disznót az ünnep második napján. Jó lesz?
— Jó lesz, édesanyám.
Álltak egymással szemben, a fiú menetkészen. Az anyja, először tette életében,
magához ölelte a fiát.
— Az én fiam vagy. Büszke vagyok rád.
A fiú megemelte az édesanyja kezét, megcsókolta. Ö is először tette.
— Kézit csókolom.
— írjál! Ahogy megérkeztél, írjál!
A fiú már az ajtóból szólt vissza.
— Ne aggódjon, nem lesz semmi baj.
Kilépett a decemberi éjszakába. Az égre nézett, kereste a Göncölszekeret. A farmerruhás fiú szavai jártak az eszében. De hiába kutatott az égbolton, a Göncölszekeret nem találta meg.
15.05
Havazott, mikor leszállt a vonatról. Nem sietett. Jócskán volt még ideje az
eltávozás határidejéig, huszonnégy óráig, azaz éjfélig. A mozi előtt ment el, figyelmét nem kerülte el, hogy a tiszthelyettes-hallgatók és a sorkatonák közül milyen
sokan várakoznak a félnégyes előadás kezdetére. Egyszerre ott termett mellette
Horváth Jóska.
— Pista! Bondár Pista — kiabálta a kisfiú. — Hoztál sült tyúkot?
Ott álltak egymással szemközt.
— Nem hoztam — mondta Bondár István. — Ne haragudjál, nem volt rá időm.
— Hát tortát?
— Azt se . . .
— Nem baj. — A kisfiú felrántotta a vállát. — Különben is az volt ebédre. Stefánia szelet. Jössz moziba? Gyere mán, jó film lesz, azt m o n d j á k . . .
— Nincs most kedvem . . .
Hallgattak. A kisfiú szólalt meg elsőnek.
— De este, a vacsora után, ugye megkereshetlek?
Bondár István mosolygott.
— Ma hideg kaja v a n . . . Már megkaptátok délben.
_ — A tévészobában... Megkereshetlek? — kérdezte a kisfiú, mint aki nem is
hallotta mit mondott előbb a másik.
— Rendben van. Menj vissza a többiekhez, mindjárt kezdődik a film.
— Addig pihend ki magadat. — Hirtelen elkomolyodott a kisfiú. — Történt
valami?
30

— Ugyan? — Bondár István megsimogatta a kisfiú fejét. — Semmi különös.
— Akkor jó! Szóval este a tévészobában? Ott leszel? Igazán?
— Ott leszek — mondta Bondár István.
Horváth Jóska visszament a többiekhez, Bondár István a laktanya felé vette az
útját. Most kezdett csak igazán havazni. A kövér hópelyhek a fiú arcára tapadtak,
de nem törölte le.
15.38
A kapuügyeletnél felmutatta a papírjait, ú j őrök voltak, nem kérdezősködtek.
Csak a zászlóalj-ügyeletnél kérdezte meg az egyik évfolyamtársa.
— Te meg? Minek jöttél meg ilyen korán?
— Csak! — mondta Bondár István és a körlethelyére ment.
A napostiszt irodája mellett ment el, tudta, hogy ma Kerekes hadnagy a soros,
de nem kopogott be hozzá. A hálóteremben átöltözött, és lefeküdt az ágyára. A tizenkét ágyas szobában egyedül volt.
Arra ébredt, hogy Kerekes hadnagy az ágya előtt áll, és őt figyeli. Felugrott,
jelenteni akart, de a hadnagy leintette.
— Maradjon! Csak látni a k a r t a m . . . Mondták, hogy megérkezett... Vártam.
Egész nap.
Bondár István visszahanyatlott az ágyára, tarkója alá kulcsolta a kezét. Hallgatott. A hadnagy menni készült.
— Pihenjen, majd holnap beszélgetünk.
Mivel Bondár István nem válaszolt, a hadnagy kiment a hálóteremből. A fiú
álmatlanul bámult maga elé.
' 18.02

Felkelt az ágyáról, bement a tévészobába. Talán tízen-tizenketten ültek a készülék előtt. A szép bemondónő: Kudlik Júlia kommentálta az eseményeket, a rákgyógyítás újabb eredményeiről tudósítottak a filmfelvételek. Bondár István néhány
perc után átment a laktanya másik klubszobájába, ahol a kiképzőbázis kamarazenekara próbált. Leült a barátja, Soós Tamás mellé. A nógrádi fiú kivörösödött
arccal f ú j t a a trombitáját, kérdőn felvonta a szemöldökét: mi van? Bondár István
nem válaszolt, a kottába pillantott. Pergolesi: A-dúr concertino — olvasta az első
oldalon. Megpróbálta leolvasni a hangjegyeket... Nem ment. Arra gondolt, hogy
milyen jó lehet Soós Tamásnak, meg a zenekar többi tagjának, hogy értenek a muzsikáláshoz, ő semmilyen hangszeren nem tudott játszani. Még pikulán sem. — Talán
ha lenne egy citerazenekar... De citerazenekar nem volt a laktanyában.
18.33
Bekopogott Kerekes hadnagyhoz. A hadnagy éppen valami jelentést körmölt, •
mikor a fiú belépett, várakozóan letette a tollát az asztalra.
— Mi a baj, Pista?
Bondár Istvánnak nem jött ki hang a torkán, remegett.
— Rosszul van? — lépett hozzá a hadnagy.
— Hadnagy elvtárs j e l e n t e m . . . — Bondár István a combjához szorította a kezét. — Tegnap este . . . megvertem egy embert.
A hadnagy elvesztette a biztonságát, tétován kérdezte:
— Mit csinált?
— Tegnap éjszaka leütöttem az unokatestvéremet... Tetszik tudni ő az a
sofőr . . . S z ó v a l . . . ő vitt haza Újfaluba . . . Lekurvázta a menyasszonyomat... Etát.
A volt menyasszonyomat... Azért t ö r t é n t . . . Elvesztettem a fejem . . .
— Más jelentenivalója nincs? — kérdezte a hadnagy.
— Nincsen! — mondta Bondár István. Majd határozottan hozzátette: — Minden
felelősséget vállalok a tettemért.
Kerekes hadnagy visszament a helyére, a tollával babrált.
31

— Menjen a körletébe, majd holnap mindent t i s z t á z u n k . . . Pihenjen, most ez a
legfontosabb. És nyugodjon meg. — Bondár István kinézett az ablakon, sűrű, nagy
pelyhekben hullt a hó.
— Hadnagy elvtárs . . . Engedélyt kérek hósöprésre.
Kerekes hadnagy az ablak felé fordult. Háttal mondta:
— A nyírfaseprőt megtalálja a h e l y é n . . . De a körletet ne hagyja el. Figyelni
fogom!
Bondár István csak állt.
— Menjen már! Az istenit!
Bondár István még egy darabig nézte a hadnagy hátát, aztán szó nélkül kifordult a helyiségből.
19.00
Egyenletes tempóban, kimért mozdulatokkal seperte a havat. Nem sietett. Kimaradásának határidejéig, huszonnégy óráig még bőven volt ideje. A kövér hópelyhek
bebújtak a zubbonya alá, a gerincén izzadságpatakokban csordogáltak tovább, lefelé,
a lábszáráig. De a fiú mindezzel nem törődött, csak a munkájára figyelt. Olyan
szépen söpört, mint még sohasem. Kis szobája ablakából Kerekes hadnagy megindultan nézte a hajladozó fiút. — Kemény kis kölyök! — gondolta magában. —
Túléli! Hát persze! Hiszen még előtte van az é l e t . . . A teljes emberi é l e t . . .
Visszament az íróasztalához, folytatta a félbehagyott munkáját.
A hó meg csak szakadt az égből, egyfolytában, megállás nélkül.
Másnap, ebédszünetben.
Bondár István a betegszobában tért magához. Horváth Jóska ült az ágya szélén.
— Hogy vagy? — kérdezte a kisfiú. — Ugye már nem vagy beteg?

KACHELMANN JÁNOS MUNKÁJA

32

TAKÁTS

GYULA

Út nélkül röppen
Beépítve, kék szárnnyal
egy szerkezet feszül és mozgat..
Törtpartú térkép öblein
vitorlák ... Kezem
lapozgat...

.

Sarokban lépték és a tű,
hogy észak!... És délre? . .. Már soha!
Űt nélkül röppen minden évszak.
Le nem rögzíthető nyoma ...
Egy érzés csupán s valami kép
kísért...
Két évszám alatta
s acéllal metszett zsombék ...
Nimfák
penész-tavakba...

Érem
EGYIK LAPJÁRA:
Nyomot, mint holdon a talp,
ha tudsz, hagyj örökül ilyent,
mely évmilliókon át is egyre tart,
pedig nem is láthatjuk
idelent...
A MÁSIKRA:
Iszonyú térben vacogó
levelecskéje zireg-zörög

magány
a fán ...

RAFFAI

SAROLTA

Se szívét se szavát
El kéne indulni
de hova, de hova?
Meg kéne érkezni
se ide, se oda.

El kéne indulnod,
el kéne, de hova?
Érkezned is késő
ha ide, ha oda.

Nyákon a csengőcske:
szava se, fénye se.
Istenesen rázni
gazdája leszek-e?

Maszkabál
mosolyok.
Ingatag istenek.
Ha egy még talpon áll,
két szemed verje meg.

Igazi, igazán?
Ha bánom, se bánom.
Tornyos kis kételyek
a szíven, a szájon.
Ferdültek, mamlaszok
tudod-e?
Hiszed-e?
Föllangyült magadra
jégverés
kellene.

—

Hiányzik,
hibádzik
valami, de nagyon.
Nem szárnyák, csak púpok
nőnek a hátadon.
Ennyit érsz. Ennyi vagy.
Ezt kapod: soha mást.
Ha ölel, mást ölel
sokszárnyú suhogás.

Ha mégis, ha mégis
szárnyaid
nőnének,
el kéne indulnod
most valami
végett.
Hej, VALAMI
végett.
Ki emlékszik arra?
Növekszik az ember
örömre, meg bajra,
esküszik az ember:
legyen mit feledni.
Se szívét, se szavát
nem vigyázta senki —
nem vigyázza

Keserűn, keserűt
Imígyen szól az ÜR:
— Megtértél-e
lányom?
— Eltérőben,
kitérőben
nyakamon a járom.

senki.

— Van-é erényed, ha
egyebed már nincsen?
— Azt keresem, azt kutatom
hol lakik az Isten.
— Fellelted-é
amúgy
istenigazában?
— Szűk kebleket, tágra
szíveket
bejártam.

nyitott

— Vadalma, vagy vackor
a tested, a lelked!
— Se az égtől, se a földtől
nem várok
kegyelmet.
— 5 hagytok hátra fattyat
aszonyok,
egyűgyűk?
— Csak mint a korcs mandulafa
keserűt,
keserűt.

SIMÁI

MIHÁLY

A sárgaláz kivirágzik
állnak a kirakat előtt
a sárga pipacsok
járják a körúti kőmezőt
a sárga pipacsok
sóvárák és irigyek ők
— röhögik milyen pirúlósak
hisz sárga pipacsok
hogy lobognak a kezdő pipacsok
ostobaságokon vérzenek el
ezek a sárga pipacsok
aranyat nyelnek mert fényleni kell
rajongják ami ragyog
bizonygatják hogy így az igazi
vezénylik — hozzánk igazodj! —
lehazudják a hajnali dombról
a bolond színvállót a napot

3*

35

Stációk
virágok verték
térdemet
— elmentem a csalán közé
csalán perzselte
bőrömet
— elmentem a fagyok közé
fagyok harapták
testemet
— elmentem a vadak közé
vadak széttéptek
engemet
— szállottam madarak közé
most egy darabka ég vagyok
— betakarnak a fellegek
— átszögeznek a csillagok

Tudom
kiírták az Időajtóra
pontban pont pont pont
kitette tábláját a Tér is
'minden hely foglalt
. .. tői a tied is
lelkem tehát nyugodt
tudom amit tudok

36

órakor
záróra

SZEPESI

ATTILA

Kolkhisz
(Arcsil Szulakaurinak)

város

kolostorcsöndje

óra nyugszik
a horizonton
emléktelen
gyümölcs
átlépsz az

éjszakába

fekete fenyők
özönvíz-árnya

>
arcodon

az ünnepektől
távolodva
járod a fövenypartot
kagylók roppanó héján
a sorstalan időt
minden
minden

sötét
világos

hol tengert ér a Rioni
ég s föld között
iránytalan úsznak a bárkák
*

gyertyát gyújtasz és olvasol
arcod arany sugárban
mint középkori
szerzetes
görnyedsz a könyvek fölé éjről éjre
mögötted

tükör és

félhomály

aztán a kanóc lángja is kihúny
és átvilágít a sötét
és látható lesz ami láthatatlan

ZALÁN

TIBOR

Jelek egy XX. századi
totemoszlopra
Vonszol egy testet egy lélek
hóban
vonszolja
esőfényes sárban
viszi sírásban viszi sírásban
a testet a lélek
mint léghajó a nehezéket
vinné
magával
fel a magasba
de csak vonszolja
belé szakadva
záporozó
ezüst esőben
keresztig
viszi
krisztusi Időben
a testet a lélek
bomló
ráncosodó
kényszer-fedezéket
alkoholon
asszonyokon
keresztül húzza
betegséggel
megadással
formázza
zúzza
Vonszol egy testet egy lélek
vonszolja
huszonhárom év óta
hányszor sárba
szűz nagy hóba
megváltásba
leánymellre
korai
tákarodókra
szerelem utáni
kihált tájakon viszi
rozsmezők
aranyán
keresztül cipeli
éjszakáról
éjszakákra
lázával űzi' lázzal veri
a testet a lélek
és készül
már
hogy egyszer a hóba ejti
nevet is majd nevet
és száll és
elfelejti

Késői beszélgetések Radnóti Miklósról
Évtizedek
messziségéből,
mint újra felmerülő
Atlantisz,
az
emlékezés
visszahozza az idők tengerébe merült múltat, s az ifjúságot.
Indokoltnak
tűnik a kérdés: de ki emlékszik
már szavakra,
beszélgetésekre, eseményekre?
S ha emlékszik — az emlékekre rárakódó évtizedek
vajon hitelesen őrzik a megtörtént
valóságot' Radnótiról, negyedszázad
óta eltűnt alakjáról, s azokról a versekről, amelyeket éppen e negyedszázad
„emelt
be" a magyar költészet klasszikus versei közé, az iskolai
tankönyvekbe.
Ez az alakváltozás — az élő ember a nemzeti múlt egyik héroszává
vált.
a sokszor csupán sebtében feljegyzett
ceruzasoros vers márványtáblákra
íródott — vajon nem igazítja ki akár tudatosan is az egyszerűt, a véletlent, az
1930-as vagy 40-es esztendőkben
mindennapinak,
vagy legfeljebb a korszakhoz
illőnek tűnő
epizódot?
Radnóti mikrokozmoszából
számunkra
ma makrokozmosz
lett, a költő
minden útja fontos, minden találkozása lényeges, kortársak vallomása
sokszor perdöntő
lehet.
S rossznéven vehetjük-e
az emlékezőktől,
hogy éppen a történeti
felelősség miatt, olykor megcsuklik
a hangjuk a magnetofonszalagon,
többször szigorúbbak vagy éppen elnézőbbek magukhoz a kelleténél? Azért teszik, hogy
a korszakból, saját életükből Radnóti alakja az emlékezet negatívján át minél
élesebben rajzolódjék
elő.
A gyűjtésnek
még kezdeténél tartunk — mindenképpen
folytatni kell, a
lehető legteljesebb Radnóti-kép
megteremtéséig.
Az emlékezések
gyűjtését a Petőfi Irodalmi Múzeum dokumentációs
osztálya részére készítettem
magnetofonnal,
1970-ben.
TÓBIÁS ÁRON

DR. LIGETI

MAGDA

— Ha jól emlékszem, a lényegre . . .
A menzán a szegedi menzán, ahol az egyetemisták étkeztek, volt valami ülés.
Milyen ügyben, én azt m á r nem tudom, de valami menzadisznóság ellen; vagy nem
volt jó a koszt, vagy nem volt kielégítő a mennyisége, vagy mind a k e t t ő . . . Azt
tudom, hogy felszólalások voltak — meglehetősen opportunista módra. Mert féltek
az emberek, éhes diákok jártak oda és következésképpen féltek.
Éh, akkor azt hittem, hogy rendkívül bátor vagyok, mert nagyon harciasan
hozzászóltam. Ma már tudom, hogy azért, mert nekem volt hinterlandom, mivel
haza is j á r h a t t a m ebédelni.
Abban a pillanatban, ahogy leültem, felállt egy fiú, akit nem ismertem. S azt
m o n d t a : mindenben csatlakozik hozzám, tökéletesen igazam van, nem lehet megalkuvó módon hallgatni. Ez volt Radnóti.
39

így ismerkedtünk meg. Utána együtt mentünk el a gyűlésről, szidtuk a közállapotokat, így kezdődött.
Hogy mi mikor, miről beszéltünk, arra nem is lehet emlékezni. Esténként eljött
értem, én medika voltam, ő bölcsész, és akkor elmentünk sétálni a Tisza p a r t j á r a .
Szegeden ez már úgy volt szokásban.
Iszonyú hideg teleken, emlékszem, hogy jéggé fagytunk. Mert nagyon r o m a n tikusnak találtuk a megfagyást. Akkor persze nem láttam olyan tisztán, hogy szegénynek nem volt télikabátja. Átmeneti kabátban vészelte át a telet. A s z o b á j á b a n
soha nem volt befűtve, mindig éhes volt.
Hogy mi volt benne a megnyerő?
A kedvessége, a hangja. Szép szeme volt, szép, melegszürke szeme. S v a l a m i
tisztaság volt az egész lényében. Társaságban volt egyszer egy felejthetetlen és
abszolút naiv vitánk. Többen voltunk, és valaki azt állította: a k o m m u n i z m u s b a n
nem lesz szerelem, mert ez olyan individuális d o l o g . . . Erre Radnóti nekik ment,
hogy olyan rendszer nem létezik, amelyben nincs szerelem.
Moziba is jártunk együtt. Főleg olyan filmekhez, ahol vonatszerencsétlenség volt.
Ezt Miklós imádta, minden olyan filmet meg kellett nézni, ahol vonatszerencsétlenség történt. Egy film még most is előttem van, amikor Miklós halálizgatott volt.
Megy az expresszvonat és egy tehén megáll a sínen k e r e s z t b e . . . S a v o n a t n a k m e g
kellett állnia. Erre az egy jelenetre emlékszem.
(Közben előkerülnek a dedikált kötetek. A Pogány köszöntő: „Ligeti M a g d á n a k ,
az én szomorú barátnőmnek, hogy szeresse ezeket a verseket. Szegeden, 1930. de-:
cember Radnóti Miklós." S a Pogány köszöntő-ciklus előtt, kézírással az A r c k é p
című verse, amelyik m a j d az Üjmódi pásztorok éneke kötetben válik mindenki számára olvashatóvá: „Huszonkét éves v a g y o k . . . " )
— Miért nevezett „szomorúnak"? Hát kérem, vidéken szegény lánynak lenni
sosem volt jó dolog. Nem is voltam szép lány. De még úgynevezett f é r j h e z m e n é s i
sanszom sem volt vidéken, ahol vagy nagyon szépnek, vagy nagyon jómódúnak kellett lenni ahhoz, hogy elvegyék az embert.
Jó apámat kommunistaként ismerték a városban, némely ember velünk szóba
sem állt. És nagyon szegények voltunk.
Azután a nagy séták után, miután m á r elfagytunk, bejött hozzánk. S az úgy volt
megrendezve, hogy éppen most találkoztunk véletlenül, s akkor h á t n á l u n k f e l m e l e gedett és vacsorázott.
Az a furcsa, hogy én a „téli" Miklóst ismertem c s a k . . . Űgy csodálkoztam, m i k o r
egyszer bementem az Irodalmi Múzeumba és ott volt egy kép, ahol i n g u j j b a n t e n i szezik. Mondom: jé, ilyen is v o l t . . . Mert én télen ismertem, mindig k a b á t b a n ,
fázósan.

MÜLLER

LAJOS

— A Gyarmati-nyomdában, egy napon megjelent Radnóti Miklós, elővett egy
papírlapot s ha jól emlékszem, ceruzával volt ráírva egy vers, mely így kezdődött:
„Előttem Müller, a nyomdász
állt a mérleg előtt,
megméretett
s hat hónapot k a p o t t . . . "
Én, őszintén szólva ezt egy juksznak véltem, figurás versikének. Amit egyik
ember a másikának írdogál, s egy ilyen tréfás r i g m u s . . . Mennyiben érdekel ez
valakit? Hát miért fontos ez, hogy a bíróság előtt megjelentem? Egyáltalán, az egész
bírói eljárásnak, az egész herce-hurcának túl nagy jelentőséget nem tulajdonítottam
abban az időben. Olyan magától értetődő és természetes volt, hogy amit csinálunk,
az ütközik a fennálló társadalmi renddel és törvényekkel.
Az, hogy a bíróság előtt megjelentem és hat hónapra ítéltek — ez nem is volt
40

lényeges része. Ma azonban, hogy ennek a versnek a következtében, mely úgy látszik márványtáblánál maradandóbb emléket állít Radnótinak, s persze nekem i s . . .
Minek következtében határozottan kijelentem, nem változtatom meg a nevem,
nem magyarosítom. Maradok Müller, a nyomdász, most már a Radnótira való emlékezés miatt is. Valahogy úgy látom: ennek a jelentősége akkor Radnóti számára
sokkal fontosabb volt, mint amennyire én egyáltalán elképzeltem.
Ennyit akartam csak ezzel kapcsolatosan elmondani.
(A Radnóti-vers címe: 1931. december 8. Alcíme: Főtárgyalás. S a Müller, a
nyomdász idézte első versszak folytatása:
„Aztán kiürítették a termet, hogy
én kerültem sorra; óvták a népet
ragályos verseimtől."
Azóta „Müller, a nyomdász" nevét sírtáblára írták — milyen megdöbbentő
visszahallgatni a magnóról a síron túl is megőrzött szavakat.)
— Radnótival a viszonyunk igen szerencsésen elmélyült.
Megmondom őszintén, én abban az időben igen gyengén álltam a költészet megértését, a költészet jelentőségét illetően. Nem sokat tudtam erről: én nem írtam
életemben egyetlen verset sem. Nem tudtam: hogyan készül egy vers és mi annak a
motívuma. S általában az egész versírást én egy ilyen rövid lélegzetű, felszínes
tevékenységnek tartottam.
Elismertem, hogy Petőfi nagy költő volt és Arany János és V ö r ö s m a r t y . . . de
úgy, különösebben nem rázott meg és nem mélyültem el benne.
Egészen addig, amíg József Attila nem kezdett hatni rám. József Attila versei
voltak azok, amelyek jobban belém nyúltak, jobban felrázták addigi tespedt érdeklődésemet. Ahogy írtam az emlékezéseimben, a József Attila Emlékkönyvben, az
első vers, ami a legmaradandóbban megrázott s ma is hat rám, a Lebukott című
verse volt József Attilának.
Valahogy ez volt az a periódus, amikor változás, komoly változás állott be
nálam: érdeklődés a költészet lényege s a költészet hatása iránt. Mert úgy gondoltam, ha énrám hat ennyire József Attila- verse, nyilván másra is hatással van.
Énrám, a közömbösre, az érdektelenre... Akkor nyilván mások, akik jobban reagálnak, akiknek könnyebb az érzékenységét érinteni, valószínűleg jobban a hatása
alá kerülnek.
Innen volt az tehát, hogy Radnótit is abba a légkörbe helyeztem, amely számomra szimpatikus és kedves embereket jelentett. Egyébként, ettől függetlenül,
Radnóti személyében, magatartásában, viselkedésében olyan kedves jelenség volt,
hogy nem lehetett szabadulni a hatása alól. Még annak sem, aki különben teljesen
fafülű volt vagy lehetett a versek iránt.
Egyáltalán Radnóti nemcsak mint költő, mint ember, mint fiatalember annyira
életvidám, annyira vitalitással teli, annyira humorérzékkel és olyan — mondhatnám
— boldogsággal teli ember volt. Annyira szerette az életet, hogy — nyugodtan mondhatom — tragikus, hogy oly korán meg kellett halnia.
Mert ez az ember az életet jobban szerette, úgy ahogy én visszaemlékszem, mint
általában az emberek. Én, bevallom őszintén, abban az időben, amikor nem sokat ért
az életünk és a sorsunk, tudom, hogy mennyire nem tulajdonítottam jelentőséget
annak; élek vagy meghalok, vagy revolvert szegeznek rám, felakasztanak vagy kinyírnak, vagy a Dunába d o b n a k . . . Mindegy volt. Húsz fillért nem ért az életem
s valahogy ezzel a szemlélettel is tekintettem a jövő elé. Amennyiben ázt egyáltalán
jövőnek lehetett mondani.
(Ha másért nem, maga az élet azért éltette akkoriban Müller Lajost, mert vállalkozott egy Radnóti-verseskötet kiadására is.)
— Az Ének a négerről, aki a városba ment kiadvány úgy született, hogy egy
nap megjelent nálam S. Szőgyi Lajos, aki ma egy bútortervező intézetnek a tervezőmérnöke Pesten. Rendkívül érdekes linóleummetszetet hozott magával bemu41

tatni. Hogy ő egy ilyen és ehhez hasonló tárgyú linókkal a k a r n á illusztrálni R a d n ó t i nak Ének a négerről című versét. S ezt külön kiadásban szeretné megjelentetni.
Nekünk persze nem volt nyomdánk, nem volt papírunk, nem volt hitelünk, a
világon semmink sem volt. Én v o l t a m . . . Ez azt jelentette, hogy a személyemben a
szedés művelete biztosítva volt. Ha é n szedtem, akkor ki volt szedve a mű. Mondom,
csak a két kezem és a nyomdász képességem volt.
Az történt, hogy egy kollégám, aki közben önállósította magát és nyomdát nyitott az Angol utcában, felkért engem, hogy segítsek a kis nyomdája berendezésében.
Mindössze egy lábbal taposó, vagy motoros — most m á r nem emlékszem — a m e r i k a i
gépe volt. Egy összecsukódó-kinyíló masina. Amellyel legfeljebb névjegyet vagy
esküvői meghívót lehetett nyomni, vagy egy r ö p c é d u l á t . . . Meg néhány szekrény
betűje volt, amiből, ha négy oldalt kiszedett az ember, akkor üres lett a nyomda.
Hát ebben a nyomdában kíséreltem meg és valósítottam meg József Attila
könyvének megjelentetését: a Döntsd a t ő k é t . . .
Ez Juhász Árpád nyomdája volt. A könyv meg is jelent ott és h á t a sorsa m á r
i s m e r t . . . Ezután áttettem székhelyemet a sokkal több betűvel rendelkező G y a r m a t i nyomdába, ahol m á r komolyabb szedéseket lehetett végezni, tekintettel a r r a , hogy
ott egyszerre több ívnyi anyagot is tárolni lehetett. Bár komolyabb g é p p a r k k a l ez a
kis nyomda sem rendelkezett.
így jelenhetett meg, saját költségemen, a Radnóti-kötet.
Dicsekvéssel mondom, de nem is alaptalanul, hogy az első szép kiállítású, gondos, finom merített papíron nyomtatott könyv volt akkoriban, ami ilyen kezdetleges
felszerelésű nyomdában készült. A szakemberek meg f o g j á k érteni a jelentőségét,
hogy kétszer lett n y o m v a . . . Külön nyomdai eljárással kellett a vaskos foltokat t a r talmazó linót nyomni, s külön, egészen finom festékkel lehetett csak a linómetszetek
alá nyomni a hatsoros verseket.
Rendkívül érdekesek lettek az illusztrációk. Hatásosan emelték a v e r s n e k a
misztikus hangulatát. Rám is úgy hatottak ezek a versek, ahogy a bibliofilgyűjtőkre
kellett volna, hogy hasson. Kellett volna — mondom, mert az én tapasztalatom szerint nagyon kis érdeklődés kísérte a könyvet.
(A kötet 750 példányban készült, s a könyvkereskedők csak bizományba v e t ték át.)
— De az egész tételt v i s s z a k a p t a m . . . A kereskedők egy évig ültek rendszerint a
bizományba átvett példányokon, a végén a nyakamon maradt. Nem t u d t a m vele
mit kezdeni. Mert kinek a d j a m á t ? Ki foglalkozik ezzel?
Miután én ezt leírtam már, mint veszteséget, fogtam az egészet és o d a a d t a m
Radnótinak, mint legjobb k e z e k n e k . . . Foglalkozzék vele ő, a d j a oda a n n a k , a k i nek a k a r j a .

KÁRÁSZ

JUDIT

— Otthon voltam Szegeden, azon a nyáron, a Bauhausból, s akkor Hont Ferenc
összeismertetett a szegedi fiatalokkal. Ott volt m á r Radnóti Miklós is, a pesti fiú,
aki frissen érkezett az egyetemre. Vagy Párizsból érkezett éppen? Mert sokat és
lelkesen beszélt a gyarmati népek kiállításáról, amit én még tavasszal l á t t a m P á rizsban, épülőfélben. Onnan hozott egy szobrocskát is, Jeromost, mindig fogta a
kezében, verseibe is belefoglalta, és nagyon boldog volt vele.
Miklós rendkívül aranyos és kedves fiú volt. Nagyon fiatalok voltunk, sokat m u lattunk, nevettünk, beszélgettünk. Engem mindig a német kommunista p á r t felől
kérdeztek, aminek akkor m á r tagja voltam. Büszkén meséltem Berlinről, Dessauról,
a Bauhausról, a weimari Németországról.
(Kárász Judit a Bauhausban, többek között, fényképészeti stúdiumokat is folytatott. Korabeli képe kordokumentum, így nagyon ismerős: a Dóm t é r e n együtt a
társaság, a szegedi fiatalok. A csoportkép bal szélén Radnóti Miklós.)
— Hont Ferenc volt közöttünk a legnagyobb „dumás". Mindenről beszélt, m i n dent tudott s a legképtelenebb dolgokról is ő tájékoztatta a társaságot. Reitzer b á 42

-csiéknál jöttünk össze valamennyien, aki műgyűjtő volt, a feleségének pedig szépen
•berendezett kézimunka-kereskedése volt. Imádták mind a ketten fiaikat, akik nekem
gyerekkori barátaim voltak.
S Reitzerék imádták természetesen a fiuk barátait is. Nagy vacsorákat kaptunk,
persze, hogy étel és ital mellett még jobb kedvünk támadt. Egyik este, amikor
összejöttünk, valaki hozott egy sündisznót magával. Mindig annak a székébe tettük,
aki ú j o n n a n érkezett. Nagyokat nevettünk, bolondoztunk — a legfelszabadultabb
közöttünk talán Miklós volt.
Ki gondolta volna akkor, hogy neki kell megírnia, a legtragikusabb körülmények között, a modern magyar irodalom talán legszomorúbb verseit? Amiket r á adásul csak a véletlen mentett meg a p u s z t u l á s t ó l . . .
(Kárász Judit elkerült Magyarországról véglegesen, csak 1949 karácsonyán tért
"haza. Húsz évig volt t á v o l . . . Dániában élt legtovább, fotóművészként kereste kenyerét.)
— Hogy gondoltam-e közben Radnótira, mint nagy költőre?
Nekem fogalmam sem volt arról, hogy az lett. Akkoriban egy nagyon érdekes
írónál laktam és éltem Dániában. Az volt számomra az érdekes, hogy 45 után Fifitől
-megkaptam az összegyűjtött verseket.
Elolvastam őket, s láttam, mennyi rokongondolat van bennük. Tulajdonképpen:
•emberek, akik gondolkozva é l n e k ' a világban és tényleg elsőrangúak, azoknak a gondolataik mind teljesen azonosak. Egy magyar költő s egy Dániában élő német író
gondolatainak mélysége u g y a n a z . . .

HAJNAL

ANNA

„Égen az új hold oly vékonyka
mint apró seb, melyet a fecske
villanva víz színén, s utána
rögtön
elfelejt..."

most,
ejt,

— Ugye szép ? . . . S ahogy Radnóti ezt elmondta, még szebb volt. Ezek a versek
az ő hangjával rögződtek az emberbe, mert egészen kiváló előadó volt, legalábbis
nekem az volt a véleményem róla. Ami személy szerint illeti Miklóst, rendkívül
vonzó arc. Örömében és élénkségében mindig szép volt. Az ember szívébe melegséget
fakasztó ember. Jó barát. Én nagyon szerettem ő t . . .
(Hajnal Anna idézi vissza a régi költői estéket, amikor valósággal mámorosan
a szó mágiájától, versekben fürödtek a jelenlevők. Eltűnt a világ, s minden verssé
vált körülöttük, zenévé oldódott a hang, a szó, a g o n d o l a t . . . )
— Előbb a neve vált ismerőssé Miklósnak, azután versei, m a j d a személye.
Ez nálunk, akkori fiatal költőknél, annyira egymás után következő s mégis
összefüggő dolog volt. Mert mi mindent elolvastunk, amit költő írt. Egy-egy könyvkirakat előtt megálltunk, s azonnal, mint a mágnes, vonzotta az ember szemét az
ú j verseskötet.
Minden folyóiratot elolvastunk, minden újságot megnéztünk, természetesen a
versek miatt.
Nekem még abban a kegyelemben is volt részem, hogy volt egy öreg újságárus
néni, aki minden vasárnap reggel feljött hozzánk, kapott egy csésze kávét és végignézhettem az összes újságokat. Végiglapoztam, s amiben olyan vers volt, ami érdekelt, azt az újságot megvettem. Mindig akadt három-négy lap, amit meg kellett
vennem...
Radnótinak, Vas Istvánnak, Zelknek, Fenyő Lászlónak a verseit mind „megvettem". Bármit közöltek tőle az újságok.
Személyesen, azt hiszem, a Tóth Árpád Társaságban találkoztunk. Ez a baráti
kör Illés Árpádnál, a festőnél gyűlt össze, mert neki volt egy alkalmas, nagy m ű teremszobája.
(A Tóth Árpád Társaság vezetője és később lakását, hajlékát a társaság céljaira
rendelkezésre bocsátó háziasszonya természetesen H a j n a l Anna volt.)
43

— Szombat esténként jöttünk össze, elég sokan, a fiatalságnak a legkiválóbbjai.
Legalábbis azt hiszem, nem tévedek, ha ezt mondom. Olyan volt ez a szombat esti
összejövetel, mint egy élő folyóirat.
Mindenki hozott magával ú j kéziratot.
A verseknél soha nem volt kérdéses, hogy meghallgassuk a költőt. Nem lehetett
annyi ú j verskézirat, amit kisebb-nagyobb noszogatásra fel ne olvasott volna a költő.
Mert tényleg költők voltak ott, a javából. József Attila is eljött, Füst Milán is többször felolvasott, pedig ő már akkor sem volt fiatal. Déry Tibor, éppen szakított már
a költészettel, s így neki „megengedtük", hogy a készülő A befejezetlen mondatból
olvasson fel részeket.
S Miklós is ott volt, természetesen. Kicsit skandálva olvasta fel a verseit, de
nagyon szépen. Azok a rettenetes hangulatok, amik elég gyakran gyötörték őt, a
versekben így nyilatkoztak meg:
„Az asztalon a kés f e l f i g y e l . . . "
„Járkálj csak, halálraítélt..."
— Miklósnak nagyon sok szorongása volt annakidején. Arra hivatkozott, hogy
ő már eredendően törékeny lelkialkat volt, hiszen az édesanyja belehalt az ő születésébe. S ő mindig árva volt. Mindig magányosnak érezte magát. Az, hogy Fifit, az
ő első nagy szerelmét feleségül vehette, bizonyos otthonosságot adott neki a világban, ahol ő mindig kitaszítottnak érezte magát. Fifi volt talán az egyetlen fényfolt
az életében.
Ezek a szombat esték az emlékezetemben nagyon sokszor visszajárnak ma is.
Megtöltöttük a szobát. Padlón, heverőkön, székeken, mindenütt ültek. Abban az
időben csodálatosan olcsó volt* a narancs. S minden két-három ember — bocsánat:
költő! — között volt egy kis kosár, naranccsal. Á földön meg egy tál, amibe bele
lehetett dobálni a narancshéjakat. Mert az volt a véleményem, ha a narancsevéssel
elfoglalják magukat az emberek, senkit sem zavarnak a felolvasásnál.
Azt hiszem, ez elég praktikus dolog volt, nem?
(A költőnő egyik verseskötetéről, még pedig első lényeges kötetéről, a legrangosabb folyóiratban, a Nyugatban, Radnóti Miklós írta a nagyon dicsérő és H a j n a l
Annát boldoggá tevő kritikát:
„Ez a folyton kutató, figyelő és mindig szintézist teremtő költőiség minden pillanatban a mindenséggel közlekedik ...")
— Oh, Miklós nem csak dicsért, hanem bírált is! De milyen s z i g o r ú a n . . . Egy
ízben szemrehányást tett nekem, hogy túlságosan elvont, amit írok. Valóban, volt
egy — vagy talán több? — ilyen költői korszakom. Ezt mondta:
— Idáig el lehet menni, tovább már nem.
Nagyon fontosnak tartotta, hogy minél érzékletesebb legyen a vers:
— Ez már nem képszerű, mert már nem látható.
Amikor megjelent a Ki felelhetne? című versem, Miklósnak az volt a véleménye, hogy az egész versben megfogható kép .csak egyetlen egy van, a végén:.
„Ki felelhetne? Emberek,
ti másképp éltek? biztosabban?
valami hazátok csak van?
a földön s a holnapi napban?
valami biztos kéz csak fog,
s lámpát gyújt nektek, hogyha féltek? . . .
. . . engem elejtett v a l a k i . . .
s már csak a zuhanásban élek."
Azt mondta erre a versre:
— Csak a zuhanás pillanatát mutatod meg, a többi teljesen elvont, nem megfogható. Lényeges az, hogy a költő képben mutassa meg, ne csak hallhatóan, amit í r .
44

SOPRONI

JÁNOS

— 1934-ben Szegedre utaztam. Szüleim ott laktak akkoriban, de nekem csak
kapóra jött a családlátogatás. Az volt a feladatom Szegeden, hogy megteremtsem az
illegális párt szervezetét. Mivel akkoriban a pártmunka szétesett Szegeden. Találtam
n é h á n y elvtársra, főként a szociáldemokrata párt ellenzékére, azután Zocskár Andr á s 19-es forradalmárra, aki cipészmester volt. De alig működtek egy esztendeig,
konspirációs hibák miatt lebuktak, s én is a szegedi bíróság e l é . kerültem, velük
együtt vádlottként, 1935 májusában.
Már első szegedi utazásom alkalmával megismerkedtem a szegedi fiatalokkal,
Baróti Dezsővel, Tolnai Gáborral és természetesen Radnóti Miklóssal, aki m á r nemcsak szűkebb körökben volt ismeretes nagyon tehetséges költőként. Úgyhogy, amikor
a tárgyalásra kellett mennem Szegedre, ott már ismerősként találkoztam össze —
ekkor véletlenül —, Radnótival a tejcsarnoknak nevezett étkezdében. Már túl volt a m az ítéleten — Radnóti nagyon meleg mosollyal üdvözölt. <5 is tudott m á r
mindent:
— Hallom, m a a professzorok elég enyhék voltak.
Valóban, a fővádlott Zocskár András 8 hónapot kapott, a többiek 3 és 5 hónapos
büntetéseket, engem pedig, bizonyítékok hiányában felmentettek.
Ezután hosszabb ideig elkerültem Szegedet.
Radnótival azután Pesten folytatódott, mondhatni, a barátságom. A találkozásokra, rendszeres megbeszélésekre azért került sor, mert felső kapcsolatomtól megbízást kaptam: beszélgessek Radnótival, akit szocialista világnézetű költőnek ismert
akkoriban m á r mindenki. Amikor én megismertem Miklóst, politikai kérdésekben is
m á r kész ember volt, marxista ismeretei eléggé megalapozottak és szerteágazóak
voltak.
A kis-Ilkovicsban találkoztunk rendszeresen, ahol Radnóti törzsvendég volt.
Lakásához nagyon közel esett ez a cukrászda. Délelőttönként rendszerint ott tartózkodott, találkozókat beszélt meg barátaival, költőtársaival, elolvasta az újságokat és
dolgozott is.
Nagyon konkrét beszélgetésekre kevéssé emlékszem, ennyi idő távolából. Rendszerint a napi politikai híreket beszéltük meg és beszélt a költészetről. Sokat foglalkozott akkoriban fiatal költőkkel. Képes volt ú j köteteiket elővenni és versről versre
megjegyzésekkel kísérni. Véleménye mindig szigorú volt és igényességet követelő.
Szavaiból az is kicsendült, hogy egy modern Kazinczy szerepére készült. Ha tovább
él, bizonyosan az lett volna belőle.
Egy hosszú, éveken át tartó vitára mégis emlékszem. Babitsot mindig túlbecsülte.
Költőnek, embernek is. Később jöttünk rá, mennyire igaza v o l t . . . Igaz, akkoriban
sem tudtunk senkit Babits helyére, vagy Babits ellenében megtenni Miklós számára
példaképnek. Kosztolányi nem jöhetett számításba, haragudtak rá a fiatal költők
nagyon az Ady-vita miatt, s meg is halt hamarosan.
Babits mosolya vagy intése boldoggá tette hetekre a fiatalokat, m á r m i n t azokat,
akik egyáltalán a környezetébe k e r ü l h e t t e k . . . Babitsnál mindenkivel lehetett találkozni. Radnóti egyenesen készült az ilyen találkozókra, ha vasárnap például hivatalos volt Babitsékhoz, kedden m á r jóformán nem is lehetett vele másról beszélgetni.
A vitáknál Miklós mindig szerény és okos volt, s látható megértéssel kísérte
ellenérveimet. Szóval nem mondta azt, hogy hülye v a g y . . .
Kortársai közül kiket becsült? Elhomályosodott b e n n e m . . . Arra emlékszem,
mennyire sajnálta József Attilát az őt ért herce-hurca, sérelmek miatt. Megbecsülése
töretlen volt József Attila iránt, szerette, és nem adott igazat a Pákozdy-féle
intrikáknak.
A mai fiatalok alig t u d j á k elképzelni, hogy milyen volt akkoriban a pártmunka"!
Nem "voltak olyan merev és kötött határai, nem megszabott formák között mozgott.
Az, hogy szocialista lett az ember, oly természetesnek t a r t o t t u k . . . Hogyhogy más
nem veszi észre? Miért nem t u d j a mindenki? Hogyan van az, hogy a munkások
valamennyien nem mind kommunisták?
45

Radnóti Miklóst szocialista költőnek tartottuk. Azért vált rendszeressé a m i
kapcsolatunk, mert egy forradalmi világnézetű költő tartozott ezzel az illegális mozgalomhoz, ismertük véleményét, tudtunk róla minden lényegeset, tiszteltük emberi
magatartását.
Az én felső kapcsolatom útján ez a vélemény a legfelsőbb pártkörökbe is e l jutott. Közvetlenül Greiner Arnold grafikussal tartottam konspirációs érintkezést,
aki kiváló ember volt, s lám, mégis elfelejtkezett róla az utókor. Tulajdonképpen
grafikusként alig • dolgozott már akkoriban, hanem pártfunkcionárius volt. 44-ben
halt meg, ismeretlen körülmények között.
Greiner Arnold kulturális megbízatásokat végzett, 1933-tól. ö irányította a különféle baloldali diákmozgalmakat, így a Haladó Diákok Pártját, m a j d a Tandíjreform Bizottságot kezdeményezte. Később, 1935 után a diákokkal és kulturális káderekkel való kapcsolatokat részben Donáth Ferenc, m a j d R a j k László vette át..
Greiner nem ismerte Radnótit személyesen, de nagyjából mindent tudott róla,,
tőlem.
Radnóti Miklósnál, mint általában a fiatal értelmiségieknél, a világnézet k i a l a kulásával kapcsolatos — ahogy akkoriban neveztük — „lekerekítések" voltak problematikusak. 1934 után, amikor a párt szektás magatartásán változtatni kellett, az.
egységfront-politika került napirendre. Akkoriban, pártmegbízásból, a szociáldemokrata párt Szocializmus című elméleti folyóiratába éppen az egységfrontról kellett
elméleti cikket írnom. Ez a cikk 1938 tavaszán, a Szocializmus egyik utolsó s z á m á ban jelent meg, A középosztályról címmel. Főgondolata az volt, hogy a kispolgárság;
és a középosztály egyenes érdeke a munkásosztályhoz való csatlakozás, nem pedig,
a fasizmus bárminemű támogatása.
Ez volt az a cikk, amit Radnóti nem bírált meg, hanem messzemenően elfogadta
gondolatmenetét. Még évekkel azelőtt elolvasta doktori disszertációmat, és szigorú,
hangon emelt kifogásokat. Stílusát bírálta és a bibliográfia ellen volt kifogása:
miért nem szerkesztettem meg gondosabban?
— Nekünk az a dolgunk, hogy a lehető legjobban dolgozzunk. Még a bibliográfiákban is!
Teljesen igaza volt.
(S most egy derűs epizód jut az elbeszélő eszébe, egy unokatestvéréről, aki t e n gerjáró hajón dolgozott, rádiótávirászként. Bolondériája volt, hogy ő költő — m i közben a leggátlásnélkülibb fűzfapoéta v o l t . . . Olyan rossz verseket írt, amilyenekmár nincsenek is. S természetesen: nem hitt bölcsészdoktor, magyar—latin szakosunokabátyjának. Hanem akart hinni Radnótinak, a költőnek, akit felkeresett.
Radnóti sokáig emlegette a „költőt" — ám sorsa, utazásai még tovább foglalkoztatták. Ez a figura ihlette meg Szindbád-versének megírására.
Azután elküldte Radnóti Bálint Györgyhöz, hadd örüljön ő is a verseknek..
Bálint György elolvasta, levette szemüvegét, ránézett, s mivel finom ember volt,,
így szólt:
— Jobb lenne önnek, aki annyi helyen megfordul, hol Dzsibutiban köt ki, hol'
Indiába hajózik, ha riportokat írna, vagy valami érdekes prózát. Aki ennyi helyreutazik, érdemes lenne élményeit megosztani mással is.
Erre a hajós sértődötten:
— Én, aki költő vagyok, hogy jövök ahhoz, hogy riportokat í r j a k . . .
Radnóti sokáig levelezett a tengereket járóval, levelei talán még valahol m e g vannak Dél-Amerikában, ahol a magyar hajós, még a háború kitörésének évében,
letelepedett.)
— Az utolsó találkozás Miklóssal?
44 március elején találkoztunk, nem sokkal azután, hogy a Dési Huberről írottverse megjelent a Népszavában. A vers nagy feltűnést keltett, művészi tökélye, forradalmi bátorsága mindenkit meglepett. A remekmű szárnyalását éreztük. Úgyhogyez a vers állt beszélgetésünk középpontjában. S természetesen az is, a háború f o l y tatódik, Magyarországra is kiterjed. S milyen sors várhat r á n k . . .
Miklós elmondta nekem is, amit akkoriban mindenkinek: megy azon az úton,.
46

ami elő van írva számára . . . Nem lehetett vele vitatkozni, pedig tudtam, megmentéséről gondoskodtak.
Március 19-én „eltűntem", illegalitásba vonultam, s nem hallottam többet
Radnótiról.

WEÖRES

SÁNDOR

— Radnóti nevét és verseit előbb ismertem meg, mint személyesen őt magát.
Radnóti-kötetet először nekem Szász Béla szombathelyi földim mutatott. Az ő
kis könyvtárában ismerkedtem meg József Attila, Radnóti Miklós, Lakatos Péter P á l
és más szocialista költők verseivel. Én akkor falun éltem, Csöngén.
Egy nap levelet kaptam Radnótitól, 1935 márciusában:
„Kedves jó Uram!
Ne haragudjék, hogy ismeretlenül levelemmel zavarom, de olyan közlendőim
vannak, melyekkel nem v á r h a t t a m előbb vagy utóbb bekövetkezendő személyes
találkozásunkig.
A Kozmosz Könyvkiadó főhősét, Dénest, bizonyára ismeri — a könyvnapra
tizenegy fiatal költő antológiáját hozza ki. A költők névsorrendben: Forgács Antal,
Habán Mihály, H a j n a l Anna, Jékely Zoltán, Kis Ferenc, Radnóti Miklós, Rónai M i hály András, Toldalagi Pál, Vas István, Weöres Sándor, Zelk Zoltán.
Egy-két fölösleges névvel terhelt, egy-két névvel hiányos, de viszonylag teljes,
névsor, azt hiszem. Mondanom sem kell, hogy ezt a névsort is nehezen lehetett
Dénessel összehozni.
Minden költő tíz verssel szerepel a kötetben. Az antológiát vele kettesben állítjuk össze. Remélem, hogy egyedül én.
Nagyon kérem, küldjön kb. tizenöt verset és kérem, hogy jelölje meg azt a tízet,,
amit elsősorban közöltetni kíván az antológiában.
Egyúttal kérdezem, hogy a Vajda János Társaság kiadásában megjelent antológiában közölt adatai helyesek-e?
Végül szeretném, hogyha a Hideg van-ból küldene egy példányt, szívesea
viszonzom e hó végén megjelent kötetemmel. Ne haragudjék, hogy levéllel zavartam..
Szeretettel üdvözli híve
Radnóti Miklós"
(Egy hónappal későbbi dátumozású a másik levél)
„Kedves Sándor!
Ne haragudj, hogy csak most válaszolok lapodra és most köszönöm meg a könyvedet, de könyvvel akartam viszonozni, azért vártam.
Ma írták Szegedről, hogy csak két hét múlva mászik föl a nyomdai sötétségből,
az égre az Újhold, a Lábadozó szélből is kértem, azt sem küldték. Így hát nem
várok tovább. Ha megjönnek, küldöm őket.
H a j n a l Anna címe: Ügynök utca 10. IV. em. 2.
M á j u s végén vizsgázom, a f e n e ott enné meg az egészet, dolgozni nem tudok.
Ha feljössz, ne kerülj el! És dolgozz sokat, Sándorkám.
Szeretettel ölellek
Miklós"
— Radnóti és József Attila kötetei nekem akkoriban valahogy ultramodernnek
és m a j d n e m érthetetlennek látszottak. Ma ezek a versek meglehetősen egyszerűek.
Akkor nem annyira bukolikusnak láttam Radnótit, valami forradalmi vadságnak és.
kuszaságnak és nehezen érthető, különös repülésnek érződtek ezek a versek. Valami
különös szabdaltságnak is, ahol a motívumok nem a logika rendjével következtek
egymásra, mint ahogy ezt a magyar költészetben általában megszoktuk.
Szinte minden kortársammal így jártam.
József Attilának vagy Radnóti Miklósnak az igazi nagyságát, ameddig éltek és
ameddig egy asztalnál ülhettem velük, nem éreztem. Ezt meg kell vallanom.
Amikor az ember együtt ül a nagy költő kortárssal, olyan, mintha egy szál
47

gyertya mellett ülne. Egy szál égő gyertya, egy pici kis láng. Az ember nem érzékeli,
ha ezt a lángot valahol falun kiteszik az ablakba, az egy szál gyertyácskát, ha tíz
kilométerre megy egy vándor, annak az egy hatalmas jelzőfény.
Roppant messzire ellátszik.
Valahogy így vannak a költők. Ha együtt vagyunk velük személyesen, akkor
egy pici kis láng. S amikor már meghalt, akkor húsz kilométerről, ötven kilométerről látjuk fényét és lobogását. Ami ugyanakkora, mint amikor az asztal mellett ült.
Egy-egy nemzedékben van harminc költő, ötven költő, vagy száz, akik körülbelül egyenlő eséllyel indulnak. Az első köteteik alapján nem érezzük meg azt, hogy
ki a maradandó és ki az időben elkallódó. Ez csak valahogy később alakul ki.
De ha most megnézem Radnóti korai verseit, ott is valahogy folyton előre
vetítődik a korai erőszakos halál, ami őt érte.
Az állandó menekülés motívuma.
Valamelyik versében azt írja, hogy az ő és a p á r j a élete úgy lóg az ujjon, mint
a tilosban lőtt nyúl egy madzagon. Vagy ahogy a kés lassú tekintetéről ír. Vagy az
agyonlövetés fenyegetése. S csak később derül ki, hogy valahogy a halálát, az utolsó
éveit előrevetítve meg tudta írni, meg tudta érezni.
Ahogyan például Keats sürgősnek érezte, hogy mindent megírjon. Mintha előre
tudta volna, hogy ő huszonnyolc éves korában meg fog halni. Vagy ahogy Rimbaud,
aki különben nem is halt meg olyan nagyon fiatalon, sürgősnek érezte, hogy tizenöt
és tizenkilenc éves kora közt írjon meg mindent. S utána elment kereskedőnek
Abesszíniába és nem írt többet verseket.
Vannak ilyen furcsa jelenségek. Petőfi is ilyen: huszonhat éves korára m á r
annyira befejezett volt az élete, hogy huszonnégy éves korában í r t a . . . íme sötét
hajam őszbe vegyül már, a tél dere már megüté f e j e m e t . . . Már az öregkortól b ú csúzás, a halál • küszöbén, s ez egy huszonnégy éves ember tollából!
Ügy látszik, hogy az ember nem annyi idős, amennyit az évei mutatnak.
Petőfi vagy Keats huszonhat vagy huszonnyolc éves koráig végig tudta élni az
emberi életkorokat... az aggságig. Nem hiszem, hogy az ő életük rövidebb lett
volna, mint mondjuk Goethéé . . .
(A második világháború különben létrehozott még egy ilyen szörnyűséges és
csodálatos életművet, a szomszéd nép nagy költőjének, a szerb Ivan Gorán Kovacicnak a költészetét. Aki csatlakozott a partizánseregekhez, s magával vitte a horvátok
legnagyobb költőjét, aki akkor már hetvenesztendős v o l t . . . Elvitte a partizánok
közé s ő maga elment a csatákba. Verseket írt, amit elástak egy nagy fa tövébe,
viaszosvászonba burkolva. Elesett a csatában, úgy, ahogy Petőfi vagy Balassi Bálint . . . Utána találták meg verseit azok a bajtársai, akik életben maradtak. Halála
után adták ki verseit, ahogyan Radnótiét barátai.)
— Igen, Ivan Gorán Kovacic, a Tömegsír szerzője, sok tekintetben hasonló
jelenség, hasonló életpálya, mint Radnóti. De az a különbség, hogy Kovacic szabad
partizán volt, Radnótit pedig a hitleristák táborba hurcolták és ennélfogva passzivitásra kényszerült. Radnóti személyileg sokkal derűsebbnek és vidámabbnak látszott,
mint amilyenek a versei voltak. Az o költészete, igaz, főleg az utolsó periódus, n a gyon sötét. Amikor semmi oka jókedvre már nem volt — de nem az ő alkatából,
inkább a körülményeiből következőleg. Az agyonlövetése előtti pársoros v e r s e k . . .
azt hiszem, ott vannak a leghatalmasabbak.
Egyetlen beszélgetésre emlékszem.
Szenvedélyesen foglalkoztatták őt a verselés, a verstechnika apróbb problémái.
Efféle beszélgetés közben is nagyon érdekelte. Például: férfinak vagy férfinek a
h e l y e s . . . S megállapodtunk abban, hogy tekintve az eredeti szót — férfiú —, s
tovább férfiak helyett semmiképpen sem mondhatnánk azt, hogy f é r f i e k . . . Tehát
akkor nyilván a mély hangú alak a helyes, nem pedig a magas hangú.
Egyszer volt egy közös rádiószereplésünk.
Abban az időben az volt a rádiónál a szokás, hogy kettesével léptették fel a
költőket a verseikkel. S ez majdnem véletlen társítás lehetett, hogy egy alkalommal
-48

Radnótival, egy más alkalommal pedig a szintén hasonló körülmények között meghalt Pásztor Bélával szerepeltem együtt a rádióban.
Radnóti az Újhold utáni korszakának verseiből olvasott fel négyet-ötöt, nekem
pedig A teremtés dicsérete volt az utolsó megjelent kötetem, s abból a korszakból
választottam ki a verseket.

DÉSI HUBER

ISTVÁNNÉ

— Hogyan ismertem meg Miklóst?
A megismerkedés tulajdonképpen a képzőművészet ú t j á n történt. S ebben a
találkozásban szerepe volt Lesznai Annának. Abban az időben az volt a szokás, hogy
h a a Nemzeti Szalonban vagy bárhol volt valami vernisszázs, utána bementünk
valahová ebédelni.
így találkoztunk egy kiállításon Lesznai Annával, aki bemutatott egymásnak
bennünket. Együtt m e n t ü n k el. S az Andrássy úton volt egy Jobb mint otthon büfé,
ott ebédeltünk.
Ez a találkozás olyan volt, hogy a f é r j e m m e l együtt megállapítottuk: mennyire
érződik, hogy ez a két ember összetartozik! Fifi — sohasem felejtem el a képet —
rakott szoknyát és fehér blúzt viselt. F é r j e m meg is jegyezte: ebből a fiatal teremtésből csak úgy sugárzik a lelki és testi tisztaság.
Még az is megragadt bennem, hogy onnan a büféből szaladt el Fifi vagy Miklós
valami gyógyszerért egy patikába, az asszony édesapjának.
Azután nem tudom, hogy ők voltak-e hamarabb kint Rákoscsabán, vagy mi volt u n k közben az ő Pozsonyi úti lakásukon. Amikor kint voltak nálunk, akkor, emlékszem, az Ortutay-párral voltak együtt. Akkor még Ortutayéknál sem volt gyermek s
végtelenül kedvesek, játékosak voltak. Vidám két emberpár volt.
Nálunk a ház előtt a kaputól egy hosszú szőlőlugas vezetett. A kertben sok
termő, árnyas gyümölcsfa volt. Nyáron kellemes volt az egész kert, mindenütt voltak virágok. Begóniák, mert azok jobban tűrték az árnyékot.
Miklós megnézte a f é r j e m képeit. Sokáig nézte a falhoz támasztott vásznakat,
szokása szerint, félrehajtott fejjel. Itt van ez a képe a férjemnek: nagyon öreg temető, mögötte ház, diófa, még távolabb utca. S a képen öreganyókák. Ha nem tudnám, hogy Miklós sokkal később írta a Nem t u d h a t o m . . . című versét, akkor azt
mondtam volna, hogy ez a kép majdhogy illusztrációnak készült a vershez. Hol
sírok közt anyókák . . .
Fifi is pontosan ezt mondta, talán inspirálta Miklóst a kép, hiszen kölcsönösen
sokat beszéltek a képekről és a költészetről.
A f é r j e m m e l utoljára itt, ebben az Ipar utcai házban láttam Miklóst. Ez a kettejükre vonatkozó közös emlék vizuálisan is bennem maradt. Tragikus emlék. Vitatkoztak a politikai helyzet fölött. Különösen Miklós volt rettentően letört. A f é r j e m
próbált lelket verni bele, mert előttem van most is a kép: ahogy kikísérte az előszobába, rábeszélte valamire, és Miklós olyan lemondóan ingatta a fejét. Amikor az
uram visszajött, egészen izgatottan mondta:
— Hát ez szörnyű, ez kész öngyilkosság...
1944. február 27-én temettük el a férjemet, és három hét múlva, pontosan három
hétre rá szállták meg a németek az országot.
Közben Radnóti, közvetlen a temetés után, itt járt. Ezt a képet is őrzöm m a gamban. Ahogy megállt az íróasztal előtt, ahol még ott voltak, ahogy most is, egy
köcsögben az ecsetjei. S a megkezdett rajzok. Miklós azzal az ő szokott, kicsit félrefordított fejtartásával nézte. Az egyik darabot a másik után felemelte. Már akkor
ért benne a gondolat — úgy látszik —, hogy mit fog ezekről írni. A következő napokban már meg is jelent a Nem bírta hát című verse a Népszavában.
Ekkor láttam őt utoljára.
(Minden Radnóti-kötetben megtalálható a Dési Huber István emlékére írott vers.
Dátuma: 1944. február 29.
4 Tiszatáj

49

'

A könyvespolcon egy dedikált Radnóti-könyv, az Apollinaire-fordítások. A dedikáció: Stefinek és Pistának szívbéli szeretettel Miklós".
A szívbéli szó valóságos szívet jelent.
Radnóti egy kis szívecskét rajzolt, s azt kötötte össze.
így: QJ)-béli.)

FRANKL

SÁNDORNÉ

— Egész életünk 1944-ig a könyvek között telt el.
A Személynök utcában volt először a kis könyvkötő műhelyünk. Egy sötét cső,
a villany mindig égett; az első részben íróasztal és könyvszekrény. Az íróasztalon
mindig ott voltak a gyűjtőívek a verseskötetekre, hogy n á l u n k is gyűljenek az előfizetők. Mert a költők közül sokan saját költségükön a d h a t t á k csak ki verseiket, ha
összegyűlt megfelelő számú előfizető.
Sok költő járt hozzánk, Zelk Zoltán és társai, a kritikus Szegi Pál, a k i együtt
járt a férjemmel iskolába s együtt voltak kint Párizsban is.
Ma is emlékszem, ahogyan Radnóti először megjelent a műhelyünkben. M é g
Szegeden volt egyetemi hallgató, valami könyvet hozott köttetni, s kucsmával a
fején, kigombolt kabátban, orosz ingében érdekes, festői alak volt.
Azután o t t r a g a d t . . . Beköttette a könyvét, s megszerette a könyvkötészetet, vagy
a f é r j e m e t ? Közel lakott hozzánk, s naponta benézett. Szinte ezzel kezdte a n a p j á t ,
felolvasta a verseit, mi meg közben dolgoztunk.
Később a mai Budai Nagy Antal utcába költözködtünk, egy tágasabb műhelybe.
Az még közelebb volt Radnótiék Pozsonyi úti lakásához.
Akkor m á r arról voltunk nevezetesek, hogy nemcsak könyveket kötünk, de a
festőknek, grafikusoknak elkészítjük a képek paszparturozását. S a művészeknek is
jól jött az „üzlet", mert természetben kértük a fizetséget. Képek e l l e n é b e n . . . E m lékszem, egyszer Ferenczy Noémi készült kiállításra. Egész éjjel dolgoztunk és k a p tunk tőle két-három gyönyörű gobelintervet. Egy alkalommal pedig Ferenczy Valér
jött, hogy neki is készítsük el a képeit kiállításra, m i n t ikertestvérének, Noéminek.
— Nagyon szívesen — mondta a férjem — természetesen, c s e r é b e . . . Egy kis
szép rajzot kérünk érte, de a p a p á t ó l . . .
Szegény Ferenczy Valér annyira megsértődött, hogy elment és soha többet
nem láttuk.
Radnóti is jól mulatott ezen a történeten és ő is gyönyörködött a többi költővel
együtt a mi kis képzőművészeti gyűjteményünkön, ott a műhely falain, körös-körül.
Miklós, ha dolgoztatott velünk, nagyon igényes volt és rendkívül pedáns. Szerette a pasztellszíneket s a klasszikus formátumú könyveket. Amikor m e g j e l e n t a
Cserépfalvinál az a cső alakú József Attila-kötet, amit ő rendezett sajtó alá, n e m
tetszett neki sem a formája. Elhozott a nyomdából két, még körülvágatlan példányt,
s az egyiket beköttette. A másikat a férjemnek adta, honorárium fejében. A m i e n k
odaveszett a többivel együtt, Miklósé megvan a Fifinél.
(Csodálatos véletlen, hogy megmaradt egy Radnóti-levél. 1942-ben írta a költő,
munkaszolgálatból.
Nagyságos Franki Sándor úrnak
Papirusz könyvkötőműhely
Budapest, V. ker.
Návay Lajos u. 5. fszt
Feladó: Dr. Radnóti Miklós, 109/19 mszd. I. szakasz Margitta, Bihar m.
Margitta, 42. VIII. 5.
Drága Sándorom és Rózsim, persze, szívességet kérek. Aug. 11.-én v a n a házassági évfordulóm. Tudjátok meg, hogy Fif otthon v a n - e és küldjetek neki n e v e m b e n
egy csokor virágot. Ha megjövök, elintézzük. Köszönöm szépen. Ha elutazik, a k k o r
előtte vagy utána, — ha megjött, jó? E lap túloldalán a „névjegy", v á g j á t o k le és
50

mellékeljétek. — Péter jól nyaralt? Sándor m a r a d j otthon. Fif írja, hogy várakozó
állásponton vagy. Azt hiszem, fölösleges aggódnod. Én a körülményekhez képest jól
vagyok, egészséges és ideges s a fogaimmal nyavalygok. Más b a j nincs. Csókollak
mindhármótokat és összes barátainkat és köszönöm
Miklós.
A megmaradt lev. lapon valóban, hiányzik egy rész: a „névjegy" helye, amit
F r a n k i Sándor szakmai gondossággal kivágott.)
— Azután még hazajött, leszerelték és találkoztunk vele. 1944-ben m á r nagyon
aggódott: mi lesz vele, mi lesz velünk?
(Franki Sándorék elbújtak. Egy b a r á t j u k megszerezte a Franklin Társulat egyik
könyvraktárának kulcsát a belvárosban, s elbújtatta őket, a könyvek mögé.
A kedves könyvek okozták azután a könyvkötő halálát.
Nyilasok vették be magukat a könyvtárba s ott tanyáztak. S unalomból vagy
kíváncsiságból, vagy valami mocorgást hallva, megnézték, mi van a könyvek mögött:
Emberek voltak, hárman. Franki Sándor, felesége és egy barátjuk. Kiderült
róluk minden. A nyilasok kilökdösték őket és megindultak a Duna felé. A barát
elszökött az egyik sötét utcasarkon. Üldözték, utána lőttek. Megmenekült: ma Londonban él.
A házaspárt levitték a Duna-partra. Ott már voltak sokan mások. Legyilkolták őket.
Másnap reggel még ott hevertek a holttestek a parton.
Jött egy segélyosztag, s egyikük megszólalt:
— Még é l . . . — Franki Sándorné erre emlékszik. S arra, hogy bevitték az egyik
Palatinusz-házba, meleg teát adtak neki. Onnan a Rókusba került. Egy ápolónő,
csak suttogó hangjára emlékszik, ezt mondta neki:
— Hamis nevet mondjon. S azt, hogy légitámadásnál kapott r e p e s z d a r a b o t . . .
A feleség megmenekült. Élete tovább is könyvek között telt el: nemrégiben
ment nyugdíjba az Akadémiai Nyomda könyvkötészetéből.)

SUGÁR

BÉLA

— Kilencszáznegyvennégy májusában SAS behívóval Vácra hívtak be, s ott már
elég szigorú bánásmódban részesültünk. Vagy tíznapi ott-tartózkodás után kiszivárgott, hogy Borba visznek bennünket.
Bevagoníroztak, a vagonokat lezárták, még azt tudtuk, hogy éjszaka a ferencvárosi pályaudvaron voltunk. Attól kezdve mindig éjszaka ment a vonat, a légitámadások miatt, ö t - h a t napi utazás után érkeztünk meg Zsagubicába, onnan átszállítottak bennünket a keskenyvágányú vasútra s így érkeztünk meg Borba.
Kiszálltunk a vagonokból, századonként katonai rendbe állítottak bennünket, s
egy nagy téren felsorakozva, Marányi nevű alezredes beszédet mondott. A lényege
az volt, hogy nem fontos, hogy mi innen élve kerüljünk haza.
Még aznap estefelé teherautókkal különböző lágerekbe osztottak bennünket.
Engem a Heidenau nevű lágerbe vittek. Ez a barakktábor négy lakóbarakkból és
további négy épületből állt, amelyben a tisztek, a keret, a konyha és a f ü r d ő volt.
Az első éjszaka m i n d j á r t megállapítottuk, hogy a barakkokban ha két-három
órát tudtunk aludni, az sok, mert a sok féreg nem hagyott bennünket nyugodni.
Az első három nap alatt a telep területén egy nagy medencét ástunk, hogy a
völgyben keresztül folyó pataknak a vizét össze t u d j á k gyűjteni.
Azután m e n t ü n k ki a terepre dolgozni. A német Todt-szervezetnek kellett dolgoznunk, egy vasútvonalat építtettek, velünk, rabmunkásokkal, hogy a rézbányából
a kitermelt ércet közvetlenül vasúti kocsikba t u d j á k rakni. S onnan m e n j e n tovább
Zsagubicába, Belgrádba és Németországba.
A lágerben való tartózkodásunk harmadik hetében, szombat este megengedték,
hogy egy órával, másfél órával tovább éghessen az a pár kis villanylámpa és beszélgethessünk, esetleg, ha kedvünk tartja, vicceket mondhassunk, énekeljünk, vagy valami nívósabb műsort állítsunk össze.
4*

51

Az első szereplő egy hegedűs volt, aki magával hozta a hegedűjét. A Liliomvendéglőben muzsikált és ő játszott szívhezszólóan. Másodiknak jelentkezett Radnóti
Miklós, aki elszavalta a Nem tudhatom című versét. Utána mások is szerepeltek
még, de a végén megkértük Radnótit, hogy szavaljon m é g . . .
Akkor szavalta el azokat a verseket, ami ma — úgy tudom — „töredék"-ként
szerepel még a verseskötetében is. A végén megkértük, hogy mondja el mégegyszer
a Nem tudhatom című verset, mert ez a szívünkhöz szólt, a mi akkori érzéseinket
fejezte ki, és nagyon tetszett mindenkinek.
Mi, valamennyien csak a vers elmondása után tudtuk meg, hogy költő is van
közöttünk, és hogy Radnóti Miklós ez a költő. Látásból már ismertük e g y m á s t . . .
Azért mégsem volt ő egy a sok közül, mert kitűnt formás beszélgetőkészségével,
különösen arcának intelligens kifejezésével. Valahogy megéreztük, hogy biztosan
tanultabb ember, értelmiségi, tudós vagy művész.
A barakkban emeletes ágyak voltak, és vagy negyvenen laktunk benne. Én az
ajtótól jobbfelé a második ágy emeletén voltam, Radnóti a bejárattól balra, m a j d nem a végén, de szintén az emeleten. Azért volt jobb az emeleti ágy, mert az ablakhoz közel voltunk, ott mégis, abban a fülledt és bűzös levegőben, hozzánk jutott
egy kis friss levegő.
Amikor alkalom kínálkozott rá, négyszemközt, megkérdeztem tőle: — Te biztosan elvtárs vagy? S mondtam neki rögtön, hogy én a VI/2 szociáldemokrata körzetben voltam tag. S ő biztosan ismeri Justus Pált, a Szalmás-kórust és a t ö b b i e k e t . . .
Mondta, hogy persze, hogy ismeri őket: — Már tárgyaltam is Piroskával, hogy megzenésítve előadják egy-két v e r s e m e t . . .
Emlékszem arra is, hogy bár a frontról jó hírek jöttek, Radnótinak mégis peszszimista hangulata volt. Mert az volt a helyzet, hogy akik Zsagovicába jártak vételezni élelmet a Todt-szervezettel, mindig vittek magukkal muszosokat is. Ott, Zsaguvicán, lepénzelték a keretet, s a vendéglős megengedte nekik, hogy az angol rádiót,
a moszkvai rádiót, vagy a Kossuth-adót meghallgathassák. Minden vételezés után
így kerültek jó hírek a barakkokba, a szovjet csapatok előrenyomulásáról.
Szeptember lehetett, amikor a Lakatos-kormány parancsot adott ki, amelyben
hazarendelte Borból is a munkaszolgálatosokat. Ezt a parancsot Marányi alezredes
egy-két hétig még a fiókjában tartotta, s csak azután intézkedett.
Előbb Borba kerültünk, majd különféle kétségek között vártuk a parancsot: mi
lesz tovább? Akkor már napirenden volt, hogy szovjet repülők szálltak át fölöttünk,
közeledett a front. S mivel mindenki úgy sem mehetett egyszerre, elhatároztam:
mindent elkövetek, hogy a visszamaradókhoz osszanak be. Mert mindenki igyekezett.
Ügy gondolták, hazafelé indul a menet. Ma már tudjuk, hogy halálmenet volt.
Radnótit is megpróbáltam rávenni: maradjon, ö ezt mondta: — Az ember nem
tudhatja most, hogy mi a jó: menni vagy maradni. Vagy mint Hamlet mondja, lenni
vagy nem l e n n i . . .
Mégis elment. Elbúcsúztunk, felírtuk egymás címét, hogy aki előbb ér haza,
felkereshesse a másik hozzátartozóját.
Én maradtam, vagy két hét múlva indultunk tovább. Egy éjszaka még lágerben
aludtunk, reggel nagy lövöldözésre ébredtünk. A partizánok körülfogtak bennünket,
s kiszabadítottak. Nagyon sok magyar volt közöttük. Mert akik meg tudtak szökni
a táborból, mind a partizánokhoz csatlakoztak. Magyarország messze volt s a partizánoknál volt a legbiztonságosabb. De akiket elfogtak szökésük után, visszahozták
őket Borba. Mind kivégezték őket. Ott is vannak eltemetve.

52

POMOGÁTS

BÉLA

Idillek, elégiák, ódák
RADNÓTI MIKLÓS KÖLTŐI INDULÁSA*

Radnóti Miklós első verseskönyveiben, az 1930-as Pogány köszöntő ben és az
1931-es Üjmódi pásztorok éneké ben egyszerre és egymást váltva jelentek meg az
idillek és az elégiák. Mindkét m ű f a j hátterében egy otthonát és sorsát kereső fiatalember magánya állt. A családi és társadalmi árvaság érzése, amely merengő elégiákban kapott kifejezést, avagy derűs természeti idillekben keresett vigaszt. Egymást váltotta a pásztori derű élénkebb, és az elégikus érzés sötétebb tónusa. Még a
kötetek ciklikus felépítésében is; a Pogány köszöntő harsányabb dallamát a Variációk szomorúságra melankolikus zenéje követte, a Táj szeretőkkel után az Elégiák
és keseredők olvashatók. A két kötet építkezése ugyanazt az elvet alkalmazza: az
idillt elégia, a derűt szomorúság váltja fel.
Elsőnek „naptestű szüzek, pásztorok és nyájak" köszöntötték az olvasót. Pogány
imák, természetbűvölő zsoltárok, szeretkezéstől mámoros himnuszok, mintha Árkádia
pásztoristene: a nádsípon játszó P á n lépett volna a magyar versbe. Az a Pán, akit
Reviczky Gyula eltemetett és Szabó Lőrinc életre keltett. Csakhogy a nádsípon most
nyugtalan avantgarde zene szólt. A pásztori ihletnek, a bukolikus derűnek, amely a
természet és a szerelem boldog ragyogásából ered, évezredes költői hagyománya van.
A görög és latin bukolikusok, Theokritos, Vergilius, Tibullus és Propertius alakították ki az idillikus költészet karakterét, és ez a karakter: a világtól való elvonulás,
a természeti szépség és a szerelmi öröm költészete később alig változott. Legfeljebb
a klasszikus nyugalmat cserélte fel az idők során valami lázasabb és sóvárgóbb
érzés, mint a bukolikus örömök modern francia énekesének: Francis Jammes-nak
verseiben. És a békés összhang hátterében húzódott meg a legyőzött nyugtalanság,
mint a húszas évek magyar idilljeiben, Kassák Lajosnál, Füst Milánnál és Szabó
Lőrincnél. Bizonyára ők voltak Radnóti idilli költészetének is mesterei.
A magyar költő pásztori világában sem uralkodott egyértelmű összhang. Szertelen indulatok és nyugtalan vágyak otthona ez a bukolikus vidék. „Nézd! dércsípte
fáink megőszült / fején ül most a szél és lengő / harangú tornyok között csak / megkondulnak a jámbor imák! // Csorgó nyálával békés borjú / lépdel még szekerünk
után, de / m á r nem kószál szárnyas szavakkal / szájunk körül halovány ámen!" —
hangzik a Pogány köszöntő, ennek a modern idillnek jellegzetes költői üzenete és
dokumentuma.
Ebbe az idilli képbe kétségtelenül belejátszott az avantgarde, pontosabban az
expresszionista költészet látásmódja és kifejezésalakító ereje. Radnóti Miklós Reichenbergben élte át az alkotó egyéniség lázadását, a „Sturm und Drang" jellemformáló belső viharát. És az avantgarde költészetben ismerte fel azt a korszerű
dallamot, amely lázadó egyéniségét kifejezheti. Bukolikus vágyait is az avantgarde
erőteljes zenéjére hangszerelte, nyugtalan, mozgalmas és dinamikus élettel töltötte
meg a pásztori idillt. Ennek az idillnek mindig van némi ódai természete, intonációját gyakran emelkedettség és elragadtatás szövi át. Akár „dinamikus idillnek",
„lázadó bukolikának" is nevezhetnők azt a lázas, forrongó világot, amely pásztori
verseiben alakot ölt. A t á j b a n mindig történik valami, sötétlő viharfelhők vonulnak
a forró mezők felett, a búzatábla vad szerelmi csatak színhelye. Baróti Dezső m u t a tott r á arra, hogy ez a t á j nem ismeri az időt, ősz és tavasz, h a j n a l és alkonyat
léteznek együtt magától értetődő egyidejűségben. A színek kontrasztjaikat mutatják,
* Készlet egy Radnóti-kismonográfiából.

53

napfényben fürdő rétek és sejtelmes éjszakai t á j a k követik egymást. A hallás és a
látás képzetei szorosan összefüggenek: „színes vágyai fütyülve kivirulnak", „csak a
fehér némák ugatnak" — olvassuk (Tavaszi vers, Olasz festő). Kitüntetett szerepet
nyernek az igék; ez is a kép dinamikus mozgalmasságára utal.
A táj, amely elénk tárul a fiatal költő verseiből, nem a valóságban, inkább a
képzeletben található. Benső t á j ez, a költői érzület és indulat szabja meg szerkezetét és díszeit. Dekoratív és mitologikus jellegű; a dombokról szelíd n y á j a k és
ringó csípejű lányok közelednek, a pásztori mezbe öltözött költő pogány áldozatot
mutat be a természet erőinek. A bukolikus látványnak jelképes értelme van, jelentése túlmutat önmagán, nem valóságos dombokra, nyájakra és pogányokra utal, hanem az alkotó személyiség vágyaira. Arra az otthonkereső nosztalgiára, amely a
társadalom, a külvilág válságai elől keres hazát a képzelet szelíd műveiben, és versekből teremt magának boldogabb hazát. Radnóti Miklós egyszerre nyugtalan és
bukolikus tájképei a lélek titkos kamráiba világítanak, mint a kései Van Gogh vagy
az expresszionista festők: Kokoschka, Rouault, Soutine tájképei.
Szokatlan expresszionizmus az, amelyről ezek a képzelt t á j a k árulkodnak. Radnóti verseit sajátos népiesség szövi át, bukolikus jelenetei akár falusi életképeknek
is beillenek. A természeti környezet éppúgy a korszak „népi" költészetére utal, mint
az a pogány, sámáni szerep, amely a Köszöntsd a napot, a Pogány köszöntő vagy a
Pirul a naptól már az őszi bogyó soraiban megjelent. Midőn ezek a versek születtek,
akkor ívelt a legmagasabbra Erdélyi József népies költészetének csillaga. Egész
„népi" iskola született, valóságos költői irányzat, amely erősen hatott például József
Attila és Illyés Gyula költészetére is. Sorra jelentkeztek a paraszti tehetségek, kialakult az „őstehetségek" felkutatására és támogatására irányuló mozgalom. Volt
kritikus, például Babits Mihály, aki magát Radnótit is ilyen népi tehetségnek könyvelte el versei, költői stílusa nyomán.
Valójában félreismerte a költőt és félreértette törekvéseit. Radnóti természetesen
nem úgy volt népies, mint Erdélyi József, hiszen kívülről, az avantgarde felől közeledett a népiesség stílusfordulataihoz. Népiessége szociális vonzalmainak és tudatos
elkötelezettségének nyelvi következménye volt. Arra törekedett, hogy költészetének
hangoltságában is átfogja a kétkezi dolgozók széles táborát, tehát nemcsak a m u n kásságot, hanem a parasztságot is. Ezért tett próbát a népnyelv kifejezéseivel, akár
nyers és kihívó fordulataival. És minthogy ehhez a stílushoz nem voltak természetes eszközei, népiessége tudós forma, tanult népiesség volt, akárcsak később afrikai
néger folklórt utánzó játékai. Valójában egy városi jellegű expresszionizmus öltötte
fel alkalmilag a „népi" költészet stílusát, mint valamivel korábban Balázs Béla vagy
Kaffka Margit szimbolizmusa, amely szintén kísérletezett a népdal tisztaságával és
jelképteremtő erejével. Radnóti népiessége, akár a vers témájában, akár képeiben,
voltaképpen az expresszív fogalmazás általánosabb keretei közé igazodott. Mint a
primitív művészet formáit elleső és alkalmazó francia avantgarde művészek (Picasso,
Apollinaire, Tzara, Iwan Goll) esztétikájában és munkáiban.
Az expresszív fogalmazás olyan lírai formát teremtett, amely kifejezte ugyan a
fiatal költő lázadó indulatát, de homályban hagyta egyéniségének más vonásait, így
árvaságát és otthonkereső vágyát. A mozgalmas pásztori táj, a dinamikus verskompozíció, az izmusok szabadságát követő képi fantázia ennyiben nemcsak bemutatta,
hanem el is rejtette a fiatal költő gazdag és sokrétű egyéniségét. A bukolikus-népies
öltözet nyilvánvalóan álruha volt, a pásztori tartás pedig vállalt szerep, amely időnként szűknek bizonyult. Innen eredt, hogy a fiatal Radnóti költői eszközei esetenként
modorosakká váltak, mintha képtelen lett volna elutasítani a nyelvi meglepetések
ingerét, a szokatlan metaforák kihívását. Ennyiben jogosak Babits Mihály kritikai
megjegyzései. A fiatal Radnóti kihívó képekkel, ahogy Babits mondta, „Kraftausdruckokkal" akarta olvasóját meghökkenteni. „Állok, de farolva áll mögöttem az ősz
is", „hasrafeküdt utakon itt a napfény / és nagyokat mélázva vakarja f a r á t " —
olvassuk e meghökkentést célzó sorokat (Tavaszra jósolok itt, Szél se fúj itt már).
Később maga is a vizuális képzelet szeszélyes csapongásának tartotta az ilyen
54

kifejezéseket, és bíráló hangsúllyal szólt róluk. „Költőiségem (mit mondjak helyette)
nagy veszélye az izmusokra való hajlam — jegyezte fel Baróti Dezső által idézett
naplójában —, s ez a bennem levő vizuális őrültségből táplálkozik. A látomásokat
nem tudom mindig rendbe szedni, s ezt az eredendő őrültséget csak táplálta ifjúkorom nagy kalandja, a francia surréalisme tanítása. A fegyelmezetlenségből erényt
csináltam akkor." Midőn e visszatekintő sorokat lejegyezte, már a klasszikus szerkesztés híve volt.
A meghökkentő kifejezések nem pusztán a túlságba hajtott vizuális képzelettől,
az expresszionizmus képtársító szabadságától kapták eredetüket, hanem ösztönös
lázadástól is. Radnótit, ne feledjük, a magyar „neobarokk" társadalom erkölcsi hipokrízise vette körül, s ha lázadni akart, ezzel a képmutatással is szembe kellett
szállnia. Naturalista metaforáit „polgárpukkasztó" indulatok táplálták, a vers stílusával is meg akarta sérteni, meg akarta törni a polgári világban szokásos és kötelező
nyelvi konvenciót. A korabeli polgári ízlésnormák szenvedélyes tagadását szolgálják
azok a versek, amelyek az országúti csavargók szabad lényét és életét dicsérik, a
Tavaszi vers és az Elégia egy csavargó halálára. A csavargó alakja Villon óta hagyományosan képviselte a szociális elégedetlenséget és a morális lázadást. Hasonló
szerep jutott Radnóti fiatalos erotikájának és a vallási motívumokat profanizáló
költeményeinek.
A Villont, és közelebbről Tersánszky J. Jenőt, József Attilát idéző csavargóversekben mindig van valamennyi erotika, akárcsak izgató fűszer gyanánt. A fiatal
Radnótitól különben sem voltak idegenek az erotikus hangulatok; már a reichenbergi szerelmi ciklusban is megjelentek. Valójában ez is a lázadás egy formája volt,
az egészséges ifjú test és ösztön tiltakozott a polgári társadalom képmutatása ellem.
Így lett az erotikából az idillek és a leíró versek egyik kitüntetett motívuma. „A földeket fénylő fekvésre / verte a zápor és kilenc lány / paskolja keményre izgatott /
mellén a tapadó, vizes inget, / mert rezgve száradó lepkék / visszatérő lelkei közt /
döngeti földhöz most ölelni / a gazda fölcsukló, szerelmes / asszonyát, akinek nyíló /
ölében ring a füvek füttyökbe / fakadása és csókja előtt már / csillogva áll föl a
hajlott vidék" — hangzik a Vihar után. De idézhetnők a Köszöntsd a napot, a Játékos vers aratás útónt, a Jámbor napokat, o Kis kácsa fürdiket vagy az Októberi
vázlatot is. A személyiség természetes igénye és szabadsága szólalt meg e versek
képeiben.
A lázadó kihívás és konvenciót sértő indulat különös fajtája jelenik meg abban
a néhány versben, amely a keresztény vallás motívumait és képzeteit helyezi át egy
másfajta, vulgáris közegbe, amelynek emberi tartalma van, de amely a vallástól
idegen. A vallási képzetek és fogalmak profanizációját gyakran alkalmazta a századvég (a szecesszió) és az avantgarde művészete. Valójában Radnóti is tőlük tanult,
például akkor, midőn Arckép című versében közönséges ember gyanánt ábrázolta
Krisztus alakját: „Huszonkét éves vagyok. Így / nézhetett ki ősszel Krisztus is /
ennyi idősen; még nem volt / szakálla, szőke volt és lányok / álmodtak véle éjjelenként!" A Krisztus-kép profán átalakításában és önmagával való azonosításában több
mestere volt: Jehan Rictus, a századvég népszerű francia költője, Találkozás
Jézussal, Kaffka Margit Madonna della Katakomba és közvetlen előzmény gyanánt József
Attila: Lázadó Krisztus című versei, valamint kedves könyvei: Barbusse Jézusa és
Emil Ludwig Az ember fia című munkája. Kaffka Margitról szóló tanulmányában,
a Szűzanyánál című vers elemzése során hívta fel a figyelmet arra, hogy a profanizáció emberi közegbe helyezi át a vallás képzeteit és humanizálja fogalmait. „Frivol
és ugyanekkor/tiszteletteljes ez a szemlélet — írta. — Szokatlanul hangsúlyozza az
az emberjelleget." Ugyanez a profán szemlélet jelent meg Két szentkép és Pirul a
naptól már az őszi bogyó című verseiben (az utóbbiba némi erotikus dallam is
vegyült). E versek miatt koboztatta el az ügyészség Újmódi pásztorok éneke című
kötetét, és állította „vallásgyalázás" vádjával bíróság elé.
Már említettük, hogy az idilleket általában elégiák kísérték, arról árulkodva,
hogy a versekben testet öltő életöröm korántsem egyértelmű és végleges. A kétféle
érzés és kifejezés akár egyetlen versen belül is megtalálható. A Naptestű
szüzek,
55

pásztorok és nyájak első strófája például a bukolikus idill és a képzeletbeli t á j jellegzetes képeit mutatja be: „A pásztor is lassan lejön a hegyről, / karámbazárva
fehéren torlódik / a nyáj és napbafürdött szüzek is a / dombról ringó csípőkkel
lefelé jönnek / jószagúan s álmatagon, mint minden / ősszel, ha halnak fekete ég
alatt a / fák; naptestű szüzek, pásztorok és nyájak / jönnek le lassan a falu felé."
A második strófa ezzel szemben határozottan elégikus: „Megtörünk mi is, asszonyainknak / tükrös szeme alatt feketébb lesz az / árnyék s csókukból ránkhavaz a
tél: / hajunk is balul homlokunkba hull és / senki sem simítja meggyulladt szemünk, / csak naptestű szüzek, pásztorok és nyájak / jönnek le lassan a falu felé,
hol / terhes felhőkben már összegyűl a bánat."
A felhőkben gyűlő bánat árulja el, hogy a természeti idill költészetében jelen
van a menekülés vágya is, nemcsak a Pánnal és Erosszal szövetkező öröm. Bori
Imre figyelt fel arra, hogy a korai Radnóti-versekben milyen fontos szerepet kapott
a betegség, a magány, a halál, a századforduló költészetére utaló dekadencia, amely
a Nyugat első nemzedékének alapvető élménye volt. A fiatal Radnóti sorra eljátszotta ezeket a motívumokat: az ősz (Naptestű szüzek, pásztorok és nyájak,
Homály),
a halál (Sirálysikoly, Italos ének, Eső, Télre leső dal), a betegség (Májusi
igazság,
Hajnali elégia, Beteg a kedves), a magány (Sok autó jár itt, Megbocsájtás,
Békesség,
Meditáció, Csöndes sorok, lehajtott fejjel), a nyomor (Szegénység és gyűlölet
verse)
motívumait. Igaz, ezek a motívumok gyakran váltanak át szociális lázadásba, a k á r
forradalmi indulatba.
A lélek fájdalmasabb világából elégiák születtek, az árvaság és otthontalanság
vallomásai. Versek, amelyek a születést övező kettős tragédiáról vallottak (Csöndes
sorok, lehajtott fejjel, Mondogatásra való). Vagy versek, amelyek valami névtelen
szomorúságot fejeztek ki, a lélek mélyén borzongó félelmet, csendes szenvedést.
„Nézd én a fájdalmak kertjéből jöttem [...] zokogástól zengő - réteken át", „Szép
bánat feszül a homlokom / alatt és fekete tájak tükröznek / sötéten összecsörrenő
fogaimon" — jelenik meg egy sötétebb táj, nyájak és pásztorok nélkül, az idillikus
természet után az elégikus (Variáció szomorúságra, Szerelmes vers
Boldogasszony
napján). Ez a t á j is a lélekben terült el, hangulatokból kialakult belső vidék gyanánt. A fiatal költő magányosságát és bánatát fejezte ki. Elégikus érzésre utalt, de
nem „wertheri" világfájdalomra. Nem pusztán a fiatal költőknél szokásos veszendőségtudatra és megnevezhetetlen, zsongó fájdalomra. Radnóti Miklós elégiáinak valójában életrajzi és szociális háttere volt.
Fiatalos egyénisége nemcsak elégedetlenségből és lázadó indulatokból épült, h a nem szelídségből és gyengédségből is. Hajlama szerint az egyszerű örömökben, a
köznapi dolgok igézetében találta volna meg nyugalmát és boldogságát. Tóth Dezső
beszélt arról, hogy idegen volt tőle Ady életszomja, Babits szépségélményének artisztikuma, Kosztolányi kalandos öröme és Szabó Lőrinc követelődző boldogságvágya.
Nem voltak különösebb emberi vágyai, lelkialkatát tekintve arra született, hogy
boldog legyen. Egyszerűségét és közvetlenségét jelezte verseinek érzékenysége, rokonszenve a természetes élet, a füvek, a fák, a madarak és az állatok iránt. Figyelme,
amivel a világ egyszerű varázsai fölé hajolt, például Erdei ének valahonnan című
versének természeti képeiben: „Fejünket majd szépen lehajtjuk, / most a bokrok
közt hálunk, mint a / madarak, neszelve hogy ropog / a fiatal őzbak csontja amint /
álmában elnyúlva csak nő a / pázsiton, mert barátunk látod, / és talán még két hét;
agancsa / helyén már szép apró dudorok / nőnek és elbőgi álmában / m a g á t . . . "
Ugyanezzel az áhítatos gyengédséggel tudta megidézni a szerelmi boldogságot Az
áhítat zsoltáraiban, a Boldog hajnali versben vagy a Széllel fütyölj! soraiban.
Első kötete elé Barbusse Jézus-regényének néhány mondatát írta mottó gyanánt:
„Oü vas-tu, petit? — Vers 1'oeuvre de douceur" (Hová mégy, kicsi? — A szelídség
műve felé). Valóban, a szelídség is egyéniségének és költészetének ereje volt (noha
nézeteit, igazát indulatosan védelmezte, h a vitába kényszerült). A nemzedéki program, amely az 1929-es Jóság-antológiában megfogalmazást nyert, a fiatal Radnótinál
mindig visszatért, ú j meg ú j visszhangot kapott. A „jóság" elvét, mint morális köve56

telményt képviselte különben Kassák és József Attila költészete is. Ez az elv az
akkoriban igen népszerű tolsztojánus programot értelmezte és fogalmazta át, elhagyva belőle a vallásos, keresztény jellegű ideológiát. Az idill és az elégia szólamát
is, a lázadás mellett a „jóság" motívuma foglalta egységbe, idézzük csak a Megbocsájtás szelíd-szomorú hangulatát.
A szelídség, az áhítat és az egyszerű boldogság költője fájdalmas elégiákra,
kényszerült, mert kora még az élet köznapi örömeit is mostoha kézzel osztotta neki.
Radnóti Miklós nemcsak családi sorsa, korai árvasága következtében volt otthontalan. Nehéz küzdelmekben érte el, hogy a kedvére való pályát választhassa, szociális nyomorúság vette körül, az antiszemitizmussal fertőzött hazai társadalomban
elutasítással kellett számolnia. Ifjúságát végigkísérte az oltalmazó és befogadó emberi közösségért vívott küzdelem, betöltötte a vágy, hogy otthonra, társakra találjon,,
ne maradjon magányos, ne legyen idegen. Vállalta ezt a küzdelmet; költészete úgy
is értelmezhető, mint folytonos, mindig megújuló erőfeszítés, amely otthont akar
teremteni. Ennek a küzdelemnek a költői lélekben zajló történetét indította el az
idillek és az elégiák érzelmi ritmusa.
Az egymást váltó idillek és elégiák érzelmi hullámzása mellett egy másik folyamat is érzékelhető Radnóti Miklós költészetének első szakaszán. Ez a folyamat nem
változó ritmust, hanem egyenletes fejlődést mutat. A képzeletben teremtett bukolikus természet lassanként valóságos látványba vált, a költői álmok és ábrándok
helyét átveszi a valóság ismerete és vizsgálata. Az érdeklődés kifelé mutat, a versnem a lelki valóság expresszív kivetítését kísérli meg, nem a „benső t á j " képszerű,
ábrázolására vállalkozik, hanem a külső világban, a társadalomban tapasztalt konfliktusok és gondok kifejezésére. A személyiség alakulását az emberi kapcsolatok és.
összeütközések történetében mutatja be. A költői szemlélet ehhez az érdeklődéshez,
igazodik. Az elvontabb kifejezés szerepét konkrétabb fogalmazás veszi át. Az
expresszionista és szürrealista költészeten iskolázott stílust a lírai realizmus kifejező
formái követik. Legalábbis küzdelem ezeknek a formáknak a korszerű változatáért,
egy ú j költői nyelv megteremtéséért. Ez a költői nyelv egyaránt használja a hagyományt és az újítást, a klasszikus nyelvi eszközöket és az izmusok leleményeit. Radnóti Miklós költői realizmusa, hasonlóan József Attilához vagy Szabó Lőrinchez,.
megőrizte és alkalmazta az avantgarde stiláris, technikai vívmányait.
Ebben a művészi fejlődésben nagy szerepe volt annak, hogy a költő tartalmasemberi kapcsolatokra tett szert, befogadó közösségre és otthonra talált. A szegedi
évekre gondolunk. Ekkor gyülekeztek Radnóti köré a Szegedi Fiatalok Művészeti
Kollégiumának tagjai, s kötött életre szóló barátságot Buday Györggyel, Baróti D e zsővel, Hont Ferenccel, Ortutay Gyulával és Tolnai Gáborral. Ekkor került, ha átmeneti időre is, kapcsolatba a szegedi munkásmozgalommal, még korábban József
Attila körével, az illegális kommunista párt harcosaival. És ekkor erősödött meg,,
vált igaz szövetséggé az a kölcsönös szerelem és megbecsülés, amely már korábban
összefűzte menyasszonyával, Gyarmati Fannyval. A szegedi évek a közös vállalkozások nagy élményét hozták, a közös küzdelemét és közös kockázatét. Ebben a nevelő
közegben, a jellem és az értelem próbáiban fordult figyelme a belső tájtól a külsővilághoz, a személyes árvaság gondjától a magyar társadalom megoldásra váró nagy
kérdéseihez. Ebben a közegben töltődött fel lírája közösségi felelősségtudattal és
valóságkutató érdeklődéssel. Az emberi személyiség a közösségi kapcsolatokban és a
társadalmi valóság megismerésében gazdagodott, és vele gazdagodott a költészet is.
A fiatal Radnóti Miklós szinte valamennyi témájában és költői motívumában
megfigyelhető a fejlődés az elvonttól a valóságoshoz, a romantikus idilltől a reális
szemlélethez. Gondolkodása tudatosabbá vált, szellemi panorámája kitágult, emberi
érzékenysége finomodott. Mindez megjelenik szerelmi költészetében is. A korai versek csendes áhítata és vakmerő erotikája után az érzelmek gazdagságát mutatják
újabb szerelmi versei, különösen az Üjmódi pásztorok éneke lapjairól. Baróti
Dezső mutatott rá arra, hogy ezekben a versekben hiába keressük a szerelmi költészet két hagyományos változatának, az idealizált-romantikus Múzsának és a dekadens-romantikus Végzetnek a jelenlétét. Azt a két változatot, amely különben Ba57

lassi Bálint vagy Ady Endre szerelmi lírájának is kettős ideálja volt. Radnóti természetes és korszerű szerelmi eszményt teremtett, és ebben az eszményben megfért
egymással a gyengédség (Beteg a kedves, Szerelem) és az erotika (Széllel
fütyölj,
Pirul a naptól már az őszi bogyó). Az Áhítat zsoltáraiban ennek a gazdag érzésnek
egész „enciklopédiáját" fogalmazta meg. „ . . . t e vagy a föld, a test, a vér / és t e r a j tad kívül minden csak játék" — hangzik ennek a költeménynek a végső summázata.
Radnóti két független ember önkéntes szövetségében látta a szerelmi kapcsolat
lényegét. E kapcsolatban a férfi és a nő külön világából harmonikus egység válik,
ketten együtt küzdenek a nagyobb közösség céljaiért. „A szeretőm harcaim társa
és / ösmeri életemet" — vallotta büszkén a Férfinapló szavaival. Küzdelmes sorsa
legalább ezt az ajándékot nem tagadta tőle meg.
A szerelmi költészet mellett a tájfestő versek jelzik igazán, hogy figyelme határozottabban fordult a külvilághoz és felfedezte emberi környezetének, sőt hazájának
és népének gondjait. A korai versek bukolikus t á j a és képzelt idillje után a Szeged
környéki vidék valódi világa jelent meg verseiben. Említettük, hogy barátaival, a
Művészeti Kollégium tagjaival gyakran kereste fel a tanyavilágot vagy Dorozsmát
és Tápét, a közeli falvakat. E falvak nyomorúságos életet éltek, gyenge földeken,
szűk határok között. Mindig nagyobb lett az elmaradottság és kisebb a kenyér.
Radnóti és falukutató társai a Szeged környéki nyomorúságban tanulmányozhatták
a magyar parasztság, általában az elmaradott hazai agrártársadalom szociális és
morális helyzetét.
A falun szerzett élmények versekben nyertek kifejezést, tájrajzokban és életképekben a parasztnép életkörülményeiről és gondjairól. E versek azt a költői hagyományt követték, pontosabban alakították át, amely Juhász Gyula tápai verseiben
született. A Tápé, a Tápai Krisztus és a Tápai lagzi felbomló életet és társadalmat
mutatott alig egy évtizeddel Radnóti versei előtt. Paraszti tragédiákra és általuk,
jelképes módon, országos tragédiára hívta fel a figyelmet. Radnóti nem jutott történelmi felismerésekig és látomásokig, a falu sivár elmaradottságában azonban ő is
fellelte a parasztság általánosabb gondjait. Juhász Gyula impresszionisztikus képeket
használt és szimbolikus kifejezésre törekedett. Radnóti falusi élménye naturalisztikus és groteszk hangolást kapott. A Tápé, öreg este soraiban még a bukolikus idill
motívumai is feltetszettek. De mennyire más módon, más jelentésben, mint a korábbi tájversekben. A groteszk tónus a falusi világ mérhetetlen szegénységét leplezte
le: „ . . . h a z a f e l é jönnek szekéren / és papírral ápolt glóriákkal sötéten / a gazdák
s eldőlnek, ha asszonyuk kilép / melegen szoknyáiból előttük és szolgálva / hozzájuk
bontja a testét melegen! // Kinn kutya nappali mérgét játssza / a lánccal, benn a
gyerek figyel még, ó / szemekkel s a macska! és szerető zajban / álmodnak együtt
már, köcsög tejekről / boldogan, nyáluk csorgatva a vackon!"
Aztán a bukolikus indítás és díszlet is elmaradt, és a maga kendőzetlen valóságában jelent meg az anyagi és erkölcsi nyomorban fuldokló alföldi falu. Az Elégia
egy csavargó halálára, az Elégia, vagy szentkép, szögetlen című panaszos versekben,
s már riasztó naturalizmussal a Keseredő soraiban: „Tegnap módos legény szemétől
híztak / vasárnapi lányok a templom előtt még; / holdas gond pipál ma házaink
lukán / és várostjárt, nagyhasú lányok lesik / lassan kifelé kerekedő kölykeiket, /
hogy tele combjuk közt liláraszorítsák, / mert mire is kell ma, kicsi melles lány / és
legényke, gatyábafütyülős! hogy / álljanak m a j d éhesre ijedten, mikor rí / a rét s
föld a magot is undorral kihányja!"
Ezek a versek valóban komor és lázító elégiák. Magát az elégikus m ű f a j t is megtöltötték a való élet fájdalmas, lázító képei. A korai elégiák nem egyszer valami
-megnevezhetetlen szomorúságból vagy egyszerűen személyes árvaságból születtek.
Az újabbak hátterében pontosan megnevezhető szenvedést találunk; beteg a kedves,
a testvér, gondok apasztják a jó barát erejét, szegénységben telik az ifjúság, hazugság
és erőszak rontja meg az ország életét (Beteg a kedves, Kedd és szerda között, Hajnali elégia, Szélesen, Szerelmes keseredő). És néhány hónappal a Csöndes sorok, lehajtott fejjel után, amelyben az árvaság fájdalma és a magány szorongása tört fel-58

.színre, megszületett a Kedvetlen férfiak verse. Lázadó költemény, amely pontos
képet adott az indulat eredetéről és körülményeiről.
A lázadó hang eddig is végigkísérte Radnóti Miklós költészetét. A korai Sirálysikoly és a Szegénység és gyűlölet verse már lázadást hirdetett a tőkés társadalom
•ellen és szolidaritást az elnyomottak millióival. A költői indulás éveiben, az első
kötet verseiben azonban még többnyire elvontabb módon, a költemény képi formáiba rejtve jelent meg a lázadó indulat. Ilyen „aesopusi nyelven" emlékezett meg
.Radnóti a magyar szocialista forradalomról is Májusi igazság című versével. 1919
májusának emlékét idézte, hűségéről beszélt: „tegnap a májusi igazság járt az /
•uccátokon, virágokkal fölcicomázva. // Az asszonnyal és könnyel a szememben / a
májusi igazság útját taposom..." A forradalomra utalt, ha áttételes módon is, a piros szín gyakori használata, vagy a bukolikus versek kedves virága, a lázadó
piros pipacs.
Az ösztönös lázadásból a szegedi élmények révén lett tudatos magatartás, forradalmi érzés és világszemlélet. A már korábban megalapozott marxista ismeretek
•és a szegedi munkásmozgalomban vállalt áldozatos szerep vértezték fel Radnóti Miklóst a szocializmus eszméivel. Tiltakozó és lázadó versei nyíltabban beszéltek már,
közvetlenül támadták az ellenforradalmi rendszert és hirdették a szocializmus igazságát. Ez a lázadás már nem az expresszionizmusé, nem a korábbi ösztönös tiltakozás, amely az avantgarde formáiba öltözve jelentkezett. Radnóti elhatárolta magát a
magyar avantgarde hagyományaitól, hogy verseinek forradalmi eszmevilágát hangsúlyozza. Fontosnak tartotta, hogy ne a szabad forma, hanem az osztályharcos mondanivaló különböztesse meg másoktól. Szembefordulását a „klasszikus avantgarde"•dal Most fölfújom kezdetű verse fejezte ki: „most fölfújom a mellem és kiengedem
-a hangom / zengjen / sokszor megtettem eddig is már / az írástudók most whitmani
-és kassóki pózról beszélnek majd / s nem lesz igazuk j jotüdejű epikus ez a kettő /
d e mindent otthágy a helyén . . . "
Költeményeiben sorra megjelentek a mozgalmi élet eseményei, epizódjai. (Férfinapló, Szombat éji groteszk, Ismétlő vers). Hangot kapott a hatalom ellen lázadó
szenvedély: „égnek puffasztja / dühös hajunkat a nemzetes / kórság, mert szuronyok
közt élünk / pukkadásig! (Betyárok verse). Megszólalt a forradalmi öntudat és
remény: „boldog vagyok mert harcolok hogy jól legyen / minden és a harc lombját
•egyszer majd megsüti a / napfény / ebben hiszek" (Most fölfújom). Hasonló öntudat
•és szenvedély hatotta át a Kerekedő mítosz, a Jóllakott ablakokon, a Hajnal dumál
•és a Helyzetjelentés
című verseket. E költemények lemondtak az „aesopusi nyelvezet" védelméről, közvetlen indulattal, forradalmat hirdetve szolgálták a munkásmozgalom célkitűzéseit. Nem is kerülhettek be a költő akkori verseskönyveibe, csak
•a felszabadulás után csatlakozhattak az életmű más darabjaihoz.
Ezekben a versekben a korábbihoz képest ú j költői személyiség született: az
otthonkereső és a lázadó személyiség után a mozgalmi személyiség. Erre a mozgalmi
személyiségre utalt az Újmódi pásztorok énekének címe is. A pásztor alakja a Szegedi Fiatalok kedves jelképe volt. Levélpapírjukon, könyveiken Buday Györgynek a
betlehemi pásztorokról készített híres fametszetét használták, közös embléma, címer
gyanánt. A pásztor jelképes figurája egyszerre fejezte ki a fiatalok népi tájékozódás á t és természetes életérzését, amely szembeszegült a polgári társadalom konvencióival. A pásztor alakjával jelölt szimbólumba belejátszott a Szeged környéki lázadó
betyároknak és pásztoroknak, Rózsa Sándornak és társainak osztály- és szabadságharcos hagyományokat hordozó emléke is. Az „új", az „újmódi" jelző pedig, mint
Baróti Dezső kimutatta, a forradalmiságra, az ú j társadalomra, a jövendő szocializmusra utalt. Az „újmódi pásztor" jelképes alakja tehát nemcsak követte, hanem át
ís alakította azt a pasztormotívumot, amelyet a Pogány köszöntő kezdeményezett.
Az elkötelezett forradalmárra, a mozgalmi hősre utalt. Jelentését bizonyára befolyásolta az is, hogy akkoriban (1930-ban) jelent meg és vált népszerűvé Szilágyi András
erdélyi kommunista író regénye: az Üj pásztor, amely a havasi pásztorok forradalmi
küzdelmét örökítette meg. Radnóti Miklós ismerte, szerette és barátai körében terjesztette ezt a regényt. A mozgalmi költő személyiségét forradalmi és közösségi tudat hatotta
59

át. Szilárd meggyőződéssel vállalta osztályharcos feladatait, nemcsak művésznek t a r t o t t a
magát, hanem forradalmárnak is, aki a szolgálatban találta meg igazabb lehetőségeit.
„Tanítok / és vállalom a harcot is! / költő is vagyok, / meg proletár" — hangzott az:
Ismétlő vers refrénje, akár egy mozgalmi ars poetica. A mozgalmi költő nemcsak a
saját nevében beszélt, az osztály szószólója volt, a mozgalom kollektív tudatát f e j e z t e
ki. A költemény sem pusztán vallomás már, hanem harci riadó és világnak szóló
közösségi üzenet. Formája nem a bukolikus dal vagy az elégia, hanem az ódai h a n got zengető kórus, amely többes szám első személyben hangzott fel, és nemcsak a
közösség akaratát tolmácsolta, hanem meg is szervezte ezt a közösséget. Kollektív
m ű f a j lévén, erősítette a munkások szolidaritását és osztályöntudatát. A mozgalmi
költő kitüntetett műfaja a szavalókórus lett; Majakovszkij, Johannes R. Becher,
Bertolt Brecht, Kurt Tucholsky és Kassák Lajos gyakran írt szavalókórusokat. Radnóti Miklós szavalókórusai hozzájuk hasonlóan fejezték ki a mozgalmi költő közösségi igényét és áldozatos elkötelezettségét. A Téli kórus Petőfi versének, a Farkasok
dalának, avantgardista parafrázisa: „Állj mellénk szorosan és indulj el velünk /
A fa,lu felé! A falu felé! Nézd! / Darazsak ezek csak nem puskagolyók! / Énekeld
túl testvér a dongást: / Mi vagyunk az üvöltő farkasok / és mienk lesz a falu m a j d /
És alvó szalmákkal az ólak is! / Miénk a város a meleg húsokkal / És jóllakunk é s
melegünk lesz / És mi leszünk majd az éneklő farkasok / És énekelünk! Énekelünk!"
Az Acélkórus pedig József Attila Tömeg című versére utalva tekintette át a háborúkba hajszolt külföldi munkások helyzetét Kínától és Japántól Afrikáig, és f e j e z t e
ki a munkásosztály nemzetköziségének erejét.
A mozgalmi versek, különösen a szavalókórusok azt mutatták, hogy Radnóti
Miklós a forradalmi irodalom táborában kereste helyét. Ez a tájékozódás kétségtelenül összefüggött azzal a lendületes fejlődéssel, amelyet a hazai munkásmozgalom
mutatott 1930—1931 körül. Radnótit persze nemcsak a fellendülő mozgalom győzelmi
reményei vonzották, hiszen lázadó hajlama, rokonszenve 'a szocializmus iránt korábbi eredetű. A gyermekkori és családi emlékek, apjának és nevelőanyjának 1919-es
szereplése, a maga külvárosi élményei éppúgy alakították ezt a vonzódást, mint
reichenbergi olvasmányai, üzemi tapasztalatai. A mozgalmi munka vállalásához és
forradalmi verseihez kitérők nélkül érkezett. Mint József Attilát, őt is a személyes
otthontalanság és a társadalmi méretekben jelentkező nyomorúság élménye állította
a szocializmus mellé. A mozgalmi tevékenység és a forradalmi költészet további kifejlődésére azonban mind kevesebb lehetőséget hagyott a változó történelem. Az
európai és hazai szocialista mozgalom forradalmi reményeinek ideiglenes b u k á s a
(Hitler németországi és Gömbös Gyula hazai hatalomátvétele) után Radnóti Miklós
visszavonult a forradalmi költészettől a haladó irodalom más természetű állásába'.
A haladó mozgalmakhoz, az antifasiszta népfronthoz mindig lelkesen csatlakozott, a
mozgalmi költő szerepét azonban egy más alkotószerep váltotta fel.
Tóth Dezső ezért helyesen figyelmeztetett arra, hogy Radnóti és a kommunista
mozgalom találkozását nem szabad sematikus módon értelmeznünk. A mozgalmi
szerep vállalásának nem költészeti, inkább emberi nyeresége volt. „Néhány v e r s szakot, képet, fordulatot leszámítva — olvassuk — ez a versréteg nem emelkedett az
igazi líra magasára. — [...] a mozgalommal való azonosulás költői szinten itt még:
nem ment végbe. De ugyanilyen kétségbevonhatatlanul tanúsítják — nem ugyan a
költő, de az ember — azonosulási eltökéltségét, s mindenekelőtt azt, hogy itt ésekkor alakult ki benne az a széles horizontú, tudatos társadalomlátás és az az áldozatokkal való szolidaritásvállalás, amelyek lírája kialakulása során oly jelentős szerepet játszottak. Radnóti nem azért szocialista költő, s főként nem azért nagy költő,
mert ezeket a verseket megírta, hanem mert később az itt átérzett társadalmi, t ö r ténelmi távlatok, az itt kialakult közösségélmény összefüggésében fogta fel és fogalmazta meg önnön helyzetét, ismerte fel korán s tartotta költőként számon mindvégig a legnagyobb veszedelmet, amely az embert fenyegette, a fasizmust, de a vele
szemben állók széles táborát is." A mozgalmi és forradalmi verseknek valójában ez
a távlat: Radnóti Miklós későbbi antifasiszta lírája adott igazi szerepet.
60

TAMASI

MIHÁLY

A Márciusi Front és Erdei Ferenc
Negyven évvel ezelőtt, 1937 márciusában jött létre a Márciusi Front, amely a
falukutató irodalom, a népi írók mozgalmának fejlődésében fontos állomást jelentett:
tükrözte a mozgalom politikai szerepének növekedését. Az 1937. március 15-én nyilvánosságra hozott program a parasztság, a dolgozó tömegek demokratikus követeléseinek adott hangot. Noha politikailag nem volt következetes, nem ismerte fel a
munkás-paraszt szövetség szükségességét, engedményt tett a nacionalizmusnak és a
harmadikutas" nézeteknek, mégis fontos szerepet játszott a fasizmusellenes, demokratikus küzdelemben, és így a Márciusi Front-mozgalom, amelyet az illegális kommunista párt támogatott, Magyarország első népfrontjellegű tömörülésének tekinthető.
A mozgalomban részt vevő írók, szociográfusok, szociológusok nem alkottak egy.séges tábort sem írói, szellemi, sem ideológiai, politikai felfogás tekintetében. Törekvésüket, szemléletüket két közös vonás jellemezte: az erőteljes társadalomkritika, a
változtatás szándéka és az, hogy úgy vélték, a változásban a parasztság játssza a
döntő szerepet. Ennélfogva — kisebb-nagyobb mértékben —, de szinte mindegyiküknél érvényesült a parasztság romantikus szemlélete, amely egyeseknél zavaros f a j i
mítosszal keveredett.
.ERDEI FERENC PARASZTSZEMLÉLETE
Erdei Ferenc felfogását a harmincas évek elején Szegeden töltött egyetemi éveitől kezdve nem a romantikus parasztszemlélet, hanem a szigorú realitás, a parasztság
helyzetének tudományos, szociológiai vizsgálata, a fejlődés felvetette kérdések következetes végiggondolása jellemezte. Az egyetem elvégzése után, 24 éves korában írott,
A makói parasztság társadalomrajza című m u n k á j á b a n a következőket állapította
m e g nemcsak a makói, hanem az egész parasztságról: „Ma tehát ez a helyzet: a
g a z d á v á és zsellérré, polgárrá és proletárrá hasadt parasztság kezd hasonlóvá válni a
n e m paraszt polgársághoz és proletariátushoz."
Ez, a harmincas években meghökkentően újszerűnek tűnő megállapítás megfelelt a történelmi tények — az akkori körülmények között egyáltalán nem könnyen
felismerhető — vaslogikájának, másrészt egybevág a marxizmus, Lenin felfogásával.
Mivel magyarázható, hogy a fiatal, 20-as éveinek elején járó szociológus a marxizmus—leninizmuséval egybevágó következtetésre jut? Az okok között minden bizonyn y a l az otthoni, a makói tapasztalatok is fontos szerepet játszottak. Erdei kisparaszt,
hagymakertész családból származott. A hagymakertészek magas fokú, ésszerű termelési kultúrát alakítottak ki, és gondolkodásmódjukat is a szigorú racionalitás jellemezte. Ez a gondolkodásmódbeli örökség érvényesült — magasabb fokon — Erdei
társadalomvizsgálatában, tudományos munkásságában is.
Ennél fontosabb azonban, hogy Makón, ahol nem volt nagybirtok, és ahol a
hagymatermeléssel belterjes kultúrát honosítottak meg, a mezőgazdaság tőkés fejlődése s egyben a parasztság rétegződése, felbomlása gyorsabban haladt előre. A m a kói tapasztalatok alapján Erdeinek könnyebb volt felismerni a parasztság differenciálódásának fontos, meghatározó tendenciáit.
A legdöntőbb mégis az, hogy a parasztság helyzetét elemző, a parasztság sorskérdésein vívódó fiatal Erdei kínzó kérdéseire Lenin műveiben talált meggyőző
választ. Még egyetemi évei alatt a szegedi egyetem könyvtárában két német nyelvű
Lenin-kötethez, az Állam és forradalom és A kapitalizmus fejlődése Oroszországban
eíműekhez jutott, amelyeket hallatlan izgalommal olvasott végig. 1 Lenin következtetését a parasztság osztályokra, rétegekre szakadásáról elfogadta, hiszen saját ta61

pasztalatai is ezt igazolták és a meggyőződésévé vált igazsághoz mindvégig r a g a s z kodott, ez lett tudományos gondolkodásának egyik sarkpontja.
Munkásságával, műveivel a magyar parasztság torz történeti fejlődése, m e g rekedtsége miatt emelt szót. Arra a felismerésre, hogy mennyire a társadalom f e l színe alá szorítottan élt a parasztság Magyarországon, 1935 végi, 1936 eleji nyugateurópai tanulmányútján szerzett tapasztalatai még inkább rádöbbentették.
„A nyugati paraszt nem is paraszt, az Bauer, paysan vagy peasant, annyi, mintha,
azt mondanánk: „földművelő". Jelent foglalkozást: földműves, még pontosabban őstermelő . . . A nyugati parasztság polgári társadalomnak polgárosult rétege, mely nem
több, mint egy foglalkozási réteg, más foglalkozásoktól elütő sajátos színnel. Gyermekei éppúgy választják a pályát, mint más rétegeké, és éppúgy tanulják mesterségüket, mint más szakmabeliek" — olvasható az 1937-ben megjelent Futóhomok című?
művében.
Erdei felismerte, hogy a parasztság felemelkedése csak az egész társadalom á t alakításával, politikai küzdelem útján valósulhat meg. Érthető tehát, hogy fiatal'
éveitől kezdve a haladó, demokratikus eszmék lelkesítették. Még egyetemi évei alatt,,
a Szegedi Fiatalok mozgalmának tagjaként, bejárt a szegedi munkásotthonba, k a p csolatot tartott a munkásmozgalmi vezetőkkel, megismerkedett a szocializmus eszméivel. Szülővárosának, Makónak élénk gazdasági, társadalmi és politikai élete,
demokratikus közszelleme, a hagymakertészek ellenzékisége meghatározták politikai
pályafutását is. Az úri politikával szembenálló hagymakertészek, a haladó szellemű,
széles látókörű, liberális felfogású makói értelmiségiek (korábban József Attila'
támogatói), munkásmozgalmi vezetők egyengették az ú t j á t a politikai küzdelemben-.
Erdei szűkszavú, száraz tudományosságában is szenvedélyes hangú írásainak, a
Márciusi Frontban betöltött szerepének mozgatórugóit csak akkor érthetjük meg
igazán, ha tudjuk, hogy a helyi demokratikus küzdelmek során milyen kemény
összecsapásokban, győzelmekben és vereségekben edződött politikai meggyőződése,
előretekintő tudatossága. Műveiben, politikai megnyilatkozásaiban kimondatlanul is
ott izzik a makói küzdelmek hevessége, szenvedélye, állásfoglalásaiban a vereségekből és győzelmekből leszűrt tapasztalata. A Futóhomok című művének anyagát
azokban a hetekben, hónapokban gyűjtötte, mikor a makói (értékesítő jellegű) hagymaszövetkezetben az ellenzéki hagymások harcát vezette a kormánypárti vezetőség
ellen. A Duna—Tisza közén a Makón felvetődő kérdésekre kereste — az országos
érvényű — választ.
A MAKÓI DEMOKRATIKUS KÜZDELMEK ÖSZTÖNZŐ TANULSÁGAI
Az ellenzéki hagymások 1937 februárjában győzelmet arattak a háromezer tagú
szövetkezetben, a kormányfőtanácsos elnököt és kiszolgálóit megbuktatták és ú j
vezetőséget választottak, Erdeivel az élen. ö Szövetkezeti naplójában 2 így számolt b e
reményeikről, terveikről: „Erőnk tudatában vállaltuk a nyílt kenyértörést és összehívtuk a háromezer tagú szövetkezet közgyűlését azzal, hogy válasszon ú j vezetőséget a szövetkezet. Mi teljesen a magunk embereivel mentünk bele a választásba,
elszakítván magunkat a kormányfőtanácsos elnöktől és összes híveitől. Ebben az
időben óriási eseménye volt ez a városnak, a rendőrség egész szakasszal vonult ki a.
közgyűlési terem elé, és az összes telefonvonalak Makó és Budapest között mind a.
közgyűlés eseményeinek a hírét vitték, egyrészt a hivatalos szövetkezet igazgatóihoz,,
másrészt pedig a Földművelésügyi Minisztérium uraihoz.
Hatalmas győzelmet arattunk és megsemmisítő vereséget mértünk ellenségeinkre..
Kezünkbe került a szövetkezet, és a nép lelkesen vállalta azt, hogy hajlandó arra az.
útra lépni, amelyet mi elébe tártunk. Lelkes hangulatban, és sok jó reménységgel,
kezdtük meg a munkát."
Ez a remény csillan fel a Futóhomokban is, amikor a nagybirtok nélküli, demokratikus múltú alföldi mezővárosok paraszttársadalmát bizonyos mértékig alkalmasnak találja a parasztság „polgárosodásának" elősegítésére. A „három város",.
Kecskemét, Nagykőrös, Cegléd parasztságáról, fejlődési lehetőségeiről' állapítottai
62

meg: „ . . . a z összefutott jobbágy-paraszti embertömegből mezővárosi, félig-meddig
polgári társadalmak lettek napjainkra, s szerencsés további fejlődés esetén kialakíthatják a magyar földművelő-polgárságot és az „igazán város" mezővárost, mint a
magyar társadalom egyedül lehetséges továbbfejlődő formáját". Ehhez még — könyvének más helyén — hozzátette, hogy segíthetnek a parasztságnak a kisgazdaságok
kapitalista termelési és értékesítési konkurrenciájának leküzdésében a mezővárosok
autonóm szövetkezései, vagy „erős és bölcs országos politika". Mindez azt bizonyította, hogy ekkor még élt benne bizonyos illúzió e tekintetben. Tudományos lelkiismeretességét dicséri azonban, hogy a parasztság „polgárosodásának" ellentmondásait is éles szemmel felismerte és szigorú könyörtelenséggel mutatott rá, hogy a
magyar társadalom nincs berendezkedve a változásra.
Tudatában volt annak, hogy csak a fennálló társadalmi rend elleni politikai
küzdelem szolgálhatja a parasztság felszabadulását. Makón a harmincas évek közepén helyi ellenzéki demokratikus tömörülés jött létre. Ebben részt vett a helyi szociáldemokrata pártszervezet, amelyben a baloldaliak, a kommunisták és kommunista
szimpatizánsok befolyásra tettek szert. A demokratikus front fő erejét a 48-as Kossuth Párt képezte, amely nagy hagyománnyal rendelkezett Makón, és a haladó értelmiségieket, a városi kispolgárságot és a korszerű felfogású parasztokat, a hagymakertészek jelentős részét tömörítette. A csoportosuláshoz csatlakoztak a helyi független kisgazdapártiak is. Az ellenzéki tömörülés helyi választási pártszövetségként
alakult, 1935 végétől egy időszaki lapot jelentetett meg Várospolitikai Szemle címmel. Ez a demokratikus pártszövetség nemcsak a helyi és országos választások idején működött, hanem erőteljes politikai aktivitásról tett tanúbizonyságot, politikai
gyűléseket szervezett, a város politikai életének fontos tényezőjévé vált.
Erdei Makó 48-as függetlenségi hagyományairól 1935-ös külföldi tanulmányútjáról, Münchenből keltezett cikkében ezeket írta: „ . . . M o s t érzem én, hogy mit jelentett a mi városunk életében a pusztíthatatlan függetlenségi érzés és mozgalom; most
tudom csak, hogy miért tartotta Ady Justh Gyulát a 48 utáni idők nem világraszóló,
de egyetlenül mélységekből táplálkozó politikusának. Most tudom csak, hogy az a
függetlenségi harc, ha meddő és céltalan volt is, de nem volt oktalan, mert azt az
életösztönt táplálta, amelynek igazsága ma már nyilvánvaló, s nyilvánvaló az is,
hogy ugyanazok a források lehetnek újabb életmentési kísérletünknek kútfejei, amelyekből ez az életösztön táplálkozott." 3
A Kossuth Pártot, amelynek országosan csak Budapesten, Makón és néhány más
városban volt még némi bázisa, így jellemezte: „A komolyan radikális polgári pártok
közül egyedül a Kossuth Párt roncsai léteznek még, s ahol úgy is él, mint Makón,
csudájára járnak a jövőbenézők". 4 Ennek a pártnak lett 1937 elején a makói titkára,
s egyben a Várospolitikai Szemle szerkesztője, miközben — a már említett módon —
a hagymakertészek szövetkezetének is elnökévé választották 1937 februárjában.
Szinte hihetetlen, hogy a 27 éves fiatalember milyen óriási intenzitással vett részt a
helyi gazdasági és politikai küzdelmekben, miközben a falukutató irodalom immár
klasszikus alkotását, a Futóhomokot is megírta.
A makói demokratikus csoportosulás vezetői — főleg Erdei közvetítésével —
szoros kapcsolatot alakítottak ki a népi írók mozgalmával. Támogatták törekvéseiket,
s úgy vélték, hogy politikai harcot kell indítani a parasztság demokratikus céljainak
kivívása érdekében. Azt hitték, hogy a Márciusi Front megalakítása nem más, mint
a népi írók mozgalmának politikai mozgalommá szerveződése, illetve az általuk legdemokratikusabbnak tartott pártnak, a Kossuth Pártnak az újjászervezése, korszerűsítése. 1937. február 28-án irodalmi estet tartottak Makón, ahol Féja Géza már a
megalakítandó Márciusi Front programját ismertette. A Várospolitikai Szemle az
irodalmi estről és a március 15-i budapesti ünnepségről így számolt be: „Féja Géza
bejelentette a Kossuth Párt ú j programját. Űj, országos szervezkedésre indul a
p á r t . . . a makói Kossuth Párt életében fordulópontot jelent az az irodalmi est,
amelyet február hó 28-án tartottunk a Korona Szálló nagytermében. Az est központjában Féja Géza »-Irodalom és társadalom« címen megtartott előadása állott, amely
63

a Kossuth-front teljes szemléletét tartalmazza úgy a történelemről, mint a társadalmi problémákról és a magyar irodalomról is. Kiinduló ponja volt ez az előadás
annak a szervezkedésnek, amelyet országos vonatkozásban indít meg a Kossuth
Párt, és amelynek a mai élethez simított programját Márciusi Front címen Féja
Géza jelentette be azon a márciusi ünnepségen, amelyet a pesti Nemzeti Múzeum
előtt rendezett a pesti ifjúság, pontosan azon a helyen, ahol valamikor a magyar
.szabad sajtó első példányait mutatták fel." 5
A makói ellenzéki demokratikus vezetők — köztük Erdei is — tehát kezdettől
fogva hajlandók voltak a Márciusi Front-mozgalmat politikai eszközökkel támogatni.
Erdei politikai fejlődését a kiéleződő helyi gazdasági és politikai küzdelem nagymértékben elősegítette. Makó és a 30-as évek Magyarországának társadalmi valósága
•csattanós választ adott a Futóhomok című művében itt-ott kiérezhető illúzióira. 1937
nyarán a kormányzat az országos jellegű nagygazda-szövetkezetnek, a Mezőgazdasági Termelők Egyesült Szövetkezetének (METESZj adta meg a hagyma exportálásának kizárólagos jogát, ami a makói ellenzéki hagymaszövetkezet megfojtásával
volt egyenlő. A hagymakertészek — hogy értékesíthessék hagymájukat — egyenként
beléphettek a METESZ-be vagy az egész szövetkezet kérhette felvételét — azzal a
feltétellel, hogy Erdeit eltávolítják a szövetkezet éléről. Szövetkezeti naplójában
•némi keserűséggel, de higgadtan és szinte tudományos objektivitással számol be az
•eseményekről: „Nem kevésbé izgalmas közgyűlés volt a színhelye a megütközésnek,
mint februárban. Itt azonban lemaradtunk. Szavazásra nem is került a sor, mert
áruló kertésztársaink olyan kitűnő oktatást kaptak a hivatalos szövetkezet és a kormánypárt vezetőitől, hogy néhány elszánt fogással a mi gyakorlatlan és tisztességes
igyekezetünket teljesen meghiúsították. Ha szavazásra kerül a sor, akkor nyílt kérdés, hogy felül maradtunk volna-e, így azonban menthetetlenül leterítettek b e n n ü n ket, és nem maradt más út számunkra, mint kivonulni a közgyűlésből, hogy legalább
a tagok szavazata ne szentesítse egyes vezetőik árulását."
A vereség tanulságai méginkább meggyőztek arról, hogy a parasztság felemelkedéséhez, szabadabb fejlődéséhez az utat csak a politikai harc, a Horthy-fasizmus
elleni demokratikus küzdelem nyithatja meg.
A MAKÓI TALÁLKOZÓ
A hagymaszövetkezetben elszenvedett vereség nem törte meg. A Futóhomok
megjelenése, sikere ismertté tette nevét az egész országban. 1937 nyarától kezdve
aktívabban részt vett a Márciusi Front-mozgalomban és éppen ő kezdeményezte,
hogy a Front Makón tartson találkozót. Elgondolását Sárközi Györgyhöz írott levéléiben körvonalazta: „ . . . I t t , Makón szeptember 5—11-ig nagy kiállítás, vásár etc. lesz,
•ezt az alkalmat felhasználhatjuk egy márciusi találkozásra. Itt van egy olvasókör,
•amelyet H. Szabóval (derék agitátor) vezetünk; ez rendezhetne 5-én vas. egy »Válasz«-estet, és utána 8-ig mindennap d.u. egy »praktikumot« csinálhatnánk: szöv.
kertgazdaságok, tanyák megszemlélése, és utána este ankétszerű megbeszélés a Kör
helyiségében. Témák lehetnek: 1. Szövetkezet; 2. a magyar termelés s t r u k t ú r á j a ;
3. választójog. — Hogy eredményes legyen ez a találkozó, az kell hozzá, hogy az
•egész Márciusi Front itt legyen, azon kívül vidéki egyetemek emberei, s azok a
vidékiek, akik számba jöhetnek (Gyula, Kőrös, Kecskemét, Vásárhely). Ezen kívül
Pestről kat. és prot. reformerek, »Gondolat«-ék és a szocialisták rendes emberei". 6
A tervezett program jórésze azonban nem valósult meg. Az írói estet, a Front
találkozóját október elején tartották meg. Az érdeklődő közönség előtt a Márciusi
Eront vezető írói léptek fel, többek között Erdei Ferenc, Illyés Gyula, Veres Péter,
F é j a Géza, Sárközi György, Kovács Imre. A Front vezetői dr. Kiss Károly Kossuthpárti ügyvéd lakásán tanácskoztak a makói szövetkezett ellenzék vezetőivel. A tanácskozáson részt vett a helyi szociáldemokrata pártszervezet titkára, továbbá Könyves-Kolonics József, a makói demokratikus értelmiségiek tekintélyes vezetője, aki
később, 1944-ben, Makó felszabadulása után polgári városparancsnokként intézte a
város ügyeit, és több más ellenzéki politikai vezető. Azt vitatták meg, hogy a makói
<64

demokratikus tömörülés hogyan támogathatná aktívabban a Márciusi Frontot. A makói vezetők helyeselték azt az elgondolást, hogy a Márciusi Front alakuljon politikai
mozgalommá, amivel a Front vezetői közül azonban csak Erdei Ferenc és Kovács
Imre értett egyet. Kidolgozták a Makói Kiáltványt és a Márciusi Front bizottságába
bevonták Erdei Ferencet is.
A kiáltványt, illetve a Front márciusi programjának újraértékelt magyarázatát
a Válasz és a Híd című folyóirat mellett a makói Várospolitikai Szemle is közölte.
Ebben a Front vezetői újra meghirdették a demokratikus erők összefogását, hangoztatták, hogy népi demokráciát akarnak, a magyar dolgozók törekvéseit fejezik ki.
A legfontosabb ú j mozzanatként bejelentették: „A Márciusi Front makói összejövetelén elhatározta, hogy működését kiterjeszti és elveinek megvalósítására gyakorlati
feladatokat is vállal." Ez a korábbi elzárkózó magatartáshoz képest fejlődést jelentett, amiben a makói demokratikus csoportosulás vezetőinek és Erdei Ferencnek
fontos szerepe volt. Révai József bírálta Féja Gézáék politikai küzdelemtől való
elzárkózó magatartását.
„ A SZABADSÁG POLITIKÁJA"
A Márciusi Front vezetői közül kétségkívül Erdei Ferenc volt a legmesszebbre
látó író és politikus. Noha ekkor még nem ismerte fel a munkásosztály történelmi
szerepét, meggyőződéssel vallotta, hogy a szándékaiknak megfelelő politikai tényező
a munkásság és a parasztság. A szabadság politikája című cikkében, amely a Válasz
1937 decemberi számában jelent meg, hangsúlyozta, hogy eddigi tevékenységük politikai mérlegét csak úgy készíthetik el, ha „annak a munkás-paraszt politikának a
szempontjából ítéljük meg a hatást, amelyért maga az írói lázítás folyt és folyik."
Határozott hangú, tudományos megalapozottságú tanulmányával kimondatlanul
is a Márciusi Front küzdelméhez kíván programot nyújtani. Leszámol azokkal a
nem kevesek által táplált illúziókkal, hogy az uralkodó osztályok, az „úri középosztály" lelkiismeretének felébresztésével lehet a parasztság felemelkedését szolgálni.
Hangoztatja, hogy „a szabadságot nem lehet kikunyerálni. Nincs történelmi pillanat,
amelyben a szabadságot ingyen és önkéntesen adják." Az írói „lázítás" nem elegendő
és nem célravezető, hiszen az úri hatalom politikai tettnek fogja fel és óhatatlanul
kiváltja megtorló reakcióját. Nyíltan kimondja, hogy Magyarországon „nincsenek
valóságos szabadságjogok", „csak illúzió itt a szabadság, és futóhomokra épít, aki
arra épít." Az írói demonstráció hősiesség, de csak az a politikai hatása, hogy „felkeltette olyan emberek érdeklődését, akikre szükség lesz a politikai harcban és közelebb hozta egymáshoz őket." Legfőbb következtetése: „A szabadságért és a szabadságjogokért küzdeni kell — másért nem is érdemes ebben az országban —, ennek
a küzdelemnek azonban politikai módszere van . . . "
Bár található politikai következetlenség is cikkében (nemcsak a „fajelmélet megszállottaival", hanem „az osztályharc és a szocializmus kollektivista dogmatikusaival"
is szemben áll), alapjában Révaival egyezően szabja meg a Márciusi Front-mozgalom
feladatát: „ . . . azt követeli ma a tiszta szándékú magyar írótól a szabadság politikája, hogy ne a több és nagyobb szabadságnak az illúzióját táplálja, mert ez veszedelmes önáltatás, hanem azzal éljen, ami valóságosan a birtokában van és azt fordítsa arra, ami a nagyobb szabadság útján valóban fontos és jelentékeny: segítse
elő egy olyan politikai mozgalomnak a keletkezését és erősödését, amely a szabadság
megépítését célozza, egyszóval legyen politikus, és ne illúziókat, hanem politikai
mozgalmat erősítsen."
1937 végén volt bizonyos reménye annak, hogy a Márciusi Front-mozgalom az
Erdei megjelölte irányba fejlődjék. A Kelet Népe 1941. április 1-i számában megjelent Reformkorszak epilógusa című cikkében — visszatekintve az 1937—38-as időszakra — az ország hangulatát a következőképpen idézte fel: „Az a néhány év, ami
alatt körülöttünk és műveink körül zajlott az ország, számunkra bizonyosan hőskor
v o l t . . . A megütött hangból a márciusi napokon túlhullámzó hangulat lett, egyre
S Tiszatáí

65

erőteljesebben áramló politikai, vagy ha úgy tetszik, történelmi hangulat. A légkör
izgalmát ébren tartották és erősítették azok a művek, amiket a megmozdult írók
írtak egyre sűrűbben parasztokról, falvakról, a középosztály vétkeiről, kivándorlásról, szóval a magyar nép »sorskérdéseiről«. Ez a történelmi hangulat az újításnak és
a konstruktív forradalomnak, a népi megújhodásnak a politikai izgalma volt, tehát
valami légnemű halmazállapot. Mozgalom lett, de nem volt szilárd formája, nem
volt mederbe vájt útja, nem volt kitűzött iránya, csak tere volt, amelyben szerte
áramlott."
Lelkes írásán nemcsak a „hőskor" izgalma érződik, hanem a politikai és egyben
tudományos önbírálat is. Értékelése szerint a Márciusi Front-mozgalom — noha szelleminek mondták — „jellegzetesen és egyértelműen írói v o l t . . . írói volt a hatás: az
ország, mint közönség visszhangzott rá".
Ezt a politikai hangulatot azonban a Márciusi Front nem tudta kihasználni:
„1937 őszén és telén érte el legmagasabb hőfokát a fölidézett politikai hangulat, ez a
néhány hónap volt a hőskor tetézése. Ezekben a hónapokban olyan közönsége volt
az ország a »falukutató« irodalomnak, hogy mind a mozgalom írói, mind a közönség előtt szinte korlátlan lehetőségek nyíltak meg.
Ha ebben az időben van soraink között legalább egy olyan politikus, aki ösztönnel és ítélőképességgel ismeri a politikai cselekvés elemeit, és van benne erő, amely
bánni is tud ezekkel, szóval politikai cselekvőképesség, akkor a fölgerjesztett h a n gulatból politikai mozgalom lehetett volna, a lelkesedő közönségből politikai követők
és hívek serege, és az írókból garnitúra, vagy legalábbis politikai agitátorok fényes
csapata. Nem volt. A mozgalomból nem lett politikai mozgalom.
Ha lett volna soraink közt ebben az időben olyan politikai gondolkodó, aki nemcsak íróilag lát, érez és gondolkozik, hanem politikai érvénnyel föl tudja mérni a
valóságot és meg tudja fogalmazni a föltámadt politikai kívánságokat, akkor egy
olyan, zászlóra írható politikai eszme született volna, amely cselekvő és harcoló sereg
nélkül is politikai hatást ér el, és alkalmas időben országot formálni lehetett volna
képes. Nem volt. Mozgalmunk ilyen minőségben sem vált politikaivá."
Az okok között említi, hogy a mozgalom szereplői nagyon különböző emberek
voltak, írói törekvés és nem kevésbé politikai hovatartozás tekintetében. Azt is
sokatmondónak tartja, hogy többségük nem parasztszármazású, hanem középosztálybeli volt, ,",akiknek fölfedezés és »vállalás« volt a parasztügy." Véleménye szerint
„az irodalmi törvények szerint élő politikai hangulat nem lett más, mint aminek
indult", ahhoz azonban, hogy „annak is megmaradjon, ami volt, nem futotta erejéből." Előrelátó jóslása bekövetkezett: perek indultak az írók ellen (őt is bíróság elé
állították), „lohadt a hangulat heve és 1938 tavaszától kezdve egyre inkább estébe
hajlott a hőskor alkonya".
A hőskor értékeit a megjelent művekben l á t j a : „Ami változatlan sugárzó erővel
megmaradt, mint a hőskor szülötte'és jövendőre szóló tanúja, nem más, mint az a
néhány mű, ami ekkor született. A Viharsarok, a Puszták népe, A tardi helyzet, a
Néma forradalom, a Futóhomok, Az Alföld parasztsága, a Számadás, Egy parasztcsalád története".
A Márciusi Front-mozgalom résztvevői közül azok, akik 1937—38 tanulságai
nyomán felismerték az Erdei hangoztatta igazságot a politikai küzdelem és politikai
mozgalom szükségességéről, vele együtt alakították meg Makón 1939-ben Péter-Pál
napján a Nemzeti Parasztpártot.
JEGYZETÜK:
1. Érdet Sándor: Erdei Ferenc életrajza = Erdei Ferenc: E m b e r ü l élni. Gondolat, 1974. 588. old.
2. Erdei F e r e n c : Szövetkezeti napló. 1937—1945. = Erdei F e r e n c válogatott írásai és beszédei. K o s s u t h
Könyvkiadó. 1973. 28. old.
3. Várospolitikai Szemle (Makó) 1937. augusztus.
4. Uo.
5. Várospolitikai Szemle (Makó) 1937. március.
6. K. Nagy Magda: A Válasz. Szépirodalmi Könyvkiadó. 1963. 327—328. old.

66

SZIKLAY

LÁSZLÓ

Magyar irodalom — szomszédaink irodalma
1976 nyarán, a valódi aszfaltolvasztó pesti kánikulában egy tizenkilenc éves
fiatal társammal (itt most egészen közömbös, fiú volt-e vagy lány) a pesti Múzeum
körúton sétáltam. Távoli rokon, akinek számos őse csak magyarul tudott, gondolkodott és beszélt, édesanyja ősei pedig — talán — csak a szlovák nyelvet művelték.
Intelligens teremtés, éppen akkor tette le az érettségit kitűnő eredménnyel. Százegynéhány kilométerre lakik tőlünk, a határ másik oldalán. Szlovákul beszélgettünk,
de éppen úgy beszélgethettünk, volna magyarul is, mert ha van is némi akcentusa,
jól beszéli nyelvünket, apai ágon elődei anyanyelvét. Életében először volt Pesten,
gyönyörködött a forgalomban, a kirakatokban, ámuló szemekkel állt meg a Nemzeti
Múzeum előtt. S aztán — Arany János szobrára mutatva — megkérdezte:
— Ez ki?
Nem tudta, ki volt Arany János.
Megfagyott az ereimben a vér. Talán el is érzékenyültem egy kicsit. Mindenesetre néhány pillanatra kínos csend támadt közöttünk, s aztán én szenvedélyesen
kezdtem m a g y a r á z n i . . .
Egy kicsit elpirulva, egy kicsit zavarodottan, két k a r j á t mintegy védekezésül
maga elé tartva mondta — megbotránkozásom láttán most már egy kicsit ő is
elérzékenyülten:
— De h á t ha egyszer nem tanultuk!
Este elutazott. Másnap — szűkebb családi körben — meglehetősen keserű szájízzel — számoltam be az esetről. S akkor megszólalt a fiatalabbik — mérnök, de a
humaniórákban is igen tájékozott lányom:
— Mondd, apám, ha nem a te lányod volnék, tudnám, hogy ki volt Hviezdoslav?
*

A cikksorozatot, amelyhez most egyfajta összefoglalást írok, a Tiszatáj 1975. és
1976. (29. és 30.) évfolyamában közölte arról, hogy mit fordítottak le a magyar irodalomból lengyelre (erről többször is), szlovákra, románra, ukránra, bolgárra, csehre,
a délszláv nyelvekre, oroszra és észtre. A szerkesztőség nagylelkűségére vall, hogy a
cikkek szerzői nyilvánvalóan nem kaptak előre, tervszerűen összeállított kérdőívet,
nem holmi „bibliographie raisonnée"-t vártak Kovács Istvántól, Kiss Gy. Csabától,
Zirkuli Pétertől, Balla Gyulától, Varga Csabától, Jaroslava PaSiakovától, Vujicsics
D. Sztojántól, Lagzi Istvántól, Bagi Nagy Istvántól és Mary Tomingtól; ahány beszámoló, annyi szempont és annyi módszer. Lóthatóarí még a terjedelmet sem szabták meg előre. Van cikk, amely elég hosszan, a részletekre is kiterjeszkedve számol
be irodalmunk sorsáról a maga nyelvterületén, s van, amelyik sommásan — sőt az
az érzésünk, hogy itt-ott túl sommásan — intézi el a kérdést. A szempontoknak s
módszereknek ezt az egymástól eltérő jellegét részben helyeselni is t u d j u k ; a Tiszatáj szerkesztősége ezzel mindenesetre elkerülte a beszámolók sematikus jellegét,
többé-kevésbé a szerzők egyéniségéhez igazodott. Hogy az olvasót ez mégsem elégíti
5*

6t

ki teljes mértékben, arra a következőkben igyekszünk rámutatni. Reméljük, m o n dandónkból az is kiderül, hogy a probléma nem is olyan egyszerű.
A cikkek között van olyan — nem is egy —, amely jóformán csak a jelennel, s
legfeljebb a félmúlttal törődik: mit adtak ki az elmúlt években, s mit fordítanak,
mit adnak ki ma a magyar irodalomból. Mások igyekeznek egy-egy pillantást vetni
a régebbi múltra, a múlt század vége, a századforduló nagy öregjeire, akik úttörő
munkát végeztek ezen a téren. Itt talán már hibául is róhatjuk fel az egyöntetűség
hiányát, mert amíg az észtek kevésbé jelentős tolmácsolói, a lengyel Antoni Lange
helyet kaptak a Tiszatájban, addig a cseh Frantisek Brábek nem, holott ennek a
jeles pedagógusnak nemcsak az az érdeme, hogy ő maga is számos magyar művet
tolmácsolt csehül, hanem az is, hogy nem kisebb költő figyelmét hívta fel irodalmunkra, mint a Jaroslav Vrchlicky-ét. Az, hogy Az ember tragédiája oly' kirobbanó
sikert ért el a prágai Nemzeti Színházban századunk elején, hogy prágai és párizsi
jelenetei a cseh nép szabadságharcát támogatták, úgy, hogy előadását a hatóságok
végül is kénytelenek voltak betiltani: a szerkesztőség által kitűzött, de nyíltan ki
nem mondott célkitűzésnek talán inkább a szolgálatában állt volna, mint egyikmásik beszámolóban a szerzők és címek száraz felsorolása. A múlt nagy közvetítőinek elhagyása épp olyan kár s épp úgy megnehezíti az olvasó tisztánlátását, mint
minden — jelentéktelen — fordítónak és fordításnak az egyszerű felsorolása.
De hát voltaképpen mit is akartak meglátni, illetőleg megláttatni a szerkesztők
s a cikkek felkért szerzői? Gondolom, annak a nem is mai keletű kérdésnek a
megválaszolására vállalkoztak, hogy hát mit is ösmer belőlünk, magyarokból — a
fordításokon keresztül — közvetlen és távolabbi szomszédságunk? A szerzőket éppúgy dicséri, mint a Tiszatáj szerkesztőségét, hogy egyetlen cikk sem túloz: nem
esik sem a pesszimista letargia, sem a hurrázó optimizmus végletébe. Nem célunk,
hogy elismételjük, amit a szerzők egyszer már leírtak; egy-két olyan eredményt
mégis meg kell említenünk, amelyek e fejtegetésünk leglényegesebb mondanivalójának a szolgálatában állhatnak. Az egyik — szerintünk nem éppen szívderítő — tény,
amelyet csaknem minden egyes cikk megemlít: a könnyű és népszerű próza mind
a fordítások mennyisége, mind pedig minősége szempontjából felülmúlja a lírai
költészetet. Ez természetesen érthető. Kevés az olyan valóban lírai költő, aki érti a
nyelvünket. Kevés olyan nagy teljesítmény akad, mint a magyar költészet lengyel
nyelvű antológiája, amely líránknak az Ómagyar Máriasiralomtól legmodernebb
költőinkig jól megszerkesztett, kiválóan fordított, szinte adekvát átültetését a d j a
lengyelül. Alig akad egy-egy Ján Smrek, Emil Boleslav Lukác, Valentin Beniak, vagy
a fiatal szlovák gárdából egy Vojtech Kondrót, Karol Wlachovsky, akik csaknem
anyanyelvi fokon tudnak (értenek és beszélnek) magyarul, és nincsenek
nyersfordításra utalva. A lírában a nyersfordítás mindenfajta közvetítés ördöge; főleg akkor,
ha csak a nyelvet ismerő, de a költészettől távol álló tolmácsok csinálják. Mindent
benne hagynak a vers szövegében, csak a költészetet ölik ki belőle. Ha valaki nyersfordítás alapján tolmácsolja a maga anyanyelvére például Adyt vagy József Attilát,
csaknem teljesen bizonyos, hogy eltorzítja ezt a két — európai viszonylatban is kimagaslóan nagy — költőt. Adva van tehát a technikai kérdés: annak a csehnek,
lengyelnek, románnak, aki ilyen vagy amolyan körülmények következtében megtanulta a nyelvünket, sokkal könnyebb feladat a próza, annak a lelkét nehezebb
kiölni, s talán kevesebb benne a baklövések lehetősége is.
Ha van líránknak nagyja, akinek a nevét jól ismerik szomszédaink irodalmában, az: Petőfi. Petőfit még ma is fordítják, mégpedig szorgalmasan s elsőrendű
költők. Említsük itt csak a Herder-díjas román Jebeleanut, az ukrán Pervomajszkijt, a szlovák Smreket. Az vesse ránk a nagyon optimisták közül az első követ,
akinek ennek ellenére még nem jutott az eszébe: vajon Petőfi, a művész, vagy
Petőfi, a politikus játssza-e ebben a népszerűségben a fő szerepet? Mi, magyarok,
tudjuk, értjük, mert átérezzük, hogy nem lehet egymástól elválasztani a kettőt, de
vajon tudja, érti, átérzi-e minden más anyanyelvű fordítója — és olvasója?
Meglepő, hogy szomszédaink magyarságképét — csekély kivétellel — még min68

dig inkább Jókai, Mikszáth, itt-ott Molnár Ferenc: A Pál utcai fiúk című ifjúsági
regénye határozza meg, mint a XX. század nagy mesterei, vagy éppen jelenünk
kimagasló írói és költői. A beszámolók szerzői derék igyekezettel sorolják fel, mi
mindent adtak ki a felsorolt nyelveken Móricztól kezdve Németh Lászlón át Fejes
Endréig és Sánta Ferencig, sőt még tovább is; van, aki (nagyon helyesen) színházés filmművészetünk, sőt egyéb művészeteink kinti érvényesüléséről is szól, — de
hogy mindez hogyan illeszkedik bele az érdekelt nemzetek kulturális életébe, arra
a szerzők nem igen tudják — mert nehéz is — megadni a pontos választ. E sorok
írójának személyes értesülése van arról, hogy a „Bűn"-nek nemrégen megjelent
fordítása révén sok szlovák értelmiségi most fedezte fel magának Németh Lászlót.
Az az érzésünk most is, hogy — talán a lengyelek kivételével — szomszédainknál
még mindig a múlt század s a századforduló magyar irodalma ismerős és népszerű.
Ha egyáltalán ismerős és népszerű. Ez — természetesen — kihat a tömegek magyarságképére is. Vagy éppen ennek a (legyünk őszinték!) még mindig a múlt áldatlan
viszonyaiból táplálkozó magyarságképnek a folyománya? Circulus vitiosus?
A beszámolók ki-kitérnek arra a kérdésre is, hogy milyen gyakran, sőt, hogy
milyen példányszámban fordítják le az egyes műveket. Ha minden egyes esetben
számszerű pontossággal és következetesen közölték volna is ezeket az adatokat, akkor
sem lehetne belőlük megdönthetetlen és kétségbevonhatatlan következtetéseket levonni az egyes szerzők népszerűségére, olvasottságára. Emlékszünk rá, hogy Rossová
annak idején milyen szépen fordította le csehre Kosztolányi Dezső Pacsirtáját, hogy
fordításának milyen szép sajtója volt; mégsem meglepő, ha óriási világirodalmi
tájékozottsággal rendelkező, a XX. századi prózában is igen jártas cseh irodalomprofesszor barátunk Kosztolányinak még csak a nevét sem hallotta.
S itt jutottunk el a dolog lényegéhez: sem a pontos, még olyan teljes bibliográfiák, sem a Tiszatáj cikksorozatához hasonló oldottabb beszámolók önmagukban
természetesen nem tudnak számot adni arról, hogy irodalmunkat s azon keresztül
a magyarság igazi arcát, a magyar- atmoszférát mennyire ismerik „odaát". Ezt csak
egy jól előkészített, hosszú ideig tartó, szívós irodalomszociológiai kutatómunkával
lehetne elérni. Megvalósítható-e ez? Eljutunk-e egyszer odáig, hogy lengyelül, csehül,
ukránul vagy éppen észtül tudó magyar irodalomszociológusok a helyszínen, hoszszabb időt igénybe vevő munkával felmérhessék: mit ismer belőlünk szomszédaink
közvéleménye — és ennek következtében milyen képet alkotott rólunk?
*

S ha eddig az olvasó túlságosan szkeptikusnak, öregesen bizalmatlankodónak
tartotta mindazt, amit leírtunk, akkor ez a rossz véleménye még csak nőni fog, ha
megírjuk, hogy az éremnek van másik oldala is.
Mit ismerünk mi, mit ismer a mai magyar művelt olvasó szomszédaink irodalmából?
Ez az, amit fejtegetéseim elején saját lányom feltett kérdésével érzékeltettem.
Sajnos, csaknem — semmit.
Nem lepődnék meg rajta, ha kiadóink erre hivatott lektoraitól, a szomszédok
néhány lelkes barátjától és ismerőjétől heves tiltakozást kapnék az előbb leírt mondatra feleletül. Ha statisztikákat vágnának a fejemhez, hogy ukránból, lengyelből,
csehből, szlovákból, románból stb., stb. ennyi és ennyi művet adtak ki ennyi és
ennyi tíz-, sőt százezer példányszámban. Hogy alig van kicsiny vagy nagy közkönyvtárunk, ahol ezeket a műveket ne lehetne megtalálni. A lengyel Mickiewicz Pan
Tadeusza éppen úgy megvan magyarul, mint az ukrán Sevcsenkó költészete, a cseh
Mácha „Május"-a vagy a szlovák Hviezdoslav „Véres szonettei". Sőt. Ez utóbbinak
két, illetőleg három variánsa.
Az orosz és szovjet irodalmat most szándékosan hagytam ki fejtegetéseim e
részéből. Oly erős pozíciót vívott ki magának a világirodalom első soraiban, hogy
még a legmegrögzöttebb kulturális sznobok sem tudják kikerülni.
A lengyel irodalomból is megvan például Reymont „Parasztjai"-nak vagy
Andrzejewski: „Hamu és gyémánt"-jának a maga becsülete. Sokan ismerik a csehek
69

közül Jirásek nevét (de már nagy kényelmességgel magyar s-sel: „Jirásek"-nek,
„Jiráschek"-nek ejtve).
Mindez nem jelenti, hogy a szóban forgó irodalmak vagy legalábbis kimagasló
műveik általános műveltségünk szerves részeivé váltak. S ennek legfőbb oka az,
amire már a magyar költészetnek a szomszédoknál aratott csekély sikerével, illetőleg e kis siker okával kapcsolatban céloztam. Nincs olyan kiváló költőnk, aki úgy
tudná legtöbb szomszédunk nyelvét, hogy adekvát tolmácsolásban tudná közvetíteni
nagy műveiket. Nemrég' azt a kérdést intézte hozzám — a hozzáférhető magyar fordítás alapján — egyik kollégám: hogy valóban olyan nagy-e egyik szomszédunk
kitűnő klasszikusa, mint ahogy azt a szakirodalom állítja róla? Vajon lehet-e egy
szürrealista költőből egyenértékű fordításokat csinálni a „nyers" segítségével? Megszólalhat-e a cseh Nezval jól magyarul, ha nem egy csehül jól tudó Illyés Gyulavagy Képes Géza-méretű költő fordítja?
Hallottunk a magyar költészet lengyel antológiájáról, nemrég' hagyta el a
sajtót Emil Boleslav Lukáé: Spoved' Dunaja (A Duna vallomása) című gyűjteménye, amely Janus Pannoniustól máig pásztázza végig líránk történetét. írni fogunk
róla: egy egész költői életpálya egyik fontos tényezője került a szlovák olvasók
asztalára. Van-e ma olyan magyar költő, vagy olyan költőcsoport, aki ugyanezt el
tudná végezni fordítva: a szlovák, a cseh, az ukrán vagy akár a litván lírával?
Rengeteg a magyar kiadvány Mickiewicztől Jilemnickyig, Máchától Rózewiczig.
Olvassák-e őket? Élvezhető-e Sládkovicnak az eredetiben biedermeier finomságú
szerelmi lírája, a „Marina" — Farkas Jenő fordításában? Nosza, jöjjenek ide is a
magyarul jól értő szomszédnépi irodalomszociológusok. Mérjék fel az eredményt,
cáfolják meg szkepszisünket. Ha azt fogják mondani, hogy nincs igazunk, melléfogtunk, akkor mi leszünk a legboldogabbak.
Eminescu — tudjuk — kivétel. De volt Gáldi Lászlónk, van Jékely Zoltánunk,
aki úgy tudta visszaadni, hogy valóban beleillesztette a magyar kultúra „kincsesházába". Kivételek a délszláv mesterek is: Ivo Andrié, Krleza, Crnjanski és a többiek. No, igen, mert van Csuka Zoltánunk, aki nemcsak érdligeti háza mellett építette fel a „jószomszédság könyvtárá"-t. De ezek a kivételek csak erősítik a szabályt.
Nagyon sokszor van az az érzésem, hogy a mi kultúránk és szomszédaink kultúrája — e rokon kultúrák! — közé, éppen ma, mintha láthatatlan fátylat eresztettek
volna, s csak néhány hivatott, „vájtfülű" kivétel tud átlátni, áthallani ezen a
fátylon.
*

Elegendő-e, ha csak a műfordítások segítségével folyik az ismerkedés?
Azzal a kicsit szkeptikus előadásmóddal, ahogyan a magyar szomszédnépi s a
szomszédok magyar nyelvű fordításairól — röviden — szólottam, talán m á r sikerült
érzékeltetnem, hogy: nem elegendő.
Az egymással szomszédos irodalmakat be is kell mutatni. Mégpedig elsősorban
szívós, áldozatkész, kitartó ismeretterjesztő
munkával.
Ezen a téren is vannak eredmények. Mégpedig igen jelentősek. A lengyel irodalomról szóló tanulmányok többször is említik Jerzy Róbert Nowaknak a közelmúlt Magyarországáról szóló kitűnő könyvét. Tegyük hozzá mi: csehül jelent meg
az első idegen nyelvű magyar irodalmi lexikon, mégpedig nem is olyan kis példányszámban. A Petőfiről, Adyról, forradalmi, kommunista íróinkról szóló orosz, ukrán,
lengyel stb. nyelvű cikkeknek, ismertetéseknek se szeri, se száma. Csehországban
is, Szlovákia szlováklakta vidékein is jártam és tartottam előadásokat — a legkülönbözőbb színvonalú közönség előtt — kapcsolatainkról. Magamról szóltam, mert csak
azt hozom fel bizonyítási anyagként, amiről bizonyosan tudok. De tudom, sejtem,
hogy mások is megtették ugyanezt.
Soroljam-e fel az ellenpéldákat? Hogy a Gondolat Kiadó egymás után adta ki
a délszláv, a lengyel, a bolgár, a román stb., stb. irodalom történetét, hogy „Irodalomtörténeti Kiskönyvtár" című sorozatában a nagy oroszokon kívül Vancura,
Olbracht, Mickiewicz stb. portréja is megjelent, hogy a szóbeli ismeretterjesztést
államközi szerződések szabályozzák; például a budapesti Lengyel s Csehszlovák
70

Kultúra épp olyan értékes felvilágosító, művelődésterjesztő munkát végez, mint a
mi hasonló prágai, varsói stb. intézményeink odakint? Talán egyetlenegy olvasónk
sem akad majd, aki mindezt ki ne tudná — mégpedig számos adattal — egészíteni,
azzal, hogy Dobossy László a cseh Capeket és Haseket is bemutatta, hogy Kovács
Endre végigtekintette a cseh—magyar történeti kapcsolatoknak csaknem egész fejlődését. Arról, hogy a TIT szabadegyetemének világirodalmi tanfolyamán minden
esztendőben szó van szomszédaink irodalmáról; hogy ma már az egyes üzemek „kultúrosai" is kötelességüknek tartják a kelet-európai problematika népszerű fölvetését; hogy legutóbb Kispesten beszéltem ipari tanulóknak a XX. század cseh irodalmáról, már csak futólag szólok.
Mindez kétségtelenül eredmény, szép eredmény; a régi társadalmi rendszerben,
amikor megmérgezte körülöttünk a légkört az átkozott nemzetiségi torzsalkodás,
elképzelhetetlen, vagy legalábbis nagyon-nagyon kevesek ügye lett volna. De meg
lehetünk-e vele elégedve? Eljuttatta-e a közvéleményt mindkét oldalon odáig, hogy
a szomszédjáról legalább a legelemibb ismeretekkel rendelkezzék?
Nem is kell „műveletlenség" ahhoz, hogy egy mai magyar átlagember még
mindig nem tudja a cseheket s a szlovákokat megkülönböztetni egymástól. „Cseszkó"-ba utazik, ha Lévára, Besztercebányára vagy Nagyszombatba megy. Hány cseh,
de szlovák is ámul el — még ma is! — a csodálkozástól, ha eljön hozzánk, s megállapítja, hogy Magyarország nemcsak deszkalapos alföld, vannak itt dombok is,
hegyek is, ha nem is bőven.
Ezt a két példát csak a turisztika köréből vettem, a kölcsönös tájékozatlanság
példatárába mélyebben nem is merek behatolni. Abba, hogy váltig ismételjük a
híres, a történelmünkbe mélyen belenyúló lengyel—magyar barátságot, de a legismertebb lengyel városok nevét sem tudjuk helyesen kiejteni (Warszawa, tódz,
Kraków stb.). Hogy még ma is akad művelt (!) magyar ember, aki nem tudja pontosan megkülönböztetni az ukrán nyelvet az orosztól, s Morvaország fővárosának a
nevét úgy ejti ki, hogy: Brúnó . . .
Pedig ma már óriásinak mondható a turistaforgalom országaink között. Főszezonban a pesti Váci utca, a Palatinus strand, a Balaton tele van csehekkel, szlovákokkal, románokkal, szovjetekkel éppúgy, mint ahogy a mieinket is megtaláljuk az
Alacsony vagy a Magas Tátrában, a prágai Vencel téren, a krakkói Sukienice árnyékában vagy éppen az erdélyi hegyek között. Ami egymás kulturális vagy éppen
irodalmi megismerését illeti: az a bizonyos láthatatlan fátyol még mindig, sőt
egyre jobban ott lebeg közöttünk. Hogy lehetne eltávolítani?
$

Hosszú évek közös, szívós munkájával.
Ennek a hosszú, szívós munkának a végzése közben viszont egy valamivel
okvetlenül tisztában kell lennünk.
Az ismeretterjesztés tevékenységünknek csak másodlagos formája, nem kiindulópont, csak
következmény.
Mindaddig, amíg a kelet-európai kulturális régió (vagy zóna) problematikáját
a tudományos kutatás eszközeivel nem tisztázzuk, minden egyéb ez irányú tevékenységünk a levegőben lóg.
Itt most nincs terünk arra, hogy Kelet-Európa történetének vagy irodalomtörténetének fejlődésrajzáról vagy akár módszertanáról részletesen szóljunk. E két
kérdésről disszertációt lehetne és kellene is írni. Szoros kapcsolatba kellene hozni
azokkal az eredményekkel, amelyeket a magyar komparasztika az utóbbi években
elért.
Itt csak egészen röviden: túl vagyunk, vagy legalábbis túl kell jutnunk az egyoldalú hatáskutatások
elavult, a múlt század pozitivizmusára jellemző módszerén.
Különösen itt, nálunk, Közép- és Kelet-Európában, ahol az áldatlan nemzetiségi
vetélkedés fel-felvetette a kérdést: ki hatott a másikra jobban, ki magasabbrendű?
Természetes, hogy az egymás szomszédságában, sőt együtt, szimbiózisban élő népek
között hatás volt, van és lesz is. E hatásokat regisztrálni kell; számosan megírták
71

már, hogy csak ott lelnek termékeny talajra, ahol befogadásukra megvannak a
feltételek, megvan a szükséglet.
A merev, sokszor pepecselő hatáskutatást az irodalmi kapcsolatok
vizsgálata
követte, a kontaktológia. Számos kutató látott hozzá, hogy a magyar kapcsolatokat
derítse fel a maga nyelvterületén: tanulmányok, értekezések, sőt monográfiák, t a nulmánygyűjtemények jelentek meg a magyar—orosz, a magyar—csehszlovák, a
magyar—lengyel, a magyar—délszláv stb. kapcsolatokról. Ezek a kutatások is igen
hasznos eredményekre vezettek, olyan tudásanyagot tártak fel, s olyan összefüggésekre mutattak rá, amelyek mindenképpen elősegíthették népeink kölcsönös megismerését. Ma is művelik, s nem is haszontalanul. Mégis megvan a veszedelmük.
Mindenekelőtt: csak külső összefüggéseket tárnak fel, nem egyszer esetlegességeket,
amelyekből a puszta bemutatás révén nem lehet továbbkövetkeztetni semmit. De
veszedelem az is, hogy ha csak két irodalmat, két irodalom kapcsolatait v e t j ü k
össze egymással. Ez csaknem olyan merev izolációra vezet, mint amikor önmagában, a külvilágra ki nem tekintve rajzoljuk meg a magunk irodalmának fejlődéstörténetét. Többször fordult már elő, hogy két-két tanulmány összehasonlítása közben jövünk rá: ugyanaz a jelenség, amelyet például magyar—cseh viszonylatban
fölfedeztünk, magyar—román vagy éppen magyar—szerb viszonylatban is megtalálható.
A hatáskutatáson és a kontaktológián túljutva mi hát a feladatunk? A tudományos munka területén mivel alapozzuk meg egymás kölcsönös megismerését?
Sőtér Istvánt idézzük, hogy a Kelet-Európa-kutatás korszerű módszerét meg
tudjuk határozni: „Komparatisztikán ma már nem a hatások, az irodalmi örökségek kutatását értjük, tehát nem is a voltaképpeni összehasonlítást, hanem inkább
az irodalmak szembesítő vizsgálatát." Tipológiának is nevezzük ezt a szembesítő
vizsgálatot. Az egyetemes európai irodalmon belül Kelet-Európa irodalmai egymáshoz sokban hasonló, ugyanakkor egymástól sokban különböző, a többihez képest
mégis egy típust jelentenek. A korszerű komparatisztika feladata: összetett tipológiai vizsgálattal megragadni bennük azt, ami közös, s bemutatni azt is, ami e közös
vonások mellett önálló, szuverén irodalmakká teszi őket.
Ehhez arra van szükség, hogy a kutató ismerje Közép- és Kelet-Európának
legalább 5—6 jelentősebb irodalmát. Más szóval: legalább az olvasás fokán tudjon
5—6 kelet-európai nyelven.
Utópia? Nem. Nehéz feladat, amelyet érdemes, sőt kötelességünk vállalni. Ha
másképp nem megy, kollektív munkával. De elvégzésére itt a huszonnegyedik óra.
*

Utópia?
Amikor a harmincas években a csehszlovákiai Sarló fiataljai a művelődéspolitika, s a budapesti Apolló folyóirat kezdő irodalomtörténészei a filológia vonalán
fogtak hozzá, hogy szellemi életünk kilépjen „kultúrfölényes" elzárkózottságából,
törekvéseiket sokan illuzionizmusnak tekintették, ha csak nem illették erősebb jelzővel. Az, amit azóta a magyar tudomány eddig a hatáskutatás, a kontaktológia, a
legidőszerűbb tipológia és a népszerű ismeretterjesztés terén a szomszéd népekkel
(Közép- és Kelet-Európa irodalmaival) kapcsolatban produkált, az nagyrészt —
néhány, szomszéd államokból származó, náluk fiatalabb kutató kivételével — az ő
s tanítványaik műve. Közülük került ki az orosz, az ukrán, a lengyel, a cseh, a
szlovák, a román, a délszláv, a bolgár irodalom nem egy fordítója is.
Miért vagyunk hát akkor — a műfordításokról, az ismeretterjesztés s a tudomány eredményeiről szólván — mégis kissé szkeptikusak, szerintünk miért vannak még mindig az egymás megismerése térképén — kölcsönösen — fehér foltok?'
Magyar részről a kérdésre egészen világos lehet a válasz. A Sarló, illetőleg az
Apolló nemzedéke nem tudott nagyszámú és nagy hatóerejű utódot fölnevelni. Itt
most nem időzünk hosszú ideig annál a gondolatnál, mennyiben róható fel ez ennek
a nemzedéknek — az én nemzedékemnek — a hibájául. Aki tudja, hogy a harmincas
évek óta mennyi volt életünkben a buktató, az, amit „objektív akadály"-nak hívunk,.
72

az, ha nem is menti fel e generáció minden egyes tagját, némi magyarázatot mégis
talál arra, hogy miért állunk ott, ahol állunk.
Szomszédainknál még a Sarló, az Apolló adta lehetőségek is hiányoztak. Ahol1
működik magyar nyelvi és irodalmi tanszék (mint például Prágában, Brnóban, Varsóban), ott vannak a középnemzedéknek olyan — már komoly eredményeket elért
— kutatói, mint például Jan Slaski, Andrzej Sieroszewski, Richárd Prazák.
Egyébként amott is, nálunk is, a legfiatalabbaknak
— a most húszon-, legfeljebb harmincéveseknek kell újra meggyújtaniok és továbbvinniök a már-már kialudt vagy kialvófélben levő fáklyát. Lám, a Tiszatáj idézett cikkeinek dandárját is
ennek a generációnak a tagjai írták.
*

Annak, akinek szívügye a magyar s a szomszéd irodalmak kapcsolatainak ápolása, annak szívderítő, hogy íme, újra vannak fiataljaink, akik azon fáradoznak,,
amin valaha mi — sokkal nehezebb körülmények között — fáradoztunk.
Nem akarom őket „kioktatni". Más körülmények között nőttek fel, másként
látják hát a problémák lényegét is, mint mi annakidején. Nincs „csalódás"-komplexumuk, s olyan mértékben, mint mi, nem tudják, nem tudhatják — ne is tudják! —
mi a balsiker. Induljanak el csak a maguk útján. Hogy mégsem fejezem be itt, ezen
a ponton ezt a szerény fejtegetést, azt talán az magyarázza meg, ami még következik.
A „mi időnkben" a kelet-európai humanizmus vállalása az ár ellen úszást jelentette. A Horthy-korszak hivatalos irredentájával szemben mi „tilos"-ban jártunk..
Ma „divat" Kelet-Európával, szomszédainkkal foglalkozni. Egész sor, magát.
„kutató"-nak nevező, írogató embert ismerek, aki szlovák, román, délszláv stb.
„szakértő"-nek hiszi magát csak annak a jogán, hogy ismeri, jól-rosszul tudja a
szóban forgó nép nyelvét. Íme, itt a dilettantizmus veszedelme. S ezt mindenképpen
el kell kerülnünk, ha azt akarjuk, hogy tovább tudjunk lépni.
Anélkül, hogy bárkit is vádolni akarnék, én nem a népszerűsítő műfajt tartom elsődlegesnek. „Keleti Golf-áram"? Útirajzok szomszédainkról? Beszámolók
a fordításirodalomról? Nagyon fontos az is, Az „oldás"-ra, a szélesebb tömegek:
tájékoztatására is szükség van, hiszen fejtegetéseink folyamán többek között éppen e szélesebb tömegek tudatlanságát is felpanaszoltuk.
De az, aki csak „old" és nem „köt"; aki csak népszerűsít és nem alapozza meg
a tudását szorgos anyaggyűjtéssel, korszerű, elméletileg is igazolható komparatistatudománnyal, az sohasem fogja tudni a még nagyonis meglévő fehér foltokat eltüntetni. Munkájának nem lesz más eremdénye, mint az — egy helyben topogás,
örömmel regisztráljuk, hogy vannak fiataljaink, akik jól tudják ezt. A teljesség
igénye nélkül említsük csak Kovács István Norwid-, Kiss Gy. Csaba lengyel regénykutatásait, Spiró György készülő munkáját a kelet-európai romantikus drámáról, és í. t.
Vajon van-e Magyarországon olyan fórum, olyan katedra, amelyhez — elméleti,
módszertani irányítás kedvéért — fordulhatnak?
A történészek ebből a szempontból sokkal előbbre járnak, mint mi. KeletEurópa történetéről Budapesten is, Debrecenben is, Szegeden is rendszeres egyetemi
előadásokat tartanak, szemináriumok működnek; nevelik is az új, jól képzett nemzedéket.
Az irodalomtudományban csak egyesek vannak, akik példát, szerény útmutatást
tudnak adni. Egyébként marad: az autodidakszis.
És mégis fel kell állítani a szigorú tudományos mércét, amelytől egy jottányival
sem szabad eltérni, illetőleg alábbszállni, ha az ú j nemzedék azt akarja, hogy ha
már az öregek nem, legalább ők tudják megalapozni Közép- és Kelet-Európa irodalmai magyar kutatásának iskoláját.

73-

CSEHSZLOVÁKIA

A Duna vallomása
E. B. L U K Á C MAGYAR KÖLTŐI A N T O L Ó G I Á J A

Nehéz lenne néhány címszóban összegezni a költészetünket idegen nyelven b e mutató antológiák elengedhetetlen ismérveit. Űgy hiszem, általános recepteket n e m
lehet készíteni. S hiába állítanánk össze a magyar irodalmi közvélemény által r e p rezentatívnak tartott versek listáját — mégoly „objektívan" is —, korántsem bizonyos, hogy megfelelő visszhangot keltene válogatásunk. Irodalmi hagyományainkat,
értékkiválasztási szempontjainkat, sajátos kulturális kódunkat nem t u d j u k exportálni. A befogadó irodalom a saját szempontjai szerint válogat. Fölösleges ezért
„általában" elmarasztalni a világ érdektelenségét irodalmunk iránt. I n k á b b a b b a n
kellene több segítséget adnunk a magyarból fordítóknak, a kiadóknak, hogy j o b b a n
fölismerjék azokat az értékeket, műveket, amelyek gazdagíthatják az ő irodalmukat,
az átvevőkét. Természetesen nemzeti irodalmanként más és más „ajánló listát"
kellene összeállítani, a befogadó irodalom hagyományaitól, jelen törekvéseitől, közönségízlésétől függően.
Mint viszonylag keveset exportáló irodalom, örömmel üdvözlünk minden k ü l földi hírt, amely magyar művek fordításáról, megjelenéséről szól, s közhelyként h a t
az is, hogy elsősorban a „nagyobb piacokon" mutatkozó keresletért vagyunk h á l á sak. Vagy inkább m o n d j u n k devizás piacot, hiszen a dán vagy norvég folyóiratközlés is jelentősebb eseménynek látszik néha, m i n t kötetek sora egyik vagy m á s i k
szomszéd országban. Persze a kiemelkedő teljesítményeket „honoráljuk", de n e m egyszer egyszerinek és esetlegesnek tekintjük őket. Lukác Emil Boleslav a szerencsések közé tartozik, több mint fél évszázados d u n a t á j i közvetítő tevékenységét
sűrűn méltatták elismerő szavak a magyarországi irodalmi és napi sajtóban. Személyét sem kell tehát most bemutatnunk, nemcsak a „bennfentesek" ismerik, a szélesebb hazai közvélemény is. A rádió hallgatói és a televízió nézői is „találkozhattak"
vele, író-olvasó klubestek kedves színfoltja, amikor felföldi akcentussal, kitűnő m a gyarsággal beszél szeretett magyar költőiről.
Évek óta vártuk magyar antológiáját, műfordítói életművének nagy összegezését, költészetünk szlovák nyelvű hosszmetszetét a kezdetünktől napjainkig. Tavaly
látott napvilágot végre a könyv Pozsonyban a Slovensky Spisovatel kiadó gondozásában. Egy háromszáz lapos versgyűjtemény J a n u s Pannoniustól Tamás Menyhértig,
146 magyar költő 272 verse. Értelmetlen volna kötetét „súlyra" méregetni, éppígy
helytelen vállalkozásának reprezentativitását vizsgálni, m o n d j u k a Hét évszázad
magyar verseivel szembesítve. Az antológia előszavában ugyan azt vallja, hogy a
korábbiaknál teljesebb képet akart adni a magyar líráról, de a rendelkezésére
bocsátott terjedelmi keret, a költők és a-versek száma azt m u t a t j a , inkább a t á j é kozódást óhajtotta szélesíteni, egy-egy mozaikkal az érdeklődést fölkelteni költészetünk kevéssé ismert színei iránt. Mert tudjuk, hogy a szlovák irodalombarátok
viszonylag jól ismerhetik Petőfi, Ady, József Attila líráját, mindenesetre sokkal
többet t u d n a k róluk, mint Magyarországon bármelyik szlovák költőről. Ady és a
Nyugat költői fölszabadító ösztönzést jelentettek a szlovák lírikusok számára a két
világháború között. A húszas években induló fiatal költőkből alakult ki az a m ű fordítói triász, amelyik többé-kevésbé programszerűen vállalta az ú j m a g y a r líra
értékeinek közvetítését, név szerint Valentin Beniak (1973 őszén hunyt el), Ján
Smrek és Emil Boleslav Lukác. Több évtizedes tevékenységük eredménye, hogy a
Nyugat líráját kevés külföldi irodalom olvasói ismerhetik olyan mélységben és szé74

lességben, mint közvetlen északi szomszédaink. De általában is elmondhatjuk a
XIX. és XX. század első felének magyar költészetéről ugyanezt. Valentin Beniak
1957-ben megjelentetett ötszáz oldalas antológiája, a Vecerná blyskavica (Esti villámlás) századunk magyar költőiből adott gazdag választékot Adytól Illyés Gyuláig;
J á n Smrek tizenkét és fél íves Petőfi-kötetet tett az évforduló alkalmából a szlovák
olvasók asztalára.
Lukác antológiája jelentős lépés a foghíjak eltüntetése érdekében, választási
lehetőségeit természetesen befolyásolta, hogy „közösen művelt" terepen járt. Elsősorban a nyolc évszázados fejlődés csomópontjait óhajtotta érzékeltetni, nem föltétlenül az irodalomtörténeti értékelés súlyozását . követve, engedett személyes vonzalmainak. Kora diákkorától „tart kapcsolatot" a magyar irodalommal, s ez nem a
műfordító szokásos kapcsolata, irodalmi műveltségének szerves része a magyar
költészet ismerete, így érthető, hogy a maga számára egy külön értékrendet is
kialakított. Magyar antológiája egyszeri és megismételhetetlen teljesítmény, nemcsak egy másik irodalmat közvetít a szlovák olvasók számára, hanem E. B. Lukác
magyar irodalmi ízlését is. Ezért nehéz válogatásával vitába szállni. Hogy kit kedvel és fordít a századvég költői közül például, az olvasói élményeinek a dokumentuma is, egyfajta híradás saját „érzelmi iskoláiról", egykori irodalmi tájékozódásának irányairól. Talán az sem túlzás, ha egy-egy lefordított vers mögött a Selmecbányái magyarórák emlékét érezzük.
öt, korántsem arányos részre osztotta az antológiát, a legkevesebb terjedelmet
a régi magyar irodalom kapta, a második „fejezet" végét Gyóni Géza zárja, a kötet
közel kétharmada az újabb, Adyval kezdődő költészet válogatását tartalmazza,
viszonylag sok helyet kap a fölszabadulás utáni magyar líra. Ha tudjuk is, hogy
Szlovákiában jelenleg a legsürgetőbb a mai magyar líra megismertetése, sajnáljuk,
hogy nem maradt több hely régi és klasszikus költőinknek. Egy-egy remekmívű
fordítás (Csokonai: A reményhez vagy Komjáthy és Reviczky versei például) után
nyilván többre is kíváncsi lenne az olvasó az ízelítőnél. Petőfi, Arany, Ady és József Attila szerepel szám szerint a legtöbb verssel, s a 272 költemény között megtaláljuk líránk számos közismert és gyakran idézett gyöngyszemét. A műfordítói
teljesítmény ott éri el érzésünk szerint a legmagasabb színvonalat, ahol nemcsak a
hűség és pontosság követelményére ügyelt a szlovák költő; azoknak a magyar
pályatársaknak, nemzedékeknek verseinél, akikhez költői alkat, szemlélet, formai
eszközök tekintetében a legközelebb áll saját versvilága (a századvég költői és a
nyugatosok). Ami az 1945 utáni magyar lírát illeti: itt több lett volna a kevesebb,
nehéz lesz eligazodnia a tájékozódni kívánó szlovák olvasónak, a legtöbb költő
ugyanis csak egy verssel szerepel. Bizonyóra a sokszínűséget akarta érzékeltetni a
fordító, ez azonban helyenként összemosódást eredményez.
Rudolf Chmel nehéz föladatra vállalkozott az utószóban, tizenegynéhány lapon
próbált meg áttekintést adni költészetünk évszázadairól. Vázlatának és életrajzi
jegyzeteinek néhány pontatlanságát joggal tették szóvá a magyar sajtóban, mi főleg
azt hiányoljuk, hogy az irodalmunkat és irodalmaink kapcsolatait, párhuzamait kiválóan ismerő szlovák irodalomtörténész nem a befogadást tartotta szem előtt, nem
igyekezett közelhozni költőinket a hasonló fejlődés és a közös mozzanatok kidomborításával a mai szlovák olvasóhoz.
Ritka alkalom, hogy egyéni műfordítói teljesítmény kerekedik egy nemzeti költészetet bemutató antológiává. A Duna vallomása Ady közös örökségének méltó
folytatása, s Emil Boleslav Lukácnak az elismerés kifejezése mellett azt kívánjuk
— nem egészen önzetlenül —, hogy minél több értő olvasóra találjon.
KISS GY. CSABA

75

Mikó Imre: Akik előttem jártak
„Az önéletíró magát ajánlja, én önéletírás helyett ajánlom azokat, akik előttem
jártak" — írja kötete pár soros „Ajánlás"-ában Mikó Imre. Azt is megmondja m i n d járt, hogyan kell ezt az „előtte járást" érteni: azokról szóló tanulmányait, esszéit,
recenzióit gyűjtötte össze a kötetben, akiknek igyekezett valamilyen tekintetben
maga is „nyomába lépni". Csakhogy 'Sakó Istvántól, Torockó ezernyolcszáznegyvennyolcas polgármesterétől Benkő Samuig nagyon sok mindenkiről olvashatunk a
könyvben; a „nyomok" sokfélék és sokfelé vezetnek: hogyan „követhetők" hát? Ügy,
hogy ebben az eleven és természetes sokféleségben összhangot — s nem egységet! —
teremt az „előttem járás"; pontosan abban az értelemben, ahogyan Gáli Ernő m e g fogalmazta, Gaál Gábor „napiparancsainak" egyikére hivatkozva, melyben a nagy
szerkesztő-ideológus „»a kézfogások csillagláncolatán keresztül« idézte fel a romániai
magyar literatúra nagy előzményeit, azokat az írókat, akik egymás kezét fogva az
időben, előttünk j á r t a k . . . " Gáli Ernő Tegnapi és mai önismeretéhez hasonlóan tehát
Mikó Imre könyve is a romániai magyar literatúra és élet előzményeinek, létének,
jellegének kérdéseit firtatja; s mindkét kötet szerzője egyaránt vallja, hogy az irodalom jelenségei csakis a gazdasági és társadalmi erők ismeretében, a teljes élet
kontextusában érthetők meg.
De ezen az általános társadalomtudományi-szociológiai orientáción kívül m é g
valami specifikusabb összhang is rokonítja Gáli Ernő és Mikó Imre egymás n y o m á ban megjelent tanulmányköteteit: a romániaiság elve és az a meggyőződés, hogy ez
az elv csakis szocialista hazában valósulhat meg, teljesedhet ki. „A fontos az — írjai
Mikó a Tegnapi és mai önismeretet recenzeálva —, hogy egy lényeges vonás előtérbe állításával járul hozzá a »nemzetiségi tudat itt és most« meghatározásához, s.
ez a »kettős elkötelezettség«. Ha Jászi a nemzetiségek sérelmi pluszáról írt az osztálytársadalomban, Gáli a szocialista nemzetiségi tudatban fedez fel többletet, d e
nem sérelmi alapon: a szocialista nemzethez való baráti viszonyulást."
Ez a kettős elkötelezettség determinálja a kötet minden írását, s az elszórt u t a lásokból kivehetően, Mikó egész életét. Már diákkorában lemásolta Vasile Goldi?
(akiről a kötet egyik szép tanulmánya szól) 1912-ben megjelent eligazító és eligazodást kereső művét A nemzetiségi kérdésről. Beke György itt is közölt i n t e r j ú j á b a n
pedig a nagy riporter kérdéseire válaszolva azt hangsúlyozza, hogy indulásában s
világnézete kialakításában Kós Károly, Gaál Gábor, Antal Márk s a kortárs magyar
irodalom nagyjai mellett milyen döntő szerep jutott Ion Costeának, Dimitrie Gustinak, Emil Rakovitának. Mély és személyes rokonszenv fűti Valeriu Bologáról vázolt
portréját, aki a mai román s magyar orvostörténetírásban egyaránt kulcshelyet foglal el. Jakabffy Elemérről írt fölfedező-elemző esszéjében pedig azt m u t a t j a meg,
„hogyan lett a magyar nemzetállam megszállottjának, Tisza Istvánnak a párthívéből
nemzetiségi politikus az 1918 utáni Romániában, és a népszövetségi politika híve".
S Mikó kettős elkötelezettsége nem korlátozódik a jelenre és a közelmúltra. „Egy
Jókai-regényhős 1848-ban" című esszéjében, miközben mesterien interpretálja a h ő s 76

alkotás Jókai-módszerét és szembesíti a valódi 'Sakó István alakjával, folyton érzékeli és értelmezi ezt a sokkal általánosabb s nagyobb problematikát is; gondja van
Tá, hogy a román—magyar konfrontációkban bemutassa és méltassa a románok
szempontjait, a tárgyalás esélyeit, a megegyezés vagy akárcsak az egyezkedés előnyeit; fölvillantsa a helytörténeti rekonstrukció mögött a két nép érdekét egyformán
•szolgáló megbékélés országos távlatait: „Tény az, hogy ezekben a hetekben, pontosan
július 14-én kötötte meg Bálcescu és Kossuth Szegeden a Projet de pacificationt, és
-elhatározták egy román légió felállítását, amely a honvédség oldalán az osztrák csapatok ellen fog harcolni. Amikor Prodan és Sakó Torockószentgyörgy határában
kiegyezett, Bálcescu valahol az Érchegységben volt, útban a magyar kormány izenetével Avram Iancu felé. Tény az, hogy a forradalom ügye akkor már elveszett."
A tények tisztelete Mikó esszéírásának jellegzetes vonása, s ez már egymagában
i s óvja attól, hogy bármit túl egyszerűnek, a valóságosnál könnyebbnek tüntessen
föl. Folyamatokat ábrázol és teljességükben, szépítés, köntörfalazás nélkül. Még a
szívének láthatóan kedves Erdélyi Fiatalokról szólva sem enged a szigorból: „sine
ira et studio" állapítja meg az indulását és egész ifjúságát determináló folyóiratról,
hogy „ . . . elhalása már jóval azelőtt megindult, hogy a lap formailag is beszüntette
volna megjelenését. A húszas-harmincas évek viszonylagos szélcsendje után olyan
idők következtek, amelyek nem tűrték a halogató taktikát, naponta követelték az
-állásfoglalást, járhatatlanná tették a harmadik utat. S az 1930-ban nyilvánosság elé
lépő fiatalok, akiknek soraiban még együtt lehettek a jövő kommunistái és szélsőjobboldali elemei, szabadkőművesek és klerikálisok, népiesek és urbánusok, a tran•szilván és a nacionalista felfogás hívei, az életbe kilépve ide vagy oda csatlakoztak,
más-más mozgalmat kezdeményeztek, leszámolva a függetlenség látszatával, amely
a z elszigetelődéshez vezethetett."
De már a vízválasztó késő harmincas—kora negyvenes évek előtt, sőt már az
Erdélyi Fiatalok indulásakor érezhető a polarizálódás, és Mikó hűségesen regisztrálja
is. Mert míg egyrészt a két világháború közt fölcseperedett nemzedék apáikétól
merőben eltérő realista szemléletét hangsúlyozza, másrészt látja jól, hogy ez a
viszonylagos „nemzedéki egység" eleve áthidalhatatlan ellentéteket takart: „ . . . a
szellemi vezérség kérdésében már kezdettől fogva megoszlottak a vélemények. Volt,
aki nyíltan kimondta: »Csak arról a nagyképű, felülről való feltétlen társadalomszervezési hajlamról kell már egyszer végképpen leszokni, hogy a nép s általában
az úgynevezett alsóbb társadalmi réteg vezetése feltétlenül a középosztályra (kiemelés tőlem M. I.) tartozik« (Rohonyi Vilmos cikke, 1931, 1.). Ugyanez a gondolat az
értelmiség viszonylatában így hangzik: »Ennek az ú j történelmiségnek pedig az az
ú j intellektuel ifjúság lehet építő része, amelyik a maga hivatását a jövő társadalmában a dolgozó osztályok érdekeinek értelmi szolgálatában találja fel« (Mikó Imre
•cikke, 1930, 9—10.)."
Ebben a szellemben — melynek rokonságát a magyarországi népi írók mozgalmával találóan veszi észre s hangsúlyozza — írta meg Mikó Az erdélyi falu és a
nemzetiségi kérdés című könyvét, ami „1932-ben, az Erdélyi Fiatalok
falufüzeteinek
negyedik köteteként jelent meg, s a Korunk (Méliusz József) és a haladó román
s a j t ó részéről is kedvező fogadtatásban részesült". Ez a könyv hívta fel Józsa Béla
figyelmét Mikóra, aki a negyvenes évek elején az Erdélyi Párt balszárnyának tagjak é n t parlamenti képviselő volt Budapesten. Józsa Béla 1943 nyarán és őszén három
levelet juttatott el hozzá, s az ország egyre tragikusabbra s bajosabbra forduló helyzetében metszően okos és megnyerően őszinte érveléssel figyelmeztette — könyve
haladó megállapításaira hivatkozva — Mikót önként vállalt felelősségére s a cselekvés elodázhatatlanságára. A három Józsa Béla-levél közlése nyilvánvalóan gazdagítja
és elmélyíti a nagy kommunista politikus — nálunk leginkább Nagy István hömpölygő önéletrajz-folyamából ismert — portréját; a jelen kontextusban azonban az
sem lényegtelen, ahogyan Mikó ezeket a fénylő dokumentumokat közli: mindenféle
hivalkodástól és álszerény magamutogatástól mentesen, saját szerepét a mai megfigyelő objektivitására korlátozva, az ügy nagyságának s érdekének rendelve alá.
Ügyel, hogy reá magára szemernyi érdem, dicsőség ne eshessék. Igazi esszéíróként
77

tárgya fölragyogtatására figyel, miközben maga világos árnyékban marad. Ezért
kulcsesszé a kötetben a „Levélváltás Józsa Bélával 1943-ban" tárgy s módszer tekintetében egyaránt. És tán megértet valamit abból a szívós nyugalomból, ahogyan Mikó
— Beke György interjújából sejthetően — hadifogság, fordítói gályapad, oktalan
mellőztetés közben s után mindig tette amit kellett.
Ki tudja, tán ez a sors is segítette, hogy ilyen közérthetően tud bemutatni alig
ismert s elhanyagolt jelenségeket s embereket. Lényeget s lelket megvilágító portréi
közt mindenesetre örvendetesen sok a máshonnét nem, vagy távolról sem ilyen jól
megismerhető arc. Mert Mikó sohasem a bennfentesek és a „vájtszeműek" kicsi körének ír; esszéiből az is hiteles értesüléseket szerez, aki nem, vagy alig ismeri a
„helyi" körülményeket (s kivájandó szép szemeket). Ki magyarázta meg például
ilyen közérthetően mint Mikó, Lám Béla A körön kívüljének Kuncz Aladár Fekete
kolostora hoz fogható, ám diametrálisan másféle nagyságát, s ki mutatta meg b a r b á r
korokon átmentett vox humora-jában így az embert: a hadifoglyot, s a Kolozsvár
környéki hegyek útjait róvót egyaránt. Hát Jancsó Béláról, Jancsó Elemér zseniális
bátyjáról, aki oroszlánrészt vállalt a két világháború közti kor irodalomszervezésében, ugyan mi érdemlegeset tudnánk Mikó nélkül? Elavult szóhasználatú megnyilatkozásai alapján bizonyosan félreértenénk — legalábbis mi Magyarországon —, ha
Mikó nem figyelmeztetne rá, hogy „ . . . nem a koronként változó jelentésű szavak
csengéséből, hanem a mondanivalóból, nem is a kiindulópontból, hanem a végkövetkeztetésből kell megítélni az írót, a kritikust, a közélet emberét".- Jakabffy Elemér
nemes alakja saját liberális eszmerendszerét a gyakorlatban messze túlhaladó —
s évtizedekkel túlélő — személye is igencsak elveszne Mikó Imre gondos, elemző
tanulmánya nélkül; és Antal Márk rendkívüli hatásáról se lenne fogalma a késői
utódnak Mikó megelevenítő vallomása híján.
De nehogy azt higgye valaki, hogy Mikó Imre többé-kevésbé elfelejtett vagy
félreértett emberek és jelenségek megismertetésére „specializálja" magát! Lényeges
eredeti mondandója van néki közismert, s az irodalmi és tudományos élet s ű r ű j é ben élő alkotókról is. Szabédi László dacos és nem könnyen érthető arca például
ezentúl elképzelhetetlen az ő baráti kedvességgel és objektív szakszerűséggel megírt
kommentárjai nélkül, s Jancsó Elemér nem mindig könnyen olvasható publikációihoz is másként fog hozzá, aki Mikó esszéjéből értette meg szerzőjük időszerűségét.
Szentimrei Jenő sokáig csendre ítélt önéletírását is másként veszi kézbe az ember
Mikó értő tanulmánya után.
Kelemen Lajos emléke — hála kiváló tanítványainak — ma is eleven, de Mikó
az eszményítő s így olykor merevítő tanítványi tisztelettől függetlenül, a múltat
megelevenítő és láttató művészt méltányolja benne inkább, akinek a leveléből
Móricz Zsigmond szó szerint vett át poétái szépségű részletet A nagy
fejedelembe.
Mikó nem a mintaszerű levéltári kutatót emeli ki, hanem azt, hogy „Lajos bácsi a
történészeknek abból a régi fajtájából való volt, akik még mindent a fejükben
tároltak, nem céduláztak és nem kartotékoltak, hanem íróasztaluk volt jegyzeteik
lerakodóhelye". És „forrásuk" egész szűkebb pátriájuk, mint Kelemen Lajosnak
Kolozsvár, melynek történetét valóságos „szemtanú" gyanánt mesélte városnézésre
vezetett „peripatetikus szabadegyetemének", évtizedeken át, míg maga is „élő m ű emlékké" változott.
De Mikó rajzolta meg legelevenebben Szabó T. Attila szellemi portréját is, és
nem rettent vissza a határozott általánosítástól, hogy a nagy professzor „hazai
viszonyok között meg tudta valósítani a romániai magyar tudós prototípusát", mert
„ . . . életében megismétlődött az a Csorna Sándor-i példa, hogy egy szegénylegény
iparkodása többet tehet, mint amit akadémiák támogatásával hivatalos úton el lehet
érni. Ó maga egymagában egész intézményt pótolt, mikor a kenyérkeresettől szabad
idejében évtizedeken át körmölte cédulákra adatait, miközben körülötte változott a
hatalom, bombázták Kolozsvárt, költöztették a levéltárat, s kivágták a Sárosbükk
f á i t . . . Élő lexikona ő nemzetiségi önismeretünknek." Aki akárcsak lapozgatott is a
csodálatos Szótörténet
Tárban, bizonyára méltányolni tudja a jellemzés tömör
szépségét.
78

A portrék és recenziók Mikó könyvében nagyívű összegező tanulmányokkal váltakoznak; a jogi ideológiák történetéről s a jogász közéleti szerepéről szól az egyik,
az ú j Korunkról a másik, aztán mások a magyar—német irodalmi kapcsolatokról
Romániában, az orosz irodalom tükröződéséről a két világháború közti romániai
magyar irodalomban, az értelmiség és szülőföld kapcsolatáról és így tovább. Egyetlen
írást emelnék itt ki közülük, az erdélyi magyar emlékirat-irodalom ismertetését, ezt
is azért, mert befejező sorai mintegy az egész könyv — maga is egy különleges
„memoire" — summázataként olvashatók: „Ez az emlékiratokban tükröződő múlt
lehet, hogy a nagy nemzeti múltakhoz képest szegényes, de számunkra felbecsülhetetlen, mert a miénk, nemzetiségi tudatunk egyik tényezője. Olyan emberek életét
tartalmazza, akik nagy alkotások helyett gyakran a legtöbbet szépen leélt és leírt
életükkel tették. A kiválóak munkássága pedig átnyúlik a jelenbe, és magatartásra
ösztönöz, mai életünk hatótényezőjévé válik. Nem lezárt fejezet, hanem fundamentum. Hiszen a múlt nem mögöttünk van, hanem alattunk. Azon állunk." Mikó Imremeggondolkoztató könyvének hála, tán ismét valamivel biztosabban az eddiginélVagy legalábbis messzibbre látva. (Kriterion, 1976.)
VEKERDI LÁSZLÓ

A levélíró József Attila
A költő minden sorát ismerem, kortársai kritikai véleményét most rendeztem:
sajtó alá, ezt a levelezéskötetet mégis úgy olvastam végig, mint valami klasszikus
detektívregényt, amelynek jól ismerjük befejezését, talán a hozzá vezető fordulatokat is, mégis kételkedünk a nyomozás eddigi adataiban s az áldozat saját megnyilatkozásaiból kíséreljük meg rekonstruálni az igazságot, a még most is tragikusan f á j ó vég minősítését és jogosultságát. Meglepetésekre bőven van alkalmunk
olvasás közben.
A levél József Attilánál sem irodalmi műfaj, mindegyike gyakorlati célból,
missilis levélnek készült. Lélektanilag azonban sok minden közrejátszik abban, hogy
majdnem olyan fontos legyen számára kifejezési formaként, mint a vers. Már a
„De szeretnék gazdag lenni" kezdetű tökéletes kis gyerekverse Jocónak írt levél, a
makói kisdiák a „latin s gót betűk sivatagában" úgy írt levelet Jolánnak, mintha a
saját tehetségével való sáfárkodásról számolna be az örökkévalóságnak, helyesebben Makai Ödön kételkedő, bizalmatlan tekintetének. A makói, szegedi évek, majd
a bécsi és párizsi két esztendő alakítja ki a fiatal költőben azt a gyakorlatot, hogy
levélben is maradéktalanul fejezhesse ki önmagát, hogy egyetlen hamis vagy fölösleges póz nélkül tudjon írni, nem kaotikusan, hanem reálisan, tisztán, még akkor
is, ha nem a realizmus, hanem az avantgarde eszközeivel fejezi ki lelkiállapotát.
Valami kimondhatatlan, belső tisztaságvágy munkál benne, hogy „káosszá égett
világában" rendet teremtsen, tisztázza önmagát, fogalmait, törekvéseit szubjektív
„művészi állandói" mellett a változókat is. „Elhatároztam" — írja Jolánnak Bécsből
— „hogy levelekben folytatólagosan komoly dolgokat tárgyalok veled"; majd alkotói öntudata is felébred: „ha gyűjtőd leveleimet, akkor írok számodra egy cikksorozatot." (Párizs, 1927. ápr. 25.)
Csodálatos a címzett, rendkívüli a kapcsolatuk. Vágó Márta emlékiratából tud«
juk, hogy a fiatal költő milyen gonddal, választékosan és tudatosan készült az utókorára, még fényképeit is úgy készíttette, hogy azok előnyös formában őrizzék mega „szabad jövőnek". Gondosan megőrizte hát levelezését is, még a jelentéktelen,
79.

sablonos, hivatalos írásokat is. Ezért meglepő, hogy a József Attilához írt 155 levél
közül egyetlenegy származik csak Jolántól, a figyelmünkre érdemes 61 válaszlevelet
a nővér gyengéd, tapintatos, bizonyára az önbizalom hiányától reszkető kézzel
kiemelte a hagyatékból.
Mi játszódott le József Jolán lelkében, azt körülbelül sejtjük. Rajongásig, feltétel nélkül szerette öccsét, meg volt győződve zsenialitásáról, ismerte természetét,
ahogyan tudta, pótolta életében az elvesztett Mamát. Attila párizsi leveleiből kiderül, hogy nem Hatvany Lajos, nem a hitközség, hanem Jolán tartotta el a költőt.
„Az összes szamár anyaszívek belédköltöztek. Ki a fene, azaz modern költő
hord jáger-inget?" — szinte túlcsordul a szeretete, ahogy pénzzel, ruházattal, ennivalóval, orvossággal, hazai irodalmi hírekkel ellátja zseniális költőöccsét. A tragikus halál után összeomlik: két házasságának, liezonjainak kudarca, a rádöbbenés,
hogy kivételes szépségével, fölfokozódott kártyaszenvedélyével nem jut semmire,
sőt nem is ért semmi pénzkeresésre alkalmas foglalkozáshoz, egyedülléte, gyermektelensége miatt kétszer is öngyilkosságot kísérel meg. Aztán baráti biztatásra megtalálja életcélját öccse hagyatékának rendezésében, örökségének ápolásában. A József Attila élete gyermekkort bemutató fejezetei valóban gorkiji mélységűek, a
kritika is így fogadta. Az életrajzot a benne közölt József Attila-levelek tették
akkor forrásértékűvé. A könyv írója asszony volt, hiú volt, csoda-e, hogy néhányat
megcsonkított, összevont belőlük, a maga kedvezőbbnek vélt szerepének megfelelően.
Most e kötetben teljesen csorbítatlanul megtaláljuk őket, kiegészítve a francia
nyelvű levelekkel, amelyeket tanulása bizonyítékául írt a költő. József Jolán nem
tudta felhasználni őket kötetében, mert fordításuk (most Süpek Ottó tett rá kísérletet) többértelműségük miatt ma is kockázatos és szinte megoldhatatlan munka.
Jolán a mamapótlék, a fix pont a bizonytalanságban, de nemcsak az, szellemi
társ is. Ha levelei megsemmisültek vagy lappanganak is, annyi Attiláéból is kivehető, hogy nagy szellemi rugalmassággal, finom női ösztönnel tartott lépést öccse
szellemi kalandjaival, mérsékelte kilengéseit, ú j vagy másfajta feladatokra is igyekezett rámutatni számára. Felhívja figyelmét a Láthatár folyóiratra, „előhívja" a
fiatalkori politikai tájékozódásához annyira fontos 1927. ápr. 25-i levelét. Bizonyára
kigúnyolja, lekicsinyli éppen soron következő avantgarde kísérleteit, viszonzásul
egy csupa f-betűvel kezdődő karinthyádát ír neki, melyet öccse olyan komolyan
elemez, mintha máris a Babits-pamfletet írná. Makai Ödönhöz hasonlóan polgári
ambícióit igyekszik fölkelteni azzal, hogy a Sorbonne nyelvtanári vizsgájára ösztönzi.
Mint egy nővérbe ojtott anya: biztonság is, de a nagyobb őszinteség lehetősége
is; előtte a fiatal bajait kendőzés nélkül föltárja: a 26 késő őszi szörnyű depresszióját, kínos szituációját a táncosnő liezonnal, a festővőlegény öngyilkosságakor, kínzó
gyomorfájdalmait és neuraszténiájából származó, altatókkal alig kezelhető kóros
álmatlanságát, amelynek kapcsán szinte a Breton-féle szürrealista alkotásmód egyéni
átéléséig és kifejezéséig jut el.
Csodálatos, gyengéd, szikrázó és termékeny a Jolánnal való kapcsolat a bécsi
és párizsi években, Vágó Márta levelezéséig Jolán a legtökéletesebb katalizátor:
mindent előhív belőle — bizonyára akaratán kívül —, amire csak a fiatal költő
képes. Kapcsolatuk harmonikusabb mint Mártával, hiszen nem életre-halálra megy
a szellemi játék, azonkívül a fiatalabb fölényét a nővér sohasem vonja kétségbe.
A levél- és a versírás elvben nem ellentétes József Attilánál, leveleiben is találunk versötleteket, képeket, metaforákat. A versállapot, a csak versben kifejezhető
lélekállapot akkor áll elő, amikor az érzelmi érdekeltsége oly nagy, hogy sem
humorral fölébekerekedni, sem tiszta logikával levezetni nem tudja. Jolán igen szomorú hangulatban írhatott neki: „ . . . sehogy se tudom az én erőmet átdobni falaid
közé" — válaszolja Bécsből — „hogy rajta nyugodj, pihend ki magad, hogy a korai
reggel beléharangozzon frissen a szívedbe. Nagyszerű kerteden fekete árvíz, és te
azt sem tudod, merre van a k e r t e d . . . " (1926. márc. 8.) Világnézeti, erkölcsi föl;80

fogásuk különbségét is könnyebben és minden explikáció nélkül képes kifejezni:
„A te rádiód csak Budapestet adja néked és én Bécsben vagyok. De tudok egy
módot, hogy engem is hallgathass: végy, alkoss egy rádiót a te szívedre és én kristályaimat, lámpásaimat odaadom hozzá, hogy mennél erősebb legyen és meghallhasd a csillagok enyhe fényét és hogy meghallhasd, hogy milyen szelíden hajlik a
földre az ég." (1926. jún.)
Határozottan avantgarde lelkiállapot ez, egyformán megnyilatkozik szerelmes
levelekben (Szatmári Rózsika, Deák Hajnalka, Vágó Márta), hiszen mindegyikben
többet szeretne mutatni a készülődésnél, az érzelmi elbizonytalanodásnál, helyette
azonban csak valamiféle édeni tisztaságvágyú naivitást tud megfogalmazni. így
követhető végig a levelekben az expresszionizmus és konstruktivizmus sajátos József Attilá-s tisztaságvágya, tenniakarása a szürrealista indíttatású fölöslegességérzésig, érzelmi tehetetlenségig, például Vágó Mártával kapcsolatban. E hasábokon
már elemeztem kettejük levelezését (Tiszatáj, 1975. 11. sz.), itt csak abból a szempontból érintem, mennyire egyenértékű számára a kifejezési forma, vers vagy levél,
költemény vagy próza. A lényeg az, hogy mindig önmagát adja, őszintén, maradéktalanul, teljesen kitárulkozva. Ez az őszinteség valójában nem is mindig szerencsés
fejlődése szempontjából. Filozófiailag ő a választás helyzetét érzi: „Az ember élete,
hidd el: nem küzdésből, hanem választásból á l l . . . "
Csak egy lehetetlen alternatívám van: a bolsevizmust választani, vagy a költészetet, de egyiket sem teljesen"
— holott tulajdonképpen már Párizsban is önmagát választhatta, halálos komolyan,
minden szerepjátszás nélkül. Babits és Kosztolányi fiatalkori leveleikben nem azonosak későbbi önmagukkal. Pózaik nem szerepjátszásból fakadnak, nem is pózok
ezek, annyira beleélik magukat az élet kínálta sokféle, másféle, színes lelki készenlétekbe, befogadásokba, magatartásokba. A mindent megalapozó anyagi biztonság
is ezt segítette, a magatartásminták számát gyarapíthatta. Sokfélék lehettek és
ebből a sokféleségből alakult ki az az emberi és költői jellem, a későbbi érett arc,
amely már azonos volt önmagával, alapvetően ugyanaz. A sokféle szerepmodell az
élet váratlan szituációiban, válságos pillanataiban az azonosság mellett (nem ellenére!) lehetővé tette azok elviselését, mert volt hová menekülni, netán csak kirándulni, megbújni önmaguk elől önmagukért.
József Attilánál a korai levelekben is a mindenkori önmagával való teljes
azonosság érződik. Gyermekkora, szegénysége, környezete törvényszerűségei nem
tették lehetővé a választást, a szerepek váltogatását. Mondják, ahány a boldogtalanság, annyiféle, a boldogság viszont egyforma. A szegénység is. Bárhol fordult meg,
a környezet egyforma hatást sugárzott, egyetlen életvitelt diktált. Csak az lehetett,
aki lett, ezért nem volt hová menekülnie.
Ebből következett a legbensőbb ismerősei szemében is póznak érzett „öncsodálat", a „mélységes indifferentizmus", a „modor", a „műprimitívség". Ha Németh
Andor, Vágó Márta, Németh László egyformán félreértette a sötét erdőben fütyörésző kamasz félénk fölényét, akkor érdemes idézni a jellemző önismeretet:
„ . . . igazán régen eltemettek volna már, ha nem neveltem volna ki magamban azt
a bizonyos és sokat fölhányt öncsodálatot. Ami kívül hiányzik a világból, azt az
ember belül, önmagában kell megteremtse, mert máskülönben elpusztul." (1928.
szept. 30.)
Sereg csalódás után ez az önmagát félelmetes-pontosán ismerő fiatalember olyan
lelki kapcsolatok megfogalmazására képes, amilyenre más aligha. Csak a Hatvany
Lajoshoz és Babitshoz írott leveleket olvassuk el egymás után. A szeretet és a
ragaszkodás is bizonyos érdeken nyugszik, de mit kezdjen vele az a fél, akivel
szemben nem érdekelt a másik. József Attila ezt többször átélte, főleg női kapcsolatokban. De hihetjük-e, hogy ugyanez férfiak, az idősebb mecénás és a fiatalabb
költő viszonyára is jellemző lehet? „Szégyen ide és oda — nem találom sehogy sem
formáját és fölmutatható erejét ragaszkodásomnak, hiszen irtózom a páthosztól és
úgynevezett nyílt kedélyem dacára rejtezett szívű volnék s csak akkor mutatkozom
6 Tiszatáj

81

meg eb ura fakó módján, ha már testem nem bírja tovább mennyekkel táplált balszerencsémet". (1929. dec. 4.)
E levelezéskötet megjelenése több mint életrajzi-irodalomtörténeti adalék, József
Attila lélektani rejtélyének, irodalmi szerepének megértéséhez is nélkülözhetetlen.
Azt csak sajnálhatjuk, hogy „válogatott", tehát még nem teljes, hiszen nagyon sok
levél lappang még. Jó néhányról a sajtó alá rendező Fehér Erzsébetnek m á r tudomása van. Ezek közül csupán a meglevő Hertha Böhm-levelek kihagyását fájlaljuk(Akadémiai Kiadó, 1976.)
BOKOR LÁSZLÓ

Fodor Ilona: Szembesítés
ILLYÉS GYULA ÉLETÚTJA PÁRIZSIG

Reprezentatív kiállítású könyv, a vállalkozás tartalmilag is nagyigényű. Ez
utóbbi már önmagában is érdem, de még inkább dicsérendő annak ismeretében,
hogy Illyés Gyula életművéhez viszonyítva mennyire szegényes a róla szóló szintetizáló jellegű szakirodalom. Fodor Ilona tiszteletre méltó bátorsággal vág neki a
nagy feladatnak, jórészt nem is alaptalanul. Megvan hozzá nála a tárgy szeretete,
az előkészület alapossága, az ú j adatok felderítésének és összegyűjtésének, a szó
szoros értelmében vett utánajárásnak szorgalma és szenvedélye; tudatában van a
sajátos megközelítésmódjából adódó nehézségeknek is, a maga számára előzetesen
tisztázni igyekezett az ide tartozó elméleti alapkérdéseket. Hogy mindezek után az
eredmény miért lett csak félsiker, annak okairól m a j d később szólunk.
Fodor Ilona célja az, hogy Illyés Gyula életútját Párizsig végigkövetve ne csupán egysíkú, primer életrajzot adjon, hanem az élettényeket mindjárt szembesítse
a nekik megfelelő művészeti tényekkel, irodalmi művé alakított, műalkotásbeli
máslétükkel, s ebből az összehasonlításból mind Illyés életrajzára, mind alkotásmódjára, mind magukra a művekre nézve a kellő következtetéseket levonja. Saját
módszerét így jellemzi:
a dolgozat írója olykor a dokumentumokból következtet a képalkotás mechanizmusára, máskor, a művekben egymásnak néha ellentmondó életrajzi adatok zavarba ejtő ellentmondása miatt — az alkotáslélektan
törvényeiből vonja el a lélek és az élet törvényszerűségeit." Jól látja, hogy ezt a
módszert eleve nem szabad sémaszerűen alkalmazni, mert másmilyen erők szervezik művészi rendszerbe például a Puszták népének biográfiai elemeit, mint a
Kora tavaszét; míg az előbbiben „az élet- és lélekrajz elsősorban a szociográfiának
alárendelt költői igazság", addig az utóbbiban „a szociográfia inkább a kamasz
lélek rajzának, mintsem a történelmi eseményeknek alárendelt." Mindent egybevetve, Fodor Ilona teljesen tisztában van azzal, hogy a két szféra közt nagyon
dialektikus a kapcsolat, hogy „a lélek- és életrajz nem szükségszerűen »rímelnek«
egymással. A lélek — ezt is Illyés mondja — nem úgy j á r j a útjait, mint a zsebórák . . . "
Ezen az elvi alapon s ezzel a módszerrel Fodor Ilona sok értékes részeredményre jut. Az életút adott szakaszának vizsgálatakor a „helyszíni szemle" során
Illyés művészetének a tájhoz való kötődéséről, a gyermeket nevelő iskolák s az ott
dolgozó tanárok szelleméről, Illyésre tett hatásukról, a szülői házban és a nagyszülőknél levő sajátos atmoszféráról sok ú j adatot s ráadásul érzékletesen megrajzolt képet kapunk; a középiskolás Illyést Pesten érő és. kisebb vagy nagyobb
82

mértékben hatalmukba kerítő eszmei hatások elemzése pedig egyenesen a könyv
legjobb részlete. Fontos tanulságokkal szolgálnak esetenként a tényleges valóság és
a művészi feldolgozás eseményeinek összevetései (például a kaposvári támadásnál),
mint ahogy nagyon érdekes az a fejtegetés is, amelyben Fodor Ilona a Hősökről
beszélek lopáskoncepcióját a fiatal Marx falopási törvényről írott cikkével összehasonlítva, felfogásuk, tulaj donértelmezésük lényegi egyezését kimutatja.
Szándékosan beszéltünk azonban részeredményekről. A könyv mondandója
egységes építménnyé nem állt össze. Fodor Ilona végül is sem az életrajzi ténytörténetről, sem Illyés alkotáslélektani sajátosságairól, sem eszmei fejlődéséről)
lelkivilágának alakulásáról külön-külön nem adott teljes képet, de mindezeknek
egymásba szőtt, összefonódott együtteséről, viszonyrendszeréről sem. Ha az okokat
nyomozzuk, mindenekelőtt magának a módszernek különleges bonyolultságát kell
hangsúlyozni.
Az életrajzi tények és a műalkotások szembesítése még akkor sem egyszerű
feladat, ha közöttük nagyon kicsi az időbeli távolság, az élményt gyorsan követi a
mű. Még az ilyen, lényegében szinkron jellegű, friss élményirodalomnál is hiba
lenne egyenes vonalú kapcsolódást feltételezni a biográfiai momentum és a mű
között, ahogy Király István írja Ady-könyvében: úgy vélni, „hogy valamiféle bevetett életrajzi érme nyomán — mint egy automatában —, gépiesen kidobódik
mindig az alkotás." (S hogy még ezen a viszonylag könnyebb úton is mennyire el
lehet tévedni, arra az utóbbi időben Robotos Imre Csinszka-könyve a legjobb példa.)
Hatványozódnak a gondok, ha a feldolgozandó téma már eleve kizárja az ilyen
egyidejűséget, s Fodor Ilona könyvében éppen erről van szó. Életrajzilag 16—17
éves koráig követi nyomon Illyés Gyula felnövekedését, eszmélését és öntudatosodását; a művek azonban, amelyekben Illyés felidézi ezeket az emlékeket, saját
gyerek- és ifjúkorát, néhány évtizeddel később íródtak. Fodor Ilonának tehát minden fontos kérdésnél három síkot kellene szembesíteni: a valóságos életrajzi eseményeket; azt a későbbi Illyést, aki mindezeket felidézi, egész addigi élménygyarapodásával és tudatvilágával; az adott műalkotást a maga sajátos belső törvényeivel.
Másképpen mondva: annak ellenére, hogy a könyv csak 1919-ig vizsgálja életútját,
a háttérben állandó készenlétben ott kellene lenni a mindenkori későbbi Illyésnek
is, hogy éppen a kellő módon és kellő pillanatban lépjen előtérbe.
Ez az összetett feladat — egyelőre legalábbis — meghaladta Fodor Ilona erejét.
A szembesítendő három sík közül néha csak az egyik vagy a másik van meg elemzésében, vagy ha mind együtt van, gyakran a kölcsönviszonyuk nem eléggé árnyalt
és kidolgozott. Ismételjük: ennek megvalósításához még további sok munka szükséges. Illyésnél ezt még az a — nem teljesen egyedi, de nem is tipikus — probléma is nehezíti, hogy önéletrajzi témájú művei saját szándéka és bevallása szerint
sem ragaszkodnak a valósághoz. „Sem a Puszták népe, sem a Kora tavasz, sem a
Hunok Párizsban, sem a költemények nem adnak biztos életrajzi fogódzót. Még az
önéletrajznak elkönyvelt Puszták népe sem adekvát önéletrajzi mű" — írja Fodor
Ilona, majd igazolásul éppen Illyést idézi: „Nemcsak azt mondom, ami velem történt: azt is, ami velem történhetett volna, mert társaimmal megesett; emlékezetemben fölcserélődnek és összefolynak azok az események, amelyeknek szereplője
és amelyeknek szemlélője voltam . . . "
Többszörösen is nehéz módszert választott magának Fodor Ilona. Részben érthető, hogy olykor nem tud felülemelkedni rajta, olyankor is ragaszkodik a „szembesítés"hez, amikor enélkül egységesebb, érthetőbb és az olvasó számára élvezhetőbb lenne a könyvében megrajzolt pályakép. A túlzott aprólékoskodás, az elveszés
a részletekben gyakran fölösleges kitérőkre csábítja, gondolatmenete ilyenkor nehezen követhető; az idézetekkel való takarékoskodás is javára vált volna könyvének.
Mindez semmit sem von le az általa alkalmazott módszer értékéből. Olyan,
komplex megközelítése ez az irodalmi műveknek — sőt pályaszakaszoknak és életműveknek —, amelynek nemcsak a létjogosultsága van meg, hanem bizonyos
6*

témák vizsgálatánál csakis ez vezethet eredményre. Fodor Ilona könyvének — a
témaválasztáson és számos becsülendő részértéken túl — az a legnagyobb érdeme,
hogy ennek a módszernek gyakorlati alkalmazásában úttörő szerepet vállalt. (Magvető, 1975.)
VÖRÖS LÁSZLÓ

Fülöp László: Élő költészet
PÁLYAKÉPEK ÉS VÁZLATOK MAI MAGYAR KÖLTŐKRŐL

Á recenzens megszokott mozdulata, mellyel mondandójához kulcsot, fogódzót:
verseskönyvben ars poeticát, tanulmánykötetben műhelyvallomást keres, hogy aztán
a valódi teljesítménnyel szembesíthesse, Fülöp László műve esetében hiábavaló
fáradságnak bizonyul. Módszeréről nyíltan sehol se vall: mintha sajnálná a teret
és az időt, melyet a szubjektív gesztus a nagyobb feladat helyett magára fecsérelne.
E rokonszenves szerénység mögött azonban több is van, mint ökonomikus meggondolás. A hiány itt jellemez, s egy vonzó kritikusi magatartás körvonalait rajzolja
ki. Fülöp tudósi alkatától idegen a manapság gyakorta tapasztalható „módszerfuror": hogy a téma csak ürügy, mely által a metodika kibeszélheti magát. Fölfogása szerint a módszer önálló léte tarthatatlan álláspont. Maga a m ű keresse
meg önnön értelmezése szempontjait, s ne megfordítva; a módszer tárgya révén
alakuljon és gazdagodjék.
A határok tiszteletben tartása még nem gondolkodói spontaneitás. Inkább egy
reálisabb, bonyolultabb, igényesebb módszertan megalkotásának lehetősége. Fülöp
tudatosan törekszik arra, hogy módszerét az írói műalkotás testére szabja. Vizsgálódásai mögött ott bujkál az olvasói élmény forrósága. A kritika az ő számára megelevenítő elemzés: absztrakció és metaforikus láttatás kölcsönhatása. Kikerüli a
végleteket: az érzelmi behódolás és a pökhendi ész — gépies pátoszba vagy üres
elvontságokba veszejtő — buktatóit. Néha az intuíció és a meggondolás felesel egymással: például az Erdélyi-tanulmányban; legtöbbször azonban termékeny egybeforrás. Mint műelemző, nem téved el a sémák általánosságában, de az egyes versek epizódjaiban sem: a líra nagyobb egységeiben — kötetben, korszakokban —
úgy gondolkodik, hogy közben a részletek érdekességétől se szakad el. Típust és
jelleget finom érzékkel különböztet meg. Élet és költészet dialektikáját, szemléletés gondolkodásmód, kedélyállapot és formavilág törvényeit nyomozza. A lényeg
meghallása mellett azonban a változatra is van füle: például Juhász rokon építkezésű versesköteteinek egyedi sajátosságaira. Nem idézetekkel, hanem fogalmi képpel egyénít. Egyaránt jellemzi a gondolkodás strukturális fegyelme és történeti
érzékenysége. A biográfia külsődleges eseményessége helyett a hatására: alkotáslélektani, tudati és formai vetületeire figyel. A líra regényét modern — a belső
monológgal egyenértékű — módszerrel írja: krónika helyett életérzés, gondolkodás
és esztétikum szövődéseként. Van benne, ami vitatható; valami „belterjesség", amely
a költői természet alakulásának motívumai közül az alkotói pálya más szféráit
mellőzi: pedig a műfordítói élmények bekalkulálása nélkül például Rákos, vagy a
széppróza tanulságainak kiiktatásával Csoóri lírikusi fejlődését nehéz megérteni;
aztán kép és ritmus közt is aránytalan az esztétikai szereposztás: a ritmus gyakorta szorul le az elemzés színpadáról, miközben a kép főhőst alakít. Ám ennél
fontosabb: Fülöp könyve nem ízlés és alkalom szülte írások rendezetlen halmaza,
84

hanem korszerű líraelmélet, biztos értéktudat és alapos irodalomtörténeti t á j é k o zottság összefogása és sikere.
A tanulmánykötetek mai dömpingjében a minőség nélkülözhetetlen mércéi közé
tartozik a kompozíció. A véletlen-e a mű törvényhozója vagy a rendszer? A szerző
a mai irodalom átfogó terv és távolabbi cél nélkül az irodalomtörténet hűvösebb
tájairól idekalandozó partizánja-e, vagy — mint a korszak módszeres és fölkészült
kutatójának — az egész szerkezetére is van rálátása? Fülöp könyve e tekintetben
kitűnően vizsgázik: munkájából akár egy alapos lírai korszakmonográfia vázlata is
előhúzható. A bevezető tanulmány harminc esztendő lírájának összefoglaló képe:
a tizenegy — idő- és nemzedékrendben sorjázó — portré (egy sincs köztük perifériális jelentőségű!) a tabló kinagyítása. Ami hiányzik az arcképek közül — Weöresé,
Benjáminé, Vas Istváné —, az se az intellektus szűkösségéből származó veszteség;
pótolja hiányát a kötetnyitó áttekintés. A színvonal mindvégig egyenletes. Annál
változatosabb a m ű f a j : tanulmány (így Kassákról, Szabó Lőrincről), kritikai ciklus
(például Illyésről, Pilinszkyről) és pályaképvázlat (Kálnokyról, Nagy Lászlóról)
mozgalmasan váltja egymást. Kitűnik, hogy a szerző nemcsak a válogatás dolgát
tekintette szívügyének, hanem az összeállításét is: itt-ott még az újraírás, összeolvasztás aprómunkája se riasztotta. Tán csak a kötet lezárása lehetett volna megszerkesztettebb. Fülöp könyvét az intenzív teljesség igénye emeli a mai magyar
tanulmánykötetek átlaga fölé.
Költészeteszménye az „életigenlő — a közösségi eszmények, az értelmes élet
hitvallására épülő — létszemlélet magasrendű lírai kifejezése", a humánus, többrétegű versmodell, melyben az esztétikum emberi — érzelmi és gondolati — relációkba ágyazódik. Jellemtanába előbb az alakulás törvényének kiderítésével, aztán
az elemek összefüggéseinek föltárásával fog bele. A költői fejlődés természete alkotónként jellemzően változó: Illyésé: gyarapodás és megújulás, változás és kiteljesedés; Erdélyié: önismétlő variálás; Zelké: törésekben, kitérőkben, fordulatokban
megvédett egység; Kálnokyé: „a föntebb körözés és a meddő küzdelem, a hallgatás,
a veszteglés és az önmegújító kísérlet egymást váltó fázisai"; Csoórié: „állandósult
költői metamorfózisok sorozata". Szabó Lőrinc Tücsökzenéjét a múlthoz való változó viszony, vallomás és epikum tematikus aránytolódása színezi. Illyés intellektusa: az irányított ihlet paradoxont old föl — a józanság és tudás hagyományosan
líraellenes anyagaiból fejleszt költői energiát. Pilinszky statikus — érzelemvilágából
a drámát kioldó — világképe a tartalom homályának és a stílus egyszerűségének
ellentmondását hordozza: benne még a személyes vallomás is „dekonkretizáló elvontságba" hajlik. Juhász Ferenc alkotásmódja az áttételes közvetettség: a tárgyat
a valószerűen egyedi és a mitikusán általános, az egyszeri és az egyetemes, az időszerű és az időtlen határhelyzetében lebegteti, az allegóriává válás feleútján. Nagy
László képi világában „sajátosan keverednek a naiv tudat, a mágikus valóságérzékelés működésére jellemző archaikus motívumok és képzetkörök a modern valóságtudat szemléleti formáival." Csoóri lírája érdekes kettősséget tartalmaz: az esztétikai értékek teljesebben érvényesülnek egy-egy kötete teljességében, mint egyes
darabjaiban. A példák inkább csak a gazdag anyagba világító jelzések.
Nemcsak premier plan — totál képei is hitelesek. Korszakolása, a magas- és
mélypontok kijelölése reális. Okkal rehabilitálja a koalíciós évek líráját, s méltán
ítélkezik — vitatható, hogy csak a második vonalra, vagy a klasszikusokra is érvényesen — a sematizmus ízlésbicsaklásain. A könyv írói szempontból is jó: stílusa
tömör, de nem szűkszavú; szinonimákban bővelkedő, mégsem bőbeszédű. A metaforás nyelv a definitív erejű pontosság igényével párosul. A gondolat variálása
előrehaladó: a jelentés ú j es ú j többletével gazdagító. Fülöp László tanulmánykötete a felszabadulás utáni magyar irodalom kutatásának igen értékes dokumentuma. Reméljük, hogy mielőbb monográfiává érik. (Magvető, 1976.)
GREZSA FERENC

87

Rohonyi Zoltán: A magyar romantika kezdetei
Nemrég még annak örültünk, hogy ú j név tűnt fel az erdélyi magyar tudományos folyóiratok hasábjain, ma már egy magyar irodalomtörténeti korszak legjobb
szakemberei között kell számon tartanunk a kolozsvári Rohonyi Zoltánt. Igényes
Kölcsey-kismonográfiája mellett a magyar nyelvújítás évtizedével foglalkozó szakemberek ott fogják tartani legszorosabb kézikönyvtárukban a magyar romantika
kezdeteiről szóló, 1975-ben a bukaresti Kriterion kiadónál megjelentetett korszakmonográfiáját is.
A múlt század második évtizedét irodalomtörténetírásunk hagyományosan a
Kazinczy vezette nyelvújítási mozgalom és az általa kiváltott harc jegyében szokta
szemlélni. Nemcsak azért, mert az irodalmi közélet akkor bontakozó világán ez
uralkodott, hanem azért is, mert az évtized jelenségei közül talán ez befolyásolta
leginkább — némelyek szerint legszerencsésebben, mások, például Németh László
szerint is, legsorsszerűbben, mintegy tragikusan — irodalmunk jövőjét. S abban is
van egy több mint évszázados konszenzus az irodalomtörténeti köztudatban, hogy e
mozgalom vezérét, Kazinczyt, a klasszicizmus ízlése, m ű f a j - és stílusfelfogása vezérelte, s ez nyomta rá bélyegét a vele egy fronton harcoló „kazinczyánusok" ízlésére és irodalmi tevékenységére is. Császár Elemér például még erősen h a n g súlyozza Kölcsey első bírálatainak klasszicista jellegét kritikatörténetében — b á r
ugyanakkor ő is, de jóval korábbiak is, például Radnai Rezső, észreveszik e bírálatokban a döntő újat, a korszakalkotót is.
Marxista irodalomtörténetírásunk kezdetei, a realizmus és antirealizmus örök
harcának jegyében felfogott művészet- és irodalomtörténeti folyamat tudományos
prekoncepciójának uralma nem kedvezett az irodalmi fejlődés irányzat- és stílustörténeti szemléletének. Bár még e realizmusfelfogás égisze alatt s ezért felemás
eredményekre vezetően, de az irányzattörténeti kutatások ú t j á t mégiscsak ú j r a
megnyitotta a Magyar Tudományos Akadémia 1954-es romantikavitája. Ezen mind
Sőtér István vitaindító előadása, mind Szauder József hozzászólása az 1810-es évekre
tette a magyar romantika kezdeteit, s ennek jegyében születtek Szauder Józsefnek
az 1950-es évek második felében írott s összegyűjtve „A romantika ú t j á n " című
kötetében publikált romantika- és Kölcsey-tanulmányai.
Természetes, hogy ezek a tanulmányok, mint koncepciójának legfontosabb előmunkálatai, Rohonyi korszakmonográfiájának elsődleges forrásai. De a tőlük nyert
indításokat szuverén módon kezeli, a korábban és a nagy elődök által elsősorban
eszme- és ízléstörténeti síkon kibontott koncepciót a standard szakirodalom alapos
ismeretében önálló kutatásokkal messzemenően továbbfejleszti. Ami a legfontosabb:
irányzattörténeti koncepciója igazolására kitűnően mozgósítja a műközpontú irodalomelméleti iskolák műhelyében kidolgozott stílus- és műelemző módszereket,
anélkül, hogy az apparátust a pedánsságig túlfokozná. Nem volna rossz, ha ebben
a vonatkozásban a fiatalabb irodalomtörténész-nemzedékek körében több rokon
lélekre találna: abban a hitében, hogy modern műelemző módszereket érdemes irodalomtörténeti, irányzattörténeti
elgondolások igazolására mozgósítani, s abban is,
hogy a szakmai terminus technicusok fölösleges ballasztjának leépítésével is lehet
tudományos igényű, de egyben olvasható irodalomtörténetet írni.
Ami a korszemlélet áttekintésének lényegét illeti, köztudomású, hogy Szauder
József az 1954-es romantikavitán a magyar romantika kezdeteit a rendek és a
Habsburg-monarchia között kialakult kb. két évtizedes, a forradalmi és a napóleoni
háborúk kikényszerítette kompromisszum felbomlásának éveire, az 1814—18-as
évekre tette, s Kölcsey, Katona, valamint Kisfaludy Károly pályájának fordulataiban vélte megragadhatónak elsősorban; Rohonyi viszont, gondos műelemzéseivel
és a német idealizmus filozófiája hatásának alapos felmérésével (melyben szintén
támaszkodik Szauder Kölcsey-publikációira, Katona esetében pedig Waldapfel József
86

tanulmányaira) néhány vonatkozásban még korábbra datálja e kezdeteket, a Kanthatás utáni Kölcsey-verseket már a szubjektív romantika jegyében értelmezi, ellentétben az eddigi felfogással, mely inkább a szentimentalizmus körében vélte leírhatónak Kölcsey fiatalkori verseit. A korai magyar romantika Rohonyi által felrajzolt
körképébe tehát az 1810-es évek Kölcseyje, Szemeréje, Katona Bánk bánja és Bárány Boldizsár róla írt Rostája, Katona lírai életműve, az Erdélyi Múzeum uralkodó irodalomszemléleti vonásai, Domby Márton Csokonai-életrajza stb. tartozik
bele. Némileg óvatosabban bánik a korabeli dráma romantikus lehetőségeivel, Kisfaludy Sándor Hunyadijánál, Gombos Esküvésénél, Bolyai Farkas és a korai Kisfaludy Károly drámáinál egyaránt hangsúlyozva azokat a vonásokat, melyek szerinte inkább a felvilágosodás korának dramaturgiájára emlékeztetnek, mint a romantikáéra. így, míg az irodalomtörténeti közfelfogással szemben a magyar romantika jelenségeit általában korábbra datálja s a szokottnál jobban hangsúlyozza, Kisfaludy Károly Stibor vajdáját például elvitatja a romantikától — szerintem sem
jogtalanul. Kisfaludy romantikus fordulata így a 20-as évek elejére tevődik át,
Mátyás-témájú drámai költeményére s az Irénére.
Rohonyi könyvének legnagyobb érdeme a kitűnő műelemzések sorozata; melynek az esetek többségében még csak előzménye se nagyon található szakirodalmunkban. Az olvasóban nem is e műelemzések,, mint inkább az eredményeik alapján végrehajtott irányzati besorolások nyomán merülhetnek fel némi kételyek. Ha
ugyanis a szóban forgó évtized szépirodalmi termését végignézzük Rohonyi minősítése szerint, akkor Kazinczy és Berzsenyi episztoláin, epigrammáin és lírai versein kívül minden értékes mű a romantika jegyében fogható fel. így még a Magyar
Irodalomtörténet kézikönyvének korszakolásához viszonyítottan is legalább egy évtizeddel korábbra kellene áthelyezni a felvilágosodás és romantika korszakváltását.
Ennek látszólag semmi sem mondhatna ellent, hisz a számba jöhető írók egy birodalomban, sőt 1809-ben részben egy városban is éltek a jénai romantika egykori
vezéralakjával, Friedrich Schlegellel, s a berlini romantika nyelvfilozófiája Bernhardi könyvein keresztül még nyelvújítási harcainkat is befolyásolhatta. Mégis úgy
érzem, hogy Rohonyi, néhány kitűnő itthoni tudósunkkal együtt, az igazolhatónál
nagyobb mértékben írja a romantika számlájára az általa vizsgált jelenségek legtöbbjét. Ez szükségszerű következménye annak, hogy egy később kiteljesedő kor
szemszögéből ítélik meg azokat. Ahogy a magyar polgári irodalomtörténetírás csúcsa, Horváth János életműve is az első igazán klasszikus értékeket létrehozó reformkori irodalmunk fejlődéstörténeti előzményeiként tárgyalta az évtized irodalmát,
ugyanúgy az akadémiai romantikavita jegyében szemlélte marxista irodalomtörténetírásunk is az 50-es évek második felében. Csak az akadémiai irodalomtörténeti
szintézis vitáiban jutott diadalra az a történetibb felfogás, mely minden kort a
saját összefüggéseiben igyekezett megragadni. így kényszerültek rá a Rohonyi által
legtöbbet idézett vezető irodalomtudósok és romantikaszakértők arra, hogy az európai és a magyar XVIII. század, a felvilágosodás és a forradalmak korszakának
európai szinten is jelentős tudósaivá váljanak (Sőtér, Szauder). S ez előző korszakok
kutatásának nemzetközi eredményei ma inkább arról vallanak, hogy a romantikusnak minősítés legfontosabb kategóriái, melyekkel — többekkel együtt — Rohonyi is
él, jóval a romantika kibontakozása előtt, a felvilágosodás korszakaiban kialakultak. Az egyéni originalitás követelménye például már a felvilágosodás individuálisabb, lessingi korszakának magától értetődő követelménye, hogy a túlzó gerstenbergi zsenikultuszon keresztül beletorkolljon a Sturm und Drangba. A nemzeti
originalitás és a nemzeti objektív szellem kultusza Herder Sturm und Drang-korszakában alakul ki, s csak a német romantika második nemzedékében, a romantikus jogtörténeti és mitológiai iskolákban nyer hasonló nyomatékot, ezek viszont
még nálunk e korszakban aligha hathattak. A zseni kategóriája, s vele járó váteszi
öntudat a reneszánsz platonizmus kezdeményei nyomán Shaftesbury Prometheuszszimbólumában születik újjá s Goethe Prométheuszáig szinte ki is éli magát; Kant
zsenielmélete már szinte megfékezi a zsenikultusz Sturm und Drang túlzásait, A. W.
87

Schlegel berlini előadásaiban pedig elítéli azokat. Az európai romantika különböző
korszakaiban ugyan újra nagy- hangsúlyt kapnak e kategóriák, bár többnyire kisebbet, mint a Sturm und Drang korszakában. De, ismervén az összehasonlító irodalomtörténet álláspontját a kelet-közép-európai irodalmak kisebb-nagyobb időbeli elmaradásáról, aligha szükséges az ilyen jelenségeket a vezető európai irodalmakkal
csaknem szinkronban levő romantikus jelenségeknek tekinteni, amikor a klasszicizmust belülről porhanyósító felvilágosodás kori tünetekkel, valamint a weimari
klasszika hatásával, s a Sturm und Drang lassan beérő hullámaival is leírhatók.
Kant kriticizmusa és esztétikája még nem romantikus, Schiller neoklasszikus
elmélete éppúgy belőle s a vele való vitából nő ki. Fichte szélsőségesen énközpontú korszaka döntő lökést adott a korai romantika kibontakozásának, de nem
azonos a romantikával, s a korai romantikus társaslét első filozófusának, Fr. Schlegelnek a romantikus cénacle ideológiai megalapozásában filozófiai fragmentumaiban
nagyon hamar fel kellett ismernie az Ich mellett a Du jelentőségét is. Mint ahogy
a Wissenschaftslehre Fichtéje sem azonos a Reden an die deutsche Nation Fichtéjével. Így korabeli jelentős filozófiai gondolatok befogadása önmagában nem lehet
a romantika bizonyítéka.
Azt hiszem, bizonyos fokig megkérdőjelezhetőek azok az eljárások is, melyek a
racionális klasszicizmus stilisztikájának meghaladását, diszkurzív logikai versépítkezésének felborítását szintén romantikusnak minősítik. Hiszen ez m á r nagyjából
az európai felvilágosodás második korszakában és a Sturm und Drangban végbement. Egyébként is az a gyanúm, a történeti stilisztika még nem áll annyira biztos
lábakon, hogy a jelentés- és közlésegységek műbeli szerveződésének történetileg
változó sajátosságait egyértelműen irányzatokhoz rendelhesse.
Az originalitásproblémának a hangsúlyozása ebben a magyar irodalomtörténeti
korszakban még egy sajátossággal rendelkezik: az esetek többségében Kazinczy
egyoldalú fordításprogramjával fordul szembe. Mivel azonban fordításprogram és
klasszicizmus azonosítása képtelenség, hisz Európa egyetlen jelentős klasszicista
korszakában sem dominált a fordítás, ezért az originalitás antikazinczyánus nyomatékú használata nagyon jól megférhet neoklasszicista esztétikai meggyőződéssel.
Kölcsey bírálatai, eltekintve kazinczyánus stilisztikai rétegüktől, a kései felvilágosodás Herder által alig érintett Mendelssohn—Engel-féle líraelméletéből és Schiller
preklasszikus korszakának kritikusi tevékenységéből (Bürger- és Matthisson-recenzió) nőnek ki, s bár egykorú levelei mutatják a herderi objektív szellem elmélete
felé való tájékozódást, ennek esztétikai konzekvenciáiig, Herder és a romantika
egyidejű befogadásáig csak a Nemzeti hagyományok idejében jut el.
Rohonyi drámaelemzéseinek az az érdekessége, hogy ami a selejtes német romantika sorstragédiáiból származik, többnyire visszaminősül felvilágosodás korinak,
míg a Sőtér újabb tanulmányaiban is hangsúlyozott Sturm und Drang-vonások ellenére Katona Bánk bánját egyértelműen romantikus műnek minősíti, elsősorban a
jellemábrázolás és drámai stílus funkcionalitása,
tehát esztétikai értékszempontok
alapján. Ilyen ismérvek hiányában, s a mondanivalónak allegorikus szinten való
ábrázolása miatt későbbi romantikus drámák sorát lehetne felvilágosodás korinak
visszaminősíteni, míg a legnagyobb romantikus drámaíró Shakespeare lenne.
Részletmegjegyzésként ide kívánkozik: legjobb tudomásom szerint Szauder J ó zsef már a 60-as évek első felében, kitűnő tudós kollégák, elsősorban Mezei Márta,
figyelmeztetésére tarthatatlannak vélte azt a hipotézisét, mely szerint Szemerének
Kölcsey Berzsenyi-recenziójáról írott tudósítása hathatott Berzsenyi Antirecenziójára. Ezt azért nem árt leírni, mert nemcsak Rohonyi könyve, hanem Fenyő István
tudománytörténeti monográfiája is tényként kezeli a nem kellően bizonyított
hipotézist.
Rohonyi könyvének az a legnagyobb érdeme, ami egyúttal vitathatóságának
forrása is: pozitív érzelmi elfogultsága tette élesebbé szemét a kor romantikus
irányba mutató jelenségeinek feltérképezésében, de az irányzati változást, mely
csak más-ság, szinte automatikusan esztétikai értéknövekedésként fogja fel. Így
88

növeli meg az évtized Kölcsey-, Szemere- és Katona-lírájának jelentőségét, így teszi
meg a magyar romantikus dráma csúcspontjává Katona Bánk bánját, pedig az
irodalmi irányzatoknak nem szokásuk, hogy kibontakozásuk előtt teremtsék meg
legnagyobb remekműveiket. Eljárása, jóval magasabb színvonalon és sokkal rokonszenvesebb érvelési móddal, kissé emlékeztet irodalomtudományunknak arra a korszakára, amikor a romantika legjava műveit, értéküket érezve, s a romantika és
realizmus váltását értéknövekedésnek érezve, realistává minősítették.
Megjegyzéseim elsősorban a vitatható szempontokat igyekeztek kiemelni. Vitám
nemcsak Rohonyival van, hanem a magyar irodalomtudománynak azzal az irányával is, mely az 1810-es évek irodalomtörténetét érzésem szerint az indokoltnál nagyobb mértékben tartja a kibontakozó romantika összefüggéseiben leír hatónak.
Viszont ugyanakkor meg vagyok győződve arról, hogy elsősorban eszme- és ízléstörténeti kezdemények, s a szépirodalmi folyamat vonatkozásában többnyire kifejtetlen megjegyzések után Rohonyi szinte lenyűgözően egységes szempontú és magasrendű, modern irodalomtudományi módszereket mozgósító könyve szinte először
emelte a vitathatóság rangjára ezt a koncepciót. (Kriterion, 1975.)
CSETRI LAJOS

Bán Imre: Eszmék és stílusok
Bán Imrét, a debreceni Kossuth Lajos Tudományegyetem Régi Magyar Irodalomtörténeti Tanszékének vezető professzorát a szakközönség számára nem kell
bemutatni; neve és egyénisége a tudós tanító alakját jelenti, aki felelős tételeit
csak szilárd tények alapján mondja ki, és jó érzékkel egyszerre tudja elkerülni a
felkapott kutatói módszerek felszínességét és az elavult, megrögzött metódusok
zsákutcáját.
A nagyközönség előtt Apáczai Csere Jánosról írott monográfiájával ismerős, de
közkézen forog A barokk című szemelvénygyűjteménye több kiadásban, sokan
találkozhattak az irodalomelméleti kézikönyvek XVI—XVIII. századi magyarországi
elterjedtségével foglalkozó könyvecskéjével, határainkon túl pedig gyakran hallgatják őt az irodalomtörténet nemzetközi szakemberei.
Bán Imre látóhatára minden irányban rendkívül tág. Egyszerre képes egy probléma ízekig menő analízisére, és ugyanennek a legszélesebb környezetben való elhelyezésére. E nagyszerű lehetőséget látjuk kihasználva az összehasonlító irodalomtörténet terén végzett munkájában.
. így találhatunk most megjelent tanulmánykötetében írásokat Dante és a joachimizmus kapcsolatáról, Janus Pannonius és a magyar irodalmi hagyomány kérdésköréből vagy Comeniusról és a magyar szellemi életről.
Bán Imre alapos tanulmányai akkor is eleget tesznek ez önmagával szemben
megfogalmazott követelménynek, amikor a téma csak igen nehezen adja magát az
ilyen megközelítésnek. A Méliusz Juhász Péter munkásságának teljes értékelését
célul tűző dolgozat például Európa legkülönfélébb szellemi, teológiai áramlatainak
hátterében vizsgálja a nagyhatalmú „kálvinista pápa" életművét. „Az olasz reneszánsz irodalomelmélete" is tágabb teret láttat a címben jelzettnél. Bán Imre újabb
kutatásainak eredményeiben, például a gyűjtemény „A magyar barokk próza változatai"-ban is ezt láthatjuk. Szerzőnk kitűnő arányérzékkel jelöli ki benne a
barokk próza három fő ágát. A naturalista, magyaros, a patetikus, publicisztikai és az elbeszélő próza irányát nagy rálátású, alapos tudósként vizsgálja. A kö89

•zelmúltban előkerült Apáczai-disszertációról írt dolgozatában a teológiai világkép
viszonylagos elmaradottságát, az eleve elrendelés kálvini dogmájához még szigorúan ragaszkodó doctorandus szellemi serdülőkorát jellemzi biztos tudással. Az
összehasonlító szempont értékeit vehetjük számba a Losontzi István poétikájával
foglalkozó munkában, amelyet néhány ,szűkebben hazai" tanulmány követ.
Korábban már tudósított bennünket szerzőnk a hazai irodalomelméleti képzettséget alakító XVI—XVIII. századi poétikákról. A terjedelmi korlátok miatt akkor
kissé szűkre szabott kiadványban a legkorábbi ilyen jellegű dokumentummal, Károlyi Péter Institutio de syllabarum et carminum című művével kapcsolatban említi
ugyan a szerző, hogy a poétikát befolyásoló „svájci, illetve wittenbergi kézikönyvek
behatóbb vizsgálatára lesz majd szükség" a nevezetes poétika finomabb elemzésének elvégzéséhez, ígéretét azonban e kötet kibővített Károlyi-tanulmányában sem
váltja valóra, emellett úgy tűnik, mintha a fenti kézikönyv értékét summázó megállapítása ellenkezne a hatásáról mondottakkal.
Balassi platonizmusa kétségtelenül régi magyar irodalmunk egyik legfontosabb
kérdése, hiszen itt áll fönn annak lehetősége, hogy első nagy reneszánsz lírikusunk
kapcsolódását bizonyítsuk a kor legjelentősebb ideológiai, művészeti irányzataihoz.
A kérdés megválaszolását elsősorban módszertani akadályok nehezítik. Ilyen például, hogy az európai eszmetörténeti kutatással szembeni elmaradottságunk hiányainak pótlása után vajon megnyugtató megoldásként fogadhatjuk-e el a motívumelemzéssel kiderített összefüggéseket Balassi és az olasz petrarkisták költészete
között. A frappáns egyezések ugyanis nem feltétlenül jelentik azt, hogy költőnk
közvetlenül az idézett ősforrásokból merítette volna invenciózus képeit, hasonlatait,
•s így az is kérdésessé válik, hogy ilyen alapon kibontakoztatható-e bármilyen filozófiai következtetés. Bán Imre széles körű tudással, nagy korismerettel folytatja a
Zolnai Béla által több mint fél évszázaddal ezelőtt megpendített téma tárgyalását,
s bár látványos eredményről nem számol be, a szerényen megfogalmazott összegzésen túl kétségtelen érdeme az idevágó források lehető legteljesebb számbavétele, az
olasz újplatonista irodalom kimerítő föltárása.
Szerzőnk kötetbeli tanulmányai között különösen nagy jelentőségű az, amelyik
a Prágai András fordította Antonio Guevara-mű genezisét és stílusjegyeit teszi
vizsgálat tárgyává. Eredményeinek időtálló voltát bizonyítja, hogy az eredetileg
1958-ban közzétett szöveg a kritika próbái után is változatlan maradhatott: aktuális
ma is, amikor már kézbevehetjük a Régi Magyar Költők Tára 8., Prágai András
műveit is tartalmazó kötetét.
Ennek folytatásaként üdvözölhetjük ismét a magyar manierista irodalomról
szóló dolgozatot. Tárgyának meghatározása során Bán Imre néhány olyan félreértést
is tisztázott, amelyek a manierizmus világnézeti affinitását érintik. Egyetértünk a
szerzővel, amikor Klaniczay Tibor nézetével szemben leszögezi, hogy „ . . . a századforduló válsághangulatát képviselő sztoicizmus nem jelentkezik szükségképpen
manierista formanyelven, sőt erősen számolnunk kell az iskolai latin irodalomoktatás anyagának nagyfokú azonosságával, állandósuló, a XVIII. század végéig, sőt
azon túl is ható sztereotípiával." A szerzőnek ezt a megállapítását akkor is elfogadhatjuk, ha figyelembe vesszük az iskolai retorikaoktatás és a művészi gyakorlat
eltéréseit, másrészt viszont érzésünk szerint módosítani kellene az Epiktétosz-fordító Thordairól mondottakat, miszerint „ . . . nem használja az ékes retorika eszközeit."
Bán Imre kutatásai után írta a nemrég elhunyt Merényi Varga László Thordai
stílusával foglalkozó tanulmányában, hogy a fordító „ . . . némely megoldásában
mintha Rimaynak Cicerótól kölcsönzött tanácsát fogadná meg" a tolmácsolás során
jelentkező igei, névszói — ezen belül pedig különösen a jelzői — bővítéseket illetően. Thordai lehetőség szerint meg is fogadja ezt a tanácsot, melynek szemlélete
mögött éppen a Bán által emlegetett „á propos" eszmemenet, vagyis az asianus
stílus húzódik meg. A Merényi következtetéseitől némiképp eltérő jelleget mutató
idézetek „az alapszöveg tömör, gnómaszerű volta" ellenére is szabadosabb, indázó
90

retorikai megoldások irányába mutatnak mind a szóképek, metaforák, mind pedig
a szintaktika síkján, bár e tendenciákat kétségtelenül korlátozza a fordítandó mű,
amely a második századi, úgynevezett „második szofisztika" atticizmusának eredménye.
Többen is fölfigyeltek arra, hogy az utóbbi másfél évtizedben mennyire visszaesett a XVII. század művelődéstörténetével, irodalmával foglalkozó publikációk
száma. E jogosan fölpanaszolt hiányt sajnos még a külföldi kutatások eredményeit
hozzánk szivárogtató recenziók sem enyhítik, és talán elégedettebbek lehetnénk, ha
legalább a szóban forgó időszaknak oly nagyszerű szakértője, mint Bán Imre, valamivel több helyet biztosított volna ilyen jellegű kutatásainak a tanulmánykötet
lapjain.
Bán Imre professzor régóta várt kötetének a szakemberek sokasága mellett
bizonyára örül majd a régi magyar irodalom fontos vonulatai iránt érdeklődő szélesebb közönség is. Az érdeklődés felkeltésében hasznos segítséget nyújt Dobrányi
Ildikó feltűnően szép, Fortuna istenasszonyt ábrázoló kötésborítója, mely tartalmához méltó, formás külalakot ad a könyvnek. (Akadémiai, 1976.)
TÉGLÁSY IMRE

SZÖNYI ZSUZSA MUNKÁJA

91

Pölöskei Ferenc—Takács Ferenc:
Dunántúli történetek
Személyes emlékezéssel kezdődik a könyv. A szerzők egy forró nyári napon a
Bakony-széli Réde községhez tartozó Lesalja pusztára igyekeznek. Takács Ferencnek
summás múltja, az uradalmi aratások elevenednek meg, Pölöskei Ferencnek pedig
ez a t á j a szülőföldje. Beszélgetés közben kikerülhetetlenek az összehasonlítások,
hogy volt régen, milyen az élet ma. így a „régmúlton tűnődve" születik meg a terv:
végigjárni a gyermekkor és az ifjúság színtereit; megszólaltatni az embereket;
mondják el ők maguk, milyen változásokon estek át az utolsó 40—50 évben.
A színhelyek eleve adottak, de csak az első pillantásra tetszik önkényesnek a
szerzők életútjához igazodó kiválasztásuk, mert a dunántúli történetek nemcsak
szereplőikre jellemzőek, hanem sorsukon keresztül jóval általánosabb érvénnyel
szólnak hazánk utolsó fél évszázadáról. A történetek sajátosan dunántúliak. Nem
csak a földrajzi helyzet meghatározó, hanem az uradalmi majorok, kisfalvak és
vidéki ipartelepek erre az országrészre jellemző megléte, különös társadalmi meghatározottsága teszi ezt.
Eredetileg háromrészes rádióműsorként hangzott el a kötet anyaga a Kossuthadón. Nyomtatásban jelentősen bővült. Gerincét továbbra is hangszalagra vett
visszaemlékezések és vallomások alkotják, de a könyv sokkal gazdagabb és árnyaltabb tartalmú, mint a rádiószociográfia volt. Terjedelmesebb a történeti írásos f o r rásokból származó kiegészítés is, amely a szóbeli anyagot nemcsak keretekbe fogja,
hanem szemléletesebbé teszi, kiegészíti, mindenképpen mélyíti és színesíti a képet.
A kötet szerkezetileg két részre oszlik, a mezőgazdaságból és az iparból élők
sorsának bemutatására. Csupán néhány kitérőt tesznek a szerzők. Az egyik, talán
a legsikeresebb, a vidék nagymúltú alma materébe, a pápai református kollégiumba
visz. De az az út is szorosan kapcsolódik a fő gondolatmenethez. A továbbtanulás
és a társadalmi fölemelkedés egyik lehetőségét teszi mérlegre.
A parasztok, volt uradalmi cselédek, summások és gazdáik megszólaltatásában
nagyobb teret kap a múlt, mint az ipari munkássággal folytatott beszélgetések során. A szerzők tudatosan törekedtek arra, hogy a régi mindennapoknak minél több
oldalára, olykor a legeilentétesebb szemszögből, fény derüljön. Mi érdekelte őket
leginkább? Lakás, munka, táplálkozás, viselkedés, öltözködés, szokások, társadalmi
helyzet, alávetettség, a „kitörés" lehetősége — a Bakony alji és a Vasi-Hegyháton
játszódó történetek gyakran értékes néprajzi részletekkel színeződnek. Nemcsak a
hajdani szegénység mondja el emlékeit, hanem megszólalnak az uradalom tisztviselői és belső emberei, például az egykori főszámvevő, a titkárnő, az intéző, a
házitanító, a kertész, a gépkocsivezető, sőt egy Esterházy grófné és egy Károlyi
grófnő is. ö k így, cselédeik, beosztottjaik úgy látják a történelmet; 1945 után egészen másként alakult a sorsuk. A szereplők rétegzettebb fölsorakozásával kifejezőbb
a mezőgazdaságból élőkről rajzolt kép, mint az ipari munkásokról és a gyári irodák
tisztviselőiről. Az előbbit árnyaltabbá teszik azok a vallomások, amelyek őszinténidézik föl a földosztástól a termelőszövetkezeti mozgalom megszilárdulásáig tartónehéz időszak számos buktatóját és csalódásait. Ez a tény azonban semmit sem
változtat azon, hogy az üzemek dolgozóit is számos igazságtalanság sújtotta, különösen a háborús években, mégis egyszerűbbnek és kevesebb zökkenővel terheltnek
látjuk életútjuk alakulását. Ugyanez a helyzet a jelenben is. Gondtalanabbnak,
ellentmondásoktól inkább mentesnek látszik az élete azoknak, akik az iparban dolgoznak. Utalunk itt például a falu és a város ma is meglevő életmódbeli különbségeire vagy művelődési kérdésekre. Elgondolkodtató, hogy amikor a szerzők visszatérő makacs következetességgel megkérdezik az embereket életcéljukról, azok, kevés
kivétellel, csak családalapításra, gyermekeik fölnevelésére gondolnak. Ez a „csak"
92

sok is, kevés is. Sok, mert a múltban ennek elérése óriási gond volt legtöbbjük
számára. Kevés, mert a mai fiatalok számára ennek az igénynek — úgy véljük —
nem a különös kívánságok, hanem a természetes, mindenkire általánosan érvényes
dolgok közé kellene tartoznia. A különbségeknek az is oka, hogy a summások és
gazdasági cselédek sokkal mélyebbről indultak és érkeztek mai vagyoni biztonságukba, a mindennapi kenyér asztalra kerülése legbensőbb világukban a régi görcsök
miatt talán még mindig a legnehezebb kérdések közé tartozik, akár hajdan, gyerekvagy ifjúkorukban, az életet meghatározó nagy élmények idején. A Duna menti ipartelepek (Komárom és Almásfüzitő üzemei) többségének nincs nagy múltja. Nem
alakulhattak szilárd életmódbeli hagyományok sem, olyan szervesek és jellegzetesek, mint a szomszédos pusztákon. Fontosságukat azonban aligha lehet kétségbe
vonni. Itt ringott például a magyarországi kőolajfinomítás és a timföldgyártás
bölcsője.
Pölöskei Ferenc és Takács Ferenc sajátos hangulatú és módszerű szociográfiát
alkotott. Nemcsak a rádiózás meghatározó volta miatt. Munkájuk több vonásban
eltér a hazai szociográfiaírás általános gyakorlatától. A mű nem „harcos", sőt a
szerzők érezhetően tompítják a szenvedélyeket, és személyes beavatkozásukat igyekeznek mindenütt rejteni. Némelykor maguk is színre lépnek — nemcsak kérdezőként —, de ekkor is inkább embereiket beszéltetik, minthogy maguk irányítanák a
történés fonalát. Gyakran élnek a kiáltó ellentétek egymás mellé állításával. Nemcsak életsorsok példáival, hanem olyan jól sikerült, hatásos betéttel is, mint a csóti
hadifogolytábor és a közeli Esterházy-sírbolt szembesítése. A szociográfiából azonban
hiányoznak a „túlzások" és a helyzetek szenvedélyességig fokozott kiélezése, amivel
gyakran élnek a hazai szociográfiák alkotói. Valószínű, hogy a szerzők visszahúzódó
alkata mellett a történeti nézőpont uralkodása halkította le a Dunántúli történetek
hangját. Elsősorban nem a jelenért, hanem a múltért perelnek, de attól már távol
lévén, higgadtan tehetik.
A történelem mérlegét a szerzők már az előszóban megvonják. Az eredmény és
a világnézeti álláspont nem kétséges, de a részletes értékelést a dokumentumok
alapján az olvasóra bízzák. Ügy véljük, ez a módszerbeli eljárás nem hibája a
kötetnek, sőt az olvasói önállóságot növeli. Bár meg kell jegyezni, hogy az összekötő szövegek több helyen túl lazák, s ott a könyv vázlatos marad. Másutt viszont
a számadatok vagy munkafolyamatok zsúfoltsága és a riportformához nem illő
szakszerű részletezése (például az olajfinomításé) szárazzá teszik az olvasmányt.
Feszíti a mű egységét, hogy az anyag bősége és érdekessége legalább három önálló
szociográfia születésének lehetőségét hordozza magában, egy Rédéről, egy a VasiHegyhátról és a komárom-almásfüzitői ipartelepekről szólót.
Szándékukban áll-e a szerzőknek folytatni a munkát vagy sem, erre nincs utalás könyvükben. A hazai szociográfiai irodalomnak a kötet így is nyeresége. Méginkább az lenne, ha akár a szerzőpáros, akár nyomukban mások további kutató•és gyűjtőmunkára vállalkoznának. Hiába írta meg Illyés Gyula a Puszták népét, a
dunántúli majorok cselédeinek sorsát elhanyagolta a szociográfiai irodalom. (Tegyük
hozzá, a történetírás és a néprajz is.) Ugyanez mondható el a vidéki ipartelepekről,
amikre a munkásszociográfiák amúgy sem gazdag sorában vajmi kevés figyelem
jutott. Az egykori szemtanúk, akik még össze tudják hasonlítani az ezerévenként is
ritka, hatalmas változás tényezőit, egyre kevesebben élnek. Mind kevesebb az idő a
megszólaltatásukra. (Gondolat, 1976.)
KÓSA LÁSZLÓ

93

Kovács Endre 1976-ban megjelent munkáiról
TÖRTÉNELMI ARCKÉPEK
Embereket még nem hallottam oly magabiztosan vitatkozni történelmi személyiségekről, mint amikor Kossuth és Széchenyi neve került szóba. Igaz, a vitán
8—10 mondat értendő, hiszen a századforduló zsurnalisztikája által forgalomba hozott szópetárdákat kell csak elsütögetni, s máris az az érzés támadhat, megfellebbezhetetlen ítélet születik a nemzet jövőjéről, az „elfüstölt lehetőségekről" stb.
A „vitapartnerek" persze a két államférfitól együttesen se olvastak vagy hallottak
többet néhány sornál (a július 11-i beszéd pátoszos bekezdésénél, esetleg az aradi
vértanúkról írt emlékezetesen szép mondatoknál).
Mi jellemzi a fiatalok történelem iránti érdeklődését, tájékozottságát? Többnyire egy-egy név, hozzá néhány szó, egy-egy dátum, csata, fegyverletétel helye r
ez lenne a históriánk?
Tanulságos eredményre jutnánk, ha Kovács Endre Történelmi arcképek című
munkájának tablóján sorra vennénk a portrékat — Giuseppe Mazzinit (1805—1872),
Alekszandr Ivanovics Herzent
(1812—1870), Mihail Alekszandrovics Bakunyin t
(1814—1876), Stanislaw Worcellt (1799—1857), Zygmunt Mükowskit
(T. T. Jez)
(1824—1915), Jaroslaw Dabrowskit (1836—1871), Nicolae Balcescut (1819—1852), Frantisek Palackyt (1789—1876), Josef Václav Fricet (1829—1891), Tomás Garrigue Masarykot (1850—1937) — s szerény közvéleménykutatást végeznénk az olasz, orosz, lengyel, román, cseh történelem kiemelkedő alakjainak ismeretét illetően. Eredmény
lenne, ha Mazzini, Herzen, Bakunyin, Bálcescu és Masaryk nevét fejbólintással
(esetleg hozzá egy mondattal) tisztelné meg a kérdezett. S ez máris jelzi KovácsEndre könyvének jelentőségét, amelyet szerzője nem a szakma beavatottjainak, hanem az olvasók szélesebb rétegének szánt, abban a reményben, hogy e biográfiák
a szomszédos államok életrajzára is rávilágítanak, közelebb hoznak ahhoz a néphez, amelyre Mazzini, Bakunyin, Worcell, Bálcescu és Fric az életét tette fel. De —
és ez hitelesíti vállalásukat — „ . . . e nevek hordozói (...) az európai nemzetek
szabadságának jelszavát hirdették a harcban. Hittek ebben a szabadságharcban,
amely az ő szemükben egyet jelentett a régi abszolutisztikus, Szent Szövetséges és.
despotikus Európa eltörlésével — a polgári szabadság, a demokrácia jegyében".
Palacky és Masaryk kivételével valamennyien részesei a haladó párizsi, londoni
emigrációnak, érlelői forradalmi eseményeknek (1848, Itália egyesítése, párizsi kommün), többségük hazájától távol hal meg. Masarykot és Dabrowskit nem számítva,,
mindnyájuk életét, tevékenységét 1848 európai forradalma fókuszálja; van, a k i t
kiéget (Palacky), van, akit elszántabbá tesz (Mazzini, Fric), van, akit elgondolkoztat jövőbe ható tervekre késztet (Bálcescu, Herzen). Az emigrációnak a cárizmus,
elleni mozgalmakat a XX. század elejéig befolyásoló két nagy alakját ismerjük
meg Herzen és Bakunyin személyében. Hogy korlátaik és tévedéseik ellenére is.
mennyire a forradalom elkötelezettjei voltak, tanúsítja önzetlen internacionalista
kiállásuk az 1863-as lengyel felkelés mellett. A XIX. századi lengyel emigráció
döntő mértékben haladó vonulata rajzolódik ki Worcell és a párizsi kommün hőse,
Jaroslaw Dabrowski portréjában; kicsit az ellentmondásosságot érzékeli Milkowski
életpályája. (Jez álnéven magyarul is megjelent a Fent és lent című regénye.) Egy
részük kapcsolatba kerül a magyar forradalommal és szabadságharccal: Milkowski
a lengyel légió hadnagyaként hagyja el hazánkat a Világost követő napokban, Fric ;
Húrban szabadcsapatában császári zászlók alatt tör be Morvaországból, de későbbcsatlakozni akar Kossuthhoz, és 1849 áprilisában barátaival együtt magyarpárti
tüntetést szervez Prágában, amiért több év börtönre ítélik; Bálcescu fáradhatatlan,,
áldozatkész tevékenységével a magyar—román megbékélés történelmi jelképévé válik. Az 1849 (1851) utáni magyar emigráció is számtalan szálakkal kötődik a cseh,
94

lengyel, olasz, orosz, román nép képviselőihez. Klapka, Kossuth, Teleki többszörtalálkozik, tanácskozik Bálcescuval, Friccsel, Mazzinival, Herzennel, Worcell-lal. Egyénekből álló — nem mindenben egyező, de egymás elől soha el nem zárkózó —
közösségük, a kelet-európai népek egymásrautaltságát jelképezi.
A szerzőt az egyes portrék megszerkesztése alaposan próbára tehette, hiszen
minden biográfiát úgy kellett megörökítenie, hogy hőse mögött életet nyerjen a .
nép, kirajzolódjanak a kor társadalmi, politikai mozgásainak vonalai, tudatában.
legyünk eszméinek, haladó ideológiájának. Ügyelni kellett tehát arra, hogy az egymást követő, de önállóan is helytálló „történelmi arcképeket" megismerve, az o l v a sót ne zavarja az ismétlés érzete.
Hogy melyek a kötet legemlékezetesebben megrajzolt hősei? A választás inkább,
az olvasón múlik. Én a magam számára Dqbrowskit, Bálcescut és Masarykot emeltem ki. (Gondolat, 1976.)
SZABADSÁGHARCUNK ÉS A FRANCIA KÖZVÉLEMÉNY
Kovács Endre gazdag tudományos életművében bizonyára jelentős helyet kap •
a Szabadságharcunk
és a francia közvélemény című munka. Fontosságát két tényező is alátámasztja: egyrészt nagyon pontos térképet rajzol a magyar 1848 egyik
kevéssé ismert területéről, másrészt leszámol egy hódítóan téves illúzióval, miszerint.
az európai közvélemény egyöntetű rokonszenvvel kísérte ügyünk alakulását. Hogy
ez mennyire nem így volt, s éppen a forradalmi hullámverést fölgyorsító Franciaországban nem, azt bizonyítja e könyv, a könyvben feldolgozott sajtóanyag.
A közvélemény alakításában, befolyásolásában a sajtónak majdhogynem k i z á rólagosan meghatározó szerepe volt. 1848—49 Franciaországában több százra rúgott
a megjelenő napi-, heti-, kétheti és havilapok száma. (Ennek áttekintése külön
kutatócsoport feladata is lehetne.) Kovács Endre a legjelentősebb baloldali lapok
— a Le National, La Réforme, La République, La Révolution démocratique et
sociale, (a magyar eseményeket sokáig fenntartással kezelő) La Tribüné des Peuples,
Le Pologne —, valamint a nagyon színvonalas, de konzervatív beállítottságú Revue •
des deux Mondes anyagát dolgozta föl, de bepillantást enged a monarchista, legitimista, nagypolgári, kormánypárti sajtóba is.
A sajtó hű tükre volt a februári forradalom utáni politikai küzdelmeknek, az
erőviszonyok alakulásának, a Rendpárt hatalomra kerülésének és a forradalmi
vívmányok felszámolásának. (A felszámolás folyamata utolsóként érinti „a forradalmi szellem sűrítőjét", a baloldali sajtót, azokat az újságokat, „amelyekben minden megszorítás ellenére megjelennek és teljesítik feladatukat: vívják a küzdelmet
egészen elnémításukig".) E folyamat bel- és külpolitikai eredői a magyar esemé- nyek súlyát és beállítottságának előjelét is meghatározták.
Fontos leszögeznünk, hogy a „magyar kérdés" megítélését illetően 1848 tavaszán és nyarán a bal- és jobboldali sajtó álláspontja majdhogynem ugyanaz. Nagy
súllyal esik latba, hogy mindkét oldal a magyarországi nemzetiségek szemszögéből.
ítéli meg a pesti forradalmat, vívmányait és az azt követő hónapok eseményeit.
Oka volt ennek részben, hogy „... a magyar—francia kapcsolatok teljes egyoldalúsággal formálódtak ki a XVIII. század vége óta, amikor is a nagy francia forradalom példája (...) és Martinovics mozgalma nyomán a polgári forradalom eszményeinek igazi mártírjai támadtak. De nem tudott a francia szellemi élet arról sem,
hogy a reformkori nagy nemzedék is mily forrón csüggött a francia reformerek,
utópista szocialisták tanításain... (...) Minderről semmit sem tudtak Párizsban,.
ahol a kelet-európai kérdéseknek csekély számban voltak ismerői, s azok a felfedezők is, akik a negyvenes években személyes élményeket keresni elszánták magukat
egy-egy keleti utazásra, sokkal inkább a román és a szláv problémák bűvkörébekerültek, mint a magyaréba, s ha szemük kinyílt is a magyar kérdésre, úgy ezt a .
román és a szláv nemzeti mozgalmak — gyakran nagyító és torzító — tükrében
volt módjuk szemlélni. A román bojárok forradalmi lelkületű ifjai egykoron a Szent
Száva kollégium tanulóiként, a nagy románbarát francia pedagógus, J. A. Vaillant
95,.

tanítványaiként szívták magukba a francia kultúrát, s Párizsba jutva, létrehozták
a maguk intézményeit, szoros közelségbe kerültek a Collége de Francé tanáraival.
1848-ban volt mire építeniük a kapcsolatokat. (...) . . . a magyarság (...) k u l t ú r á j á ról és jelenéről úgyszólván semmit sem tudtak nyugaton, mert az a néhány utazgató arisztokrata, aki magyar részről eljutott a párizsi szalonokba, semmiképpen
sem volt alkalmas arra, hogy tárgyilagos képet nyújtson a franciáknak a magyarság valódi helyzetéről. Különösképpen nem alakulhatott ki tárgyilagos mérlegelés
a nemzetiségi kérdésben. A negyvenes évek mérges vitái ugyan nem a francia
sajtóban, hanem jórészt a németben folytak, de hírük eljutott a francia lapokhoz
is; és ezek a német nyelvű vitairatok, polémiák a magyart, mint jellegzetesen elnyomó nemzetet mutatták be a világnak, s a „művelt Nyugat" borzongva emlegette
még 1848 tavaszán és nyarán is a vad ázsiai horda hírében álló magyarokat, azonosítva őket a magyar arisztokráciával, nemességgel, bennük látva a legkíméletlenebb elnyomókat."
Rendkívül fontosnak érezzük e hosszabb idézet fejtegetéseit, mert nem csupán
a tárgyalt korszakban voltak meghatározóak, de újjáéledtek 1867 után is, és legjellegzetesebb vonásait alkották a magyarságról kialakított képnek 1919-ig, jószerével 1945-ig. A forradalomellenes polgári sajtónak kapóra jött a magyarországi események nemzetiségi szemszögből való megítélése, hiszen a nemzetiségi politika (bár
márciusban—áprilisban valójában még ki se bontakozhatott) hibáinak kivetítésével
együtt az egész forradalmat elítélhette, s ehhez az álláspontjához egészen a világosi
fegyverletétel híréig hű maradhatott. (A következetességet csak a cári intervenció
előrevetülő árnya és bekövetkező ténye zavarta meg s adott helyet az események
méltányosabb értékelésének.) Így maradhatott Jelacic mindvégig nemzeti hős, a
népszabadság védelmezője a kormánypárti sajtóban. (Igaz, a Les Tribüné
des
Peuples és a La Pologne [félig-meddig a demokratikus pánszlávizmus szócsöve] is
csak 1849 tavaszán kezdte bírálni a horvát bánt és híveit.)
A szerző egyik alapvető célja „annak a fejlődési folyamatnak a felvázolása,
amely leginkább a sajtóban követhető nyomon, értelme pedig az, hogy a kezdetben a magyar forradalommal szemben fenntartásokat hangoztató körök a forra.dalmi harc előrehaladásával; a magyar győzelmekkel, de nem kevésbé az általános
európai helyzet visszaesésével egyenes arányban vetik el ezeket az aggodalmaikat
-és lesznek a magyar forradalmi ügy lelkes szószólói." Ez a változás mindenekelőtt
.a republikánus, demokrata és forradalmi sajtóra érvényes, amely „nem merevítette
-meg a maga kezdeti képét a Monarchia szláv mozgalmairól. Túl kellett lépnie azon
a leegyszerűsítő megállapításon, hogy a magyar minden körülmények között elnyomó nemzet, míg a többi nép, függetlenül a választott úttól, a haladás ügyét szoligálja. A magyarországi problémákkal való nyílt szembenézés, egy tárgyilagosabb
értékelés kialakítása 1848 őszétől ment végbe a francia progresszió táborában.
Az okok egészen világosak: a magyar mozgalom maga is radikális fejlődésen ment
át, hiszen az olyan sokszor és oly nagy nyomatékkal hangsúlyozott legalitással szakított, és nyíltan rátért a forradalom útjára. (...) Amikor az európai forradalmak
sorra elbuknak, amikor leverik az olasz, a német megmozdulásokat, a magyar
forradalom marad egyetlen menedéke a forradalmároknak, ide irányul minden
reménykedés, a forradalmi eszme jövője a jelek szerint a Duna—Tisza t á j á n dől el."
A baloldali sajtó azonban a nagypolgárság lapjaihoz, a kormánypárti újságokhoz
képest viszonylag csekély példányszámával sem ellensúlyozhatta a forradalomelle-nes erők közvéleményt befolyásoló propagandáját. (Ha Franciaország háborúba
keveredik Ausztriával, nyilván általánosan más lett volna a magyar forradalom
megítélése!)
Kovács Endre könyve tény- és forrásanyagát tekintve rendkívül gazdag. Külön
-fejezetben tárgyalja a Francia Köztársasig külpolitikáját,
áttekintést ad az 1848—
49-es párizsi sajtóról, a dunai fejedelemségek
forradalmának
és
Franciaországnak
kapcsolatáról, elemzi az 1848. évi prágai szláv kongresszus visszhangját,
képet ad
a magyar kérdés alakulásáról a francia ideiglenes kormány és a végrehajtó
hatalom
bizottságának
időszakában.
,:96

A magyar kérdés beállítottságára rendkívül nagy befolyása volt a lengyel
emigrációnak. Az emigráció két szárnya, a Czartoryski herceg vezette konzervatívok és a Lengyel Demokraták Társasága közül kapcsolatai és anyagi ereje révén
is Czartoryski herceg rendelkezett nagyobb befolyással. Az európai forradalmak
nyomán minden diplomáciai lépésre készen állt, hogy hazáját francia támogatással
helyreállítja. (Még egy francia—német—orosz—(lengyel) szövetség gondolata is felmerült.) A szláv és a dunai fejedelemségek mozgalmát is ennek a célnak szolgálatába kívánta állítani. Jól megszervezett, kitűnően működő ügynökhálózata révén
jelentős eredményeket ért el — tevékenysége egy ideig a francia kormány délkelet-európai politikáját is szolgálta. Czartoryski rendkívül sokat tett a magyar—
délszláv megbékélésért. Igaz, 1848 nyarától ezt már azzal az igyekezettel tette, hogy
hazája feltámasztását elsősorban a magyarokra támaszkodva érje el. Czartoryski a
francia közvélemény befolyásolásához is jelentős segítséget nyújtott; erősen felnagyítva a résztvevő lengyelek számát, lengyel—magyar közös harcnak tüntette fel
a szabadságharcot, melynek tavaszi győzelmei elsősorban Dembinski és Bem hadvezéri tevékenységének köszönhetők, csak utánuk merül föl Görgey és Kossuth neve.
Kovács Endre tisztes nagyítólencse alatt vizsgálja Czartoryski tevékenységét, s
vele párhuzamosan a fáradhatatlan Teleki László igyekezetét, aki a politikai pártok
minden árnyalatával kapcsolatot tartott, ha abból valamit is remélhetett a magyar
ügy számára. Tragikusan jellemző, mekkora reménnyel töltötte el Droyn de Lhuyson külügyminiszternek Flocon nemzetgyűlési képviselőnek 1849. május 12-i interpellációjára adott válasza, amelyben aggasztónak ítélte a cári intervenciót, s homályos célzásokat tett bizonyos ezzel kapcsolatos lépésekre. Teleki nyílt levélben
köszönte meg a külügyminiszter semmitmondó nyilatkozatát. Eközben Nesselrode
cári külügyminiszter május 9-i körlevelében „értesítette az európai kormányokat
Pétervár döntéséről az intervenció ügyében". Ezzel párhuzamosan a cár elismerte a
Francia Köztársaságot. A magyaroknak egyetlen esélyük maradt, ezt sürgette Teleki
május 14-én Kossuthhoz intézett levelében: béküljön ki a nemzetiségekkel.
A mű utolsó fejezete megvonja a magyar szabadságharc mérlegét a francia
sajtóban, külön kiemelve a már korábban is legsűrűbben tárgyalt és idézett La
République-ot,
La Réforme-ot, La Tribüné des Peuples-t és a Revue des deux
Mondes-ot.
A könyv gazdagon merít a francia sajtóból vett jellemzőbb, fontosabb cikkekből. Kicsit forrásgyűjteménye is a jelzett témának. Hasznos a kor francia politikusairól adott tájékoztató és az eseménynaptár, valamint az 1848—49. magyar forradalommal és szabadságharccal foglalkozó főbb francia nyelvű munkák jegyzéke.
A Függelékben többek között Vörösmarty Szózatának francia fordítását és Pierre
Dupont két magyar tárgyú versét olvashatjuk. (Akadémiai, 1976.)
KOVÁCS ISTVÁN

Száraz György: Egy előítélet nyomában
Amikor néhány évvel ezelőtt sorra készültek el szülőföldem szociográfiájának
részei, végig nyilvánvaló volt számomra, hogy a hegyaljai zsidóságról: bevándorlása, megtelepedése folyamatáról, történelmi múltjáról, gazdasági szerepéről és tragikus sorsáról külön, önálló fejezetben kell számot adnom.
Mi könnyítette ezt? Például az, hogy az egyik legkényesebbnek tűnő kérdést:
a zsidók számarányukon felüli részvételét a kereskedelmi és a pénzügyletekben nem
volt miért kerülgetnem. Hiszen a hegyaljai, a tokaji bor tartósan jó piacaira: a
lengyel és az orosz piacra azért is tudott betörni, mert az onnan bevándorolt, az
7 Tiszatáj

97

ottani rokonokkal élénk családi, vallási és üzleti kapcsolatban maradt zsidó borkereskedők taposták ki az útját. S hogy a Hegyalján viszonylag hamar kialakult a
készpénzforgalom, ami azután a szőlőtermelésen túl a Hegyalja egész társadalmi
fejlődésére, települései mezővárosokká alakulására, lakossága polgárosulására gyümölcsözően hatott — ez nem kis mértékben nekik volt köszönhető. Nyilván ez is
magyarázza, hogy e vidéken az antiszemitizmus soha nem volt erős. (Mint ahogy a
nemzetiségi gyűlölködés sem; sőt általában türelemmel fogadtak minden beköltözőt, mert a szőlőtermelés a szorgos munkáskezet és a vállalkozó kedvet egyaránt
meghálálta.)
Nehezítette viszont dolgomat, hogy 1944-ben, 11 évesen csak szememmel láttam,
s tudatommal akkor nem „dolgoztam fel" a sárospataki zsidók elhurcolását. Ami
emlékem van erről, az néhány villanás. És alig voltam néhány évvel idősebb, amikor 1947—48-ban még azok többsége is, akik megmaradtak és a Hegyaljára visszajöttek, a csehszlovák határon át Nyugat-Európa, a tengerentúl és Izrael felé vette
az útját. Indítékaikat inkább csak sejtem, mint tudom.
Mégis, ezek a futó élmények mélyre égtek. És nem tudom elviselni a felelősség elhárítását, a kifogáskeresést. Nem tudom elfogadni a sokak számára ma is
érvényes mentségeket arról, hogy Magyarország nem zsidó lakossága miért hagyta
megtörténni, ami történt, és miért vettek részt olyan sokan tevőlegesen is abban
az iszonyú hajszában, aminek a vége a magyar történelem egyik legnagyobb hekatombája, ártatlan áldozatok százezreinek teteméből.
Elkészült Zemplén-szociográfiám Zsinagógák sorsa című fejezete. Milyen lett,
hogyan birkóztam meg benne vállalt feladatommal, nem tudom, nem ítélhetem meg.
Csak azt tudom, hogy ez volt könyvem egyetlen olyan fejezete, amelyet nem kívántam, nem mertem külön, előre publikálni, folyóirat-közlésre felajánlani.
S ez utólag is elgondolkodtató. Hogyan alakult ki az, hogy bár a szépirodalomban időről időre felbukkant ez a tematika — de ott is szinte kizárólag az üldöztetések idejének emlékezete —, elemző tanulmány tárgyául azonban negyedszázadon át (lényegében Bibó Istvánnak a Válasz 1948 október—novemberi számában
megjelent írása óta) nem szolgálhatott? Most is csak a tényt tudom regisztrálni.
Azt, hogy én sem mertem külön közzétenni a fejezetet. És azt, hogy Száraz György
tanulmányának első olvasásakor nem hittem, hogy ez kivétellé válhat; azzal is,
hogy megjelenik majd, és azzal is, hogy folyóiratcikk és könyv formájában egyaránt
azonnal 1975, illetve 1976 legfontosabb publikációi közé soroltatik, szinte egyhangúan. Bebizonyítva ismét, hogy tabuink feltörése hogyan adhat alkalmat a megtisztító eszmélkedésre.
*

Amikor Száraz György Egy előítélet nyomában című írásának első változatát
olvastam, az elsősorban szenvedélyes és kissé talán túlságosan is érzelmes ön- és
társadalomvizsgáló reflexió volt Ember Mária Hajtűkanyar című könyvére; sajátos,
lírai „recenzió", amely a könyv okozta döbbenet közvetlen hatása alatt született, s
az olvasás nyomán újraéledt személyes élmények és morális felelősségérzet jegyében próbált számot vetni a magyar zsidóság sorsa és az antiszemitizmus problémakörével, kitágítva a gondolatkört általában az előítéletek, előítélet-rendszerek kialakulásának társadalmi és lélektani mechanizmusára és arra, ahogyan a következmények rákos természetű elburjánzása bekövetkezik.
Száraz György számára világos volt, hogy a görcsök, amelyek a múlt jóvátehetetlen éveiben keletkeztek, nemcsak azért nem oldódtak fel három évtized, egy
teljes emberöltő alatt sem, mert az áldozatok tömege, a szenvedések mélysége volt
akkora nagy; és mert az emlékezők, a túlélők amit láttak, holtukig nem felejthetik.
Nemcsak azért, mert „nekünk, kortársaknak még nincsen történelmi távlatunk.
Arcok néznek ránk a távolból, képeket látunk, hangokra emlékezünk". Az örökséget, ami ránk nehezedik, magunk is tovább gyarapítjuk — előítéletekkel és ellenelőítéletekkel. Ez így van és ez így lesz. Legfeljebb enyhíteni lehet. „Primitív nép98

hit és modern pszichoterápia: ki kell mondani a démon nevét, beszélni kell a neurózis okairól, hogy megtörjön a rontás, oldódjék a görcs."
Nekivágott tehát, kiélesedett hallással fordulva önmaga belső hangjai felé, hogy
rögzítse, amit esze és szíve mond. Olvasta, felidézte Ember Mária könyvét, és
ennek nyomán a maga akkori és azótai élményeit. S az oly sokáig „igen, így volt,
így van — de inkább ne beszéljünk róla" alapon félretett kérdéskörbe most már
makacsul beleakaszkodva, elsősorban emberi reflexióit, morális dilemmáit fogalmazta meg. Ám mindjobban érezte, hogy a fogalmi, az érzelmi és az erkölcsi megközelítés nem elég. Ami 1944-ben történt, az egy hosszú történelmi folyamat vége
volt. S az előítéletek kialakulásának és rögzülésének hátterében azért kell felfejteni a múlt szövedékét, mert minden előítélet egyik fő alapja nem is csak a tudatlanság, hanem inkább a rosszul tudás.
Tanulmányának már első változatában volt tehát történeti visszatekintés. De
igen vázlatos. És ezt igen érdekesnek, jellemzőnek érzem. Száraz György, aki történelmi drámák sorát írta, olyan drámákét, amelyekhez magának is félig-meddig
történésszé kellett lennie, annyira legalább, hogy a forráskezelés, az együtt számára
készen soha, sehol fel nem lelhető anyag összegyűjtése és szelektálása módszereit
el kellett sajátítania — hátat fordít annak, ami pedig a mesterségéhez tartozik,
és rögtön a legnehezebb oldalról vág neki. Ez is jelzi, milyen erős volt benne a
gyors közlés kényszere: az Ember Mária könyve keltette gondolatokat, indulatokat
eruptív erővel fogalmazta meg, és nem tudott, nem akart elmerülni abban az aprómunkában, amit a magyar zsidóság történetének, múltbeli sorsa alakulásának áttekintő vázlata kívánt volna meg.
Azért mertem őt annak idején erre figyelmeztetni, mert nem sokkal korábban
hasonló volt a saját dilemmám. S amikor elszántam magam a történeti tájékozódásra, rögtön kitűnt, hogy ezután minden más is átláthatóbb és megfogalmazhatóbb.
A javaslatra, hogy vagy hagyja el a túl esetleges, hiányos történeti részt, vagy
bővítse ki — az utóbbi következett. Amit ezután írt, azt közölte a Valóság 1975.
8. száma. Soha a lap és szerzője annyi levelet és szóbeli reflexiót nem kapott. És a
visszhang majdnem egyöntetű: igazolta, hogy nemcsak el szabad, hanem el is kell
indulnunk előítéleteink nyomában.
*

Amikor Száraz György a Magvető Kiadó Gyorsuló idő sorozata számára könyvnyivé bővítette tanulmányát, elsősorban a történeti részeket gazdagította tovább.
Írásán végig ott érezni a lendületet: amikor a szerzőt minden egyes adat három
újabbhoz viszi tovább, s csak a legnagyobb erőfeszítéssel tudja magát a szálak
elvágására, a továbbkövetés, nyomozás megszakítására kényszeríteni. Olyannyira,
hogy legvégül mentegetőzve ezt írja: „Az átdolgozott, bővített szövegben meghagytam (Az én kiemelésem — L. I.) a Valóságbeli változatnak Ember Mária könyvétől
inspirált szubjektív, személyesebb jellegű szövegrészeit. Kérem az olvasót, nézze el
az ebből következő stílustörést és szerkezeti aránytalanságokat."
Okkal mentegetőzik-e? Nemigen. Mert más hatású ugyan az alig vagy rosszul
ismert történeti momentumok nemegyszer revelatív erejű felidézése, és más az az
eredeti érzelmi felhangoltság, amivel Száraz György először íráshoz fogott. S a
kettő vegyülése nem mindig harmonikus. Problematikus az is, hogy a történeti
anyag összegyűjtésénél heterogén forrásokra kellett támaszkodnia, nélkülözve azt a
segítséget, amit annyi más témához a korszerű marxista történetkutatás eredményei
már megadnak.
A magyarországi zsidóság múltjáról csak igen sokféle értékű és szemléletű
anyag áttekintése árán próbálhatunk mozaikot készíteni, rákényszerülve a szüntelen
transzponálásra, átértékelésre. A romantikus történetírás nehezen ellenőrizhető állításait a liberális korszak történeti pozitivizmusának már sokkal megbízhatóbb
adatszolgáltatása követte, ám azután sűrűsödtek az előbb kevésbé, majd nyíltabban
antiszemita, végül pedig a faji törvényeket előkészítő beállítások és a nyílt uszítás
„történelemnek" álcázott rágalmai; miközben mindvégig jelen volt — a teljes
7*

99

üldöztetés éveit kivéve — egy „belső" zsidó történetkutatás is, magyar nyelven sem
csekély mennyiségben publikált, de igen nehezen értékelhető forrásfeltárással. (Ügy
tűnik, hogy a most készülő „tízkötetes" Magyarország Története ebben is ígér némi
előrelépést, szakítva azzal, ahogyan ú j történetírásunk jórészt kerülte a témát.)
Fogalmazzunk a bevált módon: Száraz Györgynek sikerült szükségből erényt
kovácsolnia. Pontosabban, nem lehetett ez igazán tudatos. Mondanivalójának kiküzdött, ezerszer átgondolt volta, írásának szenvedélyes sodrása teszi, hogy könyve
végül is egységes egész. Történészek, társadalompszichológusok és mások „helyett"
egy író vállalkozott — az esszé, tehát a kísérlet műfajában, amely éppen azzal
szigorú műfaj, hogy olyan sokat megenged! — a magyar történelem egy oly keserű
és traumatikus emlékű tragédiájának elemzésére, gyógyító szándékú diagnosztizálására. S teszi ezt olyan szenvedélyesen és bölcsen, tárgyilagosan és indulatoktól
el-elcsukló hangon, hogy írásának hatása még arra a recenzensére is katartikus,
aki nem sokkal előbb maga is hasonló feladattal próbált megküzdeni: önmagában
és mások számára fogalmazva vádat, mentséget, magyarázatot.
Amikor az Egy előítélet nyomában nem akar véget érni: az Utószóban m á r igen
nagy a veszélye, hogy a leírás, az elemzés és a magyarázatkeresés végül is átcsap
magyarázkodásba. Ám az Utószó megírásának elháríthatatlansága logikusan következett mindabból, ami miatt már eleve olyan nehéz volt, sőt sokáig alig is lehetett
tollra venni a témát. Hol vágjuk el a szálakat? Például: egy ilyen méretű tragédia
árnyékában említhető-e, méltányos-e szóvá tenni, hogy utána nemcsak törvényes
megtorlás volt, hanem elvétve előfordult túlkapás, személyes bosszú is? De nemcsak az ehhez hasonló dilemmák szültek a Valóság-publikáció nyomán olyan megjegyzéseket, hozzászólásokat, amelyekre nem lett volna elég csupán közvetve, a
bővített főszövegben válaszolni.
Tegyük le nyíltabban a garast. Van-e még ma is „zsidókérdés" Magyarországon? Csak ha ilyen egyértelműen megfogalmaztuk először a kérdést, akkor adhatjuk meg rá utóbb ezt a feleletet: „zsidókérdés" úgy, ahogyan azt e szó régebbi
értelme sugallja, szerencsére már régen nincsen. Vannak azonban hangulathullámzások, konfliktusok, véleményeltérések, amelyek részben anakronisztikus, részben
természetes maradványai a múltnak, és olykor akadnak olyanok is, amelyeknek
gyökérzete jórészt jelenbeli. Hogy mást ne említsünk, az arab—izraeli konfliktus
fordulatainak megítélésébe természetszerűen belejátszik azoknak a dilemmája, akik,
ha maguk távol állnak is attól, amit a mai Izrael megtestesít, nem t u d j á k feledni
a zsidó állam létrejöttének előzményeit, és még kevésbé azt, hogy ismerőseik, rokonaik élnek ebben az államban, esetleg egyetértve, gyakrabban szembenállva annak
politikai vonalvezetésével.
Mi, Kelet-Közép-Európa lakói sokféle skizofrénia leküzdése után találtuk csak
meg ú j helyünket a világban, és meghasonlásaink tüskéi sokszor fel-felsajganak.
Nem természetes-e hát, hogy éppen az a Száraz György vállalkozott az Egy előítélet
nyomában nem ítélkező, hanem töprengő fejtegetéseinek megírására, aki történelmi
drámáiban is „ugyanezt" kutatja: a magyar történelem tragikus fordulópontjait.
(Magvető, 1976.)
LÁZÁR ISTVÁN

100

Suki Béla: Martin Heidegger filozófiájának
alapkérdései
A modern polgári filozófia kritikai feldolgozásának nemcsak egyik legfontosabb, hanem e már megindult folyamat bizonyos aránytalanságait is helyesbítő
vállalkozása Suki Béla munkája. Hiszen idestova ötven éve, hogy századunk eleddig
legjelentősebb filozófiai műve, Martin Heidegger Lét és idő című munkája napvilágot látott, s a maga korában némileg mellőzött freiburgi filozófusnak mindeddig töredékesen jelentek meg magyar nyelven írásai, s csak most üdvözölhetjük
az első hazai monografikus feldolgozást, jóllehet például hivatalos elismeréssel övezett, de mégiscsak kevésbé jelentős berlini kollégájának, Nicolai Hartmann-nak több
könyve jelent meg magyarul, s munkásságának számottevő itthoni irodalma van.
Talán közel járunk az egyik lehetséges magyarázathoz, ha a Heidegger filozófiájá
val szembeni tartózkodás okát az átlagos műveltségű, német anyanyelvű olvasó számára is felfoghatatlanul bonyolult, teljesen önálló fogalmi rendszerrel dolgozó
nyelvezetében jelöljük meg. (Az olvasó elismeréssel állapíthatja meg: Suki Béla
idézeteivel is vállalja a szövegértelmezést, mert minden szöveget magyarul közöl.)
S a nyelvezet bonyolultsága Heideggernél nem véletlen, önkényes eljárás: a hagyományos értelemben vett fogalmi megismerést elutasító, végső soron irracionalista
filozófia, az úgynevezett egzisztencializmus
megalapozására szolgál.
Heidegger filozófiai alapálláspontja, mint nem ritkán a fordulatot előidéző
jelentős gondolkodóké, egyszerűen összefoglalható. Szerinte a filozófia mindeddig
többé-kevésbé sikertelen kísérleteket tett arra, hogy bizonyítsa (vagy cáfolja) a
racionális megismerés lehetőségét, más szóval, hogy megválaszolja azt a kérdést,
megismerhetjük-e a világot úgy, ahogy az valójában, önmagában létezik. Heidegger
e kérdésre nemmel válaszol, tehát elutasítja azt az álláspontot, hogy törvényszerűségek, lényegi összefüggések állnak fenn, amelyeket az emberi gondolkodás feltár
és visszatükröz. De tagadását nem arra alapozza, hogy az emberi, racionális megismerési folyamattal szemben egy valójában irracionális, kaotikus világmindenség
áll szemben, s nem is arra, hogy a világ végső lényegét, tökéletes rendjét és értelmét a véges emberi elme teljességében felfogni képtelen — hanem arra, hogy a
szemünk elé táruló világ is irracionális, kiismerhetetlen és a magunk megismerő
tevékenysége is az ész által nem ellenőrizhető előfeltevésekkel terhes, tehát végső
soron irracionális folyamat. Első pillantásra álláspontja olyannak tűnik, mintha
ezzel minden tudomány, tehát a filozófia is, saját filozófiája is, kudarcra lenne
kárhoztatva, s e megállapítás után akkor járna el következetesen, ha a csőd beismerésének jeleként letenné a tollat; mondván, nincs lehetőség arra, hogy világmagyarázatot adjunk.
Heidegger az igazi fordulatot azonban csak ezután hajtja végre. Az emberi
gondolkodás eddigi kétezer éves folyamatát, mint spekulatív jellegűt,
metafizikusát,
mint végső soron nemcsak világnézeti, hanem társadalmi-gazdasági csődhöz vezetőt
is, elutasítja, s egy új, a megismerő alany—megismerendő világ szembeállítását
elutasító filozófia kidolgozásába fog. Mielőtt Heidegger alapvetően újnak szánt
problémaállítását megfogalmaznánk, lássuk, miként bizonyítja Heidegger kiindulópontjának, az eddigi szemléletmód elutasításának helyességét? Hiszen, ha bizonyít,
azt kellene bizonyítania, hogy valamennyi filozófia — például a neotomizmus éppúgy, mint a marxizmus — szemléleti béklyói folytán nem kínál kiutat az emberiség
számára. Heidegger azonban logikai „csúsztatást" hajt végre: a kortársi filozófiák
— vagy akár azok nyomán világszerte bekövetkező társadalmi átalakulások —
elemzése helyett kijelenti, hogy a kétezer éves „metafizikus" gondolkodás végső
terméke a mai nyugati civilizáció, s annak páratlan mélységű, s valóban lényegig
hatoló elemzésével kívánja bizonyítani: ide, az elidegenedés totálissá válásához veiül

zetett a „metafizikus" gondolkodás fejlődése. Nem az a meglepő, hogy eljárása
során idealista módon a gondolkodást tekinti a társadalmi lét meghatározójának,
hanem az, hogy figyelmét kizárólag a nyugati civilizációra korlátozza, s leszűkült
szemhatárral, tehát saját rendszere szempontjából is megalapozatlanul jut el világméretű pesszimizmusig. (Kétségtelen viszont, hogy Heidegger mindmáig felül nem
múlt elemzést nyújtott a mai nyugati civilizációról, s eme értékeinek kibontásában
kitűnő analitikus készséggel elemzi életművét Suki Béla.)
Térjünk vissza e heideggeri „bizonyítás" után ismét a kiindulóponthoz: ha m á r
meg kell haladni, hogyan lehet meghaladni a megismerendő és megismerő, a lét
és a gondolkodás, objektum és szubjektum kettősségét? Heidegger legszívesebben
ahhoz az ősi állapothoz térne vissza, amikor ez a kettéválás még nem ment végbe:
a görögség előtti primitív gondolkodáshoz. Felismerve ennek lehetetlenségét, ú j
fogalmi nyelvet teremtve tér önálló utakra. A civilizált, „hagyományos" gondolkodást, mint helytelent, elveti. A gondolkodom, tehát vagyok axiómájából, miután
elutasítja a hagyományos értelemben vett gondolkodást, a fennmaradó bizonyosság— ban, a „vagyok"-ban, az egyéni emberi létben találja meg a szilárdnak látszó kiindulópontot. Hiszen a szubjektumot illetően a gondolkodás és a lét bizonyos m é r tékig egybeesik! A kiindulópontul választott egyéni lét azonban nem azonos azzal
az egyéni élettel, mely maga is a „metafizikus" gondolkodásmódból eredően a létező
dolgok közti megosztott figyelemmel, lényegét nem találva, elidegenedett viszonyok
között, a mindennapiságban elveszve, a lét igazi értelméről megfeledkezve él!
Mindez nem igazi, autentikus lét Heidegger szerint, csak a részletekben széthulló
ittlét vagy ígylét (Dasein). Az egyéni lét igazi magva, az egzisztencia ezzel ellentétben azt jelenti, hogy az ember nem a viszonyai által béklyózottan-meghatározottan, hanem szabadon, lehetőségek között választva is élhet. Tehát az ember, legyőzve az elidegenedett, mindennapiságra korlátozódó életet, értelmes életet teremthet magának? Ebben még egyet is érthetnénk Heideggerrel. De mi számára a lét
igazi értelme? Mi fog orientálni, eligazodni segíteni a lehetőségek között? Heidegger szerint van egy állandó, életünket végigkísérő lehetőség, melyet, ha
folyvást
választani akarunk, mégsem választhatunk — de éppen ezért ennek jegyében éljük
életünket. S ez az autentikus életvitel esetén állandóan szem előtt tartandó lehetőség: a halál. A halálhoz mért lét az ember igazi létmódja (egzisztenciája) — állítja
Heidegger. Nincs más fogódzó, nincs más külső segítség az elszigetelt szubjektum
számára: heroikus módon, önmagával kell mindenkinek szembenéznie, kinek-kinek
saját végessége tudatában kell tevékenykednie.
Az elszigetelt egyéni élet a maga sokszori előfordulásában valóban létezik, s
valóban oly módon, ahogyan Heidegger bemutatta. De a tömegek, még ha behatóbban ismernék is az egzisztencialista filozófiát, nem e filozófia pótszereihez nyúlnának.
Bármennyire valós helyzetképet ad Heidegger az elidegenedett társadalomban
élő polgárról, magas mércéjének: a saját lét heroikus vállalásának amúgy is csak
a legnagyobb formátumú személyiségek képesek megfelelni. Az emberekben élő
jogos, igazán emberi vágy a közösségért sóvárog, s ezért a reális közösségteremtő
alkalmak híján azután fiktív közösségteremtő mítoszoknak — Németországban a
fajmítosznak, a fasizmusnak — esik áldozatául. A két irracionalista álláspontnak,
az egzisztencializmusnak és a fasizmusnak közös ugyan a kiindulópontja, helyzetképe, és egyaránt fiktív, pótlékként szolgáló, de már eltérő „megoldási receptjei"
vannak, amelyek társadalmi hatása, politikai konzekvenciája különböző. Az egzisztencializmusnak éppen ez a szubjektum heroikus áldozatvállalására, önfeláldozására,
szembeszegülésére alapozó felfogása lehetett alkalmas — Franciaországban — a
marxizmus mellett az antifasizmus eszmei megalapozására. (Suki Béla indokoltan
utal arra is, hogy a sartre-i egzisztencializmus lényegében a heideggeri felvizezett
változata. Heideggert viszont a közösség iránti sóvárgás vágya, tehát egy, a saját
filozófiájának ellentmondó érzelme vitte közel rövid időre a fasizmushoz, s nem
saját, a fasizmus által korántsem előnyben részesített filozófiája — ezen a ponton
102

érdemes lett volna könyvében talán tovább árnyalni az ideológiailag-társadalmilag
gondosan kimunkált Heidegger-képet.)
A könyv világos tagolásban előbb Heidegger bonyolult filozófiai építményét
mutatja be, majd az évtizedek során bekövetkezett toldásokat-átépítéseket veszi
sorra, végül kitekintést nyújt az épületből: merre próbálták átvenni megoldásait,
hol követték újításait. Suki Béla az alapkérdéseket bemutató, értő összefoglaló feldolgozása után joggal remélhetjük, hogy részint kezdeményezése nyomán és általa
is tovább mélyül az egzisztencializmus kutatása, részint pedig, hogy a Lét és idő
személyében méltó magyar fordítóra talál. (Gondolat, 1976.)
GERGELY ANDRÁS

Szécsi Margit: Birodalom
Első látásra semmi változás: most is télideje van a metaforának. A rosszul
szerkesztett világ negatív létként hívja elő a verset, s mert töményebb fájdalommal
és borzalommal — művészetben vagyunk —, talán a kintinél egy kissé zúzmarásabban is. Tevődnék egyszer igazság a költészetben: a vers olvasná költőjét, és ne
fordítva, mit tudna a mindig ellenre néző tüzes tekintetből kiolvasni a szavaknak
csak telét ismerő metaforalánc? Észrevenné-e az összetörtségében is fényes hitet, az
archaikus mosolyban is megtévesztő mindig-jelent?
Magára ismerne-e, mitológiájának értelmét találná-e a fájdalomtól lecsupált költőarcban, vagy a születést parancsolóval elindulna ú j és ú j jégvilágok, a belső lét bizonytalanságait forró tengerként láttató hiányvilágok felé?
Ami a korábbi könyvben, a Szent Buborékban széttörött, a mostani sem kívánja eggyéforrasztani. Szécsi Margit metaforáival együtt fagyott bele a versbe. Ez
a különleges állapot költészetének legjellemzőbbje: birodalma. Szinte folytathatatlan a folytatás, az önmaga teremtette Kezdet. Csillagrendszerek egymástól elforognak, megszökik a megszökhetetlen, széthullik a determinált. Most már külön világok épülnek szóból, fényből, hangból, s akarva-akaratlan a kimondás jogává teszik
a megismerést. Ebbe a mindig csak hiányt érzékeltető körforgásba csapódik bele a
vers, önmaga idejét mindig mitikussá nagyítva. A megnyugvás romantikáját ez a
hiátust betöltő szerep a d j a : a költő ú j szavait verssé fogalmazva legyen teljes egész.
Ha ez megtörtént — igazi művésznél sohasem kérdéses — nem görbülhet meg a
föld gyémánttengelye. A Birodalom megkülönbözik mindattól, ami tüntetően hurráoptimizmus, ami önmagát és a világot könnyen viselő élés. Fájdalma a tágítható,
de szét sohasem törhető határokban van. S az ellentmondásban — e fémkeménységű létben faangyal f ú j j a a trombitát! — gyönyöre is.
Aki szól, betakarta hetvenhét sebével a világot: mitológiát teremtett a fájdalomnak. A Szent Buborékban a forró tenger irányába tülekvő szétpörgés stigmákkal jelölte meg a verset. Az „életbebolondult csillag" evvel a kitüntetett jeggyel
mutatja föl megszenvedettségének zálogát: „színvalló palástunk: a lét". Voltak, akik
a több áttétellel jelentkező rendszerben csak a pesszimista filozófia lenyomatát vélték felfedezni.
A Szent Buborék és a Birodalom közötti út most sem derűs anekdoták, létet
dalolgató, mindig a „közérthetőség" palástja mögé búvó operettvilágok színhelye.
Szécsi Margit nem könnyű költő, lírája nem andalító olvasmány. Birodalmában
nemcsak önmaga fázik, fázik a vers is. Legfrissebb gyűjteményének újsága abban
van, hogy a korábban mitológiával felfokozott didergő lét (versvallomás) rátalált
103

p á r j á r a : nem csupán egy állapot művészetté oldott absztrakt volta jellemzi a lírát,
hanem jól láthatóvá vált a személyes lét is.
A két utóbbi, egymásnak is felelő verseskönyv között ez a legnagyobb különbség. Mindkét világ töredékében látszik a sorokkal megállított, fájdalmában kimerevített idő. Az elsőben a metafora még rejti, a másodikban épp a szókép ösztönzi:
merjen önmaga fölé nőni! Légyen a költemény — ha csak feltünedező sorok leheletnyi visszautalásaiban is — az életrajz esszenciáját hordozó egész, bátor kivallásában ellentéte annak, ami összetört. A majdnem mindig belső élményt hordozó
mesevilág társadalmi zajlástól látszólag messze kanyarodó linearitását ez szabdalja.
Fennkölt szavainak és mitológiába hajló jelzőrendszerének labirintusaiba belopja a
politikumot.
Természetesen szemérmes egyszerűségű a megtérés. Két nagy vers, a Kondor
Béla emlékére írott Imák és a Kassák Lajos ifjúságát — véle a forradalmat, a
különbözés, az önmagavállalás esélyeit — tárgyaló Madár-e az denevér világosítja
meg legjobban. A művészbarátot elsirató versek gyakran nem egyebek, mint a
tragikus sorsú festőművész képi világából, s kimondottan csak az ő életéből momentumokat kiemelő leltározások. Szécsi Margit előző könyvében már ciklusnyi
helyet szentelt a korán elment barátnak. Az Imák mégis minden vers fölé emelkedik. A halottsirató egyben önvizsgálattá, egy jobb sorsra érdemes nemzedék közösségért perlő szavává nő. A személyes fájdalmat át- meg á t j á r j a a hitből hitetlenségbe zuhanó nagyobb csoport, a fényes szellőkkel induló értelmiségiek útkereső
zaklatottsága. A költő ebben a társadalmi érvényességűvé váló tükörben szemléli
saját magát: a nemzet zsákját vasúti rakodómunkásként hordozó festőben valamilyen nagy dolog jelképét látja. Most már nem a mitológiumból, de nagyon is
kézzelfogható történelmi dolgokból eredezteti a Kezdetet: a kimerevített, töredékes
világegészt reveláló absztrakt idő valóságos társadalmi idővé változik. „ . . . a Kezdet a nagy, / s akár a paraszt ünnepkor, a vetésben: járunk a Kezdet fenségében, /
a téglákat megfogdozzuk, meglapogatjuk a panelleket, / mint a jószágot, a tehén
vörösbársony oldalát, a csikó velúr-pofáját, / úgy bizony, úgy tapogatjuk mi az
épülő Időt, / nekünk az érdes téglafal is csupa bársony volt, ifjúságunk, / népek
fiatalsága, reménység, édes harag . . . "
Evvel a munkamorált erkölccsé tevő fiatalos hévvel állítódik egy pillanatra a
középpontba korunk embere. Szécsi Margit biblikus sorai, nem vallásértékű hivőzaklatottsága épp ez irányba törve fedik el a betétként is félelmetes, „álomi rendőrségre" bekukkantó megtébolyodott álmot. Virágzó „ujjmezők" „döbbenetes giccsében" forog az önmagától elidegenült szókép, a „fekete krétával" és „aranyos ecsettel" sohasem lebírható világ ember előtti rettenetét sokkolja a metafora. A győzelem, ebből is látszik, nem egyszerű visszatekintés valahai önmagunkra. Az időben
előre haladóra „vicsorog az anyagi világ" s a korábbi tisztaságjelkép: Mona Lisa
mosolya, értékében leszállítódik, „nétköznapiasul". A vers diadalmas ú t j á t a változásra érzékeny szem pontos megfigyelőképessége, a mitologikus aranykor és a
társadalmi harcok közötti ellentmondás redőzi. Keserű a hittel induló kérdése:
„Hol van az osztály, akiért mi kipirultunk, / akiért fehér ingünk, világos agyvelőnk
virult?"
A versnyi mottókkal ciklusokra szabdalt könyvben, ha megkísérti is az átváltozás gyötrelme, nem változik a lírahős. Fejlődése csupán annyi, hogy a belső tenger háborgása mellett indulatos egyértelműséggel a kinti valóság is szólásra bírja.
A nyelvi játékok felhőtlen örömében, az anagramma fügemutogatás mögül kicsapó
komolyságában is alakult a nyelv; amit mi csak játéknak hittünk, az a szóképekkel
meghódítható világ tudatosodásának első lépcsője volt. A mitologikus rejtőzésből
erre a tisztán látható fennsíkra történt menekvés. Amit a valóságban csak nehezen
vagy sehogyan sem lehet elérni, tudniillik azt, hogy a rojtozatlan idegekkel és derűvel visszaálmodott lírahős mégegyszer megpróbálja életformává tenni korai szemlélődésének terepét, az aranykort, azt a mindenre képes nyelv — további erőadás
és biztonság céljából — elévarázsolja. A mesterség — a poétikai tudomány — határai tágultak: jobban kézhez szelídült a ritmus és a forma.
104

A nyelvbiztonság megszerzése természetesen nemcsak a szóért önmagáért volt.
Szécsi Margit próbája jellempróba, önmagát valósította meg, élményeinek terhét
és átkát (nagyritkán örömét) fedezte föl a nyelvben. Mindig valami hallatlanul
tiszta zeneiség felé indult, akárha felcsukló érzelmeit bújtatni akarná, halállal
kacérkodott minden menetelése. Legtöbbször mítoszi mezőkön lépkedett. Szavai és
képei nehéz sújtásokkal díszítettek, a zápor, amely végigkíséri a lovat s lovasát,
egy belső állapot tükrözője. „Lobogóm selyme: facsaró zápor. / Fázom alatta. / Záporos, zászlós kezemre látok, / s lóra, lovamra. A Menetben — de máshonnan is
idézhetnénk — van valamilyen szemérmesen kimondott régiség utáni vágy, Ady
lovasára s még előbbre: Balassi Bálint bajvívásaira („végső vitézek páncél-ezüstje")
emlékeztető archaizmus. Történelmi időket és „elszánt gyönyöröket", a mindig
valami ellen szegülés tisztaságot hozó alázatát mutatja a „szív-szakadásos záporban"
bolyongó lírahős. Már abban is van valami földöntúli, hogy szélkiáltó madárként
kíván jelen lenni az örökösen befagyott vizek fölött. Nosztalgikus mámorban őrzi
tisztaságát a „vitézi" lélek.
A sebekből magasra épített vártán áll Kronosz, s előre- meg hátratekintésében
lepleződik a lírát ösztönző belső ragyogás. Sohasem a jel egymagában, mindig csak
a jelzővel díszített, sohasem a lecsupaszított vers, de a gyöngykoszorúval ékesített
sugárzás. A Madaras Mérleg utolsó versében, A jussban kimondatott: „elmegyünk
nyomorultul / visszatérünk ragyogva". A mindenben megmártózva is tisztán maradó lélek most sem tagadja meg ily irányú átváltozásait. „Felfoghatatlan — de
megfogható / hogy lovaink fehérek mint a hó / s egész éjjel noha ganajlanak j
reggel szügyig gyémántban állanak j hogy a lét mocska még lebírható / ló és lovász
fehérek mint a hó." Ciklust bevezető mottóként áll a címe sincs vers. Olvastán
aligha kell különösebben magyarázni, hogy az Álmatlan gyöngymorénában,
a Koszorú-énekben, a Birodalomban, az Óda a tengerhez-ben és a Gyöngyre-zárt
ablakban mily szerepet játszik az összetételeiben és vonatkozási pontjaiban föl-fölragyogó
gyöngy. Az idő múlását vicsorító szerelem akkor kap súlyt, ha ezt az önállótlan
ragyogást a népdal hasonlítgató és ellentétező módszerével jeleníti meg.
Mi hát a titka ennek a kívül és bévül is egyforma intenzitással épülő Birodalomnak? Nyelvvigyázója és őrzője tekinti-e magát olyan kastély úrnőjének, melyben
minden egyes szó önálló harcot folytat a megmaradásért, különös fényt adva az
„iszonyú csont-éjszakáknak"? A belülről épülő, gazdagságát önmaga nyugtázó „szóbirtokos", ha körbetekint, csak Egyénekké hullt Sereget lát és öreg csapatot („öklükön öreg kokárda") a „nagy hadi úton"? Kétségtelen, nem egy látomásos éjszaka
példa rá, ezt is. Gazdag önismeretre vall, hogy a megváltozott viszonyokat — mitől
is védhetne meg a szókép? — a költő stratégiája is követi. „Átértékelni magamat, /
ú j eszme-térképet tanulni, / nem jobbat s nem rosszabbat: újat. / Átértékelni Európát." (Venni, járni benne.)
Ismereteink Európáján robog végig a vers. Közelít a közelíthetetlen fenséghez:
a Tengert szólítja, és benne a tőle el nem választható társhoz szól. Kártyázni hívja a
Teremtőt, s ebben az önmagát lefokozó viszonylatban, zúzmarás hittel az Ember
Esélyeit mondja. A soha meg nem alkuvást hirdetve érkezik Kassák ifjúságához,
hogy a nagy vilógbolyongó következetes önmaga-vállalásában lelje meg kérdezve
tisztuló, belső tengerről zátonyosabb — történelmi — vizekre evező énjét.
A Madár-e az denevér keresett archaizmusában van valami esetten döbbenetes
kontraszt. Csak a prózaversrészeket „értelmező" öt summázds vezet rá, hogy tulajdonképpen az avantgarde apostola azért állíttatott a középpontba, hogy megalkuvást nem ismerő hite fölgyújtsa egy mai — részben másképp, részben ugyanúgy
gondolkodó — Európa-utas máglyáját. Szécsi Margit majd háromszáz soros nagy
verse — mutatis mutandis — a Máglyák énekelnek hatalmas vízióját úgy éli
meg, hogy közben mindig önmagára s a forradalomra tekint. Ettől értékes, zúzmarásan is birodalma. (Magvető, 1976.)
SZAKOLCZAY LAJOS
105

Ördögh Szilveszter: Koponyák hegye
Ördögh Szilveszter a Szeged környéki parasztvilág ábrázolásával kért s kapott
belépőt a magyar irodalomba. Első könyve, A csikó című novelláskötet ebből az
élménykörből sarjadt. Az olvasók tetszéssel fogadták, a hivatalos megbecsülést a
József Attila-díj jelentette számára. A csikó-kötet novellái általában érzelemdús
történetek, középpontjukban a parasztvilágon belüli nemzedéki ütközés áll, a m u n k a
istenének hódoló kemény apákkal találják szemben magukat a műveltségre, szellemi pályákra törekvő, ú j életkörökben tájékozódó, nagyobbra néző fiúk. Az ebből
a konfliktusból származó sérülések két külön világ jellegét, valamint egy korszakés életformaváltás bonyodalmait rajzolják. A novellák olvasóinak meggyőződésük
maradhatott, hogy Ördögh Szilveszter csak egy-két jellegzetes problémakörre szűkítette ebben a kötetben ismereteinek, élményeinek világát, s a paraszti lét titkainak összetettebb feltárása újabb könyveiben folytatódik majd.
Nem így történt. A Koponyák hegye, Ördögh Szilveszter második könyve nem
kapcsolódik a paraszti élményvilághoz, hanem azoknak a későbbi novelláinak a
folytatása inkább, melyekben az írói invenció úgynevezett szekunder élményekre
irányul, a történelem és a művészet egyes jelenségeit eméli műképző élménnyé. A
szekunder élmény elnevezés nem találó, mert lefokozó értelmű, a másodlagosság
tudata kapcsolódik hozzá. Pedig szándéka szerint nem minősítő, hanem differenciáló értelmű fogalom csupán. Jobb híján ezzel szokás elkülöníteni a történelmi,
művészeti ihletést az életben valóságosan átélt eseményekből, történetekből nyert
élményektől. Sokszor egy-egy művészi élmény sokkal jobban megragadja az írót,
mint az az élmény, melynek közvetlen résztvevője, esetleg főszereplője volt. K ü lönféle típusú, de nem különféle minőségű élményekről van tehát szó. Az élmény
fontos meghatározója minden művészi alkotásnak, jelentősen befolyásolja az alkotói szándékot, a mű karakterét, jellegét. A szekunder élményből teremtett m ű vek szükségszerűen szembesítenek, a művész úgy vall bennük az életről, hogy
közben számot vet egy korábbi életértelmezéssel, műalkotással. Természetes, hogy
összetettebb, áttételesebb művek születnek így. Az élmény eme jellegadó szerepének nagy jelentősége van abban, hogy a próza modern teoretikusai elkülönítik
egymástól a tényirodalmat és az értelmező, parabolisztikus ábrázolás változatait.
Ördögh Szilveszter regénye ez utóbbi változatba tartozik, hiszen tárgya Jézus bibliai története az utolsó vacsorától a kereszthalálig terjedő időszakban. A művészet közel kétezer esztendő óta fordul tárgyért és ihletért a Bibliához, különösen
pedig ehhez a leginkább drámai fejezetéhez. A legnagyobb feladatok egyikére vállalkozik tehát az író, amikor Jézus-regény írására szánja el magát. Mi ú j a t adhat még a számtalan értelmezéshez, számtalan művészi átdolgozáshoz? Miféle leleménnyel tudja aktualizálni, mai érdekűvé tenni a kétezer éves történetet? Ha
nem változtat a történeten, hogyan adja saját világát hozzá? Ha meg változtat,
lesz-e elég gondolati és ábrázoló ereje ahhoz, hogy a közismert remekmű anyagából, motívumaiból ú j világot teremtsen?
A Biblia modern művészi feldolgozásai általában megfosztják Jézust az istenemberi vonásoktól, s történetét emberi drámaként értelmezik, ördögh Szilveszter
is ezt teszi, az ő Jézusa a nemesebb minőségre, az igazi életre törekvő ember, gyűlöli az élettelen életet és a rendetlen rendet, mindenben az igazit, a kiválót, a n a gyobb igényűt keresi. Küzdelméhez társakra, sőt tömegekre van szüksége, m e r t az
ú j világot az emberekben kell megteremteni, az emberekből kell felnöveszteni. Rá
kell ébreszteni őket arra, hogy magukban hordozzák az igazságot, egy különb világ
igazságát. Az emberek azonban nem érik fel ésszel, hogy elképzelhető, megvalósítható ez a különb világ. Jézusnak a meggyőzés, toborzás látványos eszközeihez, a
csodákhoz kell folyamodnia, csalást, szemfényvesztést kell elkövetnie, hogy felébressze az emberekben a különb világ utáni vágyat. Jézus azonban ember, célja nem
106

a csodák elhitetése, s nem a saját dicsősége, hanem a nagyobb igény felébresztése.
A csodák nem szolgálhatják sokáig az ő igazi célját, mert az igazságról torz elképzeléseket táplálnak, egyedül Jézus személyéhez kapcsolják azt. Ezért kell Jézusnak
újítania, nagyobb, maradandóbb érvet találnia az igazság közösségivé tételéhez.
Olyat, mely a Jézus személyéhez kötött igazságot mindenki igazságává teszi, melynek révén a tanítványok élni kezdik az igazságot maguk is.
Jézus az igazságot akarja egyetemes érvényre juttatni, ennek egyetlen lehetősége van: az önfeláldozás. Ha Jézus meghal, a tanítványok cselekvésre kényszerültnek, mert nem lesz többé, aki helyettük cselekszik. Föl kell magát áldoznia az
emberekért, az igazságért. Ezt azonban bűn nélkül kell kiprovokálnia, hiszen vétkesen nem lehet az igazság mártírja: „Az én ártatlan halálom lesz az a csíra, amiből fölvirágzik az emberekben az igazságunk!" Ördögh Szilveszter kitűnő leleménynyel találja meg a történet archimédeszi pontját: Jézusnak meg kell teremtenie a
bűnösség látszatát, ennek pedig az a leghatásosabb módja, ha a tanítványai közül
árulja el valaki. Ezért beszéli rá legkedvesebb és legértelmesebb tanítványát, Júdást,
az áruló szerepére. Ezzel bizonyítani tudja azt is, hogy mozgalma nem isteni eredetű, tehát nemcsak az eszméket féltik majd tőle, hanem a hatalmat is, ez pedig
cselekvésre kényszeríti ellenségeit. Jézus és Júdás filozofikus drámai párbeszéde a
regény elején Ördögh Szilveszter legnagyobb írói teljesítménye, könyvének kitűnő
gyújtópontja. Az író bírja gondolati erővel annak a meggyőzésnek a drámai útját,
melyben Júdás a tiltakozástól eljut a belátásig, s szíve ellenére vállalja magára a
Jézusénál is kegyetlenebb szerepet. Az igazság terjesztése érdekében. Jézus meggyőzi arról, hogy Júdás az egyetlen, aki nem tudná elviselni az igazság eltékozlását. Ö az egyetlen, aki hittel árulja el az igazságot, ha ez az egyetlen lehetőség
arra, hogy az igazság megmaradjon tisztának. Júdás áldozata tehát Jézuséhoz fogható, kálváriája sem könnyebb az övénél.
A gondolati izzású párbeszéd érzelmileg is gazdag, az eszmék küzdelme után
rászáll Jézusra az eszmékért feláldozott életek fájdalma, meg az önvád, hogy talán
csak a maga kedvéért, csak a saját céljaiért hajszolta a megváltást. Júdás a szörnyű
kelepcehelyzetben nagy tragikus hősé emelkedik, fegyelem és nagy harag, gondolat
és érzés túlfeszített küzdelme zajlik benne. Így emberi és így teljes ez a történet.
Természetes, de egyben a regény kompozíciós hibája is, hogy az író nem tudja
ilyen hőfokon megtartani tárgyát. Pedig hibátlan az elgondolás: azzal akarja teljessé tenni ezt a drámát, hogy jellemképek sorában bemutatja az emberek viszonyulását ehhez az élete kárán hirdetett, megvédett igazsághoz és magához az áldozathoz. Ezek a jellemképek rendkívül változatosak tartalmi vonatkozásban és az
ábrázolás módját illetően egyaránt. Közös jegyük az, hogy Jézus törekvéseihez,
áldozatához lényegében semleges a viszonyuk vagy ellenséges. A tanítványok elmenekülnek, Péter pedig meg is tagadja Mesterét. Mindenki a saját pozíciója, rokoni
vagy tanítványi kötöttségének érdekei szerint cselekszik, az eszmei kötelékeket az
elemi létérdekek tolják félre. Akik valamiképpen segítenek — mint Cirenei Simon
vagy Veronika —, véletlenül kerülnek a történetbe, legkevésbé sem értik Jézus szerepét, vállalkozását. A regény eme jellemképei általános emberi viselkedésmódokat
jelenítenek meg. Az író a bibliai történet néhány szavas leírását vette alapul, s
gazdagon kiszínezte, kibővítette, saját elgondolása szerint teljesítette ki a jellemrajzokat. Az írói átformálás sokkal kisebb mértékű ezekben, mint Jézus és Júdás
viszonyának megjelenítésében, de a módszer hasonló. A cselekvésbeli tényeket megőrizte — mint Júdás árulását és öngyilkosságát —, de az indokolást olykor erősen
átalakítja. Ezzel a jellemeket határozottan a mai viselkedésnormákhoz, viselkedésmódokhoz igazította. Közülük kiemelkedik Pilátus, a cselekedeteit minden oldalról
fedezni kívánó árnyékember, valamint a mindenből hasznot húzni igyekvő kereskedő, a Szemtanú, akit az egész eseményből az érdekel legjobban, hogy itt sokan
összegyűltek, bizonyára jobban elkelnek az árui. Semmit nem tud, nem is érdekli
semmi az üzleten kívül, mégis ítélkezik, Jézus történetére is rávetíti a kereskedői
szemléletet.
107

A portrésort lírai betétek és Jézus keresztútjának különböző időpontjairól adott
tudatképek váltogatják. Ez a struktúra az írói ábrázolóképesség nagy próbája, minden fejezet, minden epizód és jellem szuverén stílust követel magának. Annás és
Kaifás vitája ellenpontja Jézus és Júdás párbeszédének, a Máriáról szóló rész a
siratóének és az átokszöveg szerencsés ötvözete. A Szemtanú beszéde a szűk kereskedői szemlélet erőltetése révén önparódia-jellegű. A Jézust bemutató fejezetek a
himnusz, fohász, vád- és védőbeszéd, meditáció, önmegszólítás és könyörgés különféle módozataiból épülnek fel. ördögh Szilveszter sikeresen alkalmazza a stílusváltásokat, nyelve pszichológiailag motiváltan igazodik a különféle jellemekhez és
történetekhez. A lírai és gondolati elemek vegyítése lélektanilag hiteles, az egyes
fejezetek maradandóak, de az egész könyv nem kerül egyensúlyba önmagával. Nem
bontakozik ki, helyesebben — az éles exponálás után — elejti az író anyagának
központi rendező elvét, a gondolatiságot lírára cseréli. Így, bár a hatalmas és nemes
emberi vállalkozás halálbamenő nagy küzdelmét látjuk, s a társadalom ellenséges,
értetlen és passzív viszonyulását ehhez; a regény gondolatvezetésében törést tapasztalunk. Az Epilógus feszülettel című zárófejezet szembesíti az eredményt a törekvéssel, a művészi szándék szerint tehát az összegzés igénye munkál benne, ennek
a nagyra vállalkozó elgondolásnak azonban alatta marad a megvalósulás. Hiányérzetünket az okozza, hogy az anyagban ígérkező lehetőségekkel szembesítjük azt,
amit az író kihozott belőle. Ördögh Szilveszter regénye ennek ellenére nagyratörő
vállalkozás, eredménye szerint is értékes és izgalmas, gondolkodásra késztető írás.
Áz író pályáján pedig az új utak keresésének gazdag tükre, eredmény és újabb
lehetőségek felvillantása egyszerre. Az emberarcúvá formált mítosz eszmélkedésre
ösztönöz, a magatartásformák gazdag sora mérlegelésre, ítéletalkotásra és progresszív cselekvési lehetőségek felkutatására szólít. (Magvető, 1976.)
GÖRÖMBEI ANDRÁS

Két könyv a színházról
Két könyv: két dramaturgia. A gyakorlati színházi emberé és az elméleti emberé. A gyakorló dramaturg, Czimer József, akrobatikusan fölhág az elmélet hegygerinceire, s tériszony nélkül, a kötéltáncosok kihívó magabiztosságával sétál ott; a
tudós szakember, Hermann István pedig a filozófia magasából ereszkedik alá, éltető
oxigénért, a napi színházi gyakorlat deszkáira. Czimer könyvének címe romantikus
(A dramaturgia regénye), a szerző egy nagy tapasztalatú körorvos-diagnoszta receptjeiről adagolja a színházat elgyengítő betegségek gyógyító tablettáit, ezekben a dramaturgia művészetét. Hermann könyvének címe prózai (Évadok tanúsága), és az
elmélet áramkörébe kapcsolja drámahitét, színházi világlátását, ott j á r a t j a nagy
feszültség alatt, szinte az önmérséklés ellenállása nélkül. Mindkét kötetet gyönyörűséggel lehet lapozni. A felismert és konokul kivezetett igazságaikon, a különbözően szemléletes, ám élvezetesen leíró, megelevenítő stílusaikon túl mindenekelőtt
következetességük, kérlelhetetlenségük, célratartó szókimondásuk okán. Vagyis hát
ezek a könyvek (és néhány egyidőben publikált társaik) bizonyító erejűek: nincs
oly válságban a színházkritika, miként hírlik.-Czimer József arra hivatkozik, hogy
nem szívesen teszi ki lábát a színházból, holott maga sem gondolja komolyan,
Hermann István viszont látszólag kívülről, legalábbis a nézőtérről figyeli a játékot,
de a kultúrpolitikus szemüvegével.
108

Retrospektív könyvében Czimer jó húsz évnyi távlatból gyűjti föl írásait, s
közvetlenül megjelenése előtt az Élet és Irodalomban kolumnás sorozatban zárta le
az emlékezetes színházvitát, mármint a maga részéről, némileg kedélykarcoló hangvétellel, melynek most kapjuk az önigazolását. Kétségtelen, könnyen gördülő, olvasmányosan szabott stílusa nem mentes a kihívó éltől, számára nemcsak a kövült
tekintélytisztelet ismeretlen, de olykor az ellenvélemény kizárva modor is a sajátja.
„Sohasem az örökkévalóságnak, mindig a pillanatnak írtam" — vallja előszavában,
mégis a korábbi tanulmányok értéke sem vonható meg a dokumentáció szintjén,
egyikét-másikát mintha most vetette volna papírra. Például a színikritikáról. Alaposan leteszi voksát, nem éppen szívhezszólóan, nehéz kenyér hát vállalni a veszélyt, utólag modellt állni neki, önként bemasírozni mondjuk a „deduktív kritikusainak" rondabugyraiba. Pedig elkerülhetetlen. Cím szerint a tizenkilencből mindössze két írását szenteli a kritika problematikájának, mégis valójában minduntalan
vissza-visszatér hozzá. Számtalan más parainézise közül ma is időszerű: a színházak
ne csak írókat, kritikusokat is neveljenek. Maga utal rá, egyelőre — sajnos —
kivihetetlen. Egészen egyszerűen azért, mert a sajtó mást vár a kritikától, mint
amit a színházi szemérem elbír; pontosabban a színháziak szemlélete teszi lehetetlenné, hogy valaki „közülük" őszinte lehessen. Manipuláció, körmönfontság, okos
kompromisszumok nélkül. Bármennyire hangoztatja Czimer József az elfogulatlanságát, nagyon is elfogultan színházi ember a kritikával szemben. Mást ne idézzek
tőle: Bajzát és Kárpáti Aurélt úgy fetisizálja, hogy nem a tehetségük megnyilatkozó tartamát szögezi a botcsinálta mai kritikusok mellének, hanem írásaik formai
elemeit. így aztán nehéz komolyan venni tanácsát: „a kritikusok ismerjék a színházak valódi menetét és gondolkozzanak!" Abban viszont feltétlenül igaza van,
hogy hovatovább tarthatatlan a támadásra fölkent, prekoncepciós kritika, az „itt a
nyilam, mibe lőjem!" hadállásból fogalmazott színházi recenzió.
A hónapokig életképes színielőadásokat is ritkán szokták könyvekben dokumentálni, s hogy most ezt teszi Czimer József is, Hermann István is, üdvözölhető, nem
utolsó sorban a dokumentációs hagyaték okán. Czimer a tanulmányait logikai gondolatjelekkel tűzdeli meg, mintha egy képzeletbeli villamoson utazónak minden
megállónál le kellene szállnia a szembeni járathoz, hogy később ugyanoda térhessen vissza. írói módszere a búvópatakhoz hasonló, rövidebb-hosszabb időre elvarázsolja mondandóját, ilyenkor bőséges példatárával, elemzőingereivel káprázatba ejti
az olvasót, aztán megint előcsörgedezyén a patak, valahonnan a sziklák mélyéből,
a vezérgondolat folyóvá, tengerbe tartó folyammá duzzad. Kitűnőek a hasonlatai,
példázatai lefegyverzőek, még ha az indulati elemek túlzásokba is ragadják. „Nem
azért írok, hogy egyetértsenek velem, hanem, hogy gondolatokat ébresszek" — veti
papírra önérzetesen. Pedig amit a színház társadalmi helyzetére vonatkoztat, megszívlelendő, jóllehet a pillanatnyi konstrukció szerint egyik-másik megállapítása,
javaslata merő ábránd csupán (kamaraszínházak önállósítása, a színházak elhibázott szervezeti rendje, színháztelepítés az ú j lakótelepek „fehér foltjain" stb.).
Hermann István precíz önvallomást tesz könyvének belső borítólapján. „Életem
nagy élményei: a filozófia és a színház." Az Évadok tanúsága ötödik könyve a drámáról és a színházról, elemzései most szélesebb területet világítanak be színházi életünkből; pillanatra sem hagy kétséget afelől, hogy a filozófus igényével
tapogatja le azt a jelenségrendszert, amit fontosnak, jellemzőnek tart. Szerkesztése
a napi hasznú recenziók bőséges gyűjteményétől mozdul az elmélet felé, mígnem
A modern dramaturgia fogalmához címmel jelzett fejezetben mondja el összefoglalóan véleményét a mai rendezés és dramaturgia legáltalánosabb motívumairól, a
modernségről, a gondolatiság dramaturgiájáról, a helytelennek ítélt tradíciókról stb.
ö is szenvedélyesen érvel, szigorúan, már-már könyörtelenül. Azon ugyan lehetne
vitatkozni, szerencsés-e a Körképek röntgenfölvételeinek halmaza így, előadások
szerint, avagy többet mondana szerzőnként kiszálazni az évadokat, úgy csoportosítani a bemutatókat, hiszen áttekinthetőbbé válna a könyv első része, az évadok
109

tanúságának kézzelfoghatóbb hasznát látná író, rendező, színész és a publikum is.
A korábbi évekből válogatott írásaiban óhatatlanul találni néhány, azóta túlhaladott megállapítást; a színházak profilírozódását taglalva például olyan rendezőket
említ a különböző műhelyekhez, akik m á r a könyv megjelenésekor másutt dolgoztak, de hát az ilyesmi előfordul az ismeretesen hosszú nyomdai átfutás miatt.
S miután könyvében a teljesség (ugyan kimondatlan) igényével tárgyalja témáit,
némiképp hiányérzetet kelt az olvasóban, hogy a vidéken működő — és éppen az
utóbbi esztendőkre megizmosodó — színházi műhelyek csupán a zárójeles idézetek
súlytalanságával vannak jelen. Hermann István diagnózisai mai színházi életünkről
sokban hasonlatosak Czimer Józseféhez. Ügy tűnik, könyvének első részét etűdöknek, ujjgyakorlatoknak szánta a nagyobb lélegzetű, komplex tanulmányhoz, amelyben a dramaturgia mai mibenlétét végre az alapoknál kutatja valaki: ezek a fejtegetései nagyhatásúak, hiánypótlóak az elméleti fundamentumaiban ma még erőtlen
színházi életünk számára. (Czimer József: A dramaturgia
regénye,
Szépirodalmi
Kiadó, 1976; Hermann István: Évadok tanúsága, Szépirodalmi Kiadó, 1976.)
NIKOLÉNYI ISTVÁN

SZÖNYI ZSUZSA MUNKAJA

110

Búcsú Horváth Istvántól
Végtisztességtévő Magyarózdiak!
Gyászoló Barátaink!
Engem ért a szomorú megtiszteltetés, hogy társaim, barátaim nevében, akik
Horváth Istvánt végső hazatérése útján elkísértük s azok nevében is, akik nem lehetnek itt, utoljára szóljak hozzá s róla, mielőtt eleink rendje, szokása szerint testét, megtöretett testét — régiek szavával szólva — az anyaföldnek visszaadnók.
Drága Pista bácsi, első versköteted „Az én vándorlásom" záróverséből venném
a textust ehhez a pár búcsúszóhoz:
„Ne hagyj falum!
En a tiéd akarok maradni!"
Valamikor, még vándorlásaid elején, talán a gyalogszerrel megtett magyarózd—
kolozsvári utak egyikén markoltad verssé, szorítottad úti kézbelivé ezeket a szavakat. Azon az úton, de a gyalogos ember rövidítéseivel, amelyiken ma téged hazakísértünk. Mert versekkel szoktad volt biztatni magad, emlékeztél vissza nemegyszer. S mert a hat elemi tarisznyájából akkor aligha tellett volna végig ilyen hosszú
útra, legtöbbször a magad igéit igazítottad a lépéshez.
„Ne hagyj falum! Te nehéz földszagú, sáros
Komondor, ne hagyd kölyködet.
Ne hagyj engemet!
En a tiéd akarok maradni.
Tépve, sárosan: csak a te fiad.
Büszke és szabad ..."
Mondhattad már a kész verset, a megérkezés fáradtságával és örömével, mikor
a város határában az első pataknál fölhúztad az addig vállon kímélt lábbelit.
Most, földi vándorlásod végén, nyugodt lélekkel elmondhatjuk, hogy te és a
falud el soha nem hagytátok egymást. Példává nőtt, jelképpé magasodott a ti egymáshoz tartozásotok. Mindannyiunk példaképévé nyelvünk kicsinyke glóbuszán.
De a téged szerető, tisztelő román barátaink, pályatársaink szemében is, akik most
tisztelgő együttérzéssel osztoznak fájdalmunkban. Elmondhatjuk ezt koporsód mellett. Elmondjuk tehetetlen szomorúságunkban, a magunk vigasztalására. De amit
Te végeztél, balladába torkollt életed folyamán, nem szorul pártfogó, kezeskedő
szavainkra.
Boldogtalanságaiban is boldog, mert értelmes élet volt a tiéd.
Közértelmű.
A szolgaságot szolgálattá szabadító.
Állványok nélkül is tornyot rakó.
A magyarózdi torony, neked köszönhetően drága Pista bácsi, kilátszik az időből.
Messzire látszik, kései nemzedékek távlatába.
Ama szalontai Csonkatoronyhoz, a farkaslaki két cserefához, a zsögödi házhoz
hasonlóan.
Csak az a gerenda, a közösen cipelt gerenda, melyre annyit panaszkodunk az
önként vállalt cipekedés közben, s melynek vastagabbik, nehezebbik végét a te széEI hangzott a magyar-ózdi temetőben, 1977. j a n u á r 8-án.

111

les vállad vitte mostanig, csak az ne nehezedne, sajdulna váltunkba, szívünkig nyilallóan.
Mi lesz, öreg, ha egyre többen dőltök ki alóla!
Ilyenkor megbomlik a lépésrend.
Szakát vet a szó
Jajokká roppan.
Hogy visszük tovább a terhet, a terűt.
Ki mondja tovább a verset, melynek már csak a ritmusát, lüktetését testáltadénekelted ránk utolsó óráidban, már-már odaátról, az ismeretlen nagy ösvényre kanyarodva.
Nagy verseid jólismert sorait próbálgattam az árván maradt ütemekben. Mint
Apóé: építéssel telik el az egész élet.
Azzal telt s telt volna tovább a tiéd is.
„Megfogyva bár" — vigasztalom magunkat, akik közé most már te is végképp
beálltál, a nagy elődök igéivel. S mint mindig, ha nagy a veszteség, fogóddzunk
most is Balassi Bálint urunk tisztító-fölemelő szavaiba. Ő vigasztaljon mindanynyiunkat:
„Vitézek mi lehet
E széles föld felett
Szebb dolog a végeknél..."
Búcsúzom tőled, drága Pista bácsi, mindannyiunk nevében, akik szerettünk, becsültünk Téged, akiknek most már nemcsak verseid, játékos ugrató szavaid, baráti
biztató mosolyod, szemüveged kedves ránkvillanása, helytelenítő fejcsóválásod is
örökre hiányozni fog.
Megtöretett tested nyugodjék békében ebben a földben, melyet műveltél s értően vallattál, s melyhez haló porodban is hű maradsz.
Igéiddé végtelenült lelked tanítsa, gyönyörködtesse maradékaink maradékát is,
minket pedig nyugtalanítson, békétlenítsen, ha a tőled tanult hűség szálai bennünk
szakadoznának.
Isten veled.
KANYADI SÁNDOR

VASS TERÉZ MUNKÁJA

112

CSUTA ANNA MUNKÁJA

MORA EDIT MUNKÁJA

KEMÉNYFFY GABOR MUNKÁJA

