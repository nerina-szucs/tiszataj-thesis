tiszatáj
1979. SZEPT. * 33. ÉVF.

Csoóri
Sándor,
Csorba Győző, Fodor András versei;
Czakó Gábor, Féja Géza,
Tamási Áron prózája;
búcsú Örkény Istvántól;
műteremlátogatás
Fejér
Csabánál

tiszatáj
I R O D A L M I ÉS K U L T U R Á L I S

FOLYÓIRAT

Megjelenik havonként

Főszerkesztő: VÖRÖS LÁSZLÓ
Főszerkesztő-helyettes: ANNUS JÓZSEF

Kiadja a Csongrád megyei Lapkiadó Vállalat. Felelős kiadó: Kovács László
79-3812 — Szegedi Nyomda — Felelős vezető: Dobó József igazgató
Szerkesztőség: Szeged, Tanácsköztársaság útja 10: — 6740. Táviratcím: Tiszatáj, Szeged,
Sajtóház. Telefon: 12-670. Postafiók: 153. Terjeszti a Magyar Posta. Előfizethető a
hírlapkézbesítő postahivataloknál, a kézbesítőknél, a posta hírlapüzleteiben és a Posta
Központi Hírlap Irodánál (KHI Budapest, József nádor tér 1. sz. — 1900) közvetlenü.
vagy postautalványon, valamint átutalással a KHI 215-96162 pénzforgalmi jelzőszámra. Egyes szám ára 10 forint. Előfizetési díj: negyedévre 30, fél évre 60, egy évre
120 forint. Kéziratot nem őrzünk meg és nem adunk vissza. Indexszám: 25 916.
ISSN 0133 1167
A szerkesztőség tagjai: Csatári Dániel, Mocsár Gábor, Olasz Sándor, Tóth Béla

Tartalom
X X X I I I . ÉVFOLYAM, 9. S Z Á M
1979. SZEPTEMBER

CSOÖRI SÁNDOR versei: Virrasszon velem a víz, Űjtestámentumi sorok, Picasso, bikával s nővel
3
CSORBA GYÖZÖ versei: Irigyen, Lehetetlen
5
FODOR ANDRÁS versei: Napéjegyenlőség, Váltság
7
ABLONCZY LÁSZLÓ: Tamási Áron a tengeren túl ... 3
TAMÁSI ÁRON két írása: Székelyek között Amerikában, Két kicsi magyar
10
FÉJA GÉZA hagyatékából
Múltunk, Gyónás, Indulóban (versek)
Éjszaka (elbeszélés)
GYURKOVICS TIBOR versei: Van Gogh imája, Raszkolnyikov dala
SIMÁI MIHÁLY versei: Egy pohár hó, Zöld-kalap-mondóka
RAB ZSUZSA: Családfa (vers)
CZAKÓ GÁBOR: Három kés (elbeszélés)
SZÖLLÖSI ZOLTÁN: Félálom-töredékek (vers)
KÁNTOR PÉTER versei: Énelőttem az út, Együgyű ének
ZALÁN TIBOR: „Visszajövök vagy visszahoznak" (vers)

18
19
24
25
27
28
33
34
36

ÖRÖKSÉG
LAGZI ISTVÁN: „Narvik majdani védőit és Monte Cassino ostromlóit segítettük" (A lengyelek Magyarországra „özönlésének" 40. évfordulójára)
38
KELET-EURÓPAI NÉZŐ
Csehszlovákia
VOJTECH KONDRÓT: Nem turista szemmel (Pillanatképek egy magyarországi útról; Mányokiné Kovács
Anna fordítása)
47
KISS GY. CSABA: Magam mentségére
52

TANULMÁNY
V. N. VINOGR ADOV: Románia belépése az első világháborúba

54

KRITIKA
GREZSA FERENC: Adok nektek aranyvesszőt (Nagy
László prózai művei)
KRISTÓ NAGY ISTVÁN: Lengyel József: Neve: Bernhard Reisig — Föld és külföld
POMOGÁTS BÉLA: Szemlér Ferenc: Emlékezés egy süvölvényre
VEKERDI LÁSZLÓ: Tüskés Tibor: Sorskovácsok
VASY GÉZA: Czakó Gábor: Várkonyi krónika
IMRE LÁSZLÓ: Nagy András: Toron, 1867
KISS DÉNES: Istenigazából (Gyurkovics Tibor válogatott versei)
MÁRKUS BÉLA: Katona Judit: Farkasének
KATONA IMRE: A tündérmesék titkai (Nagy Olga:
A táltos törvénye)
CSETRI LAJOS: Martinkó András: Teremtő idők
GEDAI ISTVÁN: Györffy György: István király és műve
GERGELY ANDRÁS: Bakay Kornél: A magyar államalapítás

70
72
74
76
78
81
83
86
88
91
94
96

MŰVÉSZET
PETRI FERENC: Műteremlátogatás Fejér Csabánál
98
SZÁVAY ISTVÁN: Film, nyelv, autonomitás (A Jancsójelenség)
103
KISS FERENC:

Búcsúféle Örkény Istvántól

ILLUSZTRÁCIÓ
Fejér Csaba
oldalon,
(Enyedi
Fejér Csaba
vétele)

100

munkái a 6., 17., 23., 32., 53., 102. és a 107.
valamint a műmelléklet I—II. oldalán
Zoltán reprodukciói)
arcképe a 98. oldalon (Enyedi Zoltán fel-

108

CSOÓRI

SÁNDOR

Virrasszon velem a víz
Fölébredek. Ott kint a tó
s egy idegen ország
sötétsége.
Megfejthetetlen
madársírás
a bokrok alatt,
mintha valakit
gyilkolnának.
Szesztől nehéz a fejem s nehéz
magamtól is. Derékig
meztelen
katonák futottak az imént
álmomban,
szúrásra emelt
vasvillával
fésülték át a borzas
parkot.
Engem kerestek? Téged, a régi
száműzöttet?
Már nem emlékszem. Egy kövön
vérfolt sötétlett. Arrébb egy
föltaszított
viharlámpa. Sárral keveredett
a láng
s ettől minden olyan véges volt,
szégyentelen.
Aludnék bosszúból is:
felejteném
európai álmomat, a hasonfekvők
rémületét,
de csak motozok, téblábolok az idegen
csöndben,
megengedem a csapot, főilyon a víz,
virrasszon velem
reggelig.

Űjtestámentumi sorok
Boldogok a részegek,
mert övék a tavaszi sár,
a tavaszi
mocsok,
a marokkal szájbatömhető
100

jázminlevél.

Dong-bong a
világegyetem
egy cserebogár szíve körül,
övék e lomha dongás
és nincs ennél siratnivalóbb
a kerekföldön.

lárma

Boldogok a részegek,
mert nekik nem kell elalvás előtt
a világszínpad füstös drámája,
a mindennapi rom,
az áldozataival eljátszogató
tenger,
nem kell a bársonypárnán
virrasztó
aranyérem,
elalusznak ők egyedül is a padokon,,
a tegnapi sírok között.
Boldogok a részegek,
lebegnek
fától-fáig,
májusból őszi zúzmarába
s a tömör
káposztafejeket
csókolgatják a lucskos kertben,
mintha elveszített
családjukra
találtak volna évek után.
Boldogok a részegek,
mert övék a másnap, az undorodás,
az emlékezet
bagolyszemében
az a sárga örvény,
amelyből minden halálra
odalátni,
szétnyitva mellükön a rongying,
mint elhalasztott
kivégzésen.
Boldogok a részegek,
mert övék a törvénytelen
hó
mámora, a törvénytelen
dacé,
az égre föltántorgó
mutatóujj
baljós próféciája,
mikor a józanok keze még
mozdulatlan
s a szentségtörőké is a föld felé csüng
szalmasárgán, mint az
akasztottaké.

Picasso, bikával s nővel
Orosz János festménye

Azt mondják: rég halott már az a férfi
s fáradhatatlan jobbkeze tokba zárva a föld alatt pihen.
Ha igaz a hír: mért jelenik meg mégis
váratlanul
egy bika hátán s annyi de annyi megunt kísérlet
után
mért ő rabolja el Európát a jobbak elől?
Mert ő az a Don Jüan, aki a diólevélnek is tudott
udvarolni.
A tengert ringató
ágyékoknak.
Mert ő az a poklokat járó
mesterember,
aki a falra vetülő árnyékokból
is
megteremti saját
világosságát.
Virágvasárnap
szőrös királya is lehetne
szamárháton,
egyszál magában, de a
megváltáshoz
neki a Nő is kellett, a megcsalható, az istenülő,
a narancsos húsú, véges asszony. Nézd, hogy öleli,
nézd, hogy tapad rá, tüzes nedvekkel a testét
körülfollya.

CSORBA

GYŐZŐ

Irigyen
Számomra ismeretlen s az is maradó
tájak meg évek eljövendő urai
s eljövendő világok
otthonos-vagány
kalandozói szemetekben
furcsa fény
az enyémmel végképp nem
rokonítható
együgyű kisfiúk s kislányok
ostobák
mily őszintén irigy vagyok s tanácstalan:
hogyan pótolhatnám sosem
pótolhatom
a majd ti-látta éveket meg tájakat
ó gazdagabbak többek nálam százszor is!

100

Lehetetlen
Csak gondolom hogy van család
s érintem a magányt magát

nem is lehet hisz lehetetlen
ahány élő:
bevehetetlen

a konyhából valamiféle
zaj szűrődik be némi élet

bár kapum szárnyát
szétvetem
felvont hidam
leengedem

s itt körbeszálldogál
könyveim agresszív

lányaim nem jönnek hiába
s nem várhatok az unokákra

falánk
során

polcokon magnón
heverőmön
s öröm helyett csak leverődöm

s még az se jön kiről pedig
úgy hittem hogy bennem lakik

mert nincs család s hogy van család
csak gondolat csaló csalárd

bőröm betonfalai közbe
vastagszanak s szorulnak

s légszomjam vészesen dagad
a süllyedő égbolt alatt

össze

FODOR

ANDRÁS

Napéjegyenlőség
Esett ma is egész nap.
Csupa gyöngy
a bokor, a sövény.
A könyvárusnő úgy köhög,
alig is tud beszélni.
A Néplapban
nyilatkozott
a község
tanácselnöke:
helyi erőkkel nem lehet
megmenteni a Balatont.
Ha így megy, ősláp lesz
belőle nemsokára.
De így, vagy úgy,
szomszédban,
a két frankfurti pár
vígan nyaral.
Voltak a tájházban,
Buzsákon,
vásárolták rátétes párnát,
terítőt, hímzést
háromezerért,
egy mázas rokkát,
meg egy furulyát is.
Kártyáznák éppen. Isszák
a mára rendelt láda sört,
félüveg
konyakot,
s a szovjet
pezsgőt.
(Mondják,
jobb mint a francia!)
Kertmoziban a honi vacogok
ülnek elszántan
Bertólucci
színes
apokalipszisében.
A pederaszta kasznár, Attila,
parittyáként forgatva, most
loccsantja szét a kisfiú
fejét...
Nem kell elhinni! Ez csak
celluloid.
Ám az a géppisztoly
igaz,
mely a világ egy-szemmé
domborult
lencsetükréből
épp
tarkónkra céloz Nicaraguában.

Hallik, is, dhógy a golyó ~
csattan a koponyán.
De a lövés-szigony
sem
robbantja fel a földet.
Leleplezett
őrületével
forog tovább.

Váltság
Átfordult, rézsút süt a nap,
egy pille billeg át a
bukszusbokrokon.
A dolgok üzenete néma.
Néni moccannak a kék
edényben
a júdáspénz
tallérai.
Csak a gondolat
körhintái
kerengnek
eszelősen.
Ki-ki önnön gondjába kötve.
Mennyi arc!
Már-már nem tudom, létezem-e
e lopott,
mesterséges
magány
szabadságában,
sorsuktól
elszakítva,
amikor nem
szembesülünk.
Lehet, az önfeledtség
rései végképp
rámcsukódnak,
a csalékony idő
zabláját azért rángatom csupán,
hogy visszatérítsen
közétek.
A szökevénynek nem lesz
méltóbb váltsága soha, mint
a türelmetlen
üzenet:
— gyere, a foglyok várnak!

így is,

Tamási Áron a tengeren túl
ÍRÁSOK AMERIKÁBÓL

Az idő és az anyag gyarapodása egyre inkább biztatja az
irodalomtörténetírást:
Tamási Áron életművét megrajzoló Czine Mihály érzékeny és fényes esszéi, Féja
Géza baráti összegző könyvecskéje, Izsák Józsefnek általa is már sok ponton kitágított kismonográfiája és Taxner Tóth Ernő részben korábbi megállapításokat
ismétlő,
másrészt értetlenségeket, félrehallásokat sorjázó munkája után terjedelmesebb, az
életút mozdulásait aprólékosabb mozzanataiban figyelő és magyarázó monográfiára
is szükség volna már.
A Tamási Áronról szóló eddigi írások az amerikai esztendőket mondták a legtalányosabbnak. A megállapítás főképpen a kéznél levő adatok hiányában hangzik el újra és újra. Kényelmesség okán is tehát. Az utóbbi esztendőkben a véletlen is segített abban, hogy többet tudunk a nagyvilágot járó Tamási Áronról. Előkerült első drámája, az Amerikában írott Ösvigasztalás, amely épp a Tiszatáj hasábjain jelent meg. S az Alföld, a Forrás, legutóbb pedig a Napjaink adott közre a
diákkori jóbaráthoz, Molnár Jenőhöz írott levelekből. Az íróságra, a föladatra való
készülődés dokumentumai ezek az írások. Tamási Áron valamennyiben
hazagondol;
a kolozsvári Ne tv York kávéházban íróságra készülődő barátokra, Gálffy Annára, a
szép színésznőre, Erzsikére, oly igen óhajtott menyasszonyára, de főképpen írói életére, amelyet tengerentúl se tud másutt elképzelni és ívelni látszani, mint az egyetlenben, bajlátott
szülőföldjén.
A Lélekindulás is kinn szerkesztődik. „Eddigi 26 novellám közül úgy 18—20 jön
a könyvbe, amit hozzávetőleg 180—200 oldalra becsülök" — írja 1925. január elsején
Molnár Jenőnek Welchből. S valóban válogatás, és nem gyűjteményes könyv a Lélekindulás. A Tamási elemzések visszatérő megállapítása: Amerikában is az otthoni
gondokkal küzdött; az írásokkal bizonyítható ez. A nemrégiben fölfedezett Báts Esztert látták ebből kivételnek, de amerikai magyar tragédia volt az is. A bajszerző
nagyvilág címmel hazajövetel után közreadott útirajza és az Ábel Amerikában, valamint a már ismert és eddig nem publikált, Molnár Jenőhöz írott levelek is igazolják: Tamási Áron mily kevéssé élte Amerikát. Ehhez szolgálunk most újabb dokumentumokkal.
Tamási Áronné gondos filológiai kutató munkájának eredményeképp a korabeli
kolozsvári lapokból eddig kötetben nem közölt írások kerültek elő; az amerikai esztendőket motiválják ezek is. A Székelyek között Amerikában az Ellenzék 1924. szeptember 22-i számában jelent meg, a Két kicsi magyar pedig a Vasárnapi Újságban
(1924. 50. sz.). A két írás összefüggésére érdemes figyelnünk. A tudósítás harmadik
részében a riporter egy Amerikában élő székely család két kicsi gyermekének
hovatartozandósági sorsát rajzolja meg. Egyikőjüket hazaküldte az apja, ne feledje az otthoni szót — a történet itt a maga szociográfiai hitelességében van elmondva. Néhány
hét múlva azonban újjáformálódik az életanyag! S ami a maga valóságában tehetősség kérdése volt, a novellában drámává feszül: egyik gyermek odakünn a nagy100

világban is már bizonyos a hovatartozandóság dolgában, a másik azért nincs a világon, mert sehol nincs otthon benne. Két kicsi magyar — így szól az elbeszélés
címe, s akárhogy is a testvérháború, a kicsi Pál immár Amerikára sohasem tanítható meg.
Amiként Tamási Áron se volt tanítható az új életre. Az imént idézett, Molnár
Jenőhöz szóló levelében írja magával és lakótársával, Halmágyi Antival
kapcsolatban: „... én unom itt magamat. Biza Te is megelégelnéd hosszú időn át vezekelni
itt, mint egy fakír. Szegény amerikaiakat vég nélkül unom, a sok marhát. Nemi
különbség nélkül, nem tudok megbarátkozni velük: ebben nagy különbség van Anti
és közöttem, mert ő jól túri őket s gyakorolja." A két kicsi magyar, Pál és Miklós
között is ez a sorskülönbözőség.
Amikor Tamási Áronné szívessége folytán közzétesszük ezeket az írásokat, az a
gondolat is vezet bennünket, hogy számos színházi bemutató, jeles
munkáinak
visszatérő közreadása mellett fontos volna életműve további gondozása. A kritikai
kiadásra való készülődést is jelentené az irodalomtörténet számára, ha a mostaniakhoz hasonló elbeszélései, karcolatai is a közönség elé kerülnének. S a magyar publicisztika, esszéírás nemes tradícióját gazdagítaná egy olyan könyv, amely Tamási
Áron közírói munkásságát mutatná be a közönségnek. Harmincöt esztendővel
ezelőtt
jelent meg az utolsó és egyetlen ilyen munka, a Virrasztás. Amelyből
tucatszámra
hiányzanak a Brassói Lapokban megjelent közírások (a Varga—Patyi-féle
bibliográfia se tartja őket számon); s a tavaszvárás bizakodásában, a
békesség-emberiesség
óhajtásában visszatérően, nyomatékos szóval szólott Tamási Áron 1945 után is, amikor csak tér és az Idő által erre engedékenység
adatott.
Immár nem a virrasztó, hanem szigorúságával, erkölcsével önismeretre tanító és
megtartó közíró Tamási Áront is óhajtjuk a válaszolók sorában
mindennapjaink
gondjai közepette.
ABLONCZY LÁSZLÖ

TAMÁSI

ÁRON

Székelyek között Amerikában
AZ ELLENZÉK AMERIKAI T U D Ó S Í T Á S A
I.
Mindenüvé jut belőlünk, csak éppen oda nem, ahol valamit ingyen osztogatnak.
A tél folyamán — ez még New-Yorkban vala — egyszer beállít hozzám két
ember. Már az ajtóban ravaszul mosolyognak — később kivallották, hogy azért tették, mert már helyben érezték magukat.
— Szerencsés jestét — azt mondja az egyik.
— Helyben vagyok — gondolom én is s hamar leültetem őket s nem szólok a
világért sem, haddiám: hogy kezdik ők s mennyire szotyogtatták- el a székelységüket. A kisebbik mingyárt lehúzódik egy székre, egyik szemével forgatja a kalapját,
a másikkal mosolyog tovább. A másik, egy igennagy száraz ember, fennállva kezdi:
— Megéreztük a hazai bűzt — s hangja úgy hangzott, mint egy magasban lengő
megrepedt lant, ami az épeket még kétszer túléli.
— Kedves beszéd — mondom s erre leül s vallani kezdi, hogy ő húsz eszfcen100

deje vánszorgott ki s éppen a szomszédos faluból való, vagyis kereken kimondva:
az udvarhelymegyei Szentlélekre s a neve Haj dó.
— Az enyém is a — szól belé a másik.
Furcsállottam, hogy fel tudtak kutatni engem s kérdem:
— Ugyanbiza, hogy kaptak reám?
Száraz kezeit összesúrolja Mr. Haj dó s felel:
— Az amerikai magyar újságban olvastunk egy kesergő írást, a bütűk értelme
igen igen ismerős volt, megragadott s ott eligazítottak s úgy. — Apránkint jól megered a szava s nagyjában elmondja, hogy mennyi mindenfélét dolgozott eddigelé s
hogy most „ácskodik" otthon: megcsinál széket, képrámát s minden a sujt. Az
amerikaiak megszerették s már jól eltartják munkával.
A másik, egy katonaságnál kitudósodott vénebb legény, gyárban dolgozik s hetenkint összegyűjt valami harminc dollárt.
— Szeretik-é Amerikát? — kérdem.
— A mi szeretetünkkel nem sokra megy — azt mondja az öreg.
— Nem számítanak hazafelé?
— Jó volna — szól s elérzékenyül a száraz ember. Szünet után lassan mondja:
— Csak félünk.
— S ugyan mitől, hiszen valami pénzük addig bizonyosan van?
— Van — feleli — de itt megszoktuk mondani az igazságot s otthon b a j lehetne
belőle.
Érzem, hogy valahogy simán kéne elütni a dolgot s mondom:
— Hiszen magában otthon is bátran kimondhatja az igazságot.
Erre ravaszul mosolyognak, hogy nem akarom-é félrevezetni őket?
Sokat s jóízűen beszélgetnek. Kérdeznek a pap s a kántor felől, nevezetes emberek felől s hogy Szombatfalva végiben él-é még a nagy udvas cserefa, ú j házak
épültek-é, a vén zsidó meddig lát még, a disznót most is jóhajnalban ölik-é s valakit a Baknya-tetőn mostanában nem véreztek-é meg végérvényesen?
Aztán mindjobban körülvett a hazai melegség s az ifiabbik székely már nem
tudta türtőztetni magát s kabátja alól csillogó szemmel egy éveget eléhúzott:
— összejövetelünket innapoljuk meg! — azt mondja.
Magam egy kicsit elcsodálkozom, de azt se kérdem, hogy hol s miképpen szerezték, hanem tekintettel a tilalomra, az ajtót hamar bezárom, nekiülünk s a sikeres találkozásra ahaj, jól ivánk.
n.
A tavasz elején, tarka-barka new-yorki foglalkozások után, egy vidéki bankra
kaptam s le is jöttem s mainapig szerencsésen itt rekedtem. S otthoni embernek
igen furcsa lesz, hogy nem annyira munkámmal hajtok jövedelmet a banknak, hanem inkább csalétek vagyok a magyarok s románok számára: tudniillik az amerikai
úgy gondolkozik, hogy a környékbeli sok magyar s román bányász mind hozzá viszi
a pénzét, ha megtudja, hogy itt a saját nyelvén is beszélhet. A politikának ezen
egyetlen ága háládatos is csakugyan, mert mindhármunknak hasznunk van belőle.
S kivált magam örvendek azon csodának, hogy félig a magyarságomból élek, vagyis
mostani jövedelmem fele velem született.
Hát ilyenformán ismerkedem én az ittlévő magyarsággal.
A jóminap, egyik vasárnap délután, ötven centért kiszekereztem egy autón a
szomszéd városba, ott leszállok s tűnődöm, hogy hova legyek el? Az első boltba bemegyek s kérdem a rezesorrú gazdát, hogy nem ismer-é magyarokat itten. Dünynyögve hátramutat a sarokba:
— There are.
Odamegyek s az öt összebújó embertől illedelmesen tudakolom, hogy magyarokhoz van-é szerencsém?
Félig azokhoz — azt mondja szép-magyarul az egyik s nem sok ügyet vetnek
100

reám. De a szóból észrevettem, hogy székelyek s csak tempóznak. Gondolom: én is
úgy fogom a dolgot s szólok:
— Ne tudóskodjanak, mert én is székely vagyok. — Erre összenéznek, felállnak,
nyújtják a kezüket s szépen összebékülünk. Egyik udvarhelymegyei, valahová Énlaka körül, három olthévízi s az ötödik még mindig nagy bajusza alatt t a r t j a a szót
s csak vallatásra tájékoztat, hogy ő háromszéki szász, de idővel székely lett belőle,
ami legalább szavában érzett is.
Nagytitokban három üveg bor került valahonnan, darabja két dollárért. — Igen
sűrű bor, téglaveres, mandulaízzel s még nem tudom mivel, úgy teli, hogy kettő
után a fejünk erejét kezdte leszerelni.
Búnak eredt az öt bányász s a bor mellett erősen készülődtek Erdélyországba.
Csak még egy kicsi pénzt szereznek. Ugyan már van, hol ezerötszáz dollár, hol
ezer, hol nyolcszáz, de ki kell kerekíteni, hogy többet ne kelljen ebbe a rusnya
országba jönni. A pénzről beszélvén, igen mosolyogtak a szászra s aztán kitudódott,
hogy az öreg hatvan esztendei közül huszonötöt itt töltött s tán még ötven dollárja
sincs, mert ahogyan kapja a fizetését, azonmódulag viszi a rosszféléknek, pedig
már csak a kívánsága maradt meg s otthon felesége s gyermekei, de azoknak még
levelet sem ír. A székelyek feddik eleget, de nem használ a szásznak — ő külön
autonómiát akar.
A hazai emlékek elnyelik a bort, akkor a két legényember élünkre áll, s megyünk, mendegélünk. Egyszer beérünk egy igen lármás és furcsa mellékutcába: valami harminc házból áll az egész, az egyik ház eleje teli fehérasszonyokkal, a másik
teli néger asszonyokkal s tovább is így vegyesen. Az utca teli szedett-vedett férfinépséggel s a fejérnépek szemtelenül hívják lépre őket.
Szinte megrémülve csodálkozom s megállok. A két legényember mosolyog s
utána így beszél.
— Hát ezek a rosszfélék, ez a szászember ide hordja a pénzét.
Reánézek a szászra, az lehorgasztja fejét, mint egy kivénült keselyű.
— Menjünk innét, amíg tart a becsületünk — mondom.
— Csakugyan menjünk — hagyta rá az öregebbik székely — mert az otthonvalók álmukban meglátnak s kitagadnak.
Mikor kiérünk egy tisztességes utcába, nézünk széjjel s hát a vén szász sehol
sincs.
— Visszaszökött, minden rosszfélét úgy ismer innét, mintha mostoha apja volna
— mondja az udvarhelymegyei.
Már szótalanul jövünk tovább. Későre az egyik legény mondani kezdi:
— A fekete jobb, fekete jobb. — Szünetet tart s aztán ú j r a :
— A fekete édesebb, a fekete édesebb.
Itt már nem bírom tovább s hozzáfordulok:
— Mit galatyol össze-vissza?
Bizon jobb: a feketenép bizon jobb, mint a fejérnép. — S alig tudtuk lebeszélni,
hogy ő is vissza ne menjen.
Hazafelé gondolkozom rajta: mindenkinek tudnia illik, hogy Amerikában nincs
prostitúció!? Mindenkinek hinnie kell, hogy Amerikában józan életet élnek!
Kifelé: becsülettel szerzett pénz, példás erkölcs, puritanizmus.
S itt bent: ügyesen rabolt pénz, felháborító álszenteskedés, jellemtelen milliók.
Otthoniaknak: csodált Amerika.
Nekünk: élő Amerika.
III. •
Július legvégén ismét kilátogatok az egyik bányászfaluba. Néhány lustálkodó
néger a végeken, de ember egyébként nemigen van sehol. Későre az egyik ház ereszében felfedeztem egy vénasszonyt, ki egy sírdogáló gyermeket rázott. Megismerkedünk s hát ő felvidéki magyar asszony, ki itt ment férjhez, urát a bánya elölte s
most az unokáját rázza — még mindig magyarul, mert angol tudománya az egyik
100

markában jól elférne. Később a házasfia is hazakerül, annak a felesége is megjön
valahonnan tekergésből. Ezeket már inkább nem érdeklem, mintha egy füst-karika
volnék. S Magyarország felesleges szó nekik s istenfizessével kell kérni, hogy magyarul valamit kinyögjenek. — Sokáig nem is tudtam gyönyörködni bennük s kérésemre másik magyar családhoz igazítottak.
Amint a kapun belépem, virágos kerten keresztül megyek a házig. Itt három
férfiú beszélget. Néhány lépésről egy kurta mondást elfogok:
— Lerekedt meleg van, hajjátok-é?
Odaérek s az ujjamat nekiszegzem a szólónak:
— Maga székely, ne tagadja. — Erre egy asszony a hálós ajtón belől jóízűen
kacag:
— Rajtacsípték, ugy-é?
Úgylátszik, hogy az egész Olthévíz kitelepedett, mert ezek is mind odavalók.
A házigazda Marosi nevet örökölt. Tizenöt esztendeje bányássza a szenet, felesége
és két legénykéje teszi széppé háztáját.
Kedvem támadt kinézni belőlük, hogy milyen családi életet élnek? Hogy ilyen
mélyre is béhullott-é Amerika? — Beszédbe hozom a két legénykét s elmondja az
apjuk, hogy 7—13 éves koráig otthon volt a nagyobbik s csupán azért küldte haza,
nehogy elfelejtsen magyarnak lenni. Egy szegény székely szájából, kinek csak orvosság gyanánt adtak kicsikorában valami kevesecske tudományt, meghatóan jól esik
ezt hallani. Istenem, be más ez az ember, mint az a felvidéki magyar, kinek néhány
év múlva már csak álmában jár vissza a magyarsága! Hát nagyjában mégis épek a
székely gyökerek, s be jó hinni, hogy nem veszünk ki, hanem inkább tiszta erőnkkel bekapcsolódunk a világba: — úgy mint ez az egyszerű cseppember, ki már két
nyelvet tud egészen jól. — Vágyódtam tudni, hogy vájjon miképen gondolkozik ez
az ember. Kérdéseinkre lehajtotta a fejét s szomorúan hallgatott. Helyette az apja
mondja el, hogy amikor visszajött, esztendeig is mingyárt-mingyárt sírt s mondogatta :
— Menjünk haza édesapám, otthon jobbak az emberek, s itt kicsi borjú sincs,
nyulacska sincs, sem szép virágos rétek, csak füst, setét bányák s szomorú szenes
emberek.
Magamhoz hívom s vigasztalom a gyermeket:
— Ne búsulj, fiam, jövő nyárra hazamegyünk, madarászunk, forrásvizet iszunk
s megferedünk az Oltban s olyan szépek leszünk, hogy a tündérek felszednek a
kötényükbe. Hazajösz-é?
Itt az apjára néz, aki ígéretével megjutalmazza:
— Hazaviszlek, fiam, haza.
Az egyik öreg, kinek lábát eltörte a bánya s ki még itt is hazaimódon siriti a
cigarettát, beleszól:
— Csak annyi pénzem legyen, mert én is veled megyek.
Közben az asszony jó pánkot sütött s vacsorájából megtudtuk, hogy az erdélyi
ízlést innen is hazaviszi. S hasonlóképpen a modorát, szavajárását s bánatot-űző
kacagását.
Búcsúzáskor milyen igazán láttam, hogy székelységünk főereje asszonyaink, akik
minden földön s örökké igazi székelyek maradnak: a legbüszkébb úriasszonyaink
éppen úgy, mint a háromszéki rónán arató leány. S ha ők ránkkacagnak, eszünkbejut, hogy mi, férfiak, a nagyvilágban be sokat elhullattunk!
De eszünkbejut s ebből megszületik a szépség. S hogy ez a szépség megmaradjon, székely leányaink arra is gondot vetnek, mert ha másképp nem megy, akkor
kicsiruhájuk szegibe belekötik.
(Ellenzék,

1924. szept. 22. 214. sz. 10. p.)

100

Két kicsi magyar
Az éjszaka gyászos öltözetével együtt lassan eltakarodott. Hegyek tetejéről ú j r a
napot jelentett a fogyhatatlan erő, s ágyaikból savanyú orcával állottak talpra a
bányászok, mintha tövisbe léptek volna.
Kelemen Pál, mint a felijesztett légy, odatándorodott az ablakhoz.
— Késik az idő, halljátok-é?
Pedig nem hihető, hogy késett volna, inkább a köd csalta meg Kelemen Pált.
Hamuszínével meg is ülte a földet, mint egy hidegverte, mesebeli gyöngytyúk. Az
eget elfedte, napsugarának ellenállott s odaadással pusztultak benne a környező
hegyek fái, mint huzamosan megvetett ember testén a hulló szőr.
Mert itt Amerika van: erdőknek halálos országa s ezt a valóságot még a köd
sem tudta eltakarni, s így se Kelemen Pálnak, se másnak nem szolgált semmi
jóval.
Az asszony is megmozdult: fejét felemelte, de hajszálai még érték a párnát s
azokon az otthagyott meleg visszament a fejébe s ott a gondokat felrázta s osztályozni kezdte.
— Köntös alatt vagyunk — azt mondta Kelemen Pál, s hitvány nadrágját magára erőltette.
Az asszony kutatta a szavak értelmét, de hasztalanul. Pedig mi sem egyszerűbb,
minthogy Kelemen Pál a ködre célzott.
A két legényke is felütötte a fejét.
— Aludjatok, nem hajt a tatár — intette az apjuk.
— Tégedet sem — szólt az asszony.
— Csak az élet nem hagy élni.
Kelemen Pál cifraságból nem mondott szavakat, túlontúl tudta mit beszél, hiszen esztendők óta ő vágja a szenet s csak a látszat az, hogy nem a rabok példaképe.
Aki nem hős, itt önmagát is elveszti s helyébe nem talál egy marok állhatatos
örömet. Tudja ezt az amerikai magyar s csupán nyakasságból nem sír. Inkább túldolgozza a többi nációt, pedig munkának váltig az is elég volna, ahogy védeni kell
a hazai elgondolásokat.
Erős homlokára húzta Kelemen Pál a nagyszemű bányalámpát s odahagyta a
tákolt házat, minek jóerejű vihar előtt nem sok becsülete volna.
Keményen a hegynek vágott s a hulló leveleket gyöngédtelenül letaposta, mint
őmagát a gond. Azután a bánya szájából félreverte a ködfüggönyt s bebújt, mint a
kitartó szú a fába. A csákány nyele mellé a markába lehelt, meghajlott s még
térdre is kényszerült, mint a katakombában lakó őskeresztény a titkos isten előtt.
Vágta a szenet és szükségből vigasztalódott.
Künn a köd nem oszlott s az asszony a bányát megülő hideg szürkeségbe belesóhajtott:
— Virjaszd fel a napot, áldott Isten!
A két legényke teremtő ösztönével száraz ágakat szúrt a földbe.
— Foganj meg, leveledzél ki s nőj nagyot! — mondogatták.
Feleletül elváló halovány levelek egymásra borultak, mialatt az apjuk törte a
hegyet, mint a kutya az éktelen csontot, mert az élet valami ijesztőt mindenkinek
előír.
Estefelé átokra futott mégis a Kelemen Pál szája:
— A keservit a buta emberinek, aki nem tanul, amíg k i c s i . . . Így csak a szenet
vágja, mint a barom s neki nem napfény az élet, hanem beborulás, míg az úr éli
világát.
Ha nincs haraggal mondva, ez nagyjában igaz is.
De ennél több is történt:
100

Kelemen Pált újrakeresztelte az apai gondolat:
— Két gyermekemnek nem hagyom örökül a magam sorsát.
Estére kelve feketén imbolygott haza, mintha az ördögök karmai közül szabadult volna meg erős tusa után.
Amint belépett, két legénykéje üdvözlésképpen rácsimpaszkodott. Kicsi tenyerük
kormos lett, mintha tűzön állott üstöt simogattak volna, de ez igen tetszett nekik.
— örvendeztek az élet mocskos porának, úgyé? — mondta az apjuk szomorúan
s a dísztelen lámpát szegre akasztotta.
A gyermekek kormos kezeikkel megmosdatták egymást.
Egyik mondta:
— Te vagy az ördögfióka.
A másik visszafelelte:
'
— Te vagy a főördög inasa.
Kelemen Pál bágyadtan mosolygott, mint az őszi napsugár s a nagyobbik fiát
szemmértékre vette:
— Elég erős már a betűre.
Ahogy ehettek, kiült a „porcs"-ra s a hegyek felett elnézett keresztül s látta,
hogy ott folyik az Olt, csobog is fáradhatatlanul s levelek hullnak a színére s ringanak, mint a távozó élet visszapillantása.
Felesége egyszer melléje állott: vére, mint tiszta patak szélcsend idején úgy
folydogált, megőrzött testét körüllebegték még a vágyak, de már csak úgy, mint az
őszivirág illata.
— Valamit kigondoltam, Teréz — mondta gondosan Kelemen Pál.
Az asszony odabújt s nem tehetett róla, hogy melle a férfimelegtől szépen megremegett.
— A nagyobbik fiunkat iskolára hazaküldjük — folytatta a férfiú — amit magábaszed, legyen a 'magja magyar.
— Jere ide, kicsi Pál! — örvendett az asszony.
A gyermek az anyja ölibe futott.
— Apád hazaküld magyar iskolára, úr lesz belőled, ne búsulj!
A gyermek nagyra nyitotta a szemét, mint egy szép mese hallatára.
— Haza mész-é? — kérdezte az apja.
— Ha anyám nem sír, hazamegyek.
Az anyja megcsókolta és sírni kezdett.
Lassan rájuk szállott a hűvös este s kicsi Pálból nagy úr lesz, mind azt álmodták.
Nemsokára be is telt a Kelemen Pál szava: egy ismerőse, ki drága egészségét
néhány száz dollárral itt végképpen beváltotta, a fiát hazavitte.
Az asszony sokszor elsírta magát, mert gyermekétől távol lenni, bizony nagy
dolog egy anyának.
— Ne sírj, úr lesz belőle s nem olyan oktalan bányász, mint én, kit mindennap újra bélep a szénpor s véle a keserűség.
Hetek múlva jött az írás, hogy szép könyveket vettek már kicsi Pálnak, ül a
padban, ügyel a szóra s nagy szemeit erős kedvvel jártatja a betűkön.
Kicsi Miklóst is beíratták itt angol iskolába, de sokszor az apját is elkísérte a
bányába s ilyenkor szenesen jött haza s ébredező büszkeségével szinte éreztette a
háznál, hogy ő a férfiú. Tervezgette, hogy majd autót vesz, hogy ne járjon szegénymódra gyalog, dicsérettel tüntetett Amerika mellett s már durcáskodott, ha intette
az anyja, hogy beszéljen magyarul s ha nem beszél, szégyelje magát.
Kicsi Pál pedig írta:
„Drága édesanyám s édesapám, olyan jó itthon lenni, hogy ki se lehet mondani.
Kiadták a nyári vakációt s gondolják el, tiszta jeles bizonyítványt kaptam, a tanító
bácsi meg is csókolt s azt mondta, hogy bár az ő fia volnék, de én nem lennék az
ő fia, mert édesapám dolgozik értem s édesanyámat úgy szeretem, hogy sokszor
sírok is belé . . . "
Az ilyen levelekre reápotyogtatta könnyeit s vigasztalásul kicsi nyulacskáival s
100

galambjaival eljátszadozott, maga köré telepítette s mesét mondott nekik. Templomba eljárt, virágokat termesztett s az Olt partján sokszor kifeküdt a f ű b e s megnyugodt az ősök hitén.
így élt jámborul kicsi Kelemen Pál.
Múltak az esztendők s egyszer visszaérkezett kicsi Kelemen Pál. Sugármagasra
nőve s értelmes arcán játszadoztak a kimondott szavak.
Apának, anyának öröme telt benne, hogy alig győzték dédelgetni.
— Milyen szép lettél, kicsi fiam — mondta az anyja.
Kelemen Pál ellágyulva nézte a fiát, apai örömben mosolygott s a félig beteljesült akarata leseperte arcáról a gondot. Nem bánta már a sok erős munkát, csak
azt érezte, hogy szépet cselekedett s a maga gyermekkori vágyai kezdenek valóra
válni.
— Jere ide, fiam — nyújtotta ki a karját.
— Hát szép ország a mi országunk, ugyé?
— Gyönyörű ország, minden gyönyörű — vallotta kicsi Pál — nagyok s áhítatosak az erdők, mint a templom, virágoknak se szeri, se száma s meleg lélekkel áldottak az emberek.
Vén Kelemen Pálnak a szíve felébredt s a könnye kiesett:
— Be szépen mesélsz, fiam. Alig mertem hinni, hogy ilyen fiam l e s z . . .
Az asszony is törölgette mosolygó szemeit.
De Miklós nem érzékenyedett el, ő nem találkozott ilyen szavakkal s amilyen
kicsi volt még, olyan gúnyosan legyintett:
— Én szégyelleném a sírást, abból senki sem él meg.
Az anyja nagy szeretettel mondta neki:
— Majd te is rájössz arra, hogy sírás nélkül nincsen szép élet, v á r j csak s
aztán gondolj vissza anyád szavaira, kit addig lehet el is t e m e t t e k . . .
— Jövőre te vagy soron, Miklós. Téged is hazaküldlek, hogy lásd meg az apád
gyönyörű országát.
Kicsi Miklós csak félvállról mondta:
— Nekem itt is jó lesz, minek hányjuk ki ilyenekre a pénzt, inkább vegyünk
autót, s ne uraskodjunk rongyosan.
— Jó, jó, majd megbánod, csak gondolj vissza, amit anyád mondott.
Mégsem lehetett meggyőzni kicsi Miklóst, ő úgy vette az életet, ahogy adódott,
ú j talajba gyökerezett, a megindulásnak,. érzésnek és lelkivilágnak nem sok hasznát
látta.
A szülők a ház előtt összeültek örömükben. Egymás kezét fogták és keveset
beszéltek.
A két testvér együtt maradt a szobában.
Kicsi Pál elészedte a könyveit s az egyiket az öccse elé tartotta:
— Ez aztán a szép könyv, nézz ide!
— Miféle könyv?
— Nagy magyarok élete. Szent könyv, mint a biblia.
— Időlopásra jók a könyvek — mondta Miklós. — Evvel nem keresel egy fél
dollárt sem.
— Csak olvasd — biztatta Pál.
Miklós sillabizálni kezdte, de nem tudott egy értelmes szót kihozni.
— Szégyelhetnéd magad, nagymúltú népünk nyelvét nem ismered, milyen magyar vagy?!
— Szégyeld te magad, te sem tudsz autót hajtani, miféle amerikai vagy?!
— Én nem vagyok amerikai.
— Mert én az vagyok s nesze: edd meg a könyvedet — s azzal a Pál lábához
vetette a könyvet.
— Megver az Isten, ne félj, amiért hajigálod az én szent könyvemet!
— Bolond vagy! — kacagott gúnyosan kicsi Miklós, s széjjelszórta a többi könyveket is.
100

— Ne bántsd szép könyveimet, megmondom apámnak — indult fel kicsi Pál s
félig sírva és reszketve megfogta az öccse kezét.
Miklóst a nyers méreg elöntötte, a lábait széjjelvetette s kicsi Pált minden erejével odavágta.
— J a j ! — sikoltott a gyermek s fejéből már folyt a vér.
A szülők ijedten ugrottak be.
Miklós, mint egy nagy ember, száraz arccal s büszkén odamutatott:
— Most ott van, egye meg a könyveit, megtanítottam Amerikára!
öreg Kelemen Pál haloványan megállott a jajgató fiú előtt, sokáig nézte, ahogy
felesége csókolja a véres fejét, s azután a másik fiára nézett és sírni kezdett, mert
mindkettő vér szerint és sors szerint az övé volt.
(Vasárnapi

Űjság, 1924. 50. sz., 14—16. p.)

F E J É R CSABA: FAK
2 Tiszatáj

17

FÉJA

GÉZA

Múltunk
A haza, az édesanya,
ki nemcsak szült és ringatott,
édes tej, melegítő csók,
lángoló szemű
magzatok,
előre jegyzett
vértanúk,
halált kihívó katonák,
lassan ballagó parasztok
volt seregeit adta át.
Öh mindig, mindig csak adott,
s felzabálták a gonoszok,
az emberhúsra
éhesek
mindig találtak férfit itt,
lándzsák hegyére
gyermeket.
Az ember fehér csontjait
földünk őrzi, s az emlékezet
valakinek,
valaminek.
Nem nekünk kell
töprengeni,
törvényt teljesítettünk
mi; .
a vér s verejték
csöppjei
ott ragyognak a földtekén, —
különb ragyogás, mint a fény.
1977

Gyónás
Ember volt,
fagyban, sárban
gázolt,
verítéket
vetett
a földbe,
befelé vitte
a zászlót,
bocsáss meg most
és mindörökre.

100

Indulóban
Várnak már a
halottjaim,
és világítanak
nekem,
amint világítottam
én
halottak estjén
hűségesen?
Avartól díszes
sírjukon
küszködött a kicsi világ,
térdelve melengettem
én,
kulcsolt kezem mondott
imát;
a földre omló
térdemen
éreztem testük
harmatát.
1978

Éjszaka
Esténként mindig különös nyugtalanság lepte el Báth Mihályt. Hiába tért
haza és függönyözte be ablakát. Hiába fogadta meg, miszerint rendes emberré
vedlik, és ezután bölcsen takarékoskodik a szívével, melynek rugói bizony
megrokkantak a ki- és beszálló asszonyságok pompázatos tomporának súlya
alatt. Az éjszakával szemben nincsen védekezés. A nappal elől elbújhatunk, az
éjszaka azonban utánunk lopódzik, ha máshol nem, hát bebúvik a kulcslyukon.
Báth Mihály mindenáron meg akart szabadulni az éjszaka csábításaitól. Amint
beesteledett, öreg bőrszékbe ült, takarót helyezett térdére, és áhítatos gondolatokat gerjesztett elméjében. Lecsavarta a világosságot, és szelíden szundítani
kezdett. De mindhiába, egyre felriadt, mert úgy hallotta, mintha ló nyerítene a
kerítés mellett. Nyilván az a ló, melyről leszállott, vagy véres fővel lebukott
néhány századnak előtte, a ló azonban tovább száguldott, végigporozta a tejutat, most pedig ismét itt áll, mint egykor, a kerítéshez kötve, időnként nyerít,
nyugtalanul kaparja a földet, és az éjszakába akarja vinni gazdáját.
Báth Mihály eredendően éjszakázó ember volt, a nappalt alapjában véve
mélységesen megvetette. A nappal tele van hazugsággal és csalódással. Nappal
megy robotba és anyakönyvvezető elé az ember. Nappal mindenki álorcát húz
magára, s emberszerető szónoklatokat tartanak azok, akik gyilkolni szeretnének. A nappal a rabszolgáké, a vérszopóké és a bohócoké, az éjszaka azonban
az emberé. Az éjszaka népe a lelkét mutatja meg. Ha Báth Mihály betért egy
spelunkába, azonnal körülvették a rongyosok, és sorsuk talányát magyarázták.
Az éjszaka lányai mindig előbb a lelküket meztelenítették le, s csak azután
bújtak ki ruhájukból. Nappal megdöbbentően józan rovatkörmölők érzelmes
regényeket meséltek, tekintélybe merevedett arcok végigsírták az éjszakát.
S valamennyien hites tanúnak hívták Báth Mihályt, hogy legyen majd fűrmenderük egykor, valahol túl a csillagokon.
Hasonlót érzett esténként Báth Mihály kebelbarátja, Balázsi Demeter, a híres
festő is. Érdemes dolgok telítették ezt a Balázsit: föld sava, erdő zúgása, csil2*

19

lagok szikrázása. Különben pedig törökös hajlamú férfiú volt, de családtagjai
nagy papi méltóságokba emelkedtek, s ezért Demeter mégsem térhetett török
hitre, nem boríthatta gyászba és gyalázatba a lila taláros atyafiságot. Kénytelen volt legalább látszólag keresztényi életet folytatni, és nem tartott nyíltan
háremet. Mindazonáltal ez a Balázsi ravaszul háremnek tekintette a világot, és
jogot formált embertársai feleségeire, leányaira. A házassági szerződéseket nem
tekintette többnek, mint a nagyhatalmak örök barátsági fogadalmaikat. Magasztos elgondolását kitartóan és hímes szavakkal magyarázta a nőknek, akik
azonban nem méltányolták eléggé elméjének fenséges szárnyalását. Ugyanis az
asszonyokat is megfertőzte a kor legnagyobb kolerája, az Üzlet. A nők, ahelyett
hogy e nagylelkű és nagytermészetű férfiú háremébe sorakoztak volna, kedvező házassági szerződésekre törekedtek, s elvetemedett mesterkedésekkel inkább ők tartottak három-négy férfit is bűvkörükben. Ennyire kifordult sarkaiból a világ. Eleinte ugyan Balázsi tündöklő ékesszólása segítségével meg-meghódított néhány hölgyet, utóbb azonban a nők alattomos bosszút forraltak
ellene.
— Ez a Balázsi — mondogatták — méhnek képzeli magát, holott öregedő
dongó. Csak szállna virágról virágra, mindből kiszívná a mézet, azután otthagyná martaléknak. Nohát, majd kap tőlünk mézet! Magára vessen, ha savanyú is, meg keserű is lesz ez a méz.
Ilyen gonoszul fondorkodtak Balázsi ellen a nők, s fenyegetésüket valóra
is váltották. Szívesen kapaszkodtak a tekintélyes férfiú karjába, gőgös főtartással hagyták, hogy Balázsi bevezesse őket az éjszaka tündöklésébe, fülüket
hegyezve tanulták Balázsitól az élet művészetét, ostoba kotkodácsolásukból finom stílust csiszoltattak véle, mintha ötvösmester volna, egyszóval Nagy Nővé
huzalkodtak oldalán. Mihelyst azonban Balázsi tisztességes karéjt követelt a
lépesmézből, gyorsan házasságra léptek rendszerint egy befejezetlen fejű, de
kövér tárcájú fiatalemberrel.
Legutóbb is Balázsi együtt vacsorázott a Szőke Tüneménnyel, s miközben a
sertéskarajjal viaskodott, derekasan igyekezett és szorgoskodott térdével is, a
Szőke Tünemény pedig már-már hozzákezeskedett. Báth Mihály is részt vett a
vacsorán olyan komolyan és tekintélyt tartón, akár egy pap. Barátjával érzett,
és már-már áldását adta reájuk. Ám a kis hegyi vendéglő gerendás szobájába
belopakodott az Éjszaka, és mindenféle vértforraló csábításokat suttogott a
vendégek fülébe. Ezért mind Balázsi Demeter, mind Báth Mihály egyszerre
a Muskátli nevezetű zenés-táncos spelunkába kívánkoztak. Nemsokára közre is
fogták és levezették a hegyről a Szőke Tüneményt, aki lendületes csípőriszálással fejezte ki örömét a fordulat felett.
A Muskátliban folyt a szokott ricsaj, a zongorából angol slágerek melódiái
harsogtak, mert ezeknek hangjai mellett európainak képzelte magát az itt gyülekező szedett-vedett népség. Rengetegen táncoltak, egybepréselve a kis helyen,
csoda, hogy a lángoló testektől meg nem gyulladtak a ruhák, melyek, úgy látszik, tűzálló műanyagból készültek. Csaknem mindenki táncolt, az asztalok
mellett csupán magányba keseredett hímek ültek, éhesen legeltették szemüket
a nőkön, s merényleteket forraltak magukban. Balázsi és Báth nem táncoltak,
megvetéssel szemlélték a korszerű táncokat, úgy vélték, hogy az efféle mozdulatokat jó ízlésű ember az ágyban végzi. Az ügy buzgó pincérek azonnal asztalt
kerítettek a tekintélyes társaságnak, leültek, és csakhamar hozzájuk társult
egy férfias mozgású, fiatal orvos ösmerősük, holott egyikük sem volt beteg.
Az orvos azonnal táncra kérte a Szőke Tüneményt, majd midőn belefáradtak a
táncba, és visszatértek az asztalhoz, hosszasan magasztalta Báth Mihálynak a
hölgy kellemeit. Kiderült, miszerint ez az orvos úgy vizsgálja a nőket, mint a
lókupec a lovakat. A különbség mindössze annyi, hogy a lókupec a lovak
fogait veszi szemügyre, az orvos pedig a nők bőrét vizsgálta, mert bőrük árulja
el, miként működnek hormonjaik.
100

— Kitűnően működnek a Szőke Csoda hormonjai — örvendezett az orvos,
aprókat nyelt, s kezét dörzsölte.
Az orvosról különben utóbb kiderült, miszerint nagyapja csakugyan lókupec volt Tiszaroffon. A szőke szépség tényleg kifogástalan bőrrel rendelkezett, patyolatán a legszigorúbb kutatás sem fedezett fel zavaró jegyet, s úgy
feszült húsára, mint a gyümölcs héja.
— Dráma készül — jegyezte meg Báth Mihály, mire a szőke szépség hálás
pillantást vetett rá.
A szőke csoda és a kupeclelkű doktor csakugyan még ezen az éjszakán
egyezséget kötöttek, egy hét múltán pedig már az anyakönyvvezető előtt állottak, s égbekiáltó szívtelenséggel Balázsi Demetert és Báth Mihályt hívták meg
tanúnak. A vőlegény így okoskodott:
— Csak szenvedjen Balázsi, mert ő is, Báth Mihály is csak csiszárkodnak
a nőkkel.
A Szőke Csoda pedig hozzátette:
— Hadd nyalogassák üvegen keresztül a mézet!
Balázsi Demeter egyedül maradt, megbántottan pusmogott és haditerveket
szőtt. Ö sem tudott elbújni az éjszaka elől, csak éppen nem a paripa. nyeríté-r
sét hallotta, mint Báth Mihály, hanem mihelyst lehunyta a szemét, megjelent
előtte egy nő, szemérmetlenül rákacsintott és vetkezni kezdett. Mit tehetett
Balázsi? Felövedzkedett és nekivágott az éjszakának, megkeresni azt a nőt,
akit lelki szemeivel annyira kívánatosnak ítélt.
Bármennyire is messzire lakott egymástól a két férfiú, az éjszaka útjain
mindig találkoztak, és együtt kalandoztak. Viaskodásra mégsem került közöttük sor, mert Balázsi a szőke nőkre szavazott, Báth Mihály pedig a feketékre.
Megesett egyszer ugyan, hogy a fekete Olga mindkettőjüknek megtetszett, és
ez a telhetetlen asszony titokban, lelkiismeretének fordulása nélkül részesítette
kegyeiben a két barátot. Ám a két férfi mindegyike aggodalmas gonddal titkolta diadalmát a másik előtt, s annyira elfátyolozták Olga ingerlő alakját,
hogy szinte már álomképnek vélték.
— Ez az Olga talán nem is létezett — vélte Báth Mihály.
— Bizonyára csak álmodtunk róla — válaszolta Balázsi, s akkorát szítt
szivarjából, hogy bíborba borult a vége.
A két barát ezen a békésszívű nyári éjszakán is találkozott. Némi tusakodás után elindultak a budai hegyen füstölgő szerb vendégfogadóba. Buzgón
kapaszkodtak a hegyre, és Báth Mihály a szőke nők természetrajzát ismertette.
A szőke nők hidegek és telhetetlenek. Kegyetlenek, szeretnek gyönyörködni a
férfiú kínszenvedéseiben. Nagyra tartják eszüket, gőgjük nem ismer határt.
Balázsinak jól esett a baráti támogatás, ki is jelentette:
— Ezentúl inkább a barnákkal próbálkozunk.
A hegytetőn hozzájuk csatlakozott a Kövér Zenész. Ez a zenész ugyan fölötte gyarlón muzsikált, de kárpótlásul rengeteget evett, és térfogata következetesen gyarapodott. Idegekből szőtt felesége nehezen bírta kövéredő férje
mélabús szuszogását, ezért finnyásán húzódott mellőle. Fölötte fájt a kövérnek
felesége elhidegülése, de azért evett rendületlenül, most is háromféle szerb
ételt vermelt be. Végül hosszú glédában szolgálták fel néki a finoman remegő
túrós palacsintákat. Rendre eltűntek ezek is. A lakoma után megindult az
emésztés, és ilyenkor a kövér mindig elérzékenyedett.
— Mit gondoltok, megcsal a feleségem? — kérdezgette szaporán pislogva.
— Ha van esze, megcsal — nyugtatta jó szívvel Báth Mihály, mire a kövér
kancsalítani kezdett a szenvedéstől.
Ekkor foglalt helyet a kocsmakert másik sarkában három nő. Barnák voltak valamennyien.
— Itt az alkalom a próbatételre — biztatta Báth Mihály Balázsit. Balázsi
nem is késett, levelet írt a három leánynak, s a nagybőgőssel menten asztaluk100

hoz is küldte. A levél hímes szavakkal invitálta a leányokat, alján ez az aláírás
szerepelt: a Három Gazda. A gazdával bizonyára azt kívánta jelezni Balázsi,
hogy amennyiben a nők az asztalukhoz jönnek, úgy ellátják majd őket mindenféle javakkal és örömökkel, akár azok a bizonyos gazdák, akiknek képességeit egy Löwy álnéven költő is fennen magasztalta. A nők azonban csak
vihogtak. Balázsi unszolására ezután Báth Mihály is levelet írt, és három, nyíllal átszőtt szívet rajzolt a levél aljára, mert hátha finomabb érzések lakoznak
a nőkben, de aligha lakoztak, mert továbbra is csak vihogtak. Ekkor jött a
három gazda asztalához a Széplelkű Mérnök.
A mérnök szívesen hozott áldozatokat a művészetért, s örömest vállalta a
nagyköveti megbízást az értelmetlenül vihogó nőkhöz. Élénk szemrehányást
tett nékik, amiért a tisztelettudó levélkékre éretlen vihogással válaszoltak.
— Nem bírtátok felfogni a levélkék költői értékeit! — rivallt a lányokra
a mérnök.
A nők erre beismerő vallomást tettek. Elmondották, hogy a levelekből
hiányoztak a számok, amelyek a három gazda áldozatkészségét bizonyítanák.
A mérnök akkor azonnal hátat fordított a lányoknak, visszatért az asztalhoz,
és tömör hadijelentést adott:
— Közönséges taksások.
Határtalan búbánat költözött ekkor Balázsi Demeter szívébe. Vádolón nézett Báth Mihályra és így szólt:
— Pedig barnák.
Már-már úgy nézett egymásra a két barát, mint a vérig sértett kandúrok,
midőn a leleményes mérnök papirostömböt, furfangosan meghegyezett ceruzákat, logarlécet és más efféle sátáni szerszámokat szedett elő zsebéből, s megkérdezte a két barátot:
— Hány nőt tapasztaltatok meg eddigi életetekben?
Nosza, szorgosan számolni kezdtek, s hosszas töprenkedések után hozzávetőleges számban állapodtak meg. A mérnök ekkor pokoli szerszámaival számítgatni kezdett, és rövidesen közölte azoknak a nőknek a számát, akiket a
két barát még nem tapasztalt meg. Hátborzongatóan nagy számot mondott.
— Rajta hát — vezényelt a mérnök, lelkesen, akár egy forradalmi tábornok —, induljunk újabb tapasztalatokat szerezni!
A kövért kihagyták számításaikból, mert az a hír szálldogált róla, hogy
szerelem közben félelmetesen szuszog, majd elalszik. De felebaráti irgalomból
azért magukkal vitték. Megindultak, s útközben az emberi nem elfajzása fölött
szomorkodtak. A mérnök azonban biztatta őket:
— Térjünk be csak a Gyöngytyúkba, az hajnalig nyitva tart, keressetek
e
g y jó homályos zugot, próbáljátok ki a borokat, én pedig telefonon olyan
nőket csődítek ide, akikben nem csalódtok.
Így is történt. Főborok kerültek az asztalra, s gyors egymásutánban bérelt
gépkocsikon érkeztek a nők. A mérnök legédesebb álmukból verte fel őket.
Csak éppen vízbe mártották arcukat, de az álom még ott ült szempillájukon,
és sejtelmes harmattal permetezte arcukat. Nagyon szépek voltak a nők így
félálomban, nem gondoltak most pénzre és üzletre, föllélegzett rejtett lelkük,
kinyílott asszonyi odaadásuk, mint a virág.
Báth Mihály jósolni kezdett szomszédnőjének tenyeréből. Nem értett a
tenyér jósláshoz. Semmit sem értett, megérzésből beszélt, jól ismerte a nők viszketés kíváncsiságát és gyermekded hiszékenységét. Tudta, hogy mindjárt nyiladozni kezd a kiskapu, ha tündöklő jövőt jósol nékik az ember, ezért mézes
reménységeket sugdosott szomszédnőjének a fülébe. A hála nem is késett, beigazolódott az ősi mondás: jótettedért jót várj! A hölgy egyre közelebb csúszott Báth Mihályhoz. Édes bágyadtsággal omlott reá az álmodozó női hús,
majd félelmetesen vad hőség csapott ki belőle. Fejét a lány keblére hajtotta, s
100

ekkor különös illat csapta meg, édes, finoman csípős pára, mely hajnal felé
száll föl a nőkből. Előtte csillogott a bor, mint a folyékony arany.
— Aranykor — suttogta Báth Mihály, és csaknem boldog volt.
Az előreláthatatlan célokkal dolgozó éjszaka azonban megint gondolt egyet.
Bizonyára megirigyelte a két férfiút, akik paradicsomot teremtenek a gyehennában. Nyári szélvészt bocsátott ki egy tömlőből, melyet a közeli hegy még
tudósok által föl nem tárt barlangjában tartogatott. A szélvihar feltépte a
Gyöngytyúk ajtaját, és benyomult rajta, az ablakokon pedig betolakodott a
virradat, a helyiségben lassan végigömlött a közelgő nappal reménytelen szomorúsága. A két barát elérkezettnek látta az időt, hogy megmentsék a még
menthetőt az éjszakából. Karon fogták a nőket, kivezették őket, s leültek a
spelunka előtt árválkodó székekre. A hajnal hűvössége kedvesen megfürösztötte a társaságot. Fölébredt a Kövér Zenész is, és mint hűséges udvarmester,
gépkocsikat rendelt. Balázsi meg Báth besegítették hölgyüket a kocsiba, és hagyományos szállójukba hajtattak. Mint mindig, most is egymás mellett kaptak
szobát. A hölgyek jóllakatták a két érdemes férfiút mézzel, majd elaltatták
őket, mint az ártatlan kisdedeket. A két barát délben ébredt, a nők ekkor már
nem feküdtek mellettük, engedtek a nappal csábításainak, és a Pénz, meg a
Karrier sikamlós útjain fitogtatták testi-lelki kellemeiket.
Báth Mihály átkopogott a falon, csakhamar Balázsi Demeter is visszakopogott. Nemsokára már szappanozták arcukat, majd egyszerre léptek ki szobájukból. A két barát egy nappali vendéglő felé tartott, ahol minden délben
káposztalevest főztek. Ebben a fogadóban nemcsak kolbászvégeket és füstölt
koncokat főztek a káposztalevesbe, hanem midőn forrni kezdett, tojásokat is
belebuggyantottak. Ügy úsztak a tojások a szívet és elmét serkentő tejfeles
paprikás lében, mint a frissen született világ. A két férfiú néma méltósággal
vette magához a levest. Azután szőke sörrel csillapították az étkezés belső
lázát. Végül megtárgyalták az éjszaka eseményeit, és időt álló bölcseleti alapelveket szűrtek belőlük.

F E J É R CSABA: TANYA
100

GYURKOVICS

TIBOR

Van Gogh imája
Én nagyon kevés embert
szeretek
— akiknek kilátszik a köldökük
akiknek lekopott a cipőjük sarka
akik gyufánál keresnek
telefoncímeket
akik egy kád vízben fulladoznak az őrültek
házában
akiknek szemében kő a könny
akiknek a mellében tej van
akikben rákká csomósodott a tej
akik ásítanak az anyjuk
temetésén
akikre bombázáskor rászakadt a betontető
akikért hiába imádkoznak
olajos gyertyáiknál
a reszkető

körmű
öregasszonyok
akik honfitársaiké helyett a magúk vérét ontják
önfegyelemmel
akik szétdúlt hajjal fekszenek és lecsüngő karral tűrik az utált
szerető
szeretését
akik a hó nyakörvével
metszik elérhetetlen célban puha
nyakukat
akikre ráolvasnak a ringben és újra
föltántorodnak
akiknek apjuk bólint a halálos ágyán hogy hagyják magára — menjenek
házat
tervezni
sztriptíz-bárba
kaviárt enni a fogadáson
lehányni a
falitérképet
masnit venni gyerek
hajába
menjenek
négykézláb az udvar kakasai közt
rácsot rázni
gumicellában
ugatni rendőrparancsra
a kivégzés
előtt
vagy aranyra süttetni magukat a Balaton idegen
partján
vagy katedrálisokat
építeni egy keletkező
kisvárosban
menjenek
padon szeretkezni izzadni hinni csalatni
bukfencezni hörögni élni —
akik véres zsebkendőket
dugdosnak
hetekig
akik hazájukat hűségükkel halálukig
szolgálják
akikből barrikádot építenek majd testes
közlegények
akik féllábbal a sírban állnak
akik a tárgyak aranyremegését
látják a napban
akik mindvégig ellene mondanak a szabadság résnyi fuldokló
hiányának
akiktől elveszik a
jegygyűrűjüket
akiknek a kezére csapnak a lógó
párkányokon
akiket hiába
kényszerítenek
akik mindvégig ellene mondanak a hatalomnak és a dicsőségnek
akiknek sose lesz osztályrészük
se a hatalom se a dicsőség —
azokat
szeretem.

100

Raszkolnyikov dala
Szabadság nélkül ám nemigen lehet élni
csak tengni mint a vak ki körben
tapogat
a börtön rácsain az ujjait
bevérzi
s a homlokába hull a véres
vakolat
s tele lesz vérrel a szobája a saját
vérétől részegül és vérében
matat
majd baltáját veszi és bárki ajtaját
benyitja biztosan a homlokába
csap.

SIMÁI

MIHÁLY

Egy pohár hó
Egy falu füstje szállong az idő föllegében
mintha fennsíkon által mintha magas
hegyélen
ott hajt ott egyensúlyoz
egy kicsi óriás
csillagos ködköpenyben
egy
garabonciás
Ezüst pályára állnak
rakéta-jegenyék
Pipacstól jégvirágig tündöklik a vidék.
Por- és hófelhők szállnak az idő
föllegében
— ezüst apám biciklin lebeg a közepében.
Kricsmik neon-betűi: apám hetvenöt
éves
arany porfelhő elfogy a hófelhő sötét lesz
jégcsap-jegenyék
fagynak öreg
biciklijéhez
Söntésben nagyfröccsöt
rendel
egy pohár havat hoznak
iszik megissza
mindet
s viccet mesél a sorsnak
szögez
billiárddákót
a hűlő
csillagoknak
A sors az mondja:
„lássad!
s bölcsebb sziveddel
értsed!"
Holnemvolt perünkből por lesz
arany pora a nyárnak
fehér pora a télnek

A Tejút
kisöpörve
göncötök
tisztelegnek
rozzant
biciklijének
Indul tovább s a vázon
én ülök
s fázom fázom

Zöld-kalap-móndóka
Hol veszett
hol maradt
hol van az a
zöld kalap?
Mint egy erdészé, olyan
senkinek se volt olyan
De elhagytam — kereshetem,
sirathatom: merre van?!
Ott veszett,
ott maradt,
valahol egy árokparton
vagy egy bombatölcsér
mélyén
zöldell most a zöld kalap.
Sirathatom
merre van?
Mindenem volt —
elvesztettem,
s amit később
elvesztettem,
minden minden benne van
Szemem
fénye
benne van;
göndör hajam
benne van;
táncos kedvem
benne van;
anyám arca
benne van.
Sok barátom,
ifjúságom,
egészségem, ezer álmom,
oda van, benne van.
S még üzenget:
elvesztettem.
Most veszítsem
el magam
Sátán, sátán, ne kísérts

meg,

hess, ne károgj, zöld kalap!
Fiam sapkáira nézek
mint lombban a
madárfészek,
mindegyikben
benne vagy.
Mintha

volnál,

benne

vagy.

Veszthetünk,
mert vesztenünk
Veszthetünk,
de nem veszünk
Míg szívünk
ver,
míg eszünk mer,
az élethez két
kezünkkel
ragaszkodunk,
zöld kalap!

RAB

ZSUZSA

Családfa
Talián vérű
nagyanyám
szült kilenc
gyereket
kettős hitvesi
ágyban
nem kérdezte
mire
Kései
unokája
szült volna három
gyereket
múlandó hitvesi
ágyban
megkérdezte
mire
Talián vérű
nagyanyám
szétosztogatta
a kilencet
kit a hazának
kit a boldogulásnak
sohase kérdezték
mire
Megkevert vérű unokája
most már csak a
megfontolást
rengetheti
a kigondolt
nyárfabölcsőben
a kigondolt
bölcsődalokkal
utólag-kitalált
jövővel
és a
miatta-nem-lett
Messiással
akit most már
talán nagyon is későn
mindenekről
lekésőn
szül meg
helyette
egy teljesen idegen
asszony.
100

kell.
el.

CZAKÖ

GÁBOR

Három kés
— öntelt vagy, gőgös! Mindig is az voltál! Azt képzeled, hogy a te kedvedért
teremtette az Atyaúristen a világot? Kizárólag a te kedvedért? — Erlich korhadt
fadarabot farigcsáló jámbor bicskája Gönczy mellének máskor kajla, most csapzott
szőrszálai előtt villogott harciasan.
— Lehet, hogy igen, lehet, hogy nem, de akár igen, akár nem, de ettől függetlenül tévedhetek, vagy lehet igazam, mint ahogyan van — felelte Gönczy, a jámbor
szobrász bátran, miközben félt, de hát félelem nélkül bátorság sincs. A kertvendéglői
asztalt környező művésznövendékek kényelembe helyezkedtek (csővázas páholyukban), remélvén, hogy a történet — holmi szemléltető oktatásként — r a j t u k kívül
fog folytatódni. Folytatódni, mivel ők kezdték; valamelyikük lelkesen dicsérte Gönczyt, amiért az iménti focizás alkalmából nagyszerű helyen állt, és egy jó átadás
értékesítésével eldöntötte az iparművészetisek elleni mérkőzést. Gönczy elhárította
a nyalást: „nem véletlenül állunk itt vagy ott, nem véletlenül születünk a világra".
A susátyi „Jadran" vendéglő teraszán Ive kapitány Peróval (egyszemélyben harangozó s kocsmai kórusvezető) vívott késpárbajt, miután Peró Ive kapitányt első
baritoni minőségében „tehetségtelen"-nek minősítette; Ive kapitány hörögve kacagott, vagy kacagás gyanánt hörgött, kár kideríteni.
— A harangozáshoz kell a tehetség, nem a művészethez! — azzal fölragadta egy
bifszteket faló ír kését. Peró kiugratta rugós bicskája pengéjét. Ive kapitány az
evőeszközök csekély harcértékének tudatában, tovább fegyverkezett; egy cseh családapa székével, aki esetten totyorgott családja és asztala körül; bevallhatja-e gyermekeinek, hogy fogalma sincs, miként lehetne a páncélos rákok húsához férkőzni?
Oroszlán a közönség között ült mind a két alkalommal. Egyaránt szerette a
hűvösvölgyi kertvendéglőben mért egri bikavért,, és a Jadran teraszán szopogatott
dalmát vörösbort, Erlichet, a bolond festőt, a keresztényi jámborság gőgös bajnokát,
Gönczyt, Perót, a Jadran első tenorját és kórusvezetőjét, csakúgy Ive kapitányt, minden balkáni háborúk kitüntetett veteránját, állandó sakkpartnerét. A maga idejében
egyetértett Gönczy vei; az ember nem lehet véletlenül itt, vagy ott, mert okkal-céllal
jött a világra — a művész e hit nélkül mesterember —, így nem nézhette tétlenül
a bicskázást. Utóbb egyetértett Ive kapitánnyal; a művészet hit értés, a tehetségen túl
kezdődik, a szellemnek abban a tartományában, ahol a készségek bár inkább nyűgök, a mesteremberség koloncai; ezért a hűvösvölgyi kertvendéglőben közbelépett, a
Jadran teraszán pedig az illően — vagy amint mondani illik —, a
valószínűtlenül
kék tenger végtelenjét bámulta, ami' ugyan a Jadran teraszáról nem mutatkozott
végtelennek a fjordos dalmát part közelsége miatt, ám a tenger végtelenségéről
semmiféle part nem terelheti el a figyelmet, a tenger csobogó, szikrázó fogalma
kényszeríti ki a valószínűtlenség, a végtelenség képzetét, tűnhet ez bármilyen gicscsesnek, különösen, ha a bugyirózsaszínbe váltó nap beléhanyatlik (jóllehet, a teraszról láthatatlan olasz part felé, mindegy), a mesterség jár a valószínűség, a megfog100

ható tudás tartományaiban; a természet és a valódi művészet egyszerűen átköp az
esztétika korlátain, a valóság nem vesz tudomást a kitalációkról, Csontváry mester
is túltette magát a mesterségen, amit Münchenben olyan tökéletesen megtanult,
aztán nekilátott naputat festeni: rózsaszínnel, naranccsal, valószínűtlennél valószínűtlenebb kékekkel, festette a valóságot: remekműveket és giccseket.
Oroszlán a hűvösvölgyi kertvendéglőben becsületesen
behajította Erlichet a
konyhába.
— Megnézed, milyen a világ nélküled? — kérdezte Erlich még az asztalnál.
— Másmilyen — felelte Gönczy, száraz torka előtt a bicskával. — Amit itt látsz
(a Sörkert, a rét, a környező erdő zsongott és pompázott a természet, a civilizáció
meg az ipar hangjaival, színeivel) nem mitőlünk van, de mitőlünk olyan, amilyen.
Nélkülünk is lenne, csak éppen másmilyen. Ha le mernél szúrni, végérvényesen megváltozna, nemcsak az, amit látsz, hanem az is, amit nem látsz.
— Azt hiszed nem merem?
— Ha egy fűszálat meghajlítasz, már akkor minden megváltozik.
— Merem, vagy nem merem?
— Lehet, hogy mered, de nem biztos, hogy tudod.
Már tudjuk, hogy Erlich nem tudta, ismerjük az okát; Oroszlán cselekedett, aztán a szakácsok meg a konyhalányok alaposan agyabugyálták szegény Erlichet, aki
akaratán kívül letakarította a húsokat, fazekakat, prézliket, tojásos dobozokat a
konyhaasztalról. Gönczy megúszta egy könnyű vágással a mellcsontja bőrén — nem
ekkor halt meg.
Oroszlán a hűvösvölgyi Sörkertben bizonyos volt minden életmegnyilvánulás
szükségességében-helyességében, lehetetlennek tartotta, hogy bármit rosszul csináljon Erlich becsületes elhajításától a szobrászatig. A Jadran teraszán már fölöslegesnek érezte, hogy beavatkozzon, egyáltalán bármit tegyen, mivel magát a létet tartotta műnek; a lét pedig nem különböztet meg jót és rosszat, a lét egyszerűen képtelen minősíteni, következésképpen ő nem avatkozhat be jól, helytelenül „helyesen",
oktalan vagy „szükségszerűen", hiába ért egyet Ive kapitánnyal. Ive maga is a mű
része; veterán, baritonista, művészetfilozófus és párbajhős mivoltában egyaránt, halottként is, ha eltalálja Peró rugós kése a torkát (ahonnan a vitatott hang kiszaladt),
vagy a szívét, amely Ive szerint a művészi hangképzés valódi szerve; mű a Jadran
teraszán négy szólamban dalolgató öreglegények kórusa, és mű (másik), ha a lovagias-esztétikai ügy halálesettel, és a kórus fölbomlásával végződik. Mű volt (lett?
örökké az volt?) Gönczy is, a drága halott; utolsó alkotása a szívroham a római
szálloda fürdőkádjában. (Az alkotás és az alakítás szavak közelsége elcsábította
Oroszlánt: alkotó alakítás, alakító alkotás?) A drága Gönczy nélkül szegényebb a
világ, még szegényebb lenne a halála nélkül. Kegyetlen egyensúly, vagy csupán
egyensúly? János szent volt, tökéletes művész, abszolút logikus elme, szeretet és
harmónia áradt minden arc- és kézvonásából, minden létező megértése, ezért fejezte
be nagy európai tanulmányútját a hotelszoba kádjában; folytatta inkább; különben
sose értette volna meg a világnak azt a részét, ami ésszel föl nem fogható. Ive
kapitány viszont már életében érti, ezért van igaza Peróval szemben, ezért fogja elkerülni a rugós kést, ha pedig mégse, nincs veszteség, Ive már nem tanulhat többet
ezen a világon — akárcsak a drága Gönczy János. Két levelében is írt erről Oroszlán Erlichnek: „Gönczy halála lebénít, nem tudok rendes levelet írni. El akartam
utazni Rómába, de képtelen voltam. Márta, Zoli, Julika keresztgyermekeink.* Légy
szíves, légy mellettük, ha kell. Valahogy. Mária is sír. Pedig ő is tudja, hogy Gönczy
fölfelé ment, s biztos elérte azt, hogy odahívják. Emlékek végtelen sora, s Gönczy
mindegyikben gyönyörű szerepet játszik, s az élet fényében tündöklik. Olyan nagyon
szerettem." És a másik levélrészlet: „Nem tudom elmondani, micsoda erővel tódulnak az emlékek, amelyek Gönczyhez kapcsolódnak. Majd az egész dologról folyamatosan, sokat fogok írni neked. Én tényleg csodálatosnak tartom az egészet. És azon
kívül csodát is művelt. Ha egy módod lesz rá, nézd meg az utolsó szobrát! Itt van* Gönczy árvái (Cz.)

nak előttem a fotók róla, meg a többiről. Nagyszerűek. Micsoda száguldás! Micsoda
célbaérés! Óriási értékek!"
Oroszlán nagy utat tett meg a két kocsma között. A főiskola elvégzése után
megnősült Erlich Mária nevű húgával, Erlichhel és Máriával keresztvíz alá tartotta
Gönczy három gyermekét, kapott néhány megbízást meg művésztelepi beutalót,
hogy legyen hol laknia és dolgoznia, fia született — Attila —, m a j d mielőtt az úgynevezett révbe beért volna, Németországba költözött, mint népi német. Ugyan egy
csöpp német vért se tudott kimutatni az ereiben, ám a bonni kormányzat nem is az
ereire volt kíváncsi, megelégedett azzal, hogy az erdélyi Szászrégenben született,
mely város rajta kívülálló okokból minősült már magyarnak, németnek, rómainak,
dáknak, sőt tráknak. A Szövetségi Köztársaságban a második volt releváns, így
lakást kapott, műtermet, állampolgárságot, vele munkanélküli segélyt, állást, m a j d
ismét munkanélküli segélyt, néhány megbízást, Joachim von Steinburg lovagi kezét
a hóna alá, Mária hóna alá is, hisz ő meg Erlichnek (Ehrlichnek) született a János
Kórházban, így neki is járt a munkanélküli segély. Bejárták Európát, a Közel-Keletet, Észak-Afrikát. Oroszlán vezette a háromheti munkanélküli segélyből vett régi,
de megbízható Fordot, általában éjszaka, mert nappal aludt, míg Mária élelmet
szerzett, olcsó lakást, akkor Oroszlán az autóból egy szobába költözött, ahol tovább
aludt késő estig, amikor vagy továbbhajtottak, vagy kiült az ablakba, egy vendéglő
teraszára, akárhova, csak közel legyen a csillagokhoz, és ott teázgatott-borozgatott
reggelig, amíg Mária föl nem kelt, s ő le nem feküdt a helyére. Sok évi kóborlás
után kötöttek ki Susatyon. Gondozás fejében átvettek egy házat, amelynek a gazdáját, mint vendégmunkást Joachim von Steinburg, a mecénás alkalmazta a kölni városi tanács kertészetében. Itt melegebb volt a tenger, mint a rideg észak-német
partokon, többet ragyogtak a csillagok, nem nyüzsgött a nép annyit, mint Párizsban,
nem lopott úgy, mint Nápolyban, és nem akart úgy érvényesülni, mint Kölnben.
A susatyiak boulevardok, Pigalle és Quartier Latin, meg kellő lélekszám híján nem
nyüzsöghettek, lopni nem volt kitől, persze a napot lopták a többi római ivadékhoz
hasonlóan, ám a nap az övék volt. Érvényesülni se óhajtottak, mivel a kikötőőri,
rendőri, községelnöki méltóságok be voltak töltve, egyéb közhivatalnok — a három
tanítót leszámítva — nem létezett a szigeten, sőt a gazdasági élet is kimerült a
Jadran köré csoportosuló pár üzlettel: a vegyesbolttal, trafikkal, halasbódéval. Mármint az a gazdasági élet, amely karriert kínál. Persze létezett a Susatyon idegenforgalom, a bennszülöttek legfőbb jövedelmi forrása, ezt viszont az asszonyok bonyolították, a férfiak legföljebb a kikötőbe ballagtak le, ha jött a hajó, hogy elcsípjenek egy turistát, persze csak akkor, ha éppen nem lakott náluk senki. Az idők
folyamán azonban kialakult egy törzsvendégi rendszer, ami fölöslegessé tette, hogy
a turistahajó körül tülekedjenek.
Oroszlán Magyarországon még úgy érezte, hogy akar érvényesülni (így pontos
ahelyett, hogy akart érvényesülni), ám túl szűknek érezte az ottani világot. Nem egy
zugra vágyott, hanem magára a világra, ezért elpackázta a lehetőségeit, szigorúbban:
elaludta a zsűriket, meghívásokat, pályázatokat. Németországban Joachim von Steinburg kíméletlenül kizavarta az ágyból, elcipelte a sukkfejű, de mecénás hajlamú
milliomosnék estélyeire. A milliomosok megbíztak Joachim von Steinburg szakértelmében, ha ő mondja, jó, és időtálló műtárgyba fektetik a pénzüket, ha a borzas
magyartól vesznek. Ittak tehát, és fontosabb dolgokról beszéltek a barátaikkal.
Oroszlánt asszonyaik elé vetették. A mecénás hajlamú milliomosnékat elbűvölte a
szobrász izmos, fiatal karcsúsága (semmi sörhas!), fáradhatatlansága; hogy minél
jobban belenyúlt az estély a hajnalba, Oroszlán annál üdébb lett. Amikor reggel
felé megkérdezte valamelyiküktől:
— Asszonyom, ön miért él? Egyszerűen miért? — A tőzsde- és telekspekulánsnék,
építési vállalkozónék, rágógumi-gyárosnék, magukba szálltak, sőt roskadtak. Ebben
csekély része volt a kései óra okozta fáradtságnak. A Frauk megdöbbentek, elképedtek, tőlük ilyesmit nem szoktak kérdezni jöttmentek, sőt saját maguk se. Állandó és
alkalmi barátaik egész másokat szoktak kérdezni, ha egyáltalán arra vetemedett
100

volna némelyik, hogy kérdéssel untassa őket inkább. Ha valamelyik — mondjuk —, aki
elvégzett holmi művelt háziasszonyokat képző egyetemi kurzust, netán kapcsolatban
állt a divatos diáklázadók eszméivel (a hatvanas évek divatja), és művelten, cinikusán, netán ostobán azt felelte, például:
— A szabadságért — Oroszlán durván a szemébe nézett. Általában már ennyi
elég volt, hogy a Frau elhallgasson. Ha azonban műveltségében, cinizmusában vagy
ostobaságában túlságosan bízva Marxot, Heideggert, Marcuse-t, Levi-Strausst, CohnBenditet, Sartre-ot, esetleg a vendég származásának kacéran bókolva Lukács Györgyöt citálta a kényelmes, antik stílt utánzó svéd bőrfotelekbe, vagy a valódi, ám
kényelmetlen antik karosszékekbe, jó, hogy aranyló whiskyvel nem kínálva őket.
Oroszlán belezavarta a szabadság meghatározásába, majd Frau „a szabadság szerintem . . . " kezdetű mondatát félbeszakította:
— A szabadság szerintem szamárság. Én kipróbáltam keleten és nyugaton, kerestem, és arra jöttem rá, hogy azok elevenítették föl ezt a fogalmat, akik szeretnék
elterelni a figyelmet a lényegről. Oroszlán itt elhallgatott, kissé hamisan várta, hogy
valamelyik Frau magától rájöjjön a lényegre. Választott magának egy kedvére való
italt a tömérdek sherry, konyak, whisky, szaké, vodka közül, igen gyakran (tán
enyhe honvágyból) bort; rajnai fehéret, vagy portugál, esetleg francia vöröset. Ezek
a borok semmivel sem voltak jobbak a Balaton-fölvidékieknél, vagy a sváb parasztok által utolérhetetlen műgonddal készített testes surányi vöröseknél, amilyeneket
Arcz szopogatott szilikózis ellen kőfaragás közben, körülbelül a hűvösvölgyi Sörkertben mért bikavér és szürkebarát szintjén álltak, lévén mindahány nagyüzemi termék, ennek ellenére a Sörkertből majd mindenki adott volna egy évet az életéből,
ha a társaság központja lehet a dűznimágnásnék estélyén, kivéve a konok Erlichet
és az önérzetesen katolikus Gönczyt, de beleértve Oroszlánt, aki a szabadság hiányában fuldoklott, és még nem tekintett vissza a pompásan bútorozott szalonra a Jadran teraszáról, ahol a szabadságra gondolni értelmetlenségnek számított. Ezt még az
estélyeken sem tudta, noha beszélt róla, sőt ellene, de néha hamarabb képződnek
az ember szájában a gondolatok mint az agyában, nem beszélve a szívéről. Valószínűleg a sok haszontalanul elpocsékolódó szabadság láttán kelt ki Oroszlán e nemesnek tartott fogalom ellen. A Frauk különböző testtájai bizseregtek ilyen osztályharcos megnyilatkozásoktól (ugyanúgy, ahogy bizonyos magyarországi nőké szokott
viszketni heves szellemi, kulturális élmények hatására), bedobták a törülközőt, fölvették a kesztyűt egyéni vérmérsékletük szerint, Oroszlán azonban kiutasította a
társalgásból a kesztyűvel-törülközővel idézett európai és amerikai tekintélyeket;
„Nem tudunk semmit." Sárga szeme ragadozó nevéhez illően égett. Egyetértően hallgattak; a Frauk és Oroszlán, meg valamennyiük közös lovagja, Joachim von Steinburg, aki ekkorra meg-.megtért a teremnyi szoba másik sarkából, a sörözgető uraktól, miután megvágta őket némi kulturális beruházás végett (különben is le lehet
vonni az adóból), az egyetértés csöndjében halk disszonancia percegett: a jelenlevők
legalább két különböző szinten nem tudtak semmit. (Legalább, mivel a nyájasan
söröző urakat sem érdekelte a Semmi, Joachim von Steinburgot annyira, hogy alkalmas csali-e a hölgyek valamelyikének megnyerésére.) Joachim von Steinburg nem
foglalkozott sem saját, sem mások szellemi fejlődésével, elég gondot adott neki a
kulturális élet. „Ha a Semmit tudnánk, mindent tudnánk!" — nevetett Oroszlán.
A Frauk követték, kínálták és gyönyörködtek benne. „Akár a torkunkat is (fölvett
egy borotvaéles citromszeletelő kést a pohárszékről) elvághatnánk, nem vesztenénk
semmit." „Eredeti!" — sikkantották néhányan, utalva a túlvégen — évszázados gyakorlattal — sörözgető férjekre; Oroszlán megjegyzését merőben elméleti jellegűnek
tekintve, magát az elméletet könnyedén félrepöccintették. „Minden eredeti" —
mondta komoran Oroszlán. „Natürlich!" „Sokkal natürlihebb annál" — próbálta
Oroszlán a szavakban mutatkozó egyetértést ténylegessé tenni. „Ezért fölösleges a
szabadságon törni a fejünket. Helyette inkább a Semmivel meg a Mindennel kéne
foglalkozni." „És ha nem hagyják?" Egy meghatározhatatlan korú, vörös kontyú
Frau Oroszlán poharához koccintotta a magáét. „Most is azon gondolkodom." „0!"
100

„De mi hagyjuk, ugye?" „Meg se tudnának akadályozni." „Nem is akarjuk. De úgy
tudom, maga azért jött el a régi hazájából, mert nem hagyták." „Én már két hazából
is eljöttem, és lehet, hogy egyszer a harmadikat is e l h a g y o m . . . " (Joachim von
Steinburg pisszentett; határozottan rossz taktikai húzásnak tekintette az utóbbi fél
mondatot, neki magának is fájt; ő a kölni kultúrát akarta ápolni, gyarapítani, nem
másét.) „ . . . ha szükségét látom." „De ha nem olvashat, nem láthat filmeket, kiállításokat, mindentől elzárják, e l t i l t j á k . . . " A vörös kontyos — ha lehet — még jobban kipirult a vitában, sőt, egészen megfiatalodott — ha lehet. „A Mindentől se el
nem zárhatnak, se el nem tilthatnak. A legszűkebb börtöncellában is velem van a
fejem, a kezem, a lábam, a nadrágom, vagy ha levetkőztetnek, a cella." „Nem
s o k . . . " Frau Vöröskonty kacagása vizuális fantáziáról tanúskodott, lám a legjobb
körökben is létezik. „Ne higgye, hogy az Egészhez csak a részeken keresztül lehet
eljutni." „Nem beszélve arról, hogy a kezem, a lábam, a cella, már valami, sőt ha
belegondolok, minden." (Joachim von Steinburg megelégedéssel konstatálta, hogy
Németország hálátlan elhagyásának lehetősége fölött átsiklottak a hölgyek, annyira
lekötötte őket az irigység Frau Vöröskonty iránt. Túltette rajta magát ő is.)
Oroszlán efféle társalgásokkal szédítette a Szövetségi Köztársaság arra különben
érdemtelen hölgyeit — Joachim von Steinburg kölni kulturális mecénás jóvoltából
és örömére; egy művész eltartásának gondja így lekerült az ő, a városi büdzsé válláról. A Lelkes Frauk képeket és szobrokat vettek Oroszlántól szolid áron, az egyik
„művészi rajzórákat" vásárolt tőle a fiacskája számára, Frau Vöröskonty pedig egy
kora délutáni órán (Oroszlán természetesen aludt) fölkereste Máriát. „Engedd át
nekem a férjedet édeském néhány hónapra" — búgta természetes kedvességgel a
konyhában, miközben a magyarosan erős kávét szürcsölgette, és átnyújtott a kis
Attilának egy tábla mogyorós csokoládét.

F E J É R CSABA: ÖNARCKÉP
100

SZÖLLŐSI

ZOLTÁN

Félálom-töredékek
négykézláb

mászó eső

gödréből fölér
tekintetem
növény-periszkóp
vizén
olvadt könnyemen
lebeg
gyűrt
szemhéj-sziklevelek
vért szikrázó
fennsík
borjeges
alkony
a
jegenye-fenség
hollóval
tapsol
száll a sötétedés
rókanap oson
süketnémán
ujjaim
előre-hátra
idő
pillanat-héján
köztük
üveg-úszóhártya
kínlódok csak a témán
rianó áblhk
mély repedései

gallyak

csörömpöl a csönd
üveg-istállója
cserepe
összevérez
másznék alóla
üvölt az óra
bádog-éhes
ragyog a merev reggel
bádogruhában
robotember
új szögecsek
esőcsepp-szögfejek
a Szabadság tér
kerek
hold — labda

3 Tiszatáj

felett

szenvedélyünk
bőr-buboréka
szívdobogva
zúg
Kárpátok-Népstadion
de már kifulva
szétesett
csillag-hallóba
hull
potyagól
napos oltáron méz is
darázs
aranymisézik
eksztázis-pontja
lyuk
testen és napon
kétségeim után eredve
a célba: Tamás a sebbe
gyönyörrel
bújok
mágnesközép-trónus
tengert
egyensúlyoz
darázs-anyamé h
perzselt
halántékomon
csigákba ugró sima fény
akár az Isten
szorong három
személyem
születés-karambol
együtt tavasz és az ősz
sírás: ős masina bőg
roncs ébredés landol
beton
vadgalamb-bázis
riadóztatja
máris
dörmögő strummás
békeraját
hull füstolajág
fölerőlködött
tekintet
jégökölből szivárgó
ujjak

33

KÁNTOR

PÉTER

Énelőttem az út
Énelőttem, az út
háromszor
harbuckázott
mikor magát ajánlotta
nyelvét ostoros ágnak
csattogó
madárszárnynak
sistergő pernyének
mutogatta
arcát könnyekkel
betakarta
kőbe harapott,
fintorgott
nevetett, mint a gyerekek a

bajban

hányta-vetette
magát
haját hullásig tépte
mutatott fekete
vermet
énelőttem
tündöklő
felemelt,

az út
tündérsziklát
morzsolt

ropogó hóba fagyott
varjúnyomokat
mutatott
körmös angyalokat
festett
hallod-e, hallod-e, hallod
vess rám egy
tekintetet
figyeltem gyulladt
szemmel
hidakat tépett a század
számoltam a napokat, nem akartam
neoncsőben menetelni az égig
nem akartam veszni, nem akartam
borostyánba-zárt
lovaskatonák
sisakján forogni halálba
s hallottam saját csigolyámat
csikorogni
szőrmekupolás kabátom alatt
hallottam álmomban is az utat
idegen nyelveken
susogott
jósolt a szerelemről,
neveket
dadogott
fájdalmában

tenyeréből parazsat evett
csillagot harapott ketté
fordulj meg, fordulj meg
énelőttem az út
mikor magát ajánlotta
mint aki bicskát nyelt,

meggörnyedt

s mint aki távolból lát
idegen hajszát, gyilkos
tréfát, s nem
menekülhet
nevetve, mint a gyerekek
úgy hajtottam az útra
lázongó fejemet:
vigye!

Együgyű ének
Ha őrlődni, mint a búzaszem
ha nem lelni nyugtot
sohasem
ha szerelem, ha szerelem
ha őrlődni, mint a búzaszem
Könnyű ha lenni, mint a pille
nehéz ha lenni, mint a kő
ha ráborulni égre, földre
ha mint a kő és mint a pille
Ha
ha
ha
ha

hazatalálni és ha nem
nyomomban farkas, varjú sem
kezemben fáklya, fáklya sem
hazatalálni és ha nem

Ha
ha
ha
ha

felkarolnak a szelek
mosolyognak az istenek
folyó sodor óceánig
óceánig, ha kopjafáig

Ha fut belőle áldomásra
jó borra hogyha fut, ha nem
ha fut belőle ritka lázra
boldogságra ha fut, ha nem
Ha őrlődni, mint a búzaszem
ha nem lelni nyugtot sohasem
ha szerelem, ha szerelem
ha őrlődni, mint a búzaszem

ZALÁN

TIBOR

„Visszajövök vagy
(visszahoznak" nagyapám,
Halápi István)

Nézd Isten
már csak Madár csak!
Állig
holdavarba
betakarva mint a rózsatövek
s föld alatti fagyoknak
kitakarva
a Tata!
Homlokán pofával csattan a
fejsze
nincs rá szava.
Szobámban röpdös már a Madár-csontú
kenyeret tör számba éjszaka
s a tejet szétlocsolja a kerten
Szikrázó
ösvényen
ballagunk — ijedten hallom
elsírja magát
véres fejét földre veri a
műanyag-rózsa
Története

nincs — csak történelme
1914
óta
Tenyerébe
törte
folyóit őrült ETJRÖPA
s Verdun sáros árkait
Az árnyak átlyukasztják
Mamáért sír a lehullott
észreveszi

a falat
faldarab

TÓ/TOjOTÖAJÍL

AZ Ö HAJÁT MÁR KÖTI A
ha kifésülné
elhullajtana minden csillagot

HOMOK

y

Ül a gangon
sötétül
szűkül a világ vastag
dioptriákba
kalapot kerget ház fölé a szél
ő oldódik békén a homályban
hajában a fény menekült
seregeit
kezét
— görbe bot simogatja
járni tanul

látom

majd

az udvar ázott-zöld
kövein
megint
elindulni
megállni
nézni
gutaütött zölddinnyék
között
Santiago cipeli döglött Halát
s vért küld a tüdő a vödörbe
a hideg zsámolya
fehérre meszelt csontfalakhoz
koccan
Pedig csak október
ökörnyál sem sugaraz a sápadt kert fölött
kéken megindulnak a tél lovai mégis
az ablak üvegén
„VISSZAJÖVÖK
VAGY
VISSZAHOZNAK"
EZEK
a lovak
ezek A LOVAK
visszahoznak
ne törd be túl korán az ablak üvegét
Ne törd be túl korán
az ablak üvegét
a gangon ezüst madarak ülnek
hegedül a sarki szomszéd
s méz csordul a megsebzett
eperfából
áll az óra
az IDŐT
vágjuk fel télre tüzelőnek
szállnak a kerítésre terített
dunyhák
a csirkék csillagot
csipegetnek
Mama
fésülködik pedig mondtam
!
s ha befagyott a víz a lavórban
harmatban mosdunk
esőben
hát
harmatban mosdunk
esőben
befagyott a víz a lavórban
csillagot
csipegetnek
a dunyhák
felvágtuk
télre az órát
méz csordul a sarki
hegedűből
a gangon ezüst madarak ülnek
s az ablak üvegén
vonulnak a tél kék lovai
Nézd

hóban
hóban

Tata
már csak Madár csak
állig
holdudvarba
betakarva mint a rózsatövek
s ég alatti fagyoknak
kitakarva
az Isten . .. !
100

LAGZI ISTVÁN

„Narvik majdani védőit és Monté Cassino
ostromlóit segítettük"
A LENGYELEK MAGYARORSZÁGRA „ÖZÖNLÉSÉNEK" 40. ÉVFORDULÓJÁRA

„Ama emlékezetes szeptember 18-án, a megszállók elől menekülve átléptem a
magyar—lengyel határt. (...) Még nem telt el három hónap sem, amikor táborunk
egyik altisztje közölte velem, hogy Franciaországba kell utaznom. A szükséges iratokat, holmikat meg fogom kapni, őszintén megvallva örültem is, nem is. A szeptemberi hadjárat harcaiban szívből meggyűlöltem a németeket, harcolni akartam a
megszállók ellen. Arra gondoltam (társaim szintén), hogy a franciák oldalán lehetőség nyílik a harcra, elvégre is szövetségesünk volt. Az elutazás előtti napokig nem
hagyott nyugodtan a gondolat: hogyan jutok én Franciaországba? Életemben nem
voltam még külföldön, s most a háborús körülmények között utazzak Franciaországba? Ráadásul a lengyelen kívül egyetlen idegen nyelvet sem beszéltem. Közeli barátomnak többször megemlítettem: eltévedek... Később megtudtam, nem egyedül utazom, öt társammal kelünk útnak. Előbb még felvették adatainkat, titokban fényképet készítettek rólunk. Rövid „tanfolyamon", vagy inkább eligazításon vettünk részt,
aztán kalandos módon megszöktünk a katonai táborunkból. Hosszú hónapok után
újra civil ruhában voltam, új nevemet, foglalkozásomat kellően begyakorolva elindultam a világba.
Vonaton Babócsára utaztunk, ahol a »Lengyel Polgári Tábor« állományába kerültünk. Nagy meglepetésünkre itt semmiféle tábor (obóz) nem volt, a menekültek
— kettesével, hármasával — voltak elszállásolva. Senki nem kérdezte tőlünk a faluban, hogy hová megyünk, mikor jövünk vissza, meg kell mondani, nagyon jól éreztük magukat. A gazdákkal, de még a járőröző katonákkal, csendőrökkel is elbeszélgettünk. Sokat sétáltunk a faluban. De ez a nagy szabadság nem sokáig tartott. Az
egyik »polgári menekült« közölte velünk, hogy másnap »-utazunk-«. Reggel elindultunk kukoricaszárat vágni, egyszóval mezőgazdasági munkásoknak néztünk ki. Este
azonban nem tértünk haza, egy helybéli parasztgazda vezetett bennünket a határra.
Vezetőnk középmagas, 30 év körüli parasztgazdának kinéző ember volt. Nem
kérdezett tőlünk semmit, úgy tűnt mindent tudott. Hatalmas léptekkel, nagy helyismerettel rendelkezők biztonságával vezetett bennünket. Határozottan az volt az
érzésünk, hogy nem először járt erre, s nem mi voltunk az egyetlen csoport, amelyet
a határra kísért. Magányos csónak várt bennünket, beültünk mind az öten. Ködös
őszi éjszaka volt, szívünk a torkunkban dobogott. A Dráva folyón való átkelés emlékezetem szerint nem tartott tovább két-három percnél. Akkor az a pár perc maga
az örökkévalóságnak tűnt. A magyar kísérőnk (halasz?) óvatosan merítgette evezőjét.
Az evezőlapát által keltett zaj majd megőrjített bennünket. Mi lesz, ha észrevesznek
bennünket? Ha ránklőnek a határőrök. Még védekezni sem tudunk. Ilyen lelkiállapotban értük el a folyó túlsó oldalát, azaz Jugoszláviát. Csendben kikászálódtunk, a
csónakosnak köszönni is elfelejtettünk, igyekeztünk elhagyni a folyó árterületét. Megnyugodni sem volt időnk — írta visszaemlékezésében Jan Lipkowski —, jugoszláv
határőrökbe ütköztünk, magyarázkodni kezdtük kik v a g y u n k . . . "
100

Ebben az évben, szeptemberien
lesz 40 éve, hogy a megszállók elől több tízezer
lengyel katonai és polgári személy érkezett Magyarországra. A menekülteket falvakban és városokban egyaránt tüntető lelkesedéssel fogadták (ezzel a kérdéssel a
Tiszatáj 1976. 12. számában megjelent írásomban részletesen foglalkoztam). A katonai személyeket csoportosan — üresen álló kastélyokban, határőr- és pénzügyőr-laktanyákban, használaton kívüli mezőgazdasági és ipari épületekben — szállásolták el.
A tisztek és a polgári menekültek egy részét üdülőkben, bérelt lakásokban, szállodákban vették pártfogásba. A polgári menekültek döntő többségét azonban a lakosságnál (lakás- és szobabérlőként) helyezték el. A katonákat a nemzetközi egyezmények értelmében internálták, azaz szabad mozgásukat korlátozták. A polgári személyeket menekültekként
tartották nyilván, lakóhelyüket megválaszthatták, ritka, bár
rendszeres ellenőrzésre voltak kötelezve. A katonai táborokat magyar katonai őrség
vigyázta, a táborokat csak a táborparancsnok írásbeli engedélyével lehetett elhagyni,
legalábbis hivatalosan. A Lengyel Polgári Menekülttábor
az esetek többségében
nem jelentett tömeges együttlakást, inkább adminisztrációs, szociális gondozási egységet: segélyfizetési helyet, érdekvédelmi központot képezett.
A magyarországi lengyelek jelentős része rövid időt töltött táborokban. A Franciaországban megalakult lengyel emigráns kormány — súlyának, tekintélyének növelése érdekében — elhatározta, hogy francia területen lengyel csapattesteket szervez. Hamarosan megkezdődött a semleges és nem hadviselő országokban levő lengyelek toborzása, majd Franciaországba szállítása, evakuálása. A nálunk levő lengyel
katonai és katonakorú polgári személyek tekintélyes részét Jugoszlávián (a Balkánon
és Olaszországon) át Franciaországba, majd a Közel-Keletre evakuálták. A közel két
évig tartó evakuáció során több tízezer lengyel katona és tiszt került a szövetségesekhez, mindez a magyar hatóságok, valamint a lakosság támogatásával történt.
Az evakuáció- szempontjából igen kedvező volt az, hogy a menekülttáborok egy
részét az ország déli, délnyugati részén létesítették. Budapesten 1939. szeptember
végén létrehozták a titkos lengyel katonai kirendeltséget, majd az evakuációt közvetlenül szervező, koordináló, úgynevezett Evakuációs Irodát. Igen rövid idő alatt
kialakult az evakuáció mechanizmusa, a táborokból „megszökött" egyének széles körű
segítésének rendszere. Az utazáshoz szükséges okmányok megszerzésében sok, becsületes magyar minisztériumi hivatalnok is segítséget adott. A nyugati (és semleges)
országok budapesti követségei is a menekülteket segítették. A hadsereg és a határőrség tisztjeinek egy része, a megyei, járási, községi közigazgatás számos vezetője,
tisztviselője megértően kezelte a nap-nap megújuló „szökések" ügyét, a maguk módján felbecsülhetetlen segítséget adtak a szövetségesekhez tartó lengyeleknek.
A lengyelek egy része legálisan, szabályos útlevéllel utazott el Magyarországról.
A legtöbben a „zöld határon át", a határmenti lakosság segítségével jutottak Jugoszláviába. Nagykanizsa, Barcs, Babócsa stb. helységekben „lengyelszöktető"
központok
(információs állomások) működtek. Az evakuációs útvonal vasúton Nagykanizsa—
Zágráb—Milano—Torino—Modane, illetve Milano—Genova—Mentőn—Nizza volt. A
tengeri úton utazók Zágráb—Split—Marseille, vagy Zágráb—Athén—Pireus—Marseille útvonalon érkeztek Franciaországba, majd később a közel-keleti kikötőkbe.
Az evakuációval kapcsolatos forrásokból arra következtethetünk, hogy a magyar
hatóságok megértően intézték az internáltak ügyét. Az évek során természetesen
voltak nézeteltérések, de a magyarországi lengyelek alapvető érdekeit mindig figyelembe vették, azt sérelem nem érte. Jól tudjuk, a magyar hatóságok azt szerették
volna, ha a lengyelek „csendben" maradnak, különösebb feltűnés nélkül élik a maguk életét. A budapesti német követség több alkalommal tiltakozott a lengyelek
evakuációja miatt, a magyar kormány pedig igyekezett kisebbíteni a magyarországi
„lengyel ügy" fontosságát.
A félelem a németektől és a lengyeleknek váló segítés ellentmondására utal gróf
Teleki Pál miniszterelnök 1940 tavaszán tett kijelentése is. Teleki azt javasolta bizalmasának, Dóró Gábornak, hogy Jan Emisarski lengyel katonai attasétól kérjen több
óvatosságot. „A menekültek legyenek fegyelmezettebbek,
a szöktetési akciók inkább
100

tartsanak tovább, a budapesti lengyel szervezetek dolgozzanak úgy, hogy a németek
fellépésére ne kerüljön sor. A lengyelek ne akarják a magyar kormányt
kellemetlen
helyzetbe hozni."
Gyakran előfordult, hogy a lengyelek segítésére csak burkolt formában, különböző összeköttetések felhasználásával volt lehetőség. Dr. Stanislaw Laskit a Vezérkari Főnökség utasítására „nyugati kapcsolatai" miatt letartóztatták, majd büntető
táborban kívánták elhelyezni. Tehát „felléptek a túlságosan nyíltan dolgozó, a németek által is számon tartott lengyelek ellen". Ugyanakkor a B. M. IX. osztálya vezetőjének, dr. Antall Józsefnek közbenjárására szabadon engedték. Máskor, a lengyeleket
sértő rendelkezések végrehajtását a Külügyminisztérium „diplomáciai okok"-ra való
hivatkozással akadályozta meg. Gyakori eset volt az is, hogy például a csendőrség
lengyel személyek ellen nyomozott, de a szálak Budapestre vezettek, ahol a csendőrségnek nem volt intézkedési joga. Az ügy átkerült a rendőri szervekhez, ahol bizonyára nem véletlenül, hónapokig „elfektették" az aktákat.
A visszaemlékezések is gyakran megemlítik, hogy a Belügyminisztérium irányítása alá tartozó szervek sok formában segítették a lengyeleket. Az egyik járási közigazgatási (vezető beosztású) tisztviselő visszaemlékezésének részletéből sok mindent
megtudhatunk: „Nem faggattuk a hozzánk irányított lengyeleket. Sokszor
tudtuk,
hogy katona az illető, ennek ellenére kiadtuk neki a »polgári menekült« igazolványt, ... gyakran »látatlanból«, az illető menekült távollétében adtuk ki az igazolványt. Esetenként felsőbb helyről jött a burkolt kérés. Érdekes dolognak tűnik, több
alkalommal megkerestek. Azt mondták nekem: »semmit nem kérünk öntől, csupán
azt tegye meg, hogy a csendőrségnek egy nappal később adjon utasítást a környék
ellenőrzésére.« Megtettem, aztán jelentést is írtam, ahogy illett. Volt olyan eset is,
hogy parancs jött: egyes útvonalakat ellenőriztetni kellett. A csendőrjárőröket
olyan
helyekre irányítottuk, ahol biztos nem ütköztek határátkelő lengyelekbe.
Egy-egy
esetben megkértek: XY-t keresik. Ilyenkor az illető »megszökött« a táborból, azaz a
községből, valójában új igazolványt kapott, így a keresett személynek nyoma veszett."
A visszaemlékezők írásaiból kiderül, hogy a táborokból való „eltávozás", azaz a
szökés nem volt mindig sikeres. A magyar—jugoszláv határ átlépése nem volt veszély nélküli. Az is bizonyos, hogy nem lehetett mindenkit bevonni az evakuáció
segítésébe. Sok különböző rendű-rangú „illetékes" a kiadott rendelkezéseket m a r a déktalanul végrehajtotta. Mások (a lengyelek iránt táplált rokonszenvük, vagy németellenes beállítottságuk miatt) szemet hunytak a lengyelek szökései felett. Az
evakuáció hosszú hónapjaiban sikerek és kudarcok, segítés és passzivitás, sőt az internálási rendelkezések maradéktalan végrehajtásából eredő feszültségek,
sérelmek
és sértődések is előfordultak.
Az azonban bizonyos, hogy a magyarországi lengyel szervek kitartó m u n k á j á nak és a magyar részről megnyilvánuló segítség eredményeképpen 1939 szeptemberétől 1941 őszéig több mint 30 ezer lengyel katona és katonakorú polgári személy
hagyhatta el Magyarországot. A szövetségesek mellett felállított lengyel egységekhez,
majd a hazába vezető út nem volt sem rövid, sem könnyű. Mégis tízezrek vállalkoztak arra, hogy a megszállók elleni harcot folytassák. A magyarországi lengyelek eljutottak Norvégiába, Afrikába, Angliába és az olaszországi frontra s részt vettek a
fasizmus megdöntéséért vívott harcban. Most, 40 év távlatából se feledjük: több tízezer lengyel katona a győzelemhez vezető út egy részét Magyarországon
keresztül
tette meg. De szólaljanak meg a sikeres és sikertelen szökési akciókban részt vevők,
a nyugatra igyekvő lengyelek s magyar segítőiknek egy-egy képviselője emlékezik.
*

"

„Én abba a csoportba tartoztam, amely a lengyel—magyar határon kelt át, a
Tatár hágónál léptem át a határt 1939. szeptember végén. A magyar oldalon néhány
kilométer megtétele után egy városkában — melynek nevére ma m á r nem emlékszem — szállásoltak el bennünket. Tiszttársaimmal együtt a protestáns papnál töltöttük az éjszakát. Mint kiderült, a házigazdáék értettek szlovákul, így beszélgetni is
100

tudtunk. Itt, rögtön a kezdetnél elérzékenyített bennünket a házigazda hallatlan ven-.
dégszeretete. Rengeteg meleg vizet adtak a mosakodáshoz, tiszta törülközőket, majd
meleg vacsorát, mely kolbászos tojásrántottából, kávéból és vajas fehér kenyérből
állt. Ezután megmutatták a szállásul kijelölt szobákat. Az ágyak tiszták voltak, magam egy nagy dunna alatt aludtam. Egy hónapja először éjszakáztam lakásban, addig — a háború miatt — mindig a szabad ég alatt háltam. A pap hosszan és szívélyesen elbeszélgetett velünk, felesége sírva hallgatott.
Az első éjszaka után megerősödve és kipihenve vágtunk neki a további útnak.
Nem emlékszem pontosan, merre mentünk és mennyi ideig tartott az utunk. Mándolc
városkában álltunk meg, ahol egy nagy épületben kaptunk szállást. A városban
találtuk Stanislaw Maczek ezredes (a későbbi hős tábornok — L. I.) páncélosbrigádjának tisztjeit. Néhány hetet Mándokon töltöttünk, a napok számára nem emlékszem. Csak arra tudok visszaemlékezni, hogy közben leesett a hó, fagyos napok kezdődtek. Megtudtuk, hogy dr. Marian Steifer vezérkari ezredes, Bartha honvédelmi
miniszter egykori ezredtársa is a városban tartózkodott. (Steifer ezredes hamarosan
Budapestre került és a Lengyel Katonai Képviselet parancsnoka lett. — L. I.)
Meg kell jegyeznem, hogy már a magyarországi tartózkodásom legelején a magyar hatóságok nagy jóindulatot tanúsítottak. Ennek bizonyítéka, hogy mint internált tiszt engedélyt kaptam a magyar táborparancsnoktól — nevére nem emlékszem
—, hogy Budapestre utazzam személyi ügyeket intézni. Meglátogattam Steifer ezredest is. Azt tapasztaltam, hogy a Maczek ezredes egységéhez tartozó tisztek néhány
hetes ottlét után egy reggel váratlanul eltűntek. Ügy mondták, tovább utaztak nyugatra. Elpárologtak. Eléggé nagy létszámú egység lévén, lehetetlen, hogy a magyar
táborparancsnokság ne vette volna észre. Az ügyet mégis eltussolták, és ez a magyar
hatóságok lengyelekkel szemben tanúsított nagy jóindulatának bizonyítéka volt. Hiszen a magyar hatóságok tudták, hogy a Magyarországon interált lengyelek nagy
többségének célja a Franciaországba való szökés volt, ahol Sikorski tábornok lengyel
hadsereget szervezett.
Mándokról még 1939 végén átvittek a Csarodán létesített katonai táborba. Ebben
a táborban eleinte nem volt lengyel tiszt, 350 különböző korú internált közkatonából
állt a tábori létszám. Rövid idő alatt átszerveztük a tábort. A magyar táborparancsnokság tudtával csoportokat szerveztünk, ahová tisztet és tiszthelyettest osztottunk
be. Majd tiszti kaszinót létesítettünk, gyakran meghívtuk a magyar táborparancsnokot vacsorára. Megérkezésünk után azonnal meghívást kaptunk a Csarodán élő Eszterházy grófnőtől. Az első látogatásunk során a grófnő kérte, hogy amennyiben
lehetséges, minden estét töltsünk a kastélyban. A grófnő nagy gondoskodással vett
bennünket körül, ami nagyon jóleső érzés volt.
Rövidesen titkos sejt szerveződött a tábor területén, mely a lengyel katonák
Franciaországba való utazását (evakuációját — L. I.) szervezte. Én azok közé a tisztek közé tartoztam, akiknek a feladata a katonák útlevéllel és civil ruhával való
ellátása volt. E célból (többször) elutaztam Budapestre a Lengyel Hadsereg Váci
utcai képviseletébe, ahol utalványt (pénzt) kaptam polgári ruhák vásárlására. A ruhákat egy Rubel nevű zsidó kereskedőtől vásároltam, aki lengyelül is tudott beszélni.
A megvásárolt ruhákat nagy bálákba csomagolták, melyeket vasúti poggyászként
feladtam az állomáson. Mire megérkeztem Csarodára, a csomag is ott volt, majd
kocsin beszállítottuk az egyik falubeli házba. A gazda beavatottunk volt, átvette és
elrejtette a ruhákat.
Az utazásra kijelölt katonák este és éjszaka folyamán elmentek erre a búvóhelyre és átöltöztek polgári ruhába. Reggel hat órakor a csarodai állomáson voltak,
ahol én már vártam rájuk. Átadtam az útleveleket, kiosztottam a menetjegyeket,
egyúttal vigyáztam, hogy b a j nélkül felszálljanak a vonatra. A vasútállomáson végződött az én tevékenységem.
Budapesten a pályaudvaron embereinket (és a többi táborból felutazókat is) kijelölt helyen várta egy lengyel összekötő, aki az egész csoportot továbbirányította a
magyar—jugoszláv határra.
100

A harmadik vagy negyedik szállítmánynál — m á r nem emlékszem pontosan —
bekövetkezett a melléfogás. Az utazásra felkészült egyik lengyel tiszthelyettes leitta
magát és nagyon hangosan énekelt, mellette pedig hangosan sírt egy magyar nő.
A szolgálatban levő csendőr kérdezősködni kezdett, a sírdogáló magyar leány azt
válaszolta: »ez a lengyel katona a háborúba indul, és elhagy engemet«. A csendőr
mindent kitalált és az egész csoportot visszarendelte a táborba. Nekem is vissza kellett mennem. A magyar táborparancsnok természetesen megtudta, hogy én is velük
voltam az állomáson. Behívatott az irodába és nagy botrányt rendezett, megfenyegetett, hogy Siklós várába (a lengyel katonai büntető táborba — L. I.) zárat. Nem tette
ezt, mert megbetegedtem, heteken át feküdtem. Dr. Stanislaw Sacha lengyel orvos
ápolt, Eszterházy grófnő is meglátogatott néhányszor, nagyon együttérzett velem.
Amikor felgyógyultam, láttam, hogy a fiatal táborparancsnokot elvezényelték Csarodáról.
Meg vagyok győződve arról, hogy Csaroda faluban nagyon sok lakos tudta, hogy
a lengyel katonák a táborból Franciaországba szöknek. Én a felgyógyulásom után
már nem vettem részt a konspirációs munkában, átkerültem a Balaton környéki
Lengyeltóti községbe." (Kogimierz Witwicki, 1974.)
— A csarodai táborban tevékenykedett „evakuációs részleg"-ről és a lakosság segítségéről több visszaemlékezésben is találhatunk adatokat. Csarodán több helybeli
lakos részt vett a lengyelek szöktetésében. Az utazáshoz szükséges polgári ruhák egy
részét Beregszászról, Vásárosnaményből Kisbíró Károly lovas kocsin szállította Csarodára. A vasúton, gépkocsin érkezett ruhákat — többek között — Sebestyén Irén és
Sebestyén László segítségével rejtették el. A Witwicki főhadnagy által említett ház
Krizbai Gy. Domokosné Sebestyén Magda édesapjáé volt.
„A lengyel tisztek és katonák elszöktetése több csoportban, nagy kockázattal
történt. Először polgári ruha érkezett zsákba csomagolva, és az utazáshoz szükséges
pénz. Ezt autó hozta. A csomagot a kertünk árkába tették, ahonnan azt öcsémmel
együtt kisszekéren vagy szánon (az időszaknak megfelelően) hoztuk fel, mintha terményt vagy fát szállítanánk. Majd nővérem közölte a tábor orvosával, hogy hány személyre érkezett ruha és azok milyen méretűek. A megbeszélt napra, takarodó után
kiszökött a táborból a szökésre induló csoport. Hozzánk jöttek. A lakás utcai szobájának ablakközeit párnákkal teleraktuk, hogy a zaj, beszéd ki ne szűrődjön, pokróccal pedig elfüggönyöztünk. (...) A lengyelek átöltözésük után megőrzés címén nálunk hagyták kitüntetéseiket, személyi irataikat, leveleiket, fényképeiket, lengyel katonai ruháikat. (...) Kezdetben Pestről jött értük egy-egy személy, később m á r édesapámra több feladat hárult, szekéren fuvarozta be őket a hajnali vonathoz Vásáros naményba vagy Fehérgyarmatra, ahonnan valaki továbbkísérte a lengyeleket. Később
ez a feladat (részben — L. I.) rám hárult, én mentem velük Murakeresztúrig,
ahol
az állomáson Halász (?) bácsi várt ránk, és szöktette őket tovább. (...) Jugoszláviának Németország és Magyarország által való lerohanása idején, de m á r előtte is
másfél, két h ó n a p p a l . . . Munkácson át Szolyvára kísértem lengyeleket..." (Krizbai
Gy. Domokosné Sebestyén Magda, 1975.)
„Ez a csoport (a Sebestyén család — L. I.) segített a lengyeleknek, törődött velünk. Szívbéli együttérzést tanúsítottak irántunk. Üjságot hoztak a táborba (...)
Amikor a lengyelek elhatározták, hogy megszöknek és a szövetséges hadsereghez
csatlakoznak, a csoport tagjai, Krizbai Domokos és (Sebestyén) Magda ismét segítettek. Szereztek számunkra civil öltözetet és budapesti címeket. Ezek a fiatal magyarok segítettek nekünk illegálisan átlépni a (magyar — L. I.) jugoszláv határt. A Sebestyén család házában a lengyelek civil ruhába öltöztek és néha, amikor nem tudták folytatni útjukat a razziák miatt, hosszú ideig bújtatták a lengyeleket. Ismeretes
számomra az is, hogy Krizbai (és Sebestyén Magda — L. I.) a szökésben levő csoportját elvezette Magyarország (déli — L. I.) határához. Elvezette azokat a lengyeleket is, akik a partizánokkal akartak összeköttetésbe lépni, illetve a Kárpátokon
keresztül más országokba kívántak eljutni. Szintén tudomásom van arról, hogy Ma100

gyarország német megszállása után a hitleristák Krizbai Domokost és (Sebestyén
— L. I.) Magdát és barátaikat halálra keresték." (Marian Turowski, 1974.)
„Először a nagykanizsai, a sárvári és a fertőszentmiklósi táborban voltam. Nagykanizsán az első táborparancsnok egy alacsony termetű ezredes volt — a nevére nem
emlékszem —, azután Gunde Géza (al) ezredes, aki egy igazi rendes ember, barát
volt. Az első parancsnok idején szigorú rend volt a táborban. (...) Mindenszentek
idején embereink kimentek a nagykanizsai temetőbe, hogy feldíszítsék a sírokat. Az
egyik zászlósunk felmászott egy fára, hogy az elvonulók után civil táborba, majd
pedig külföldre szökjön. Még volt annyi levél a fákon, hogy nem nagyon lehetett
látni, de az egyik őrtálló katona észrevette, majd megparancsolta, hogy jöjjön le.
Az illető nem hallotta meg rögtön a parancsot, így a katona rálőtt, megsebesült és
leesett a fáról. Ebből az ügyből nagy suttogás lett a táborban, a sebesült kórházba
került. Nem sokkal később Gunde alezredes lett a parancsnok, az ő ideje alatt kezdődtek meg a tömeges szökések Jugoszláviába. A határon túlra tartó vasúti vagonokban 5—10, sőt 20 fős csoportokban szöktettük az embereket.
Természetesen voltak jelentések a létszámról, de mindez nem vezetett eredményre. A kollégák kimenőt kértek, egy részük visszatért, a hiányzók helyére más
(polgári — L. I.) táborokból jöttek. A határig nem egészen 15 kilométernyi gyengén
lakott terület volt.
A táborban tisztekből és altisztekből evakuációs bizottság alakult, ami igazságosan működött. Tagjai idegen nyelveket ismertek. (...) Ha valakit szökés közben elkaptak és jelentkeznie kellett Gunde alezredesnél (a visszaemlékező Gunde alezredest következetesen ezredesként említi — L. I.), akkor ő azt mondta: » t u d j a miért
büntetem meg? azért, mert ha a lengyel katona megszökik, ne hagyja magát elkapni.'« (...) A nagykanizsai táborban felfedeztem egy száraz csatornát, mely a vasúti sínek alatt vezetett ki. A csatorna járhatóvá tételében Klekociuk tizedes segített.
Így ezen a csatornán át nappal 2—3 ember szökött meg, akik aztán a magyar—jugoszláv határ felé vették útjukat. Ez így ment mintegy három hétig. Hanem ezt az
utat felfedezték, a csatornát befalazták. (...)
x
Az útlevél-fényképeket és az útleveleket Budapesten, egy részüket helyben készítették. A nagykanizsai tábor felszámolásának idején még egy érdekes eset történt.
A táborunk területén levő gyárkéménybe négy katonát bujtattunk el, elláttuk őket
élelemmel, hogy majd külföldre szökjenek. Másnap, amikor már az őrbódékat (is)
leszerelték, sikerült nekik megszökni. Közöttük volt egyik bajtársam a híradósoktól,
Wladyslaw Salak, aki jelenleg Ausztráliában él. A tábor elhagyásában sokat segített
nekünk a helyi lakosság, többek között a Francka kávégyárban berendezett lengyel
katonai internáló tábor egyik őre. Ez a katona polgári ruhát szerzett a szökni akaróknak, megtanított velünk néhány szükséges magyar szót: köszönést, élelemkérést
stb." (Eugeniusz Érteit, 1974.)
„... Bánrévén a légierő és repülős tisztek voltak elszállásolva, ő k utaztak először Franciaországba. Elküldték (egy ízben) 18 katona papírjait s a kijelölt egyéneknek megparancsoltuk, hogy este bújjanak el valahol a kertben, éjszaka pedig utazzanak Budapestre. Ugyanakkor valaki észrevette (a létszámcsökkenést) s a magyar
parancsnok, valami Taksony nevű százados tudtára adta, aki a szökevényeket
egy helyiségbe záratta, ami minket nagyon nyugtalanított, nem voltunk képesek
megszervezni a szökést. A parancsnokot figyelmeztettük, hogy katonáinkat betonpadlós helyiségbe záratta s egészségükért a felelősséget neki kell vállalnia. Beleegyezett,
hogy szalmazsákokat és plédeket kaphassanak, 18 másik katona vitte be a dolgokat,
azok ott maradtak, akiknek meg kellett szökni, azok kijöttek és az éjszaka folyamán
elutaztak Budapestre. Reggel kiengedte őket a parancsnok, ellenőrizte a neveket s
egy fél órát adott nekik a mosdásra és borotválkozásra. Azután megparancsolta, hogy
álljanak sorba, nekünk tiszteknek oldalt kellett állni, és nagyon elégedett képpel
várt a létszámjelentésre. Amikor 18-cal kevesebbet jelentettek, megparancsolta, hogy
olvassák ezek (a bezártak — L. I.) neveit. Amikor senki sem jelentkezett, láthatóan
megértette, hogy valami nincs rendjén. Rákiabált az őrségre, hogy kutassák át az
100

egész é p ü l e t e t . . . majd a katonák jelentették, hogy nincsenek. A parancsnok idegesen odaugrott a mi ezredesünkhöz és németül rákiáltott: »Hol vannak?-« A mi ezredesünk így válaszolt: »Százados úr, ön egy lengyel ezredes előtt áll, kérem,
lépjen
hátra három lépést!« amit a százados végre is hajtott. Ezredesünk így folytatta:
»•most én kérdezem, ki záratta be őket?« A százados azt válaszolta: »én!« az ezredes
így folytatta: »akkor hol vannak?«
Este ülünk a vasútállomás kaszinójában (éttermében — L. I.), odajön hozzánk a
magyar táborparancsnok és felajánlja nekünk, hogy igyunk vele pár pohárt bort,
amire mi szívesen vállalkoztunk is. Tizenegynéhány pohár után megkérdezte tőlünk:
Uraim, mint magánember kérdem, hogyan szöktek meg (a katonák — L. I.), hiszen
az épületnek csak egy bejárata van, az ablakok pedig rácsosak, az ajtónál viszont
őrök á l l t a k . . . én már nem fogok a szökéseknek ellentállni, de mondják meg, hogyan történt e szökés? Természetesen azt válaszoltuk, hogy mi sem tudjuk . . . Néhány nap múlva katonáinknak tényleg megengedte, hogy a városban sétáljanak.
Egyik alkalommal a polgármester felesége megkérdezte a magyar parancsnokot:
»Főhadnagy (helyesen százados — L. I.) úr, a lengyeleket már nem záratja be?«
A magyar tiszt azt válaszolta: »Kérem, asszonyom, beláttam, hogy a lengyelt
zsákba
lehet varrni, be lehet zárni, viszont lyuk sem lesz a zsákon, a zár sem rongálódik
meg, de lengyel sem lesz.« Ezek voltak első emlékeim az első magyarországi táborból." (Inz. Jan Zajqc, 1974.)
„Táborunkban (Nagycenken — L. I.) is titkos szervezet alakult, amely katonákat
toborzott Jugoszláviába. Akik elmentek, itthagytak barátaiknak mindent, amijük
volt. Eleinte a tiszteknek, tisztjelölteknek és a fiatal (műszaki képzettségű — L. I.)
katonáknak volt elsőbbségük a szökésben, s azoknak, akiknek Lengyelországban nem
volt senkijük sem. Táborunkat azonban drótkerítéssel vették körül és katonai őrséget
állítottak. Ennek ellenére tömeges szökések kezdődtek, melyeket a legkülönfélébb
módon hajtottak végre.
Azoknak, akik itt maradtak, anyagilag egyre jobban ment a soruk. A zsoldot
elég hosszú ideig a megszökött katonákért is felvették. (...) Hetente kétszer mindenkinek le kellett jönni a térre (a tábor udvarára — L. I.). A ház előtt a főbejáratnál
vasúti rakodó rámpa volt, ide állították az asztalt a katonák névsorával. A nevek
abe-sorrendben következtek. A katonákat egyenként szólították, az ajtóban pedig
két magyar katona és egy civil személy állt, akik a visszajövőket figyelték, arra
ügyeltek, hogy egyesek nem fordulnak-e kétszer. Ez soha nem fordult elő, de természetesen csak az ellenőrzők számára. Volt idő ugyanis, hogy én magam (is) háromszor fordultam. Először Auguscinski lövész helyett, másodszor magam jelentkeztem,
> harmadszor Zmigrodzki zászlós helyet. Mindegyik alkalommal másképpen öltöztem
át. (A nagycenki táborban volt időszak, amikor mintegy 2 ezer lengyel katona és
tiszt elszállásolását biztosították. A névsor felolvasása hosszú időt vett igénybe, bőven volt idő az »átöltözésre«.) Először katonasapkában és rövidebb kabátban mentem
vissza. Miután felmentem az első emeletre, gyorsan átöltöztem és nadrágszíjak segítségével leereszkedtem az orgonabokrok közé, majd elvegyültem a tömegben és vártam a »nevem« szólítására. Aztán ismét felmentem az első emeletre és átöltöztem a
zászlós egyenruhájába. Ez az egyenruha pontosan illett rám, szerencsére semmiféle
ismertetőjelem nem volt.
A zsoldfelvétel is hasonlóképpen történt. A különbség csak annyi volt, hogy a
földszinten és nem a téren gyülekeztünk. A zsoldot az első emelet feljárójánál osztották, az átvételt nyugtázni nem kellett, a fizető tiszt a nevet kipipálta a névsorban.
A jogosulatlan zsoldfelvételen senkit sem kaptak r a j t a közülünk.
A szökések később egyre nagyobb méreteket öltöttek. Ezért azt az utasítást kaptuk, hogy minél többet csellengjünk a tábor »fő terén«. Vasárnaponként, mikor
templomba mentünk, majd a visszatéréskor a tábor bejáratánál két katona számolt
bennünket. Nekik valahogy mindig egyezett a létszám, annak ellenére, hogy minden
alkalommal a táboron kívül maradt közülünk néhány katona.
A táborban jelentős számú magyar katonaság (őrség — L. 1.) tartózkodott, a ka100

tonák nagyobb része tartalékos volt, olyan emberekkel hozott bennünket össze a
sors, akik tudatosan együttműködtek velünk. Történt egyszer, hogy a (cukor — L. I.)
gyár pincéjében a mieink különféle befalazott csatornákra bukkantak, melyek a gyáron kívülre vezettek. Ezeken a csatornákon keresztül körülbelül 100 fő bevonásával
nagyobb méretű szökést készítettek elő. Az egyik éjszaka megszökött a csoport fele,
a következő éjszaka a csoport másik fele is kiszökött a táborból és együtt indultak a
Sopronba vezető országutat szegélyező erdőbe. Az erdő szélén két lengyel autóbusz
és egy személygépkocsi várt ránk. Egy magasrangú lengyel tiszt irányította az eseményeket. Éppen elkezdtünk polgári ruhába öltözni, amikor magyar katonák ugrottak elő az erdőből és körbevettek minket. (...) Sokat elfogtak közülünk, a két autóbuszt is (Nagycenkre — L. I.) a táborunkba hozták. (...) Amikor minden elcsendesedett, a drótkerítés alatt átbújva visszamentünk a táborba. Ebben a magyar őr is
segítségünkre v o l t . . . (...) Nagy ellenőrzés következett és ú j nyilvántartást készítettek, mely már alighanem megfelelt a valóságos állapotoknak.
A szökések azonban nem szűntek meg. Táborunk lengyel parancsnoka Dabrowski
százados volt, aki vasárnaponként a templomba vezetett minket Nagycenkre. (...)
A mi papunk egyezséget kötött a magyar pappal, így vasárnaponként néhány katonánk csak este hagyta el a templomot, majd elutazott Budapestre.
A vasárnapi szökésektől függetlenül növelni kellett a lengyel katonák Magyarországról való kivonását. E célból táborunkban elhatározták, hogy ki kell használni
a közeledő (1940. évi — L. I.) húsvéti ünnepeket is. Ebben az időben a magyar parancsnok megbetegedett, és egy fiatal magyar százados helyettesítette, aki néhány
szót tudott lengyelül. A százados édesanyja lengyel volt, legalábbis lengyel családból
származott. A fiatal tiszt nagyon szeretett minket, időnként a szállásunkra is benézett. Az ünnepek alatt a társaság felhajtott a garatra és szórakozni kezdett, úgyhogy a parancsnok a kapu előtti udvarra kéretett bennünket. A magyarok kíváncsiak voltak, hogyan szórakoznak a lengyelek. Elvegyültek közöttünk a tömegben és
nagy érdeklődéssel nézelődtek. A parancsnok még az őrnek is megengedte, hogy közelebb jöjjön és nézze a szórakozásunkat. Közben 15 katonánk felkészült arra, hogy
elhagyja a tábort. Kitűnő ötlet volt a »húsvéti szórakozás«. A szökési tervet sikeresen végrehajtották. (...)" (Karol Kazimierski, 1976.)
„A faluban levő Lengyel Polgári Táborba szinte naponta érkeztek újabb emberek, akik rövid pihenő után továbbmentek Jugoszláviába. Egyedül azonban a határ
átlépésénél nem boldogultak. Mi helybeliek vezettük át őket a határon, hiszen itt nőttünk fel, ismertünk minden fát, dűlőt, a Mura folyó szeszélyességét, a folyó árterét.
Ha minden rendben ment, akkor a frissen érkezetteket még aznap éjjel átvezettem a határon, ha többen voltak, akkor ismerősök segítettek. Az egyik legjobb vezető Andrassek Márton parasztgazda volt. Hol a jégen, hol csónakon, hol pedig meg
száraz lábbal juttattuk át a lengyeleket a határon. Gyakran az állomáson, vasúti
kocsikban indítottuk útba a ránk bízottakat. (...) A táborból szinte minden nap
sokan átmentek Jugoszláviába, a hiányzók helyére újak jöttek. Így a létszámmal
nemigen volt baj. Persze néha-néha kiderült, hogy »szöknek« a lengyelek. (...)
A határon való átkelés előtt a községbeli vendéglőnél találkoztunk »Kis Józskával« (a lengyelek egyik murakeresztúri
evakuációs megbízottjával — L. I.). Innét
percnyi pontossággal indultunk. Utunk a lengyel tábor mellett vezetett el. Engem,
vagy Andrassek barátomat a szökésre kijelölt lengyelek látótávolságból az egy kilométerre levő vajgyár mögötti területre követtek. Itt összevártuk egymást. Ha gyalog
mentünk, akkor a közbeeső lakott részeket kikerültük, lehetőség szerint nem kockáztattunk semmit. Ha járművel voltunk (lovaskocsi, szánkó), akkor a rakományt képező személyeket lópokróccal, szalmával, szénával letakartuk. Történt egyszer, hogy
a falu közepén Andrassek barátom szánkójára egy ismeretlen személy felkapaszkodott, szerette volna megtudni, hogy mit „szállítunk". Andrassek Mártont én úgy húsz
méterre követtem, tehát láttam, hallottam mindent. Andrassek hamarosan elkiáltotta
magát: hajts előre! Nekieresztettem hát a lovakat, ő pedig hol a lovak közé, hol
pedig a felkapaszkodóra csapott ostorával. Utánam eredt.
100

A kellemetlen utastól sikerült megmenekülni, de a csendőröktől már nem. A hír
hamarabb hazaért, mint mi magunk. A szánkóra felkapaszkodó személy a keresztúri
vasúti őrházból telefonált a csendőrlaktanyába, így a falu végén a csendőrök kezébe kerültünk. Úgy emlékszem, hogy egy nap és egy éjszakai ottlét után hazaengedtek, de szegény utasainkat a csendőrök elvitték abba a táborba, ahonnan nagy
üggyel-bajjal elszöktek. Egy hét múlva ugyanezeket a személyeket gyalog, 40 centis
hóban botorkálva juttattam át Jugoszláviába. (...)
Az egyik alkalommal 18 lengyel átdobását bízták rám. Embereimet kivezettem a
vasútállomás azon oldalára, ahol mezős rész volt — sőt még ma is az —, oda, ahol
a jugoszláv vonat állt. Ez a vonat rendszeresen reggel 5 órakor indult a túloldalra.
Abban az időben a váróteremmel szembeni rész nem volt kivilágítva, csupán 1—2
lámpa égett a felszállási oldalon, különben elég sötét volt. Ez meg minket segített.
Megvártuk, míg a vámosok végigmentek a vonaton, majd a vonatra szivárogtak a
lengyelek. Megbeszélés szerint a legtöbb embernek akkor volt szabad a vonatra felugrani, amikor az már mozgásban volt. A mozdonyvezetővel én előre megbeszéltem,
hogy induláskor adjon sok gőzt. A mozdonyból kijövő gőzfelhőtől egy ideig nem
lehetett látni semmit, de a felugrálóktól származó zajt sem lehetett hallani. Az egyik
esetben a túloldalra így átkerült lengyel a mozdonyvezetőn keresztül levélben köszönte meg a segítségemet, leleményességemet." (...) (Szkobrics László, 1975.)
*

A lengyel menekültek Magyarországra „özönlésének" 40. évfordulóján
szeretnék
kellő tisztelettel emlékezni azokra a lengyel katonákra és önkéntesekre, akik távol a
hazától is vállalták a fasiszta Németország elleni harcot. Akik a harc folytatása
érdekében vállalták a bujdosást, az illegális határátlépéseket, a konspirációval járó
kockázatot: az Idegőrlő utazást hajón és vonaton, a hamis papírokkal való utazás
összes problémáit. Emlékezni szeretnék azokra, akik lehetővé tették a lengyelek Magyarországról való kivonását: az evakuációt. Azokra a lengyelekre is, akik különböző
okokból nem utaztak el, de segítették társaikat Magyarország elhagyásában, akik a
táborok sorakozóin, a zsoldfizetésnél bemondták, beírták eltávozott társaik neveit.
Azokra a magyarokra, akik barátságból, politikai meggyőződésből, avagy „csak" emberbaráti okokból kisebb-nagyobb mértékben segítséget adtak a tízezernyi lengyel
katona és polgári személy evakuációjához.
Mert nem kevesen voltak azok, akik így gondolkodtak: „Segítettünk, azt tettük
a lengyelekért amit akkor, a háború éveiben tenni tudtunk. Ki többre, ki csak kevesebbre vállalkozott. Sokan voltak, akik állásuk, egzisztenciájuk
veszélyeztetésének
határáig, társadalmi helyzetüknek
megfelelő módon támogatták a lengyeleket.
(...)
Akkor a konkrét segítség mellett a rokonszenv is nagy dolognak számított.
De
legyünk következetesek. A magyar—jugoszláv
határmenti járások vezetői
(közigazgatási beosztottai) közül egyesek semmiféle gyakorlati segítségre nem mertek
vállalkozni. Igen, ilyen az élet. Kenyér, beosztás, előmenetel. Így utólag sem lehet elítélni
őket. Ugyanez vonatkozott a határőrségre is. De ezeknek a személyeknek
a döntő
többsége (hivatalnok, vasutas, határőr vagy parasztgazda) mert nem tudott, vagy félt
konkrét formában segíteni, végül közvetett formában azzal is segített, hogy nem tett
semmit. Nem »jelentett«, nem lépett fel a Jugoszláviába özönlő lengyelek ellen. Nem
akadályozta útjukat (...) Igen, ilyenek is voltak. Sokunknak jelentős dolognak számított az, hogy a lengyelek kimondták olyat is, melyet mi esetleg — nyilvánosan —
említeni sem mertünk. Rokonszenvesek
voltak nekünk a lengyelek. Imponált
nekünk
a töretlen elhatározásuk, összetartásuk, hazaszeretetük. (...) Az, hogy országuk felszabadításáért vállalták a megpróbáltatásokat.
Titokban sokunknak imponált az is,
hogy leplezetlenül gyűlölték a fasiszta Németországot, hogy vállalták a fasizmus elleni harcot. Most jóleső érzés arra gondolni, hogy »akkor« mi magyarok sok ezer
lengyelnek segítségére lehettünk. Ma már tudjuk, a határmenti települések
lakóinak
segítségével a magyar—jugoszláv határon átkelt »civil« lengyelekben a nyugati harcterek hős lengyel katonáit: Narvik majdani védőit és Monté Cassino ostromlóit
segítettük."
100

CSEHSZLOVÁKIA

VOJTECH

KONDRÓT

Nem turista szemmel
PILLANATKÉPEK EGY MAGYARORSZÁGI ÚTRÓL

A galántai CSAD buszban nem f ű t ö t t e k . . . azazhogy: nem is lehetett fűteni.
Kedvünkben járt viszont az október végi időjárás. És a szívélyes baráti légkör is
megtette a magáét! Így indult el tizenöt író Csehországból, tizenöt pedig Szlovákiából — tapasztalatcserére a legközelebbi szomszédba, Magyarországba. (Ahogy mondom, fűtés nélkül, de az egész héten át végig tartott a belső fűtöttség s nem lankadt
az érdeklődés!)
Hivatalosan egy látogatást viszonoztunk. Egy éve fiatal magyar írók csoportja
járt Szlovákiában, ezzel kezdődött... A mi részünkről nem csupán az volt a szimpatikus és egyszersmind szimptomatikus, hogy a szlovák és cseh írók visszaadták a
látogatást, hanem az, hogy delegációnkban voltak olyan „örökifjak" is, akik lassan
már az élő klasszikusok közé számítanak, mint például az érdemes művész Stefan
2áry. Ez is azt tanúsítja, hogy nem egyszerűen csak kirándulásról volt szó, hanem
sokkal többről, olyasvalamiről, ami föltétlenül szükséges, ami elodázhatatlan...
Bazilika gömbje
' keresztjét zöld ökölbe
szorítva emeli.
Igen, ki más üdvözölhet bennünket Esztergomban, mint a Bazilika, pontosabban
Babits sorai?
És ezután lefelé, az égből a földre pillantunk...
Köztük e fölébredt
csillagos földi égnek
tejútja a Duna.
A Dunát látjuk (és átellenben) hazafelé — Párkányt. A már több mint harminc
éve lerombolt Duna-híd két csonka vége, és a rév (motoros komp jár itt), mely
összeköti a két partot. E kézzelfogható jelkép a bevezető — valami átmenetit, nem
teljest, ideiglenest, hiányost mutat, s elkísért bennünket hosszú-hosszú ideig, tulajdonképpen végig az egész úton.
Tízen vagy tizenegyen: a kis társaság
az esztergomi dóm-hegyről jövet
az országútra érve egy percre megállt
egy lámpa alatt, — ottan áll ma is —
szélén Babits-csal; hajadonfőtt haladt
kockás kabátban; nem feledtem el
sem őt, sem öltönyét, sem félszeg
mosolyát...
100

Babitsot idéztük ismét (ezúttal Illyés szavaival). Nem, semmiképpen sem a
„győzelem leronthatatlan szobra", nekem is „csak az a kis útdarab maradt meg
emlékemben". Babits nyári lakja, az emlékszoba és mindenekelőtt Babits versei: az
októberi szellős napsütésben, a levegőben, a földön, a fák koronáiban, mindenhol,
bennünk.
Visegrádon át jutunk el a Duna-kanyarhoz, ez a Duna „könyöke", Szentendrére.
Történelmi városka, remek (szerb és nem szerb) kiskocsmák, kitűnő antikvárium.
De az idő sürget. Esteledik — mi pedig Budapest előtt még jobbra kanyarodunk, a
pilisi hegyek felé.
Rőt hegyek,
rőt Pilis,
októberi szüretben
rőthajú
emberek.
Mintha az idevalósi Gregor Papucek verseivel fogadna bennünket a falu. Pilisszentkereszt, azaz Mlynky. Miért hívják szlovákul Mlynkynek? Onnan ered ez az
elnevezés, hogy itt még nem is olyan régen hegyi vizek hajtotta kicsi vízimalmok,
„malmocskák" (Ennyit tesz a szó magyarul — a fordító megjegyzése.) őröltek. A hegyi forrásokból továbbra is jó ivóvíz fakad — a malmokra már csak a falu neve
emlékeztet.
Szánt Katika,
szántogat,
Édesanyja
hívogatja.
Gyere Kati, gyere haza,
valakinek
eladtalak!
Eladtalak
Janikának,
a gazember
zsiványnak.
Ezzel a szlovák népdallal köszöntött bennünket a Gizela Molnárová tanárnő
vezette gyerekkórus. Aztán pedig a művelődési ház tágas termében szólaltak meg a
népdalok. Javorina, chlapci, javorina . . . Vyrástla lipka, vyrástla borovicka . . . énekelték a gyerekek az oly jól ismert dalokat (és a kevésbé ismerteket, amit csak
az idevalósiak tudnak), kevert magyar—szlovák népviseletben, és mi tagadás, érezhető magyar intonációval, azon a kicsit különleges, archaikus szlovák nyelven, mely
a nyugat-szlovák nyelvjárásra emlékeztet.
Pilisszentkereszt jelenlegi lakóinak ősei a török kiűzése után jöttek ide, főként
nyugat-szlovák területről. Szlovák mivoltukat megőrizték, s így á kétezres lélekszámú
község lakosainak több mint kilencven százaléka ma is szlováknak tartja magát. (Az
érdekesség kedvéért: az 1970-es népszámlálás alkalmával 21176-an vallották magukat szlovák nemzetiségűnek Magyarország területén. Persze, ha bizonyos tekintetben
pontos is ez a szám, más tekintetben torzít. Valóban nehéz eldönteni néha, melyik
nemzetiséghez tartozik valaki, főleg ha nagyon szerteágazó a családja. Különösen pedig népszámláláskor, amikor a dolgok kisebb-nagyobb mértékben leegyszerűsödnek. Ügyhogy alighanem pontosabb az a becslés, amely a magyarországi szlovákok számát mintegy százezerre teszi.) De maradjunk Pilisszentkereszten, vagy
„Malomkán", ahogy itt mondják. Büszkélkedtek jól működő szlovák klubjukkal, felnőtt kórusukkal, a pávakörrel, amely nemcsak a Magyar Televízióban lépett fel, hanem Túrócszentmártonban is. A honismereti szakkörrel, melynek tagjai népdalokat,
népmeséket, közmondásokat gyűjtenek, továbbá a népi kultúra tárgyi emlékeit, azzal
a távlati céllal, hogy múzeumot alapítanak! Meglátogattuk a szlovák könyvekkel jól
felszerelt helyi könyvtárat is. Az általános iskolában napi egy órában tanítják a
szlovák nyelvet, és délután a tanulószobán is van szlovák foglalkozás. Minden osztályban láttunk szlovák gyermekfolyóiratokat, egy-egy számból több példányt is.
És folytathatnánk így tovább. Minden törekvés egy cél felé vezet: a kétnyelvű100

ség nyilvánvalóan mind az egyénnek, mind a közösségnek haszonnal jár. A fő feladat ez marad a jövőben is, a fiatal nemzedéknek — elsősorban nekik — a magyar
mellett a lehető legtökéletesebben el kell sajátítania anyanyelvének irodalmi változatát is, annál inkább, mert a szlovák nyelv bizonyos értelemben híd a többi szláv
nyelv felé is.
Oly szép a mi nyelvünk, mint az örök természet,
ezer tarka virág illatozik benne
csermelyhangon száll az ajkakon az ének,
szent dallamhullámmal
árad a szívekbe.
(Sok ilyen és hasonló verset találhatunk a Vyhonky „Hajtások" című antológiában. A magyarországi szlovák költők szemében az anyanyelvhez fűződő viszony elsőrendű kérdés. Tegyük hozzá a tájékoztatás kedvéért, hogy a kötet elbeszéléseit Michal
Hrivnák és Pavel Kondac, a verseket J u r a j Marik, Gregor Papuéek — tőle származik
az idézet —, valamint Alexander Kormos írta. És tegyük hozzá azt is, hogy az utóbbi
két költő legjobb verseinek irodalmi színvonala egyetemes szlovák viszonylatban is
figyelemre méltó.)
Éjjel volt már, amikor elhagytuk a falut és kedves, dolgos, szlovák érzületű lakóit. Arra gondoltunk, ma már nem történhet meg, ami tizenegynéhány évvel ezelőtt
vagy régebben, hogy az autóbuszon így szólt az egyik utas a mellette ülőre: „mit
gágogsz itt tótul?" Ma itt mindenkinek egyenlőek a jogai és a kötelességei. Ahogy
Kádár János elvtárs mondta: „A XX. században a nemzetiségi kérdést nem lehet
XIX. századi módszerekkel megoldani. Az egyedül járható út ma Európában a nemzetek együttműködésének a fejlesztése. A kisebbség sorsa elválaszthatatlan a többség
sorsától. A szocializmus a nemzetiségi kérdést is végérvényesen megoldja, oly módon,
hogy az egész közösségnek, tehát a nemzetiségeknek is szabad fejlődést biztosít."
Persze Budapest nevezetességeinek a megtekintése sem akármilyen élmény (különösen azoknak, akik először látják) — még autóbuszból és a legnagyobb ködben
is. Mégis, a Hiltonnál vagy a Halászbástyánál is nagyobb hatást tett ránk a Munkásmozgalmi Múzeum, amely az egyik legszebb, legmodernebb, legteljesebb ilyen jellegű gyűjtemény. Természetesen bennünket főként a közös történelmi kapcsolatok
érdekeltek, már ami az utóbbi száz év önálló forradalmi munkásmozgalmát illeti,
és mindenekelőtt az irodalmi törekvések: hogy miképpen kapcsolódott bele a haladó
magyar irodalom a forradalmi eseményekbe.
Babits versének kézirata az 1912-es vérvörös csütörtökről, május 23-ról:
Pest utcái között rohanó nép,
rendőr, tört üvegek, népszava,

puskalövések,
forradalom.

Ady verse: Rengj csak, Föld!
Tóth Árpád 1919. április elsejei költeménye az ú j istenről, a vörös, proletár
istenről:
A véres földnek vére szülte öt,
A sok kiomlott, sűrű, keserű
Vér összeállt a fájó földeken,
Testté tapadt, alakká
tornyosult,
Vérszínű, nagy mezítelen
alakká,
Ki országlépő-tágra tárja lábát
S földet rengésre tépő hangja zeng
Piros Keletről a sápadt
Nyugatnak:
„lm eljöttem!
Eljött a Vörös Isten!"
Azután pedig a fehérterror időszaka, majd a közelgő fasizmus előjelei — Radnóti Miklós versvázlatai.
4 Tiszatáj

49

Oly korban éltem én e földön,
mikor az ember úgy elaljasult,
hogy önként, kéjjel ölt, nemcsak
parancsra,
... mikor besúgni érdem volt,
s a gyilkos
az áruló, a rabló volt a hős.
A történelem filmje gyorsan pereg, egészen n a p j a i n k i g . . . Két nyugdíjas szólít
meg minket, a múzeum dolgozói, egyikük hentessegéd volt valahol Érsekújvár mellett, a másik egy pozsonyi csapatban futballozott. Úgy beszélnek velünk, mint otthoniakkal. Ez jólesik! Kint eközben fölszállt a köd — és belül is valami hirtelen
világosabb l e s z . . .
Estefelé a Bajza utcában fogadnak minket. Az írószövetségben. Éppen előttünk
járt itt az NDK fiatal íróinak delegációja, most pedig a velünk való találkozásnak
örvend a fiatal irodalommal foglalkozó írószövetségi titkár, Fábián Zoltán és a többi
(fiatal és idősebb) magyar kolléga: költők, prózaírók, publicisták, nagyobbrészt a
Fiatal írók József Attila Körének tagjai. Beszélgetni igazán van miről. így azután
Karol Wlachovsky, aki magyarról fordít szlovákra és a „mi magyarunk", Batta
Gyuri, aki éppen ellenkező irányban, szlovákról magyarra fordít, nem pihenhet egy
percre sem.
A fiatal magyar irodalom jelenleg igazán mozgásban van (Mozgó Világnak hívják a nemzedék reprezentatív, kéthavonta megjelenő folyóiratát). Tegyük hozzá,
hogy a mozgás iránya nem csak befelé mutat, hanem kifelé is. Nyitott ez az irodalom, van mit mondania a világnak is, és nekünk is, a szomszédoknak. így tehát
nem meglepő, hogy a fiatal magyar írók kezdeményezésére jött létre két éve a szocialista országok fiatal íróinak első találkozója Magyarországon, és egy évre r á a
második, Moszkvában. Hiszen Keleti Golfáram címmel is fiatal magyar barátaink
jelentették meg két évvel ezelőtt a szocialista országokat bemutató irodalmi riportgyűjteményüket. És ennek az érdekes kezdeményezésnek lesz folytatása is. önálló
kötetet kívánnak szentelni az egyes szocialista országoknak, színvonalas fordításokkal akarják bemutatni a fiatal költőket, írókat és esszéistákat — átfogó képet szeretnének adni az illető országról a fiatal alkotók írásainak tükrében. (Nálunk ezt a
célt kívánja szolgálni az a fiatal magyar költők verseiből készülő antológia, melyet
a pozsonyi Smena Kiadó gondoz.)
Hírős város az Alföldön — Kecskemét, • hírét még jobban öregbíti a naiv művészet múzeuma. Az egykori falusias jellegű város „cifra palotáival" (kecskeméti jellegzetesség ez, cikornyás, cifra homlokzatú házak) most modern, nyolcvanezer lakosú
város, nagyobbrészt feldolgozó ipari üzemekkel. (A kocsmában finom, friss meleg
fasírtot kaptunk és kitűnő, kimért barackpálinkát, meg könnyű homoki bort, pusztamérgesi rizlinget — de nem erről van most szó!) Egy egyszerű, átalakított városi
parasztházban találjuk a múzeumot. Fehérre meszelt falak, kis szobácskák teszik
intimebbé és hitelesebbé a kiállítást. A látogató itt egyszeriben úgy érzi magát, mint
odahaza, falun a nagymamánál. A tiszta szobában, a konyhában, a kamrában, a
pincében, a padláson. Képek, szobrocskák — mintha emberemlékezet óta itt lennének, mintha élnének, megelevenednek előttünk. A téli képekről szél fúj, a nyáriakról meleg szellő. A fa melegít, a kő hűsít. Katalógusokat és színes reprodukciókat
vásárolunk, de elsősorban a szemünkben-szívünkben visszük el mindazt a szerény
szépséget, melyet az egyszerű emberek dolgos kezei alkottak akkor, amikor már
végeztek a szokásos mindennapi, egész heti, egész évi dolgukkal, sőt nagyobbrészt
életük munkájával.
özvegy Czene Jánosné önvallomásából: „Zsellércsaládból származom. Tízéves koromban már szolgálni kellett menni. Későn mentem férjhez. Gyermekünk nem volt.
A sorssal sohasem békültem meg. ö t évig titokban próbáltam festeni. Ellene volt az
uram, de mások dicsérték. Azon igyekeztem, hogy valami maradjon utánam."
Palcsó Mária esete is hasonló. Fiatalon festeni kezdett, huszonhat évesen hozzá100

ment egy szobafestőhöz, és harmincnyolc évig nem fogott ecsetet a kezébe, míg
azután a legyűrhetetlen vágy erősebbnek nem bizonyult az összes fogadalomnál.
„Most már gyakrabban festek, minden a lelkemből fakad. Szeretem a színeket,
különösen a világos színeket. Addig festek, amíg a lelkem látja a színeket, amíg
nem vész el tőlem a látomás."
Szobáról szobára sétálunk — az egyik életből a másikba, és arra gondolunk, hogy
mit mondott ötven esztendővel ezelőtt Móricz Zsigmond a vasárnapi festőkről. Benedek Péterre nézett, de mindenkit látott: „Figyeltem, amíg dolgozott. Mint a szőlőmunkás, aki metszőkéssel jár a tőkék között, megvizsgál minden ágat s mindent eltávolít, ami csak fölösleges." Megtisztulva, ünnepi hangulatban, jobb emberként
távoztunk — és tulajdonképpen mi egyebet akar a művészet (naiv vagy nem naiv),
ha nem éppen e z t . . .
A Forrás szerkesztőségébe mentünk. A Forrás című kecskeméti folyóirat fennállásának tizedik évfordulóját ünnepli. A forrás intenzitása és bősége pedig nemhogy
nem apadt azóta, hanem növekedett. Mint minden vidéken megjelenő lapnak (Alföld, Napjaink, Tiszatáj és a többi), a Forrásnak is megvan a maga sajátos helye,
jellegzetessége. Mindenekelőtt a szociográfia műfaja. Elsősorban saját megyéjük
problémáival foglalkoznak, de országos kérdésekkel is. Alkotó módon folytatja a
szerkesztőség a harmincas-negyvenes évek népi írói mozgalmának szociológiai irányzatát. A jelenlegi falukutatók is azon fáradoznak, hogy munkájuk szociológiai szempontból is pontos, ugyanakkor kiváló színvonalú szöveg is legyen. Tekintélyes budapesti szerzők is közölnek itt szociográfiai írásokat. Így természetes, hogy az országos
szociográfiai tanácskozásokat elsősorban itt rendezik, Kecskeméten.
A Forrás alkotóival való találkozástól felfrissülve folytatjuk utunkat az Alföldön, Kiskőrös felé, Petőfi szülőhelyére tartunk. A legnagyobb magyar költő anyai
ágról szlovák származású volt. De hagyjuk a béka-egér harcot, hogy ki és m i k é n t . . .
Tényként fogadjuk el, hogy magyar volt az anyanyelve, hogy költészete nem egy
szlovák költőre volt hatással (a szó legjobb, legnemesebb értelmében), hogy nem
egy szlovák költőt ösztönzött kitűnő fordításokra, és hogy — végül is — Kiskőrösön
is tanítanak szlovákot az. általános iskolában... S talán még v a l a m i . . . A helybéli
mesterek, „ezermesterek", magyarok és szlovákok örömmel készítenek valamit vagy
javítanak ezt-azt a múzeumnak. Csak úgy, jó szóért és köszönetért! Ügy mondják,
Petőfi tiszteletére.
Szeged. Magyar királyi börtön. Itt töltött egy évet Svátozar Húrban Vajansky
(a magyar nemzet elleni állítólagos uszítás miatt). Ez ma már csak a múlt, sőt a
régebbi múlt szimbóluma. A Tisza menti város nekünk Juhász Gyula városa, mindmáig aktuális, jelképes soraival „A Munkásotthon homlokára":
Dolgozni, föl, mind. lankadatlan,
Amíg az élet fénye ég!
Hirdessük: itt nem boldogul más,
Csak, aki alkot, aki munkás!
Igen, ezzel a munkaszeretettel, tettvággyal és felelősségérzettel találkoztunk az
itteni irodalmi folyóirat, a Tiszatáj szerkesztőségében. Igazán kitűnő folyóirat —
minden udvariaskodás nélkül mondom. Immár több mint harminc éve jelenik meg,
most ötezer példányban, valóban hagyományról beszélhetünk. Ajtaja nincs zárva
senki előtt, ellenkezőleg: nyitva van mindenkinek. Többek között rendszeres rovata
a Kelet-Európai Néző, figyelemmel kíséri a szerkesztőség a magyarból a szomszédos
népek nyelvére fordított írásokat (és viszont), összeállításokat közölnek az egyes baráti országok irodalmából. Lengyel, román, bolgár után most szlovák és cseh összeállítás van előkészületben. Az itteni látogatásnak természetes — és mindkét félnek
hasznos — betetőzése volt a szegedi tanárképző főiskola szlovák szakos hallgatóival való találkozás, ö k fogják majd folytatni ezt a megkezdett utat pedagógusi hiva4*

51

tásukban, ők váltják majd tettekre a szavakat. A nagy szavakat legalább kis tettekre, így nyeri el minden az értelmét és a jelentőségét. Bacsa Pál professzor és a
többi oktató türelemmel, de céltudatosan vezetik őket a cél felé.
Nem, nem akarom én (még egy utószó erejéig sem) idillikusán befejezni ezt az
írást. Tény, hogy Kassák, Weöres vagy Illyés szlovák fordításai, azaz Rúfus és Válek
magyar fordításai (akár itt, akár ott) nem keltenek olyan visszhangot, mint bármelyik említett költő angolra, franciára, németre, svédre vagy hollandra való fordítása (ezt bizonyította nemrégiben a Petőfi- és az Ady-évforduló is). Nem arról
van szó természetesen, hogy ezek világnyelvek-e vagy sem, illetve, hogy a szlovák
és a magyar nem világnyelv. Mélyebb gyökerei vannak mindennek, s e gyökereket
igyekszünk rendre kivagdosni — még alaposabb ismérkedéssel, újabb és újabb fordításokkal és talán olyan akciókkal is, mint a mi utazásunk.
MOST — szlovákul azt jelenti: teraz. HlD — szlovákul: most. Van ebben némi
nyelvi szimbolika. Mikor lenne a HÍDépi'tésnek jelentősége, ha nem MOST — és
nem itt?
MÁNYOKINÉ KOVÁCS A N N A fordítása

Magam mentségére
(Jegyzet)

Bennünket, akik néhanapján valamiféle nyilvánosság előtt próbáljuk elmondani,
leírni gondolatainkat, általában az a hiúság táplál, hogy akadnak esetleg olvasói
sorainknak. Még azt is el tudjuk képzelni — bocsánatos bűn talán —, hogy ezek az
olvasók véleményt formálnak az általunk elmondottakról. így talán érthető aggodalmam: miként vélekedhetnek azok, akik elolvasták a Tiszatáj idei 4. számában
„Széljegyzetek Vladimír Minác »összefüggéseihez«" címmel megjelent írásomat, hiszen — technikai okokból — szövegemből általam lényegesnek tartott jelzők, passzusok maradtak ki, s ezzel néhány ponton alaposan megváltozott cikkem értelme, szándékommal nem egyező következtetésekre juthat az olvasó.
Ezért élek a szerkesztőség szíves nagylelkűségével, és megkísérlem eredeti álláspontomat röviden kifejteni e kérdésekről. Megkísérlem annak ellenére, hogy az eredeti szöveg épsége így nem áll vissza, mert a kiragadott mozzanatok természetesen
csak a gondolatmenet egészébe illesztve értelmezhetők.
Föltűnhetett például, hogy Lenin és Rosa Luxemburg emlékezetes polémiáját
fölidézve „hallgattam" a vita tartalmáról. Mintha enyhíteni akartam volna Lenin
bírálatának élét, aki azért marasztalta el vitapartnerét, mert az nem volt képes megérteni a nemzeti kérdés jelentőségét a munkásosztály harcában. Vladimír Minác
esszéiről szólván fontosnak tartottam azt is elmondani, hogy a nemzeti múlt vizsgálata, az önismeret fokozódó igénye nem tekinthető elszigetelt jelenségnek, nemzetközi tendenciáról van szó. A sajátos vonások keresése nem jelent szükségképpen
tudománytalanságot, objektív vizsgálatukra számos lehetőséget biztosít a kulturális
antropológia, az etnoszociológia és más diszciplínák. Világszerte megfigyelhetjük az
etnikai identitás iránti érdeklődés fokozódását.
A szlovák nemzeti tudat — Kelet-Közép-Európában nem egyedülálló módon —
ismert történelmi okok miatt görcsökkel küzdött, megértéséhez tudnunk kell, hogy
a megkérdőjelezett (nyelvi, állami) önállóság a szlovákság múltjának egyik legfájóbb
komplexusa. Minác esszéiről azt is elmondtam, hogy némelykor túlzott determiniz100

mussal vizsgálják a kis népek cselekvési lehetőségeit. Nézetem szerint ez pedig önigazoláshoz vezethet, a nemzeti önismeret kialakulását nehezítheti. Érvelése azt sugallja ugyanis, hogy aki csak elviselője a történelemnek, annak felelőssége sincsen.
Jóval élesebben elkülönítettem a szlovák szerző első történelmi tárgyú esszéjét,
az Itt egy nemzet élt a másodiktól, és főleg a Hurbanról szóló harmadiktól. 1965-ben'
magyarul is megjelent ez az írása, melyet inkább publicisztikának, mint esszének
nevezhetünk. Ez persze nem menti elfogultságait — amit akkor többen szóvá tettek
Csehszlovákiában és Magyarországon is —, amelyekből különösen az első változatban
volt szaporán, az 1976-ban közreadott gyűjteményes kötetben már jócskán enyhített
rajtuk. Az Itt egy nemzet él érvelése vagdalkozó volt, szemlélete elfogult. Ha ezt
kellőképpen nem tudatosítjuk, nem érzékelhetjük pontosan szemléletének megváltozását, az azóta megtett utat.
Félreérthető, amit a szláv nacionalizmusról lehet olvasni a nevem alatt megjelent írásban, úgy tűnhet föl, bűneit enyhébbnek tartom. Nézetem szerint KeletKözép-Európában csak egy tisztességes kiindulópontunk lehet: a nacionalizmusok
egyformán elítélendők s mindegyik rovásán van elegendő (történelmi adalék sajnos
van hozzá bőven). Éppen ezért úgy vélem, hasznosabb és fontosabb a messzi jövőbe
tekintő utópiák helyett számon kérni bírálatukat, a kizárólagosság cáfolatát — ahogy
eredetileg írtam — napról napra, nálunk és odaát is.
KISS GY. CSABA

F E J É R CSABA: HALÁSZOK
100

V. N.

VINOGRADOV

Románia belépése az első világháborúba
Az első világháború, amelyben Románia 1916 augusztusától az a n t a n t h a t a l m a k
oldalán vett részt, mérhetetlen csapásokat zúdított az országra. A r o m á n hadsereg
vereséget szenvedett, Bukarestet december elején föladták. A csapatok m a r a d v á n y a i
az ellenség nyomása alatt az ország keleti része felé vonultak vissza. Galac és Iasi
között a vasúti pályaszakaszon találkozott velük A. Moszolov, a cári kormány r o m á niai követe. „Láttam a menekülők áradatát, mindazt, ami a román hadseregből megmaradt — emlékezett vissza a követ. — Ezek nem reguláris alakulatok voltak, ez a
pusztulás elől menekülő emberek erőszakosan összetoborzott gyülevész csődülete volt,
többségük mezítláb, toprongyosan, szennyes inge fölé vállára vetett rongyokban." 1
Velük szemben pedig, Romániát a szövetséges Oroszországgal összekötő egyetlen,
egyvágányú vasútvonalon, orosz ezredek jöttek, amelyek menetből azonnal h a r c b a
szálltak a német—osztrák hadsereggel. Ezek az ezredek néhány megmaradt harcképes román hadosztály segítségével 1917 j a n u á r j á b a n meg tudták állítani az ellenséget.
Három év múlva Versailles-ban, Saint Germainben, Trianonban és Neuillyben a
román kormány képviselői a győztesek asztalánál írták alá a Németországgal, Ausztriával, Magyarországgal és Bulgáriával kötött békeszerződéseket, amelyek a r o m á n
állam területét csaknem kétszeresére növelték.
A háború utáni rendezésből minden európai nép kivette a maga meghatározott
részét. A Nagy Októberi Szocialista Forradalom tömeges forradalmi harcot hívott
életre, elősegítette a nemzeti fölszabadító mozgalmak föllendülését. Az Osztrák—
Magyar Monarchia romjain új, életképes államok keletkeztek. Újjászületett Lengyelország. Létrejött Jugoszlávia. A csehek és a szlovákok h á r o m évszázados osztrák elnyomás után visszaszerezték államiságukat. Részt vettek ebben a folyamatban azok
a románok is, akik a korábbi Habsburg-birtokokon éltek.
Ezek a folyamatok nagyon bonyolult történelmi helyzetben bontakoztak ki, s egy
egész évtizeden át tartottak. Két szakaszra oszthatók. A Nagy Októberi Szocialista
Forradalom előtt érezhető volt a munkásosztály viszonylagos gyöngesége és kis létszáma — a munkásosztály nem vállalhatta a népek egyesítését a társadalmi átalakítások átfogó programja alapján —, a paraszttömegek elesettsége és tudatlansága, a
monarchiák létezése, a nemzeti nagyburzsoáziának reakciós pozíciókra való áttérése,
a számos országban a félfeudális földbirtokosokkal kötött szoros szövetsége. Mindezek ellenére Lenin az 1912. évi első balkáni háború következményeit úgy értékelte,
mint a világtörténelem ú j fejezetét: „Bár a Balkánon monarchiák szövetsége, nem
pedig köztársaságok szövetsége alakult ki, bár ez a szövetség háború, nem pedig
forradalom ú t j á n valósult meg, mégis egész Kelet-Európában nagy lépéssel közeledtünk a középkori maradványok lerombolásához." 2
Az 1917. évi októberi forradalom után, s ennek közvetlen hatására a Balkánon
ú j ösztönzést kapott a nemzeti mozgalom; a szociális kérdések elsődleges szerepe, s
ehhez viszonyítva a nemzeti kérdések alárendelt jelentősége különösen kidomboro100

dott; az utóbbiak megoldása attól függött, hogy milyen mélyek és méretűek a fórradalmi és demokratikus átalakítások, s melyik osztály van hatalmon. S az, hogy Kelet-Európában — Lengyelországban, Csehszlovákiában, Romániában — a burzsoázia
nemcsak megtartotta hatalmát, hanem a saját égisze alatt „államépítést" is megvalósított, ez részben a szomszédok földjének elfoglalására, továbbá arra vezetett, hogy a
térképen újonnan megjelent vagy a területüket megnagyobbító országokhoz csatolt
népek egyenlőtlen jogi helyzetbe kerültek. Romániához került például Besszarábia
moldvai, orosz, ukrán lakossága, Észak-Bukovina ukrán, s Dél-Dobrudzsa bolgár
népessége.
A román oligarchia a háború alatt azon fáradozott, hogy megvalósítsa — mégpedig minél nagyobb mértékben — évtizedeken át dédelgetett külpolitikai terveit.
Románia történelme meggyőzően igazolja Clausewitznek, a XIX. századi katonai teoretikusnak Lenin által többször említett mondását: „A háború a politika folytatása
más eszközökkel." Clausewitz — mutatott rá Lenin —, „akinek alapvető gondolatait
napjainkban minden gondolkodó ember feltétlenül magáévá tette, harcolt az ellen a
nyárspolgári és ostoba előítélet ellen, amely szerint a háború elválasztható az illető
kormányok, az illető osztályok politikájától." 3
A történészek már kitapogatták az összekötő szálakat a bojári Romániát az antant oldalán az első világháborúba kényszerítő román vezetők céljai és évtizedeken
át dédelgetett területhódítási tervei között. A cári Oroszország, Németország, Ausztria—Magyarország, Franciaország, Nagy-Britannia és (egyelőre még csak jelentéktelen mértékben) Románia diplomáciai dokumentumainak publikációi föltárták azt a
titkot, amely a háborút okozta. A kutatók munkája lehetővé tette, hogy egységbe
foglaljuk a diplomácia egyes akcióit.
Hogyan állnak előttünk a román oligarchia külpolitikai irányvonalának fő vonásai a XIX. század végén, a XX. század elején?
A román burzsoázia, amely későn jelent meg a történelem színpadán, igyekezett
behozni az „elmulasztottakat"-, akár a „saját" népének kizsákmányolásából származó
jövedelemről, akár területhódítási terveiről volt is szó. A burzsoá ideológiának olyan
elmaradhatatlan vonása, mint a nacionalizmus, egyetlen nemzedék életében meglepő
változásokon ment át. A XÍX. század ötvenes, hetvenes éveiben nemzeti lobogó alatt
haladó jelentőségű folyamatok mentek végbe, mint például a dunai fejedelemségek
egységes román államban való egyesítése, a Romániát az Ozmán Birodalommal öszszekötő vazallusi kötelékek elszakítása, a nemzeti függetlenség kivívása. A román
földbirtokosi és burzsoá felső réteg azonban már akkor is olyan elgondolásokat kezdett dédelgetni, amelyek semmi jót nem ígértek a szomszéd népeknek. Az ideológia
területén ez abban jelentkezett, hogy a román vezetők — anélkül, hogy szomszédai
bármiképpen is erre kérték volna — igyekeztek kisajátítani azt a kötelezettséget,
hogy Románia az elmaradott Délkelet-Európában a nyugati civilizáció őre és megvalósítója legyen. Ezeket a nézeteket olyan nacionalista koncepciók sűrű mérgén
érlelgették, hogy a „nemes" latin f a j fölényben van a környező „barbár" szlávokkal
szemben. Az idősebb I. Bratianu, a liberálisok későbbi vezetője, már fiatal korában,
a krími háború éveiben kijelentette: „Bizonyos hódítások megbocsáthatók, hiszen
elősegítették a civilizáció haladását.'" 1 A „civilizálás" tézise aztán fokozatosan átvándorolt a könyvek lapjairól a politikai programokba. A Nemzeti Liberális Párt 1892.
évi választási kiáltványa például hangoztatta azt a különleges küldetést, amelyet
állítólag a történelem jelölt ki a románok számára, hogy „A Duna torkolatában a
nyugati civilizáció képviselői és őrei legyenek". 5
Éppen ezért nem meglepő, hogy ugyanez a Bratianu a legelső megfelelő alkalommal, már mint a királyi kormány miniszterelnöke, 1883-ban Berlinbe, Bismarck
kancellárhoz és Bécsbe, [gróf] Kálnoky [Gusztáv] közös osztrák—magyar külügyminiszterhez utazott, hogy csatlakozzon Németország, Ausztria—Magyarország és Olaszország Hármas Szövetségéhez; ez volt az egyik első olyan imperialista csoportosulás,
amely világháború kirobbantásában bűnös volt.
A történetírók hasztalanul igyekeztek kideríteni, mi volt az oka a román vezető
100

i

körök' manővereinek, amelyekkel kiélezték a keleti kérdést, vagy miért aktivizálta
balkáni politikáját a cári rendszer? A közelmúltban látott napvilágot a második
posztumusz kiadás Sz. D. Szkazkin akadémikus Az osztrák—orosz—német szövetség
vége című könyvéből; ebben a kiváló kutató a r á jellemző nagy tárgyi tudással és
érveléssel elemzi a három impérium kölcsönös kapcsolatainak különböző aspektusait
„a keleti kérdéssel kapcsolatban a XIX. század nyolcvanas éveiben". A cári rendszer
helyzetét a szerző röviden jellemzi: „Nem volt sem hadserege, sem flottája, sem
pénze." 6 Ezért az orosz kormány „arra korlátozta föladatát, hogy védekezzék Anglia
ellen Törökország összeomlása esetén". Egyáltalán nem is álmodott arról, hogy megkapja „házának kulcsát". Szevasztopol emléke még nagyon friss volt, a belső helyzet
pedig bizonytalan; külső kudarc esetén a forradalom kísértete járt a nyomában, s ez
nagy óvatosságra intette." 7 Természetesen ez idő alatt sohasem volt hiány légvárépítőkben. Akadtak ilyenek a cári külügyi hivatalban is. Ilyen volt például P. A.
Szaburov berlini nagykövet, aki sok és jó érzékű spekulatív tervet készített arról,
hogyan lehetne a cári rendszer befolyását erősíteni a fekete-tengeri öblökben. Ám
még az ő forró fejében sem támadt olyan gondolat, hogy meg kellene szegni a balkáni békét. „Bismarck aligha kételkedett abban, hogy az orosz—török háború után
Oroszország még sokáig lesz kénytelen békésen ülni." 8 Semmiféle olyan elgondolás
nem létezett, amely Románia függetlenségének vagy jogainak csorbítását célozta
volna.
Valóban, ahhoz, hogy megértsük, milyen motívumok irányították a román diplomáciát azokban az években, nemcsak kelet, hanem nyugat felé is kell tekintenünk
Európában. Olaszország 1882 májusában szövetségre lépett a Központi Hatalmakkal.
Hatalmas csoportosulás jött létre, amelyhez hasonló nem volt a kontinensen. S Bukarestben is gondolkozni kezdtek azon, hogy milyen esélyei vannak az európai térkép átrajzolásának? I. Bratianu Bismarckkal folytatott beszélgetéseiben még azt sem
tartotta szükségesnek, hogy alakoskodjék, mintha hinne az 1879. évi osztrák—német
szerződés szövegébe foglalt deklarációnak, amely szerint a szerződés kifejezetten békés és védelmi jellegű. Igaz, a román kormányfő nagy kerülővel kezdte és aggodalmát fejezte ki azzal kapcsolatban, hogy Olaszország milyen területekhez juthat. Bratianu fejtegetéseit a német kancellár a következőképpen foglalta össze: „Ami Olaszországot illeti, (Bratianu) bizonygatta, a vele kötött szövetség nem lesz tartós, ha
nem keltik benne azt a reményt, hogy győztes háború esetén megnövekszik a területe. Akkor én — folytatta Bismarck — puhatolózásképpen megemlítettem Nizzát és
Korzikát; ez szemlátomást nem felelt meg annak, ahogyan Bratianu az olasz ambíciókat értékelte. Arra a kérdésemre, nem gondol-e valami másra, némi tétovázás
után megemlítette Savoyát; lehet, hogy a nyelve hegyén Trentino volt." 9
A politikában nagyon jártas két beszélgető e „bevezetője" után Bratianu a legcsekélyebb kétséget sem hagyta az iránt, hogy miért lép be a formailag „védelmi"
szövetségbe. Bismarck „román revansista hódító vágyakról" írt, „amelyek a Dnyeszterig és még tovább terjednek". 10 így rajzolódtak ki a román oligarchiának azzal az
Oroszországgal kapcsolatos hódító szándékai, amely mindössze öt évvel ezelőtt a bulgáriai véres harcmezőkön segített megerősíteni Románia függetlenségét.
Igaz, Bismarck, aki félt az Oroszország 11 elleni háborútól, és akit aggasztott beszélgető társának az étvágya, már a berlini találkozás alkalmával lehűtötte látogatóját, amikor az „román légvárakat" kezdett építeni a keleti szomszédjától szerezhető
területekkel kapcsolatban. 12 A készülő dokumentumokból a kancellár kívánságára
töröltek Oroszországra vonatkozó minden említést. 13 Emellett a kancellár félt attól,
hogy az ú j sütetű szövetséges nem képes titokban tartani a tárgyalások anyagát.
„Ha megkötjük az egyezményt — amennyire én a románokat ismerem —, Románia
nem fog hallgatni, hanem úgy jár majd el, hogy fékezze és ingerelje Oroszországot." 14
Természetesen attól, hogy az osztrák—román egyezménynek, amelyhez külön
jegyzőkönyvben csatlakozott Németország, védelmi formát 1 5 adtak, a legcsekélyebb
mértékben sem változott meg annak lényege, mint olyan szövetségé, amely a legragadozóbb és legagresszívebb csoportosulást alkotja.
A további események azonban megmutatták, hogy koraiak voltak a Bukarestben
100

táplált remények. Igaz, idővel csábítóbbak és láthatóbbak lettek a. szövetségesek ígéretei; az 1900. évi osztrák—román katonai egyezményben Besszarábia m á r nyíltan
szerepelt. 16 Az évek után évtizedek következtek, a területi növekedések kérdése azonban egy tapodtat sem haladt előre. A román fővárosban lassankint ú j elgondolások
érlelődtek; a déli szomszéd, Bulgária terhére kell „megerősíteni" helyzetét. A fentebb
említett egyezményben rögzítették a r o m á n vezetőknek a Szlisztra, Rusze, Sumen és
Várna bolgár városok alkotta négyszögre (az úgynevezett quadrilatére-re) támasztott
igényeit. 17
Á m d e nemsokára kiderült, hogy Bécs ebben az irányban sem megy tovább a
rokonszenvnél. S még ez a rokonszenv is elpárolgott lassankint. Szerbia megerősödött, s az Ausztria—Magyarországon élő délszlávok vonzási központjává lett. A megriadt H a b s b u r g - u d v a r Bosznia-Hercegovina bekebelezésének tervét szegezte szembe,
s ebben számított a bolgár vezetők támogatására. Nem volt tehát kívánatos, hogy a
kialakult helyzetben az utóbbiak tyúkszemére lépjen. A román területi igényekről
kiderült, hogy „nem időszerűek".
Bulgária 1908-ban eltépte azokat a vazallusi szálakat, amelyek még mindig az
Ozmán Birodalomhoz kötötték. Bukarestben föltételezték, hogy Sztambul ebbe nem
nyugszik bele. Bolgár—török konfliktus keletkezik, s így kedvező helyzet alakul ki a
m á r 1900-ban kidolgozott tervek megvalósítására. I f j a b b I. I. K. Bratianu miniszterelnök 1909 n y a r á n diplomáciai földerítésre indult a szövetséges fővárosba. A Várna—
Rusze vonalon fekvő bolgár földekre vonatkozólag előterjesztett igényei hűvös fogadtatásra találtak. Berlin kitért az egyenes válasz elől, a r r a hivatkozott, hogy a kérdés
„nem időszerű". Bécs azt ajánlotta, hogy Bukarest helyezkedjék „passzív és várakozó
álláspontra". Otthon pedig kellemetlen beszélgetés várta Bratianut Schönburg osztrák—magyar követtel. A r o m á n kormányfőnek arra a kijelentésére: „Románia megtesz mindent, ami erejéből telik, hogy megakadályozza Bulgária terjeszkedését",
Schönburg ezt válaszolta: Ausztria—Magyarország „nem támogat" hasonló akciókat,
s „ezekért a teljes felelősséget" Bukarestre hárítja. 1 8
A Berlinre és Bécsre való hagyományos orientálódásban történt csalódást még
kiegészítették és mélyebbé tették egy másik tervre vonatkozó megfontolások. Az
európai erőviszonyok m á r a XIX. század végén kezdtek megváltozni. A Központi
H a t a l m a k b l o k k j á n a k ellensúlyozására létrejött a francia—orosz csoportosulás. Ehhez
fokozatosan közeledett Anglia. A nemzetközi horizonton megjelentek az a n t a n t körvonalai.
A román burzsoáziát mindenkor a pragmatizmus jellemezte, amikor külpolitikai
szándékainak megvalósításáról volt szó. Nagyon jól tudta, hogy egyedül nem érhet
el semmit, s egy erősebb h a t a l o m r a építette számításait. A múlt század nyolcvanas
éveiben ilyennek látszott a Hohenzollernek és a Habsburgok szövetsége, s ez el is
döntötte a r o m á n választást. A XX. század elején a kép bonyolultabbá vált és megváltozott. Ekkor megkezdődött a tapogatózás más utak után.
A szovjet történetírásban az akkori Románia vezető köreinek próbálkozásait jól
tanulmányozták B. B. Krossz, G. I. Henyegar, s a legutóbbi időben A. Sz. Agaki
munkáikban. 1 9 Noha e szerzők véleménye eltér egymástól abban a tekintetben, hogy
Románia mikor fordult el a H á r m a s Szövetségtől az antant felé, műveikben sokoldalúan ábrázolják ennek a „kétkulacsos játéknak", az imperialista h a t a l m a k különböző
csoportosulásai közötti lavírozásnak a kezdeti szakaszait, amikor Románia mindig
a r r a a csoportosulásra támaszkodott, amely az adott pillanatban erősebbnek látszott,
s ez a lavírozás a román oligarchia külpolitikai irányvonalának a l f á j á v á és ómegáj á v á lett.
Évszázadunk elején Bukarestben már nem titkolták, csalódtak a h á r m a s tömbbel
kötött eredménytelen szövetségben, s mind gyakrabban emlegették a Habsburgbirtokokon élő 3 millió honfitársuk elnyomott helyzetét. A transsylvániai románokn a k a nemzeti jogaikért indított mozgalma nagy visszhangra és támogatásra talált
az „ókirályságban". Az 1893. évi „memorandum"-mozgalom vezetőivel szemben alkalmazott bírósági megtorlás a fölháborodás viharát keltette Romániában. Az oligarchia
számolt azzal, hogy milyen fontos politikai és ideológiai előnyei származnak abból,
57

ha területi igényeivel most már Ausztria—Magyarország ellen fordul, s ezeket azzal
a jelszóval szentesíti, hogy minden románt egyesít a Kárpát hegység mindkét oldalán.
A szovjet történetírás részletesen elemzi és megvilágítja a burzsoá-földbirtokosi
osztály különböző csoportjainak az egyes külpolitikai kérdésekre vonatkozó állásfoglalásait. Itt most csak azt az általános tendenciát említjük meg, amely mind határozottabban jelentkezett a továbbra is létező és időnkint meg-megújuló szövetség
iránti elhidegülésben. Gazdasági tényezők is elősegítették ezt. A megerősödött román
tőke mind élesebben és fájdalmasabban érezte, mennyire kényelmetlen az osztrák—
magyar és a német piacokra való egyoldalú orientáció, valamint az osztrák—német
bankok káros befolyása; nagyobb nyereségre szomjazott a „saját" népének kizsákmányolása révén, s megkísérelte, hogy pénzügyi és gazdasági területen Párizsra és Londonra támaszkodjék, szembeállítsa ezeket Béccsel és Berlinnel.
A Központi Hatalmak országaihoz fűződő kapcsolatokban nagy rés támadt az
1912—1913. évi balkáni háborúk idején. A bukaresti vezetők nem akartak ölbe tett
kézzel ülni, mialatt szomszédai átrajzolják a félsziget térképét. Ez nem fért össze
azzal a koncepcióval, hogy Romániának elsődleges helyzetet kell elfoglalnia ebben a
térségben. A régi címekre, Bécshez és Berlinhez hiába fordultak azzal a követeléssel, hogy területi kompenzációkat kapjanak, ezt nem koronázta siker. Mindkét fővárosban bonyolult diplomáciai játékot folytattak, egyszerre több vasat tartottak a
tűzben, latolgatták az erőviszonyokat a „nagy háború" esetére. Ausztria—Magyarország és Németország számára az lett volna ideális, ha Bulgáriát is, meg Romániát is
maguk mellett tudhatják. Ebben a helyzetben nem támogatták a déli szomszédjának
földjére támasztott román igényeket. Ekkor Bukarest a vitában közvetítésért a cári
kormányhoz folyamodott, később pedig, a második balkáni háború idején csatlakozott
Szerbia, Görögország és Törökország koalíciójához. Az 1913. évi bukaresti béke alapján Románia elszakította Bulgáriától Dél-Dobrudzsát, Szilisztra erődöt, és a Duna
jobb partján Dobrics—Balcsik körzetét. 20 Az újonnan „szerzett" körzetekben azonnal
rendőrrezsimet vezettek be, a helybeli lakosságot megfosztották választási és egyéb
polgári jogaitól, s mindezt előkészítő intézkedésként „az új hazával való békés és
fájdalommentes egyesüléshez". 21
Az 1913. évi bukaresti szerződés nem oltotta el, hanem méginkább lángra lobbantotta a balkáni államok közötti ellentéteket. Éppen ezek szolgáltattak teret a
nagyhatalmak manővereihez. Követeik Belgrádban, Szófiában, Athénben és Bukarestben hozzáláttak, hogy szövetségeseket toborozzanak az előkészített világméretű összecsapáshoz.
Az orosz képviselők Romániában nem hagyták figyelmen kívül a légkör nyilvánvaló „fölmelegedését" Bukarestben. Itt nem múlt el a „sértődöttség" amiatt, hogy
Bécs és Berlin konoknak mutatkozott. Igaz, a román partnerek tartózkodók voltak, s
nyílt ígéreteket nem tettek, mégis az a remény ébredt, hogy Románia kiválik a német—osztrák szövetségből. II. Miklós 1914. júniusi constantai látogatása lehetőséget
kínált ennek a hangulatnak a megvizsgálására. 22 A cárt elkísérő Sz. D. Szazonov külügyminiszter nem szorítkozott a cári jacht fedélzetén folytatott beszélgetésekre, hanem ellátogatott Bukarestbe, sőt I. I. K. Bratianu román kormányfő társaságában
gépkocsin bejárta a Kárpátok útjait. Az előkelő utasok eközben osztrák területre
léptek. A román politikusokkal folytatott beszélgetéseiből szerzett benyomásait Szazonov a következőképpen foglalta össze: „Románia igyekszik ahhoz a félhez csatlakozni, amely a legerősebbnek bizonyul, és amely abban a helyzetben lesz, hogy a
legnagyobb előnyöket juttassa neki."23 A későbbi események igazolták ezt az értékelést. A világháború előtt közvetlenül az antant akcióba lépett, hogy Romániát maga
mellé állítsa, s nagy esélyei voltak a sikerre.
Amikor eldördültek a világkonfliktus első ágyúlövései, elérkezett az I. I. K. Bratianu vezette román diplomácia „nagy órája"; Bratianu egészen a háttérbe szorította
a szürke E. Porumbarou külügyminisztert. A koronatanács 1914 augusztusában úgy
határozott, hogy tartózkodik Németországgal és Ausztria—Magyarországgal szemben
fennálló szövetségesi kötelezettségeinek teljesítésétől, s kinyilvánította a „fegyveres
kivárás" politikáját. 24 Párizsban, Londonban és Petrográdban megkönnyebbülten só58

hajtottak föl: A Romániáért folytatott harc első fordulóját megnyerték. A tárgyalások hónapokig, évekig elhúzódtak.
A szovjet történetírás részletesen elemzi Ionel Bratianunak az antanttal Bukarestben, 1914 nyarától 1916 kora őszéig folytatott alkudozását, 25 s itt nincs szükség
rá, hogy ennek minden fordulatát fölsoroljuk. Fontos megemlítenünk a legfőbbet:
A Románia területi gyarapodásáról folytatott vita — Lenin kifejezése szerint — főként az „idegen földek" körül forgott, minthogy az Sz. D. Szazonov és I. I. K. Bratianu között 1914. szeptember 18-án (október 1-én) történt jegyzékváltás már elismerte Romániának azt a jogát, „hogy magához kapcsolja az Osztrák—Magyar
Monarchia románok által benépesített területeit". 26
A román program kidolgozása hosszú ideig tartott. A kormány tanácskozott az
ellenzék vezetőivel és a vezérkarral. A miniszterelnök végül 1915. április 18-án (május 1-én) személyesen megjelent az orosz követségen, s kifejtette követeléseit. Ezeket
azután emlékeztető följegyzés formájába öntötték, s két nap múlva átnyújtották
Petrográdban. 27
>
Sz. D. Szazonov megrendült, amikor a jegyzék tartalmát megismerte: ő arra készült, hogy az etnográfiai elv alapján tárgyaljon, s a „legbékésebb szellemben" megvizsgálja „a román nép jogos törekvéseit". 28 Az előterjesztett dokumentumnak azonban ehhez semmi köze sem volt. A román szerzemények határaként „Bukovinában a
Prut vonalát, a Máramaros-Sziget megye közötti határt, a Vásárosnaménytől körülbelül Szegedig húzódó vonalat, majd a Tisza és a Duna vonalát" jelölte meg.29 Elég
egy pillantást vetni a térképre, hogy meggyőződjünk róla: Bratianu igényt támasztott bukovinai és kárpátaljai ukrán földekre, a Tisza völgyében magyar területekre
és a Bánátban szerb körzetekre. A román oligarchia arra készült, hogy határait a
szerb főváros faláig tolja előre. „Az igények elfogadhatatlanok — írta Szazonov a
román követelésekről —, mert nem egyezhetünk bele sem abba, hogy Bukovina és
Kárpátalja ukrán lakosságát Románia hatalmába adjuk, 30 sem pedig abba, hogy a
románokat egészen Belgrádig engedjük, amelyet nem kisebb mértékben veszélyeztethetnek, mint ahogyan azt eddig az osztrákok tették." 31
A tárgyalások ezután még 15 hónapon át tartottak. Az orosz diplomáciai levélváltás bőven tartalmaz éles értékeléseket, sőt arról is tanúskodik, hogy a román
igények érzelmi kitöréseket is okoztak. Mégis megadták a beleegyezést az igények
teljesítéséhez. Az antant általános irányvonalát mind kevésbé határozták meg Petrográdban, s mind nagyobb mértékben Párizsban és Londonban. Ott pedig kifejezték
készségüket, hogy a román katonák vérét ne csak „ellenséges területtel", hanem a
saját szövetségeseik, Oroszország és Szerbia érdekeivel is fizessék meg. A cári rezsim
a forradalmi mozgalom csapásai alatt a csőd szélén állt, beleütközött abba, hogy —
különösen a fegyverzet és a pénzügyek területén — megnövekedett a partnereitől
való függősége, ezért nem volt elég ereje, hogy szembeszálljon szövetségesei nyomásával azzal az egész kérdéskomplexummal kapcsolatban, amely Romániának a háborúban való részvételére vonatkozott. 32 Szazonov a saját tiltakozásainak a nyakára
lépett: „Szövetségeseink újabb sürgetéseire hozzájárulok, hogy Romániával a Bratianu által támasztott feltételek alapján politikai és katonai egyezményt kössünk,
noha az a véleményem, hogy az nem felel meg a négy nagyhatalom méltóságának, s
nem éri el célját, mert Romániának minden lehetősége meglesz, hogy tétlen maradjon, miután kicsikarta azt az ígéretünket, hogy teljesen kielégítjük kívánságait." 33
Valóban, Bratianu ezután még egy évig húzta az időt. Szazonov, aki elveszítette már
utolsó pozícióit is, ki akarta alkudni — legalább az illendőség kedvéért —, hogy a
bánáti szerbeknek joguk legyen a saját iskoláikra, e szerbeket ugyanis beleegyezésük
és tudtuk nélkül Romániához csatolták. Szazonov hűvös és gőgös elutasitásban részesült.3'' Az 1915. évi román követeléseket nemcsak fenntartották, hanem még súlyosbították is néhány kiegészítő ponttal abban a politikai konvencióban, amelyet 1916.
augusztus 4-én (17-én) Vintilla Bratianunak, a miniszterelnök fivérének házában
írtak alá.
Ez lett azoknak a tárgyalásoknak az eredménye, amelyeket Ionel Bratianu az
antanttal két éven át folytatott, s amelyek folyamán területi „gyarapodásokat" alku100

dott ki, s olyan igényeket támasztott, amelyek a vezető körök nem valamely csoportjának, hanem az egész román oligarchiának a nézeteit fejezték ki. Az élet nehéz
pillanatában, amikor már világossá váltak a támasztott igények méretei, Sz. A. Poklevszkij orosz követ abban a hiú reményben találkozott az ellenzéki vezetőkkel,
hogy majd ők befolyást gyakorolnak a kormányfőre, akinek képzeletét a követ fölcsigázottnak látta. Ámde nem így történt. Senki sem tette a legcsekélyebb észrevételt sem Bratianuval szemben a szomszéd országok iránt támasztott területi igényekre vonatkozóan, csupán azokat a zsaroló fogásokat ítélték el, amelyeket a miniszterelnök a tárgyalások folyamán alkalmazott. Poklevszkij 1915. m á j u s 14-én
(27-én) jelentette Petrográdba, hogy minden román államférfi rokonszenvezik a támasztott követelésekkel. Két hét múlva a követ arra hívta föl a figyelmet, hogy az
ellenzékre nem lehet számítani. 33 A liberális és a konzervatív sajtóorgánumok egymást túllicitálva verték föl a román beavatkozás árát. A legjobban elterjedt Universul című napilap azt tanácsolta az antantnak, hogy „hunyja be a szemét, alkudozás
nélkül, minél előbb garantálja Romániának igazságos és vitathatatlan követelései
teljesítését". 38
Nem szabad azt gondolnunk, hogy a román oligarchiának a külpolitika területén
folytatott „kétkulacsos játéka" ezután megszűnt. Az antanttal folytatott alkudozás
háttérbe szorította, de nem szüntette meg a központi csoportosuláshoz fűződő kapcsolatokat. Románia annak elutasítását, hogy a Központi Hatalmak oldalán lépjen
föl, 1914 augusztusában a következő nyilatkozattal kísérte: „Mindennek ellenére támogatni fogjuk Németország akcióit; ehhez azonban időre van szükség, hogy megtegyük a szükséges intézkedéseket, de ezzel ne provokáljuk ki az oroszok behatolását."37 Egy hét múlva azt a kérdést intézték Bécshez, ne fejlődtessenek-e föl csapatokat Iasi—Botosani körzetében, vagyis az orosz határon. 38 Szeptemberben Bratianu
tudtára adta Ottokár Czernin osztrák—magyar követnek, hogy a Központi Hatalmak
döntő győzelmei esetén a semlegességet el is lehet vetni. Egyelőre neki, a miniszterelnöknek, „együtt kell üvöltenie a farkasokkal", hogy föl ne ingerelje az Ausztriaellenes közvéleményt. 39
Természetesen azok a „baráti vallomások", amelyekbe Bratianu a Központi Hatalmak követeivel folytatott beszélgetéseiben bocsátkozott, képmutatásra épültek.
Mégsem lehet ezeket egyszerűen manővernek tekinteni. Ottokár Czernin, a tapasztalt
diplomata azt állította, hogy a román vezetők politikai krédója abban a törekvésben
foglalható össze, hogy csatlakozzanak a győzteshez: „Románia megnyugtatásának a
legbiztosabb módját a harcok mezején elért kedvező eredmények jelenthetnék", a
harci cselekmények alakulásától függ, hátba támadja-e az oligarchia volt szövetségeseit, avagy eszébe jut, hogy „becsületbeli kötelessége" megőrizni irántuk való hűségét. Czernin annyira meg volt győződve arról, hogy a román legfelső vezető csoport külpolitikai orientációja a hadiszerencsétől függ, hogy szükségtelennek és értelmetlennek tartotta az ígérgetést a román fővárosban. Ha szétverik Ausztria—Magyarországot — vélekedett a diplomata —, Románia semmiféle egyezménnyel nem
fog törődni, s részt vesz a zsákmány felosztásában; ha a győzelem a Központi Hatalmak oldalán lesz, nincs mit félniük román támadástól. 41
Nem kétséges, hogy a román kormányzó csoportban erős volt a hangulat az antant mellett. S az osztrák—magyar nagykövet mégis helyesen vélekedett: e csoportban nem volt egyetlen híve sem annak, hogy „körültekintés nélkül" hadba lépjenek
az antanthatalmak oldalán. Még a leghevesebb antantbarátok sem akarták elvágni
annak lehetőségét, hogy „visszatérjenek" Ausztria—Magyarországhoz és Németországhoz. A világkonfliktus kezdetén, amikor a német hadsereg gyorsan nyomult előre
Belgiumban és Franciaországban, s úgy látszott, hogy a Berlinben ígért „villámcsapásnak" van esélye a sikerre, az antantbarát politikusok és újságírók úgy ingadoztak,
mint fűszál a szélben. N. Philipescu, az antantbarát konzervatívok vezére egy barátjával folytatott beszélgetésben ezt mondta: „Ha a dolog így megy tovább is, meg kell
változtatnunk az irányvonalat: ha nem tudjuk elvenni Transsylvániát, akkor megszerezzük legalább Besszarábiát." 42 K. Argetoianu az Epoca című lap hasábjain ezt
írta: „Hittel várjuk azt a napot, amikor a sors döntésre szólít föl bennünket." C.
100

Mille újságíró így fejezte ki aggodalmát: „nehogy a rossz kocsira üljünk". 43 A burzsoázia és a földbirtokosok jelentős részének antantbarát hangulata arra a meggyőződésre épült, hogy az angol—francia—orosz tömb emberben, anyagban, tehát a katonai erőforrások tekintetében fölényben van. Ahhoz kell csatlakozni, aki bizonyosan
győzelmet arat, vélekedett az Epoca című lap „Románia szerepe" című vezércikkében.44 Egy orosz tiszt, akit azért küldtek a román fővárosba, hogy figyelje meg az
ottani hangulatot, a következőképpen vélekedett: mindkét áramlat, az antantbarát és
a progermán egyaránt „a ravasz és szófukar Bratianunak használ, hogy olyan egységes román politikát folytathasson, amelynek alapja ez: „minél többet szerezni minél kevesebb áron." 45
A tétovázásnak az orosz—német fronton 1916 május—júniusában bekövetkezett
híres támadás vetett véget, amelyet a történelem Bruszilov-áttörés néven ismer. Octavian Goga költő így írt azokban a napokban: „Az orosz szuronyok szétszórták azt
az osztrák trágyadombot, amely oly sokáig mérgezte a levegőt, a schönbrunni öregember (Ferenc József császár. — Szerk.) csapatai menekülnek a 300 kilométeres fronton." 46 A miniszterelnök sietett fölkeresni Poklevszkij cári követet: „Ébredezik benne
a reménység — adta vissza a diplomata Bratianu szavait —, hogy a mi csodálatos
erejű csapásunk és az orosz hadsereg csodás szelleme következtében ez a támadás
nagy eredményeket hozhat, s napirendre tűzi Románia cselekvését." 47
Azt lehetett volna hinni, hogy a cári kormánnyal kezdett tárgyalások elvágták
minden lehetőségét a Besszarábiára támasztott igényeknek, s a románok nem követelhetik potenciális szövetségesüktől területének egy darabját. E követelések hivatalosan valóban nem szerepeltek a napirenden. A kulisszák mögött azonban Bratianu
lázas tevékenységet fejtett ki. Nagy összegeket fordítottak arra, hogy az angol, francia sajtó „ne feledkezzék meg" a Besszarábiára támasztott igényekről. 1914 őszén az
ellenzék két vezetője, T. Ionescu és N. Philipescu a miniszterelnök tudtával fölkereste Krupenszkij orosz nagykövetet, s azt ígérték, Románia azonnal belép a háborúba, ha megkapja Dél-Besszarábiát. 48 A román kormány már küldött hasonló
jegyzékeket diplomáciai csatornákon Londonba és Párizsba, ahol ezeket Oroszország
szövetségesei kedvezően fogadták. „Anglia hideg számítással a vérző Oroszországhoz
fordult, s javasolta, Oroszország a saját területével fizesse meg jövendő szolgálatait
annak a jövendő szövetségesnek, aki egyelőre csak földerítette, hogy a két harcoló
csoportosulástól milyen kompenzációt kaphat" — írta F. I. Notovics professzor.49
Időről időre az antantbarát irányzatú román sajtó kifejezte azt a reményét, hogy
Oroszország átengedi „azt a kis darab földet", 50 hogy így „erélyes szövetségest" (!!)
szerezzen, a cári kormány romániai követének A. Moszolov tábornoknak nem csekély
meglepetésére rögtön azután, hogy Románia belépett a háborúba, és kormánya Iasiba
evakuálta magát, a tábornok forgalomban levő olyan térképet talált, amely Románia
„új határait" ábrázolta, s Besszarábiát román színekkel rajzolta be e határok közé.51
Tiltakozására a térkép eltűnt az üzletekből, de ez nem jelentette semmiképpen azt,
hogy a román kormány lemondott a megfelelő tervekről. Azokat a terveket, hogy
Románia keleti szomszédja terhére növelje területét, aki azokban a napokban megmentette Romániát a szétzúzástól, csupán elhalasztották egy időre, hogy a legelső
alkalommal megvalósítsák e szándékokat.
Végül meg kell mondanunk azt, hogy az oligarchia még az után is, hogy szövetségre lépett az antanttal, igyekezett biztosítani magát arra az esetre is, ha az ellenfél
sikereket érne el. Ezt a célt kellett szolgálniuk a németbarát érzelmű befolyásos
földbirtokosi köröknek, valamint a nagyburzsoázia ama részének, amelyet politikai,
kereskedelmi és pénzügyi szálak fűztek Berlinhez és Bécshez. Ezek határtalanul bíztak a porosz fegyver erejében, s számításaikat a porosz győzelemre építették. A németbarát sajtó hasábjain ilyen felhívások jelentek meg: „Nyitva az út a Pruthoz!",
sőt: „Előre a Prutért, Odesszába!" 52 A Moldova című lap úgy vélte, hogy „a Dnyeszter és a Bug között elterülő darabka föld jól jön majd Besszarábiához". 53 Pontosan
innét erednek a Transistria megteremtésére irányuló tervek, amelyeket a második
világháború alatt I. Antonescu fasiszta diktátor próbált megvalósítani.

Hangsúlyoznunk kell, hogy a legmagasabb bukaresti szférákban senki sem ítélte
el az efféle fölhívásokat; csupán egy kissé időszerűtlennek, a kialakult helyzetben
megvalósíthatatlannak minősítették őket.
A németbarát érzelmű körök nem fordították meg lobogóikat azután sem, hogy
hazájuk hadba lépett Ausztria—Magyarország és Németország ellen. Az 1916. augusztus 14-i (27-i) koronatanács befejezésével Ferdinánd király sokáig beszélgetett A.
Marghiloman németbarát ellenzéki vezetővel. Az utóbbi kijelentette: „Ha a dolgok
rosszra fordulnak, én itt leszek, hogy segítsek önnek." „A fekete napokban ö n megtalál engem." Ferdinánd ezt válaszolta: „Teljes mértékben számítok rád." 54 Marghiloman és kollégái „árnyékkormányt" alakítottak arra az esetre, ha a külpolitikai front
megváltoznék. Szolgálataik még jól jöttek az oligarchiának: éppen Marghiloman volt
az, aki 1918 májusában aláírta a Németországgal, Ausztria—Magyarországgal, Törökországgal és Bulgáriával kötött békeszerződést, amely szentesítette Besszarábia bekebelezését.
*

A fentiekben megkíséreltük a maguk meztelen formájában fölvázolni a román
vezető körök külpolitikai törekvéseit, s mellőztük azokat az ideológiai és politikai
ürügyeket, amelyekkel e törekvéseket álcázták. Ha végigfutunk a diplomáciai jegyzékek, kormánynyilatkozatok és parlamenti beszédek szövegén, természetesen a békeszeretetet hangoztató bizonygatásokat, a status quo fenntartására irányuló törekvésekről szóló fogadkozásokat, fejtegetéseket találunk a balkáni egyensúly megóvásáról,
s még sok mást is, ami a diplomáciai taktika területére tartozik. Mindez azonban
semmivé vált, mihelyt lehetőség kínálkozott egy szomszédos ország földjének megszerzésére. A román oligarchiának már régen és gondosan kidolgozott annexiós tervei kiterjedtek mind a négy világtáj felé.
Ugyanakkor teljesen számításba vették és kihasználták az egy államban való
egyesülés vágyát, amely éppen úgy megnyilvánul az „ókirályságban", mint azok között a románok között, akik Habsburg-birtokokon éltek. A követelések igazi méreteit
sohasem tették kirakatba; a napilapok, a szónokok, újságírók, az ikonosztáz előtti
emelvény igehirdetői, az egyetemi katedrák professzorai a „nemzeti eszmény" megvalósítását hirdették. Ám Románia és Transsylvania egyesítésének a közvélemény
támogatását élvező cégére mögött a politikusok, diplomaták és tábornokok olyan terveket dolgoztak ki, amelyek a román nép nemzeti törekvéseinek becsapását és szomszédai érdekeinek lábbal tiprását jelentették.
„A háború előtti politikát kell tanulmányozni, azt a politikát, amely háborúra
vezet és vezetett", 53 sürgette Lenin. Az előző oldalakon megkíséreltük ezt. A románok tíz-, sőt százezrei öltöttek 1916 augusztusában terepszínű egyenruhát, mert meg
voltak győződve róla, hogy igaz ügyért indulnak hadba. A hadi cselekmények krónikája nem kevés példáját ismeri a román katonák és tisztek állhatatosságának, önfeláldozásának és hősiességének, amelyek különösen nagy erővel mutatkoztak meg
Muresti, Oituz és Murasesti alatt, ahol a német csapatok vereséget szenvedtek az
1917. évi nyári ütközetekben, s letettek arról, hogy megkíséreljék Románia szabadon
maradt részének elfoglalását. „A háborúk társadalmi és politikai jellegét nem
egyes személyek és csoportok, sőt nem is egyes népek »jóakarata« határozza meg,
hanem a háborút viselő osztály helyzete, az osztály politikája, amelynek a háború a
folytatása." 56 Az adott esetben Románia első világháborúban való részvételének jellegét, céljait nem a románoknak az a törekvése határozta meg, hogy az „ókirályság
és Transsylvania románjait egyesítsék, hanem a burzsoá-földbirtokosi oligarchia
irányvonala, amely nemzeti lobogó mögé rejtette a nyilvánvaló és durva területrablást. Romániának az antanttal 1916-ban kötött szerződését Lenin rabló jellegűnek
minősítette: „Van titkos szerződés Romániával, s ez abban áll, hogy Románia számos
idegen népet fog kapni, ha a szövetségesek oldalán vesz részt a háborúban." 57
A román szocialista mozgalom tudatában volt ennek, ezért makacs ellenállást
tanúsított az országnak a háborúba való bevonása ellen. Az 1915 júliusában tartott
második Balkáni Szocialista Konferencia elutasított „mindenféle osztályközi együttműködést", egyaránt elítélte „a szociálimperializmust", valamint a szocialista oppor100

tunizmus más fajtáit is", s megfogadta, hogy hűséges lesz „a törhetetlen osztályharchoz". Kimondta, hogy „fáradhatatlanul és kíméletlenül harcolni kell a balkáni államok uralkodó osztályai által előidézett nacionalista, soviniszta és háborús áramlatok ellen, a nagyhatalmak imperialista politikája ellen". 58 A szociáldemokrata párt
megtagadta, hogy elismerje a román oligarchia számára azt a jogot, hogy egyesítse
a román földeket: „Az elnyomott nemzetiségek csak a vörös zászlók alatt vívhatják
ki autonómiájukat — írta a Romania muncitoare című lap —, s készíthetik elő az
édes hazájukkal való egyesülést, amikor ütni fog a ragadozó imperialista burzsoázia
utolsó órája." 59
Románia az alatt a teljes két év alatt, amíg 1. Bratianu az antanttal alkudozott,
a proletariátus szakadatlan osztályharcának színtere volt. Ennek forrpontja a Galacban, 1916. június 14-én (26-án) lezajlott háborús tüntetés volt, amelyet a rendőrség
és a katonaság puskatűzzel föloszlatott.
A Nagy Októberi Szocialista Forradalom után a román szocialisták — élükön
M. Gh. Burjorral — részt vettek a cári és az ideiglenes kormány levéltáraiból származó,. s 1918 januárjától a Pravdában közölt dokumentumok sajtó-előkészítésében.
A „saját" kormányukról adott értékelésük rövid volt és félreérthetetlen: „A román
zsarolás egyike a legarcátlanabbaknak, amilyeneket a történelem ismert." 60 Amikor
néhány dokumentumot a saját hazájukban ú j r a kiadtak, ezt írták: „Románia nem a
román nép érdekében lépett be a háborúba. A román nép nem követelte a háborút,
hanem harcolt ellene." 61 Lenin a román uralkodót, Ferdinánd királyt nem egyszer
állította oda a koronás rablók oszlopcsarnokába II. Vilmos, a véres kezű Miklós és
az angol György király stb. mellé.62 Leleplezései élénk visszhangot keltettek a harcoló orosz hadseregben. Egy forradalmár katonákból álló csoport 1917 augusztusában
(ekkor folytak az előkészületek a román királyi udvarnak ebbe a délvidéki városba
történő evakuálásához) ezt írta a Munkásküldöttek Herszoni Szovjetjének: „Hadd
tudja meg ez a megkoronázott gyilkos és a környezetében levő gazemberek bandája,
hogy az egész világ ismeri tetteit és annak kufárokra jellemző okait, hogy Románia
miért szegte meg a semlegességet. Hadd érezzék a román álparlament képviselői,
akik megszokták, hogy bolonddá tegyék önmagukat és bolonddá tegyenek másokat,
hogy a szabad orosz nép megveti őket." 63
*

A Nagy Októberi Szocialista Forradalom híre megdermesztette a hivatalos Romániát. „Bratianu és a miniszterek pánikba estek. Teljes a káosz" — írta be naplójába N. Iorga történészprofesszor. 64 A lenini Békedekrétum, majd Szovjet-Oroszországnak ezt követő kilépése a háborúból összezavarta összes kártyájukat. 1917. november 24-én (december 7-én) Focsaniban fegyverszüneti egyezményt írtak alá Németországgal Scserbacsov és Kelcsevszkij fehérgárdista tábornokokkal együttesen. 05
Ezt követőleg, 1918 májusában, nagyon erős német nyomás alatt békeszerződést írtak
alá, amely hatalmas jóvátételt és területi veszteségeket írt elő.
Minthogy korábbi tervei kudarcot vallottak, a román oligarchia más irányba
nézett. Teljes egyetértésben járt el N. Philipescu javaslataival, aki beszélgető társának a leírt események előtt három évvel ezt mondotta: „Ha nem kaphatjuk meg
Tránssylvániát, szerezzük meg legalább Besszarábiát." 66 A román vezetőket egyáltalán nem zavarta az a körülmény, hogy olyan szomszédja földjének elfoglalásáról
volt szó, aki megvédte csapataival Romániát és százezer halottat és sebesültet vesztett román földön. 67 A petrográdi román követség, élén C. Diamandival, lábbal
tiporva elemi normáit a nemzetközi jognak, amely megtiltja a diplomatáknak, hogy
beleavatkozzanak annak az államnak a belügyeibe, amelyben akkreditálva vannak,
kapcsolatba lépett", 68 helyesebben, ellátmányba vett egy besszarábiai emigráns csoportot, köztük I. Inkulcot és P. Halippát, a „Szfatul cerij" jövendő bandavezéreit.
Ezt követte 1917 decemberében az orosz hadsereg Romániából kivonuló alakulatainak
hátba támadása. Sz. Rosal bolsevik komisszárt Iasiban elfogták és meggyilkolták.
Ezután a román parancsnokság Scserbacsov fehérgárdista tábornokkal és Petain ezre100

dessel, a francia katonai misszió törzsfőnökével cinkosságban lefegyverezte az orosz
vasúti brigádot. Ezután következett „a hadművészet összes szabálya szerint megszervezett" támadás az orosz ezredek és hadosztályok katonái ellen, akiknek egyetlen
vágyuk az volt, hogy hazatérhessenek, de semmiképpen sem vártak ilyen árulást a
„szövetségesektől". N. V. Krilenko legfelső főparancsnok 1917. december 25-én (1918.
január 7-én) fölhívást bocsátott ki, amely így szólt:. „Az országban — Ukrajna függetlenségének védelme ürügyén — Kalegyinnak a Központi Radában helyet foglaló
cinkosai, dezertőr tisztekkel, a lázadó Scserbakovval és annak a román kormánynak
a hóhéraival szövetkezve, amely a román fronton ugyanazokat a katonákat lövette
agyon, akik vérüket ontották az ő védelmében, mind összefogtak a szovjet hatalom
és a népbiztosok kormánya ellen." 69
A szovjet kormány erélyes intézkedésekkel válaszolt: ultimatív formában követelte az elfogott katonák szabadon bocsátását, a bűnösök megbüntetését, a törvénytelenség megszüntetését. Rendkívüli intézkedésként rövid időre őrizet alá helyezte a
petrográdi román katonai és diplomáciai misszió tagjait. Amikor minden demars
eredménytelennek bizonyult, s híre érkezett, hogy román csapatok nyíltan betörtek
Besszarábiába, a szovjet kormány megszakította diplomáciai kapcsolatait „a bűnöktől
szennyezett román oligarchiával, amely hadi cselekményeket kezdett az Orosz Köztársaság ellen." 70 A moldvai lakosság és a betolakodók ellen küzdő régi hadseregbeli
alakulatok segítségére balti tengerészosztagot küldtek A. Zseleznyakov parancsnoksága alatt. Azok a román forradalmárok, akik az orosz forradalom földjén találtak
menedéket, megalakítottak Odesszában két zászlóaljat, egy gyalogos- és egy tengerész-zászlóaljat. A két zászlóaljat irányító Odesszai Szociáldemokrata Akcióbizottság
azt írta, a román oligarchia „újabb kalandba bocsátkozott. A moldvai parasztság
akarata ellenére megtámadta Besszarábiát". „Ebben a testvérgyilkos háborúban"
„megszűntek azok a szabadságjogok, amelyeket a besszarábiai nép fegyveresen vívott
ki az orosz forradalom alatt." 71 A szovjet osztagokkal együtt 300 internacionalista
vett részt Bender alatt a betolakodók elleni harcban. Kudarcba fulladtak a román
parancsnokság kísérletei, hogy áthatoljon a Dnyeszteren. Lenin parancsára — „fejtsen ki minél erőteljesebb tevékenységet a román fronton" 7 2 az A. I. Jegorov parancsnoksága alatt küzdő külön hadsereg Ribnyicánál szétverte a betolakodókat. A megszállók úgy érezték magukat Besszarábiában, mint akik lőporos hordón ülnek. A terület déli részén harcok folytak. A Bratianut fölváltó Al. Averescu, a román minisztertanács elnöke, kénytelen volt egyezményt kötni a szovjet hatalom képviselőivel s
kötelezte magát, hogy kivonul Besszarábiából. 73
Amint később kiderült, a román vezetők ezúttal is álnok játékot játszottak.
Azokban a napokban, amikor ezt az egyezményt aláírták, Bukarest mellett, Bufteában a román kormány előzetes békeszerződést kötött a németekkel és szövetségeseivel, amely szerint „cserébe azért, mert az osztrák—német csapatokat átengedik
Odesszához és az antant katonai misszióit eltávolítják Romániából, Románia szabad
kezet kapott Besszarábiában", 74 — írta G. I. Bratianu ismert burzsoá történész.
Az Ukrajnába beáradó császári és Habsburg bandák elvágták Szovjet-Oroszországot Besszarábiától. Ausztria—Magyarország és Németország külügyminiszterei a
román féllel folytatott további tárgyalások alatt köntörfalazás nélkül, egyszerűen és
nyíltan fejezték ki magukat: „A rend helyreállítását szolgálja, ha minden tizedik
embert agyonlövik." 75 A megszállók túlontúl is megfogadták ezt a tanácsot; Kisinyovban, Benderiben agyonlövetések, Belzben és Izmailban letartóztatások, a falvakban megtorló akciók, egész megsemmisített falvak, az 1919. évi hotyini fölkelés résztvevői ellen alkalmazott megtorlások során tanúsították, hogy a hódítók „támasza" a
szurony és a korbács. 76
Nem szabad azt gondolnunk, hogy a francia, az angol, az olasz katonai misszió
Iasiból való elutazása a román oligarchia és az antant kölcsönös kapcsolatainak
megszakítására vezetett. Az ideiglenes román fővárosban ottmaradtak diplomáciai
képviseleteik, amelyek nemcsak a besszarábiai betörést helyeselték, hanem azt a bohózatot is, amely a „Szfatul verij" emelvényén játszódott le e sokat szenvedett területnek a királysággal való úgynevezett egyesítésével kapcsolatban. Az intervenció
100

kérdését C. Berthelot 77 francia tábornok részvételével beszélték meg; A. Saint-Auder
francia és Ch. Vopicka amerikai követ előre megígérte: támogatja a Besszarábia és
Románia „egyesítését" célzó akciót. 78 A megszállás ilyenformán mindkét imperialista
csoportosulás támogatásával és részvételével ment végbe.
Közben a háború Európában tovább folyt. 1918 nyarán világosan kiütköztek a
Központi Hatalmak kimerülésének jelei. Iasiban gondosan figyelték az eseményeket,
s nem siettek a békeszerződés megkötésével kapcsolatos összes formaság teljesítésével. Júniusban a parlament jóváhagyta a békeszerződés feltételeit. A királyi aláírás
volt csak hátra. Ferdinánd király húzta az i d ő t . . .
Időközben Bulgária szeptemberben kilépett a háborúból; ezután kapitulált a
szultáni Törökország. Franchet d'Esperey tábornok csapatai a Balkántól a Duna felé
nyomultak előre. Október 13-án (26-án) Iasiban tudomást szereztek arról, hogy a
németek egyedül készülnek a védelemre a Dunánál. Két hét múlva az a hír jött,
hogy lemondtak erről a tervről. Mackensen tábornagy hadserege kezdte sietve elhagyni a Balkánt.
A román vezetők nem várhattak tovább. Ismét frontot kellett változtatniuk.
A teljesen demoralizált osztrák—magyar csapatok távoztak Észak-Besszarábiából és
Bukovinából. A Csernovicban összeült bukovinai népi vecse kikiáltotta Észak-Bukovina egyesülését Szovjet-Ukrajnával. Néhány nap múlva román csapatok érkeztek a
városba. November 9-én (mai időszámítás szerint) a román kormány ultimátumban
követelte, hogy haladéktalanul vonják ki a német csapatokat Románia területéről.
A határidő november 10-én 21 órakor járt le.79 Másnap reggel pedig életbe lépett a
compiégne-i fegyverszünet Németország és az antant között. A román oligarchia,
amint mondani szokták, az utolsó percben érkezett, s most azt várta, hogy a győztesek asztalához ülhessen.
.
Az Osztrák—Magyar Monarchia ekkor már megszűnt létezni, s romjain ú j államok keletkeztek. E folyamat során, amelynek mély társadalmi gyökerei voltak, s
amely megfelelt az érdekelt népek nemzeti törekvéseinek, megtörtént Transsylvania
egyesülése Romániával. A szovjet kutatók hangsúlyozzák, hogy „a Nagy Októberi
Szocialista Forradalom győzelme előtt soha egyetlen nyugati kormány semmilyen
formában nem tűzte követendő céljai közé az elnyomott népek felszabadítását." 80
Párizsban, ahol a békekongresszus összeült, tudták, hogy az októberi tisztító vihar
után a nemzeti mozgalom nyomása alatt széthulló Habsburg-birtokokat többé összeragasztani nem lehet.
I. Bratianu azonban, aki ismét kezébe vette a kormányzás gyeplőit, egyáltalán
nem azért utazott Franciaországba, hogy végső formába öntse Transsylvánia Romániával történt egyesítésének 1918. december 1-én bekövetkezett tényét. Zsebében
maximális programmal utazott, azért utazott oda, hogy elérje az 1916. évi imperialista szerződés megvalósítását, továbbá Besszarábia és Észak-Bukovina elfoglalásának
elismertetését. Ám erős és megalapozott aggodalmai voltak, hogy az antant minden
lelkesedés nélkül fogadja majd tékozló fiát: hogy, hogy nem, az antanthatalmak
megtagadták a bukaresti béke szentesítését. A román miniszterelnököt a francia fővárosban valóban hűvösen fogadták. Nem koronázta siker azokat a kétségbeesett
erőfeszítéseit, hogy kierőszakolja a „mindent felejtést és mindent megbocsátást", s
elérje az 1916. augusztusi egyezmény jóváhagyását. A történészek és az emlékiratszerzők tanúsítják, hogy a mértéktelen román követelések, s az a tolakodás, ahogyan
Bratianu ezeket kialkudni próbálta, ingerültséget keltett a „nagy trojkában", amely
az ügyeket befejezte Versailles-ban. Clemenceau egyszer félbeszakította ékes szóáradatát, s kijelentette, Bratianunak hallgatnia, nem pedig bírálnia kellene. 81 Ügy látjuk, helyes volt Sh. D. Spector amerikai történész megállapítása: „a szövetség (az
1916. évi — V. V.) egy darab papírrá változott". 82
Egészen másképp fogadták a Besszarábiára és Észak-Bukovinára támasztott igényeket. A román oligarchia feje itt hamar megtalálta a közös nyelvet tárgyaló partnereivel: kifejezte teljes készségét, hogy országát a szocializmus és a szovjet hatalom
elleni harc előretolt állásává tegye. Kérte, az antanthatalmak engedjék meg neki,
hogy „a bolsevizmussal szembeszálljon, ne csak a saját érdekében, hanem egész
5 Tiszatáj

65

Európa érdekében, a világcivilizáció érdekében" is.83 A legérzékenyebb húrt pendítette meg magas állású partnerei szívében, akiket egyesített a Szovjet-Oroszország
elleni közös gyűlölet. Ilyen körülmények között egyáltalán nem volt nehéz bebizonyítania, hogy „védelemre berendezkedni" a Dnyeszternél jobb, mint a Prutnál. 8 4 Nagyra
értékelték a román militaristáknak azokat az érdemeit is, amelyeket az 1919. évi
magyar forradalom leverésében szereztek. Bratianunak minden alapja megvolt, hogy
kijelentse: „Románia a megüzent háború állapotában van orosz és magyar bolsevik
szomszédaival." 83 Fisher-Galati amerikai történésznek igaza van, amikor ezt í r j a :
„Bratianu az antikommunizmus keresztes lovagjának és a szövetségesi érdekek védelmezőjének palástját öltötte magára Kelet-Európában. Arra játszott, hogy a konzervatív Nagy-Románia védőbástya lesz a bolsevik Oroszország és a kommunista
Magyarország ellen, s ezzel mandátumot kapott a szövetségesektől Kun Béla államának elpusztítására 1919-ben."88 A versailles-i békeangyalokat nem zavarta az a körülmény sem, hogy a „civilizáció védelmezői" éppen akkor, 1919 január—februárjában fojtották vérbe a hotyini fölkelést az elrabolt Besszarábiában Davidoglu tábornok parancsnoksága alatt, s csaknem 15 ezer fölkelőt és békés polgárt gyilkoltak le,87
a föld színével tettek egyenlővé számos falut, s ötvenezer embert kényszerítettek
menekülésre a Dnyeszteren át.
Miután a román vezetők ily módon rendezték külső ügyeiket, a „belső ellenség"
ellen fordultak, súlyos csapásokat mértek a kommunista és munkásmozgalomra, elfojtották az 1920. októberi általános sztrájkot, s a következő évben letartóztatták a
Román Kommunista Párt alapító kongresszusi küldötteinek óriási többségét.
#

A körülmények, amelyek Romániának az első világháborúba történt belépésével
kapcsolatosak, annyira ékesszólóan beszélnek önmagukért, hogy ezeket a nyugati történetírásnak még azok a képviselői is kénytelenek szigorúan megítélni, akik teljes
rokonszenvvel viseltetnek a román oligarchia tettei iránt. R. W. Seton-Watson brit
kutató „botrányosan mértéktelen területi ígéretekről" írt, „amelyeket a szövetségesek
adtak a román vezető köröknek, s amelyekben az etnográfiai vagy a stratégiai igazolásnak még az árnyéka sem volt meg". 88
Ami pedig a régi román történetírást illeti, ez a hivatalos politikának az 1919.
évi párizsi konferencián megadott hangjához igazodott. Akkor az életük folyamán
már annyi mindent látott és tapasztalt és mégis meglepett diplomatáknak'-kijelentették, hogy a Románia által előterjesztett megegyezési j a v a s l a t o k a t . . . a mértékletesség
jellemzi, s kifejezték azt a reményt, hogy Románia szomszédai követik m a j d ezt az
oly nemes példát. „Románia — állította az 1919. február 1-én előterjesztett memorandum — nem követeli a Dunán, a Dnyeszteren és a Tiszán túl élő egész lakosságának bekapcsolását a román egységbe... Románia csak azt követeli a szomszéd
államoktól, hogy vállalják ugyanezeket az áldozatokat a népek békéje és szabad fejlődése és Európa gazdasági haladása érdekében." 89 Ha a sorok között olvasunk, ez
azt jelentette, hogy a szomszéd államoknak bele kell nyugodniuk Besszarábia, ÉszakBukovina, Dél-Dobrudzsa elbitorlásába, s bele kell egyezniük jelentős magyar és
szerb földek elszakításába (az 1916. évi szerződés szerint), s ráadásul elégedettnek is
kell lenniük, hogy nem bitorolnak el tőlük többet. Egy másik memorandum, amelyet
Woodrow Wilsonnak, az Egyesült Államok elnökének adtak át 1919 áprilisában, arra
utalt, hogy „a románok szilárd természetes határok megszerzése végett körülbelül
egymillió olyan honfitársukról mondtak le, akik a Dnyeszter jobb partján, U k r a j n á ban, a Duna jobb partján, Bulgáriában és Szerbiában, valamint szerb és görög Macedóniában élnek". 90 A román oligarchia étvágya kielégíthetetlen volt.
A későbbiekben a román burzsoá-földbirtokosi történetírás megkísérelte, hogy e
politika rabló lényegét a nemzeti egyesítés nemes elvével takarja, de „megfeledkezett" arról, hogy ennek cégére alatt etnikailag idegen területek elcsatolását hajtották
végre. Így járt el C. Kiritescu A Románia egyesítéséért vívott háború története című
háromkötetes, terjedelmes mű szerzője. 91

100

Széles körben alkalmazták a „természetes határok" tézisét, amelyet közvetlenül a
diplomáciai dokumentumokból vettek át. Ilyen álláspontot foglalt el G. I. Bratianu:
„arról volt szó, hogy javítsunk az etnikai nehézségeken a természetes határok segítségével, amelyek csak a nagy folyók mentén haladhattak". 92 A közelmúltban ugyanezt a tételt kapták föl és fejlesztették tovább Az orosz—román kapcsolatok aspektusai című, Párizsban megjelent könyvnek a szocialista Romániából menekült szerzői.
Nem tagadják „Románia követeléseinek túlzottságát", emlékeztetnek arra, hogy e követelések között szerepelt „Magyarország egy része Szegeddel", de ezt azzal „magyarázzák" és igazolják, hogy „szükség v o l t " . . . pozícióik erősítésére Oroszországgal
szemben. 93
Ámde alighanem a legállhatatosabban és a legfolyamatosabban a nacionalista
futamokat játszották arra a témára, hogy a románoknak különleges civilizáló küldetésük van Kelet-Európában. Erre az előre elrendelésre hivatkozva, igazolni lehetne
minden elbitorlást, minden burkolt igényt a szomszédok földjére. A Moldova című
napilap 1915-ben azt követelte, hogy kapcsolják Romániához Odesszát, mint „az
egész civilizált Európa támaszpontját". 94 Az Oroszország elleni háborúnak „a Feketetenger partján olyan helyzetet kell teremtenie számunkra, mint amilyent Poroszország foglal el a Balti-tenger partján. Megerősödünk, megnagyobbodunk és a civilizáció félelmetes előretolt állásává leszünk Kelet-Európában". 94 A román vezetők
ugyanilyen szerepre készültek a Dunán túli területen. Gh. Dobrescu szenátor 1915
decemberében „arról a jogos törekvésről" beszélt, „hogy Romániának túlnyomó befolyása legyen a Balkán-félszigeten", s ezt azzal okolta meg, hogy a románok kulturális, gazdasági és politikai „fölényben" vannak a környező népekkel szemben, valamint azzal a rasszista tézissel, hogy a „románoknak különös nemzeti energiájuk van". 95
A Nagy Októberi Szocialista Forradalom után a civilizátori küldetésre vonatkozó
állítás a maga korábbi nacionalista tartalmához kiegészítésképpen még szovjetellenes
és antikommunista irányzatot is fölvett. 1925-ben a harmadik nagy besszarábiai fölkelés, a tatarbunari (fölkelés) elfojtása után, amelyet a résztvevők ezreinek meggyilkolása kísért, G. Tatarescu helyettes belügyminiszter nem restellte, hogy a képviselőházban dicsőítő beszédet mondjon a bojári-burzsoá Románia különleges küldetéséről
a Dnyeszter partján. „A kommunizmus — magyarázta hallgatóinak — az utópiák
birodalmából leereszkedett a valóság világába." Ezért „a mi őrállásaink a Dnyeszter nél nemcsak egyszerűen a mi saját védelmi posztjaink. Egyúttal a civilizáció ama
formájának mezsgyéi is, amely drága a Nyugat népeinek". 96 Hát persze, ha elvetjük
a tartuffe-i előadásmodort, egyetérthetünk a szónokkal: a háború utáni Románia
egyik legfontosabb láncszemévé vált annak az „egészségügyi kordonnak", amelyet az
imperializmus a Szovjetunió nyugati határán létesített.
Amikor tehát összegezzük az eddigieket, meg kell mondanunk, hogy Románia
részvételének jellegét az első világháborúban nem személyek és csoportok, sőt nem
is népek jóakarata, az adott esetben nem a Kárpát-hegység két oldalán élő románoknak az a törekvése határozta meg, hogy egy államban egyesüljenek, hanem a-román
oligarchiának a külpolitikai irányvonala, amelyet Lenin tömören és világosan jellemzett: Romániában és Bulgáriában a burzsoáziát a hódítások és annexiók iránti ismert
szenvedély tartja fogva. Románia részvétele az első világháborúban ennek a politikának egyik legjelentősebb szakasza volt.
JEGYZETEK

1. A. Mosoloff. Ma mission en Roumanie. — Biblioteca. Aeademiei RSR, sectia de manuserise,
f. Arhiva palatului, mapa XX, No 7, p. 54.
2. V. I. Lenin, összes Művei, 22. k. 152. old.
3. V. I. Lenin összes Művei, 32. k. 79—80. old.
4. I. Bratianu. Netionalitatea. — P. Cornea, M. Zamfir. Gindirea romaneasca in epoca pasoptista. Bucuresti, 1969. p. 477.
5. „Istoriaul partidului national-liberal".
6. Sz. D. Szkazkin. Konyec avsztro—russzko—germanszkovo Szojuza. M., 1974. sztr. 159.
7. Ugyanott, 213. old.
8. u g y a n o t t , 84. old.
9. „Die grosse Politik der Europäischen Kabinette. 1871—1914", Bd. 3. Berlin, 1922, No 586; „Anale
de istorie", 1976. No 1, p. 117—118.

5*

67

10. „Die grosse P o l i t i k . . . " , Bd. 3, No 588; A. Sz. Jeruszalimszkij. Biszmark. Gyiplomatija i
militarizm. M., 1968. Sztr. 203. Sajnos, V. Mojszuk, a k i R o m á n i á n a k a H á r m a s Szövetségbe
való belépésére vonatkozó anyagokat kiadta, ezt a d o k u m e n t u m o t nem vette b e a k i a d ványba. (Din arhiva istorica Romanici. — „Anale de istorie", 1976. No 1, p. 94—125.)
11. Ebben az aggodalomban osztozott I. Vilmos császár i s : „Az öreg ú r legalábbis b á t o r t a l a n s á got árult el" — írta visszaemlékezéseiben A. Waldersee tábornok, a fékevesztett militaristák
feje. — A. Sz. Jeruszalimszkij. Említett műve, 205. old.
12. „Die grosse Politik . . . " , Bd. 3, No 586; A. Sz. Jeruszalimszkij. Említett műve, 202. old.
13. „Die grosse P o l i t i k . . . " , Bd. 3, No 593; „Anale de istorie", 1976. No 1, p. 119.
14. „Die grosse P o l i t i k . . .", Bd. 3. No 586; „Anale de istorie", 1976. No 1, p. 116.
15. Az egyezmény szövegét lásd: „Revista arhivelor", 1967. No 2, p. 337—342.
16. „Isztorija Ruminyii. 1848—1917." M., 1971, sztr. 368—370.
17. Ugyanott, 370. old.
18. A. Sz. Agaki. Russzko—ruminszkije mezsgoszudarsztvennije otnosenyija v k o n c é XIX—
nacsale XX v. Kand. dissz. M„ 1974. sztr. 58.
19. B. B. Krossz. Ruminylja i v t o r a j a balkanszkaja v o j n a . — „Szlavanszkije isszledovanyija".
L., 1966; ugyanő. Predposzilki othoda Ruminyii ot Trojsztvennovo szojuza. — „Voproszi ¡sztorii". 1971. No 10; ugyanő: Predposzilki russzko—ruminszkovo szblizsenyija n a k a n u n e p e r v o j
mirovoj vojni. — „Ucsonije zapiszki" Leningradszkovo gosz. ped. in-ta, Isztor. n a u k i , t. 502,
Pszkov, 1971; G. I. Henyegar. Pozicii burzsuaznyih p a r t y i j Ruminii z pitany zovnisnyi polityiki u zv'jazku z persoju balkanyszkoju viinoju. — „Visznyik Lvivszkovo uniberszityetu",
szer. iszt., 1969. vip. No 5; A. Sz. Agaki. Emi. műve.
20. O. M. Petrescu. Istoricul campaniei militare din anul 1913. Bucuresti, 1914. p. 28—29.
21. Projekt organyizacii goszudarsztvennoj vlasztyi v Juzsnoj Dobrudzse. — Arhiv v n y e n y e j polityiki Rosszii (a továbbiakban AVPR), f. Politarhiv, 1914, d. 699, 1. 77—80.
22. B. B. Krossz. Konsztancszkoje szvidanyije. — „Ucsonije zapiszki" Sujszkovo ped. in-ta, vip.
v m . Suja, 1959.
23. „Mezsdunarodnije otnosenyija v epohu imperializma" (a t o v á b b i a k b a n MOEI), szer. n i , t.
m , M.—L„ 1933, sztr. 388.
24. „Romania muncitoare", 24. v n . 1914; „Adevarul", 24. v n . 1914.
25. Lásd F. M. Notovics. Dyiplomatyicseszkaja borba v gödi pervoj mirovoj vojni, t. I. M.—L„
1946; V. N. Vinogradov Ruminyija v gödi pervoj mirovoj vojni, Ml, 1969.
26. MOEI, szer. m , t. VI, cs. I, No 340.
27. P a m j a t n a j a zapiszka ruminszkoj misszii ot 20. IV (3. V.) 1915. g. MOEI, szer. m , t. VH, cs.
2, No 669.
28. P a m j a t n a j a zapiszka russzkovo MID poszoltsztvam Velikobritanyii i Francii ot 20. r v (3. V.)
1915 g. — Ugyanott, No 668.
29. Ugyanott, No 669, 672.
30. Szazonov a cári rendszer hivatalos terminológiáját h a s z n á l t a ; valójában az u k r á n lakosságról volt sző.
31. „Carszkaja Rosszija v mirovoj vojnye", t. I. L„ 1925, sztr. 183.
32. O raznyoglaszijah mezsdu Roszijej, sz odnoj sztoroni, Anglijej, F r a n c i j e j , sz d r u g o j ; 1.: A.
Bazarevszkij. Vlijanyije dyerzsav Szoglaszija na visztuplenyije Ruminyii i nyevetovo visztuplenyija dija Rosszii. — Szb. „Kto dolzsnyik?" M„ 1926; V. A. Jemec. Protyivorecsija
mezsdu Rosszijej i szojuznyikami po voproszu o vsztuplenyija Ruminyii v vojnu. — „Isztoricseszkije zapiszki", t. 56. M„ 1956; V. N. Vinogradov. R u m i n y i j a v gödi p e r v o j mirovoj vojni.
33. MOEI, szer. m , T. VHI, cs. 1, No 402.
34. AVPR, f. CA, 1916, d. 571/591 1. 68.
35. L. MOEI, szer. m , t. V m , cs. 1, No 20; AVPR, f. CA, 1915, d. 53. cs. 2, 1. 47.
36. „Universul", 12. V. 1915.
37. Insztrukcija ruminszkomu poszlu v Berline Beldimanu ot 21. v n . (3. v m . ) 1914 g. — Biblioteca centrale de stat. Filiala N. Balcescu. Fond Bratianu, pachet X f f l . f. 83.
38. Feldmarschall Conrad. Aus meiner Dienstzeit, Bd. 4. Wien—Leipzig—München, 1923. V. 191.
39. „Cartea rosie austro—ungara. Documentele diplomatice privitoare la relatiunile d i n t r e
Austro—Ungaria si Romania", Bucuresti, 1917. No 16, 19.
40. Ugyanott, No. 24 , 25.
41. O. Czernin an L. Burian, 24. V. 1915. — Otgyel r u k o p fondov Insztyituta istorii SZSZSZR
AN SZSZSZR, ER V n , op. 1, No 39, sztr. 99.
42. Arhiva Institutului de studii istorice si social-politice de pe linga CC al POR, m a n u s c r i s C.
Arge toianu. P e n t r u cei de müne, p. 363.
43. „Epoca", 21, v n . 1914; „Adevarul", 10. IX. 1914.
44. „Epoca", 24. V. 1915.
45. Centralnij goszudarsztvennij vojenno-isztoricseszkij arhiv, f. 2000, d. 3137, 1. 30.
46. „Epoca", 29. V. 1916.
47. AVPR, f. Ca, 1916. 1. 48, 71.
48. MOEI, szer. i n . t. Vi. cs. I, No 226.
49. F. I. Notovics. Emi. mű sztr. 263.
50. K. Koszta-foru. Jeszli bi car Rosszii zahotyel! — „Adevarul", 12. II. 1915.
51. A. Mosoloff. Op. eit., p. 95.
52. „Moldova", 4. VI. 20. IX. 1915.
53. „Moldova", 31. V. 1915.
54. A. Marghiloman. Note politice, vol. n . Bucuresti, 1927. p. 154—155.
55. Lenin, összes Művei. 30. k, 81. old.
56. Lenin, összes Művei. 31. k. 159. old.
57. Lenin, összes Müvei. 32. k. 57. old.
58. „Documente din miscarea muncitoreasca. 1872—1916." Bucuresti, 1947, p. 637.
59. „Romania muncitoare", 15. VII. 1914.
60. „Pravda", 18 (31). I. 1918.
61. „Cum s'a prapadit t a r a " . Bucuresti, 1918. p. 5.
62. L. Lenin, összes Művei. 31. k. 264., 404. old.
63. Piszmo gruppi sztrelkov 4-j sztrelkovoj finljandszkoj gyivizii 12. v m . 1917 g. — AVPR, f.
Kanceljarija, op. 470, d. 161, 1. 243.
64. N. Iorga. Memorii, vol. 1, (s. a.), p. 174—175.
100

35. „Izvesztyija armejszkovo szjezda 6-j armii", 28—29. XI. 1917; C. Kiritescu. Istoria rasboiului
pentru intregirea Romaniei, vol. m . (s. a.), p. 21—23.
66. F. I. Notovics. Id. mű, 19. old.
37. „Dokumenti vnyesnyej polityiki SZSZSZR", t. VII. M., 1963. sztr. 153.
68. „Aspects des relations russo—roumains", Paris, 1967. p. 61.
69. „Izvesztyija CIK i Petrogradszkovo szovjeta", 28. x n . 1917. (10. I. 1918.)
70. „Dokumenti vnyesnyej politiyiki SZSZSZR", t. II. M., 1958. sztr. 89—90.
71. „Documente din istoria Pertiduluic communist din Romania, 1917—1922", vol. I. Bucuresti,
1956, p. 33, 37.
72. Lenin, összes Művei. 50. k. 41. old.
73. Szoglasenyije ot 5—9 m a r t a (20—24 fevralja) 1918 g. — „Dokumenti vnyesnyej polityiki
SZSZSZR", t. I. M., 1957. NO 429.
74. G. I. Bratianu. Origines et formatori de l'unité roumaine. Bucuresti, 1943, p. 292.
75. „Desbaterile Adunarii deputatilor. Sesiunea ordinara 1917—1918". 23. VI. 1918. p. 223.
76. Besszarábia elbitorlásának irodalma nagy. Megnevezünk néhány m u n k á t : N. V. Bereznyakov.
Borba trudjascsihszja Besszarabii protyiv intyerventov v 1917—1920 gg. Kisinyov, 1957; D. I.
Antonyuk, Sz. J . Aftyenyuk, A. Sz. Jeszaulenko, M. B. Itkisz. Predatyelszkaja rol „Szfatul
cerii". Kisinyov, 1969.; „Borba trudjascsihszja Besszarabii za szvojo oszvobozsgyenyije i
vosszojegyinyenyije sz Szovjetszkoj rogyinoj". Kisinyov, 1970. A. M. Lazarev. Moldavszkaja
szovjetszkaja goszudarsztvennoszty i besszarabszkij voprosz. Kisinyov, 1974; J. M. Kopanszkij Intyernacionalnaja szolidarnoszty sz borboj trudjascsihszja Besszarabii za vosszojegyinyenyije sz Szovjetszkoj rodyinoj. Kisinyov, 1975. stb.
77. A. Averescu. Notite zilnice din rasboi (1916—1918), Bucuresti, (s. a.) P. 278—231.
78. Biblioteca Academiei RSR, sectian de manuscrise, arhiva palatului, XXII (2), ms. 3.
79. Arhiva ministerului afacerilor externe (a továbbiakban MAE), 71—1914 E2, nepeginat.
80. A. J . Manuszevics. Velikij Oktyabr i obrazovanyije novih goszudarsztv v Jevrope. — „Voproszi isztorii", 1968, No 11, sztr. 24.
81. Sh. D. Spector. Rumania at the Paris Peace Conference. New York, 1962. p. 67.
82. Sh. D. Spector. Op. cit. p. 96.
83. B. J . Stejn. „Russzkij voprosz" na Parizsszkoj mirnoj konferencii. M„ 1949. sztr. 308.
84. A román oligarchiának Besszarábiára támasztott igényeit az 1920. október 28-i jegyzőkönyv
hivatalosan elismerte. Az OSZSZSZK és az USZSZK külügyi népbiztossága azonnal tiltakozott ez ellen. Hangsúlyoznunk kell, hogy az említett jegyzőkönyv ratifikálása évekig elhúzódott. J a p á n ma sem ratifikálta. Ezért még a részvevők számára sem lépett életbe.
85. Memorandum G. I. Bratianu ot 2. VII. 1919. — G. I. Bratianu. Op. cit. 314.
86. St. Fisher-Galati. Twentieth Century Rumania. New York—London, 1970, p. 27.
87. „Hotyinszkoje vossztanyije. Szbornyik dokumentov i matyerialov." Kisinyov, 1976. sztr. 9.
88. R. W. Seton-Watson. A History of the Roumanians f r o m Roman Times to the Completion
of Unity. Cambridge, 1934. p. 490.
89. G. I. Bratianu. Op. cit., p. 273.
90. Ugyanott, p. 303.
91. C. Kiritescu. Istoria rasbiului pentru intregirea Romaniei, ed. 2-a, vol. I—II. Bucuresti, (s. a.)
92. G. I. Bratianu. Op. cit., p. 282.
93. „Aspects des relations russo—roumains". Paris, 1967, p. 54.
94. AVPH, f. Pecsatyi i oszvedomlenyija, op. 477, d. 335, 1. 80.
95. „Desbaterile senatului, sesiunea ordinara 1915—1916". Bucuresti, p. 30.
96. G. Tatarescu. Bessarabie et Moscou. Bucuresti, 1926. p. 30.
97. L. Lenin, összes Művei. 30. k. 337. old.

(Megjelent a Novaja i novejsaja isztorija 1976. 5. számában.)
Fordította: GALLYAS FERENC •

100

Adok nektek aranyvesszőt
NAGY LÁSZLÓ PRÓZAI MŰVEI

A Bolyaiak problémája: műfaji sokarcúság vagy egyirányú specializáció — a
magyar irodalomban a XX. században vált időszerűvé. Illyés számára a líra, Németh
számára az esszé legföljebb vezérműfaj, amit velük egyenrangúként egészít ki dráma
és regény, publicisztika és memoár. Nagy László velük szemben „tiszta" típus, egyműfajú író, akárcsak Tamási Áron vagy akár József Attila. Az életmű versben koncentrálódik, egyetlen erőfeszítésben, mint Bolyai János Appendixe, kiterjedésében
különbözve Farkas hibrid természetétől. Nem mintha prózában vagy a képzőművészetben nem vihette volna sokra. A lehető végleges definíció pontosságával és tömörségével fogalmaz. Például: „A költészet kifejező és megítélő hatalom, de nem megoldó." Vagy önvallomásként: „Erkölcsi tételeket megénekelni nem szoktam, de verseim etikai vonatkozásaira kényes vagyok." Festészetben, szobrászatban is biztos a
szeme. Mégis mindez kilicitálatlan lehetősége maradt tehetségénék. Gyaluforgács,
másodlagos önkommentár, puszta melléktermék volna hát, amit a költeményen kívül
ír? Bizonyos értelemben igen, de ez korántsem jelent értékbeli minősítést. Az itt
egybegyűjtött előszók, önéletrajzok, bevezetők, megnyitók, glosszák, alkalom szülte
jellegük ellenére is — szerves része munkásságának. Nemcsak az önértelmezés, az
azonos szemléleti háttér okán. Az Egész fénye esik rájuk, minden sorukon érződik,
hogy nagy költő alkotása. Dalt dúdol a fogalmi gondolkodás közepette. „Olcsó a vére
az ilyen művészeknek, nincs becsülete a könyvnyomtatásban sem" — írja például a
rézmetsző Rékassyról. Néha a prózavers mértékéig beleéli magát mondandójába,
mint az Egy varázslat emlékére című vallomásban. A fogalmazásbeli ismétlődések
tulajdonképp állandó motívumok, amelyek szinte rímekként szervezik prózáját, visszhangoznak költészetére. A tanulmányírás Krúdyja? Elválasztja tőle logikai tisztasága, definitív pontosságigénye. József Attila gondolkodói racionalizmusának kései
változata? Nála átforrósultabb, ironikusabb, líraibb. Prózájában is szuverén, eredeti
alkotó.
A kötet egyetlen, elejétől végéig írt külső és belső önéletrajz. Nagy László jövendő biográfusai számára nélkülözhetetlen, megkerülhetetlen forrás. Költészete kifejlődésének leghitelesebb magyarázata, élet és mű páratlan egységének megrázó
emberi dokumentuma. Ars poéticáját már a szülőföld: az apa és anya sugallatos példája, a felsőiszkázi táj elkezdi írni. Meglepő, hogy későbbi lírájának centrális képei
mennyire a gyermekkor élmény- és látomásvilágában gyökereznek. Az öntudatra ébredés időszaka, amely a már meglevőt építi tovább, szerencsésen egybeesik a „fényes szellők" nemzedékének indulásával: a népi kollégium — habár az országirányító cselekvés illúzióival — egyszerre nevelője, otthona és mennyországa Nagy
Lászlónak. De nem kevésbé erős szálak fűzik az előző nemzedékhez: tehetségének
igazi fölfedezője Veres Péter, Németh László „bartóki modellje" pedig eszméitető és
útjelző program a számára. (Az Égető Eszter Szilágyi tanár ura, Szathmáry Lajos
tanítja neki Pápán a magyar irodalmat.) Pályája egyenesen ível, ál- és tévutak nem
70

keresztezik, zsákutcák nem késleltetik. A költő nem tévedhet, ha jól választja meg
csillagait.
Lírájának fő ihletője a folklór. Hozzá való viszonyát azonban nem lehet az irodalmi népiesség hagyományos képleteivel, szokványos ábráival megfejteni, leírni.
Nagy László számára a népi nem az ősinek, hanem a modernnek a szinonimája.
„A megszokotthoz idomítani a költészet ú j törekvéseit, valóságos vétek" — vallja
G arci a Lorcával. A népköltészetet, általában a költői hagyományt nem másolni kell,
nem utánozni, hanem lírai vakmerőséggel továbbírni, teremteni. Mint Bartók, ő se a
„megzenésíthető" elemet keresi benne, hanem az „összetettebb, dinamikusabb ritmus", az „abszurditásig teljes kép" ingerlő ösztönzését, az egyformaság unalma helyett a különbözés, a szüntelen megújulás példáját. Rutinból igazi vers sohasem születik, a jó költő minden költeményével ismétli és beteljesíti a pályakezdés törvényét:
a hagyomány, a megszokottság gravitációjával szemben magunkból valami mást,
meglepőt és eredetit kiküzdeni. Nagy Lászlót nem valamiféle romantikus kíváncsiság
h a j t j a a folklór felé: az egzotikum vonzása, a regionális, provinciális színek helyett
a közös emberi mondandó ragadja meg benne, amely „a népköltészetek összességét
a legemberibb történelemkönyvvé" avatja. A közép-kelet-európai nacionalizmusok
ellenszereként, hisz „más népekben is szerethetjük és becsülhetjük önmagunkat".
A Nagy László-költészet és a folklór kapcsolatát tehát nem múzeumi statika, hanem
a tevékenység dinamikája jellemzi. Számára a népköltészet esztétikai értelemben se
vég-, hanem kiindulópont, eszmei szempontból pedig eszköz emberek és népek testvériségének előmozdítására.
Lírájának két tápláló ere a műfordítás és a képzőművészet szemmeltartása.
A műfordítás nyelvi torna, egyszersmind rokonkeresés. Az idegen mű kihívására
adott költői válasz: magyarul is el lehet énekelni, amit más nyelven. Nagy László
— elvetve Kosztolányi zsákbanfutás metaforáját — a tartalom- és formahű fordításeszmény híve. Ám ez nála nem filológus kismesteri felelősségtudatot jelent; két
nyelv párbajában akkor van esélye, ha az idegen mű belső esztétikai élményévé
válik, ha nemcsak közvetíti a szöveget, hanem saját költészete is rezonál rá. így
tolmácsolja-asszimilálja García Lorcát és Dylan Thomast, a kelet-európai népköltészetet, különösképp a bolgárt. A szabad képzettársítások nyugtalanságát, az absztrakciók karcsú hajlékonyságát, a dráma feszültségét figyeli és gyakorolja bennük.
A képzőművészet példáján viszont inkább lírája vizuális érzékenységét edzi. Különösképp Ferenczy Béni áhítattal telített plasztikáját, Kondor Béla és Orosz János
humánusan tiszta, modern izgalmú festészetét érzi magához közel. Nélkülük fakóbb,
monotonabb lenne költészetének palettája. De ne essünk tévedésbe: mint más nagy
alkotókat, Nagy Lászlót se lehet a hatásbefogadás mechanizmusával ábrázolni. Csak
térdig áll kora stílusaiban, irányzataiban. Lírája elsősorban belülről fejlődik, ahogy
műveltségét is autodidakta módon alakítja. Az úgynevezett hatásokról kiderül, hogy
csupán párhuzamok, legföljebb egy soklépcsős költészeti szillogizmus túlhaladott
premisszái.
Nagy László költészete közéleti líra. Közéletisége azonban nem publicisztikai jellegű. Prózai cikkeinek summája se a külső eseményesség számbavétele, hanem az
önmagára vetett pillantás, a fogalmi ars poética. önarckép érvényű írásaiban saját
költészetéről szólva a heroizmus, a mívesség és a játékosság hármasságát hangsúlyozza. Küldetése, hogy „költői erővel, kemény metaforákkal" menjen „az álság erői
ellen". De jó költő nincs jó mesterember nélkül, aki „a tisztességesen végzett munkának" szerez becsületet. Egységbe akarja foglalni a magyar költészet hagyományos
közösségi, morális látásmódját a „homo ludens" irodalom könnyedségével: mert „játékos formák is hordozhatnak komoly, sőt komor tartalmakat". Ez a fajta Nagy
László-i közéletiség nem a taktikával van elfoglalva s elaprózódva, hanem a szellem
100

stratégiájával. Hogy ne lehessen — költészet híján — félszárnyú az emberiség. Hogy
kétszáz év múlva is legyen magyarság.
Az Adok nektek aranyvesszőt prózai gyűjteményével vált igazán teljessé és kerekké Nagy László életműve. A szövegek válogatásának, gondozásának, szerkesztésének munkája Kiss Ferenc hozzáértését dicséri. A kitűnő képanyagot Nagy András
állította össze. (Magvető Kiadó, 1979.)
GREZSA FERENC

Lengyel József:
Neve: Bernhard Reisig — Föld és külföld
Lengyel József posztumusz remekének bemutatása során talán először arra kellene felelnünk, hogy mi járatta le, a Szovjetunióban éppúgy, mint nálunk, az úgynevezett termelési regényeket (úgyannyira, hogy a magyar történelem legkártékonyabb elnyomói közé tartozott arisztokrata családnak immár szocialista íróvá lett
ifjú sarja ironikus „kissregényt" írhatott e „termelési" terminus technikus fölhasználásával — s ezt nem megróvólag említem, csak a történelmi fejlődés sajátos útjainak jelzéseként). Munkaláz, munkaverseny, munkás öntudat, a teljesítmény tisztelete, egyáltalán a lelkesedés: .miként és miért lett sematizmussá, lakkozássá, gusztustalan — és eredménytelen — propagandává, az ügyetlen manipulálás eszközévé,
hiteltelen írói erőlködéssé. A válasz egyszerű, mégsem kézenfekvő: a dolgok valóságtartalma és igazsága más volt, mint a regények hirdették. Mert a közvetlen s
korántsem elítélhető (mert közös!) érdek volt a főmozgató, a jobb élet vágya, s ennek érdekében (a fogyasztás, illetve termelés oldaláról) a jobb kereseté s a nagyobb
árualapé. Nos, épp a közös társadalmi érdek fölismerése nem zárja ki a lelkesedést,
sőt heroizmust, a lenini korszak, az első ötéves tervek egész fiatal szovjet építése s
az ezt visszatükröző (nem kitaláló, elképzelő, prekoncipiáló, éppenséggel hamisító)
irodalom erről tanúskodott. Csakhogy a személyi kultusz, a törvénytelenségek, nálunk a nemhogy emelkedő, de átmenetileg csökkenő életszínvonal hátterével a lelkesedés megszűnik, az azt „ábrázoló" irodalom p'edig hazudni kénytelen. Kedvetlen
írók, kedvetlen olvasók — ez lett a munkaábrázolásból a sztálini időkben.
De amíg az újat megidéző irodalom nem puszta ábránd (vagy blöff) volt, hanem
tényleges tendenciák ábrázolása: addig az egész világirodalomban valami merőben
újat adott — a társadalmi munka saját és sajátos örömét s hősiességét fejezte ki.
A munkát többé nem érezték tehernek s kényszernek, hanem a kizsákmányolástól
fölszabadítva önmegvalósításnak.
Más kérdés az, hogy már a megvalósuló szocializmus körülményei között is mennyire volt ez illúzió; tény, hogy az ember úgy érezte:
elképzelheti, megtervezheti saját jövő tevékenységét, s ezáltal az — többé-kevésbé
— realizálódott is! Ebben pedig sokat segített az igazi, mert a társadalmi valóság
tendenciájának megfelelő, ú j szocialista realista irodalom. Ezért lehetett valódi s
nemcsak újszerű, hanem korszerű modern irodalom Gladkov Cementje, vagy Katajev
Hajrája, amit már a harmincas években bámulattal olvastak világszerte. S ezért
figyelemre méltó a csak most olvasható „új" Lengyel József-mű: a Föld és Külföld,
illetve Neve: Bernhard Reisig.
Sajnos, csak most olvasható, pedig vetekszik a harmincas évek elejének legjava
szovjet-orosz műveivel. Bizonyos tekintetben pedig, ha nem is okvetlenül több —
más. Más mégpedig azért, mert nem(csak) a dolgozó' szovjet nép szemével nézi az
100

épülő, alakuló, kibontakozó, maga teremtette ú j világot, hanem a kívülálló, de mindinkább azonosuló külföldi szakember sajátos szemszögéből.
Bernhard Reisig tipikus porosz mérnök és érdekember. Csak saját jól felfogott
érdeke viszi a külföldi szakembereket igénylő, jól fizető fiatal szovjet államba.
A közös érdeket, a dolgozók nemzetek fölötti érdekét apródonként ismeri föl, nem
kis mértékben a szovjet munkások, mérnökök példamutatása, már kialakult öntudata, lelkesedése hatására. E fejlődési folyamat lélektanilag hiteles (bár kissé elnagyolt) ábrázolása a regény fő értéke — a tekintetben pedig szinte páratlan, hogy
dokumentumszerűen pontos képét nyújtja a harmincas évek eleji szovjet építőtevékenységnek, mégpedig egyszerre mutatva azt belülről, a szovjet dolgozók lelkesültségén (s megannyi bosszúságán) keresztül, valamint a különféle kívülállók tárgyilagos
vagy elfogult szemszögéből, akik tanúi az elmaradottságnak, a nehézségeknek, s
tanúi ezek emberséggel, lelkesedéssel való leküzdésének is. Van, aki eleve elfogult a
nagy kísérlet javára, hiszen azért jött ide, mert régi szocialista; van, aki kétkedik;
van, aki épp a nehézségeket fokozza, mert önző, értetlen vagy éppenséggel ellenséges. A termelési regény lendületességével és a kémregény érdekességével, a pszichológiai készség s a pártos írói együttérzés megannyi eszközével íródott ez a nem nagy
terjedelmű nagyregény, melynek érdeme épp a Lengyel József-i művészet irodalmunkban oly ritka újrealista sűrítése — ami megírásának időpontját (1932 körül)
tekintve különös jelentőségű s eszmei-formai tekintetben egyaránt űrt tölt . be irodalmunkban !
S itt kell adóznunk elismeréssel a kiadónak s különösen a kitűnő szerkesztőnek,
Ördögh Szilveszternek, aki ezt a rendezetlen, kusza, hiányos, megszerkesztetlen, noha
itt-ott agyon javított kéziratot a szerző szándékainak nyilván megfelelő művé formálta. Fiatal létére kongeniális munkát végzett. S egyben heroikus munkát, mert
ennyi erővel saját művet (netán műveket) hozhatott volna létre — ehelyett belebújt
egy halott alkotó bőrébe s még stílussajátosságait is magáévá téve alkotta újra azt a
művet, amelyet maga Lengyel József már talán azért nem fejezett be, mert reménytelennek érezte a feladatot. Miért? Mikor írta, már évtizede élt idegen nyelvi közegben. S mire a mű nagyjából elkészült, a benne dokumentált szép remények helyét
átvette a szorongás — a fasiszta külső fenyegetéstől való félelem éppúgy, mint a
(jóllehet a fasizmussal szemben talán szükségesnek érzett, mégis a szocializmus lényegétől idegen) kegyetlen szigor s a belőle eredő törvénytelenségek félelme. Ekkor
is, továbbra is születtek a Lengyeléhez hasonló „termelési regények", ezek hurrá
optimizmusával azonban ő aligha azonosulhatott, sőt visszamenőleg érezte túlzásnak
saját lelkesedését is. Pedig távlatilag (igaz, évtizedek után) megint csak e lelkesedés
szubjektív és népi-közösségi igaza bizonyosodott be. S ennek párját ritkító dokumentuma ez a főnixként újjászületett alkotás . . .
(Ezzel kéne befejeznem, de nagyon a tollamra kívánkozik egy, noha zárójeles
bíráló megjegyzés, melynek jelentősége persze eltörpül az egész mellett, mégis le
kell írnom, mert könyvkiadásunkban a nagy teljesítmények — s e Lengyel-könyv
megjelentetése kétségkívül az! — mellett újabban mintha valamiféle felületesség,
pontatlanság is eluralkodnék. Egyetlen apróság, ami azonban igen elkedvetlenített —
mert hasonló „linkségek" nem egy könyvben találhatók! —: a 21. oldalon betűszerint ez olvasható „Dolch stoss von Hirten" (!), ráadásul fordítás nélkül. Nos, a mai
fiatalok nem kötelesek tudni, hogy itt miről van szó, de egy szerkesztő köteles utánanézni, illetve németül tudónak megmutatni. A két világháború között ugyanis a
német jobboldalnak közkeletű „magyarázata" volt a vereség indokolására, hogy az
imperialista német hadsereg azért vesztette el a háborút, mert hátulról jött tőrdöfés
— Dolchstoss von hinten — érte, azaz a baloldal „árulása" okozta az összeomlást.)
(Magvető, 1979.)
KRISTÓ NAGY ISTVÁN

100

Szemlér Ferenc: Emlékezés egy süvölvényre
„Új könyvem tárgya és tartalma — írta Szemlér Ferenc utolsó, m á r halála után
megjelent könyvéről — egy költői kedély kialakulása a század első három évtizedében, vagyis önéletrajzomnak azok a jellemző vonásai, amelyek a korszak irodalmi
vonulatait és társadalmi hatásait ábrázolják az egyénre, hazai viszonyaink közepette
— különös tekintettel a román—magyar együttélés sajátos összetevőire." Valóban, az
Emlékezés egy süvölvényre kevésbé korrajz, inkább önelemző memoár, amely egy
fiatal lélek fejlődését és egy költői pálya első szakaszát m u t a t j a be. Ugyanennek az
időszaknak a korrajzszerű ábrázolása négy évtizede született Szemlér Ferenc tollán.
A Más csillagon című regényes-szociográfikus könyvre gondolok, amely a Bukarestben tanuló magyar főiskolai hallgatók helyzetének bemutatása volt. Persze az ú j
könyv sem nélkülözi a kor- és környezetfestő elemeket. Szemlér Ferenc hiteles képekben idézi fel brassói ifjúságának, vagy a Bukarestben végzett jogi tanulmányoknak történetét. Számos értékes irodalom- és nemzetiségtörténeti adalékkal ismerkedünk meg ennek során. Így a bukaresti magyar főiskolások „Koós Ferenc Kör"-ének
tevékenységével, a brassói „Székely Társaság" és a „Brassói Magyar Dalárda" munkájával. Ez utóbbinak elnöke különben az író édesapja: id. Szemlér Ferenc, a székelyudvarhelyi, majd brassói katolikus gimnázium egész Erdélyben népszerű igazgatója volt.
Az irodalomtörténeti adalékok mindemellett csak érintőlegesen tartoznak a
könyv valódi tárgyához. Szemlér Ferenc ezúttal nem arra a különben rendkívül érdekes kérdésre próbált választ adni, hogy miként alakult a romániai magyar irodalom
„második nemzedékének" pályakezdése. Ehhez a nemzedékhez tartozott különben
Szemlér mellett Dsida Jenő, Horváth Imre, majd Szabédi László és Kiss Jenő. Igaz,
érzékelteti a pályakezdés nehézségeit: a kínzó magányt és elzártságot, amely alig
tette lehetővé, hogy e generáció fiatal képviselői egymásra találjanak, és ahogy
mondani szokás, „írói nemzedékké" szerveződjenek. A pályakezdés nehézségeit mutatta az a folyamat is, amely Szemlér első verseskötetének megjelenéséhez vezetett.
Erdélyben két tőkében erős magyar könyvkiadó működött, a Minerva, amely a Magyar Párt és az egyházak támogatását élvezve elsősorban tankönyveket, egyházi és
tudományos kiadványokat jelentetett meg, és az Erdélyi Szépmíves Céh, amely a
„helikonista" írók, ekkor, a húszas évek végén, főként az idősebb nemzedék munkáit
adta ki. A fellépő fiataloknak, akárcsak a magyarországi írójelölteknek, megalázkodó
módon kellett előfizetéseket gyűjteni, hogy a nyilvánosság elé jussanak. Így jelent
meg a fiatal Szemlér Ferenc első verseskönyve is: az Éjszakai kiáltás, amely kétségtelenül átrajzolta az erdélyi magyar költészetről kialakult képet, minthogy annak az
ifjúságnak az élményvilágát és közérzetét fejezte ki, amelynek a kisebbségi élet
szűkös keretei között kellett elhelyezkednie, önmagára találnia.
Szemlér Ferenc első verseskötete, ahogy mondtuk, sokban eltért a „transzilván"
líra kialakult karakterétől, attól a költői világtól, amelyet Áprily Lajos, Tompa
László, Reményik Sándor vagy Bartalis János képviselt. Az „első" erdélyi nemzedék
az erdélyi t á j és történelem fölé hajolt, a kisebbségi sorsvállalás nem kevés heroizmust kívánó közérzetét a szimbolisták nyelvén fejezte ki. Az ifjú Szemlér Ferenc a
városi költő tapasztalatával indult, maga is érdeklődött az urbánus élet és a technikai civilizáció iránt. Versein érződik, hogy közeli kapcsolatban állott ennek a civilizációnak a kellékeivel: a mozival, az autóval, a gőzmozdonnyal. E kellékek sorra
megjelentek költészetének ihlető forrásai között. Az ő számára már nem az emberi
élet vagy az erdélyi sors jelképes értelmű közege volt a természet, hanem kirándulások és sítúrák terepe. Maga is kedvelte a sportokat, s a többi brassói fiatallal
együtt boldogan siklott le a Pojána havas lejtőin, élvezte a téli síkirándulások örömét. (Ebben a tekintetben igen közel állott ahhoz a Radnótihoz, aki maga is versek
sorában örökítette meg a nyári evezések és a téli sítúrák emlékeit.) A modernebb
100

szellemű városi költőre vallott az első kötet formavilága is. Szemlér Ferenc az
expresszionista líra követőjének bizonyult, élményeiről szabadversekben számolt be,
s tárgyiasabb szemléletmóddal váltotta fel az előtte járók impresszionista-szimbolista
jellegű költői szemléletét.
Az Emlékezés...
ennek a városi jellegű költészetnek a születését örökíti meg.
Azaz a fiatal költő városi kultúrájáról és élményeiről számol be. Ritkán esik szó
arról, hogy a romániai magyar irodalom kifejlődésében milyen nagy és változatos
szerepet töltöttek be a történelmi hagyományokban gazdag erdélyi városok. Azok a
városok: Kolozsvár, Nagyvárad, Arad, Temesvár, Marosvásárhely, Brassó, Segesvár,
Nagyenyed, amelyeknek régi (magyar és szász) polgári kultúrája a modernebb városi civilizáció megbízható alapja lett. E városok féltő gonddal őrizték a régi és
nemes hagyományokat, azt az „urbanitást", amelynek még a középkor, a reneszánsz
és a reformáció vetette meg alapjait. E városok kulturális arculata igen eltérő képet
mutatott, az alföldi jellegű Nagyvárad vagy Arad mellett a bánáti jellegű Temesvár
és a belső-erdélyi magyar Kolozsvár és Marosvásárhely mellett külön színt és tradíciót képviseltek a szász városok: Brassó, Nagyszeben, Segesvár. Szemlér Ferenc a
Cenk aljába épült Brassót, szász elnevezéssel, Kronstadtot ismerte a legjobban, ott
töltöltte diák- és férfikorának talán legszebb éveit. A Fekete templom és az ősi városháza köré épült város nemes hagyományokat őrzött, európai tájékozódást és igényességet jelentett a latin civilizáció limesén. Erre a régi művelődési alapra épült a
tizenkilencedik és huszadik század modernebb városi élete, amelynek már három
nemzet és három kultúra: a szász mellett a magyar és a román alakította ki természetét. E három nép és művelődés békés egyetértésben élt egymás mellett. A három
nagyhírű iskola: a szász Honterus, a román §aguna és a magyar katolikus főgimnázium sem voltak szomszédvárak, inkább nemes versenyt folytató pedagógiai műhelyek. Az erdélyi szász irodalomnak Brassó volt a fellegvára, itt jelent meg (a később
sajnálatos módon nácivá lett) Heinrich Zillich Klingsor című folyóirata. E folyóirat,
legalábbis a húszas években, még eleven kapcsolatokat talált az Erdélyi Helikon
íróival. (Szemlér Ferenc is megemlékezik az 1928-ban rendezett brassói szász—magyar írótalálkozóról.) yolt a városnak magyar sajtója is: a haladó szellemű Brassói
Lapok, amelyet Móricz Zsigmond öccse: Móricz Miklós, később Kacsó Sándor szerkesztett, s amely egy ideig a fiatal Szemlér Ferencnek is munkát adott.
Brassó kétségtelenül azt a városi közeget jelentette, amelyre a fiatal költőnek
szüksége volt. Az Éjszakai kiáltás verseiből sorra kiolvashatók a Brassóban szerzett
élmények és felismerések. Itt került kapcsolatba Szemlér a modern európai kultúrával, itt jutott hozzá a társadalomtudományok alapműveihez, közöttük a marxizmus
klasszikusaihoz, itt végezhette el a nemzetiségi együttélés iskoláját, ismerhette meg
a román irodalmat és gondolkodást. Bukarestbe kerülve, igaz, még nem beszélt románul, a román életben azonban már tájékozódni tudott. A román főváros azután
ú j tapasztalatokkal gazdagította a Brassóban szerzett ismereteket. A hirtelen fejlődésnek indult délkelet-európai nagyváros, a maga ellentmondásos: ortodox és neolatin
hagyományaival meghatározó szerepet kapott Szemlér Ferenc szellemi fejlődésében.
Egy fiatal ország törekvéseit és kultúráját ismerte meg, s ez könnyebbé tette számára az erdélyi tájékozódást is. Ennek a tájékozódásnak a további története már a
harmincas évek irodalmi és személyes viszonyaira világítana. Örök veszteség, hogy
az önéletírás folytatása elmaradt. A halál akkor igazán tragikus, ha termő életet
pusztít, életet, amelynek még feladata van. Ilyen tragédia volt Szemlér Ferenc váratlan távozása is. (Kriterion, 1978.)
POMOGÁTS BÉLA

100

Tüskés Tibor: Sorskovácsok
Tüskés Tibor ú j könyve valamiképpen a Nagyváros születiket — a Magyarország
felfedezése sorozat egyik kulcskötetét — folytatja. Márcsak azért is, mert a Pécsi Vasas Ipari Szövetkezet elnöke (kiváló szociológiai érzékkel) a könyv olvastán bízta
meg Tüskést, hogy írjon az üzemükről. De hasonlít a két könyv m ű f a j és módszer
tekintetében is: mindkettő szociográfia célzott interjúk alapján. Legfőképpen azonban azért függenek össze, mert a mostani mintegy „teszteli" a néhány évvel ezelőtt
megjelent könyv alaptéziseit; leméri, hogy mennyire haladt Pécs az utóbbi évek
során a modern urbanizációban, hiszen utóbbinak egyik alapkritériuma éppen az,
hogy miféle üzemeknek tud egy város könnyedén és természetesen otthont teremteni.
A hangsúly itt a két jelzőn van, mert üzemeket telepíteni beruházás kérdése, és ma
már néhány év alatt a pusztaságból vagy akár egy álmos mezővároskából is növekedhet nagyobb vagy akár hatalmas ipari település; ám ilyenkor nyilvánvalóan a
farok csóválja a kutyát, s csak speciális és igen korlátozott értelemben beszélhetünk
városiasodásról. A valódi várost, a modern nagyvárost ég s föld választja el az efféle
beruházásos urbanizációtól. Épp ezeket a különbségeket részletezte féltő szeretettel a
Nagyváros születik, minden sorában Pécsre vonatkoztatva, de általános, országos
érvénnyel. És ez a mostani könyvecske relevanciája is: látható vagy legalábbis megsejthető belőle, hol tart a honi urbanizáció, egyik — ám alapvető — aspektusából
tekintve.
Ebből a szempontból külön szerencsés véletlennek tekinthető, hogy Tüskés kisipari szövetkezetet, helyesebben a KIOSZ keretében működő nagyobb vagy m á r
majdnem nagy üzemet választott, illetve ilyen üzem választotta őt. Egy ilyen üzem
ugyanis sohasem szigetelődhet el; szervesen növekszik, és csak állandó alkalmazkodás árán, csak kényszerű kockázatvállalásokkal fejlődhet. Így minden egyes döntésének következményeiben benne rejlik a környező világ visszacsatolódása. Vagy ahogyan az elnök Tüskésnek megfogalmazta: A szövetkezet „előnye": a lehetőségei, az
önállósága. Döntéseit maga hozza. Nem kell mindenért a központba futni. Rugalmasabb, mint a gyár. A piac és a saját igényeihez alkalmazkodik. Hátránya: a kutya
se támogatja. Magára hagyják." Ennek a „magárahagyottságnak" is megvannak
azonban a jellegzetes határai. A Pécsi Vasas Ipari Szövetkezet részlegei például a
város terjeszkedése miatt kiszorultak a Zsolnay utcai központi telepről Pellérdre,
Szabadszentkirályra, s ma „a gépgyártás, a vasöntés, a galvanizálás, a színesfémöntés, a lakatosmunka öt különböző üzemben, öt különböző helyen folyik." Pellérdre
és Szentkirályra — utóbbi húsz percnyi autóút a lebontásra ítélt Zsolnay utcai központtól — saját üzemi mikrobusz szállítja a pécsi munkásokat. Mármost ez a szétszórtság egy Pellérden fölépülő központi üzemmel megoldható lenne, ámde ez kétszázmillió forintba kerül, s „jelenleg évente mintegy négymillió forint fejlesztési
alap képződik a szövetkezetnél". Viszont egy efféle nagyüzem fölépülése Pellérden
nyilvánvalóan erősen hatna a község — régóta esedékes de erősen vitatott — Pécshez csatolására, ami persze a város növekedésén túl a helyi, pellérdi munkások életmódjára és keresetére is visszahatna, márcsak az annyiszor emlegetett „borítékon
kívüli juttatások" miatt is. „A városhoz tartozás a történelem folyamán mindig
valamiféle előnyt jelentett" — summázza a vitát Tüskés, és találóan idéz Pécs szabad királyi város 1780-ban kiadott — s a honi várostörténet szempontjából is igen
tanulságos — statútumaiból: „Minthogy több hasznos és mesterségekben elegendőképpen gyakorlott, és a közönséges szolgálatokra alkalmatos embereknek felvétele a
város gyarapítására tárgyalna (azaz: szolgálna), erre való nézve ezzel meg rendeltetik, hogy a Városi Tanács félre tévén minden nemzetségbeli tekintetet, a fel veendő
Polgárnak tulajdonságait jól megvizsgálja, és fontolóra vegye, h a a Polgárságba béveendő a mesterségében elegendő gyakorlást tett-e légyen? a dologra alkalmatos, és
így a Királynak és a Közönségnek a terheknek viselésében hasznos leend-é? magá100

nak pedig elegendő élelmet szerezhet-é? Az ollyasok pedig, a kik felül azt véli, hogy
sem hasznot hajtani, sem pedig magoknak élelmet annak módja szerént szerezni
nem fognak, fel ne vegyen."
Miféleképpen s mennyi hasznot hajt „a Királynak és a Közönségnek" a Szövetkezet, s hogyan és mennyi „élelmet" szereznek dolgozói maguknak: ezt a ma is
alapvető kérdést Tüskés — a honi irodalmi szociográfia hagyományainak megfelelően — elsősorban emberi életek, egyéni sorsok részletezésével vizsgálja. A mai szociográfia — eleven kölcsönhatásban a modern társadalomtörténetírással — emberek
és struktúrák párhuzamos és szembesített analízisével dolgozik, nálunk azonban a
gazdasági és a társadalmi szerkezet elemzésére — Németh Lászlónak külföldet évtizedekkel megelőző kísérletétől, A Medve-utcai polgári-tol s Erdei Ferenc parasztságszociológiai munkáitól eltekintve — nem igen akad példa; Tüskés is mintegy
rejtve, sorsokba burkoltan hozakodik elő fontos strukturális kérdésekkel. Ámde, miközben az egyik alapító pécsi kisiparos félig még a felszabadulás előtti régmúltba
nyúló élettörténetétől a helyben megvalósított hidraulikus présöntő gépet konstruáló
mérnök kálváriájáig sorra és ismételten visszatérően megismertet géplakatos, vasöntő, galvanizáló, színesfémöntő, termelési osztályvezető, művezető, éjjeli portás, takarítónő, szerszámkiadó, elnök, titkárnő, segédmunkás, forgácsolótanuló, öntő-formázó, esztergályos életével, munkájával és munkakörülményeível, aközben jó érzékkel és kellő szakmai — gazdasági és műszaki — tájékozottsággal annyi sok releváns
részletet közöl az üzem fölépítéséről és működéséről, hogy abból mégiscsak összerakódik az a kép, amibe és ahogyan ez a kisebb egység a nagyobb egészbe szervesen illeszkedik. Jelen recenzió a riportokban szépen részletezett sorsok helyett inkább erre a mozaikra igyekszik figyelni, mert ez az a szint, ahol a Sorskovácsok a
Nagyváros születikhez kapcsolódik.
A kisiparosok a felszabadulás előtti Pécsett — afféle közigazgatási mezővárosban — többnyire sokféle, ám iparinak alig nevezhető igényt elégítettek ki, ami alapos általános szakmai képzettséget és nem egyszer nagy találékonyságot követelt
tőlük. A szövetkezetté alakulás után egy darabig együtt csinálták azt, amit addig
külön-külön. De csakhamar nehezebb, egyénileg már nem vagy alig megoldható feladatokra vállalkoztak. Egy időben például egy csomó öltözőszekrényt készítettek egy
gyárnak. Aztán megérezve a piac mechanizmusát, dinamikusan alkalmazkodtak; sőt
olykor igyekeztek elébe menni a megrendeléseknek, mint például a fűnyíró gép esetében, ami — a tapintatos elhallgatásokból-körülírásokból sejthetően — nagy műszaki és kereskedelmi siker ugyan nem lehetett, de bizonyosan segített, hogy az
üzem a gazdasági élet klasszikus „trial and error" módszerével meglelje a maga
helyét. Ez a stabilizáció — már a létszámnövekedés alakulásából sejthetően — a
hetvenes években következett be. Ide időzithetők az üzembővítés fontos újabb eseményei. 1971 őszén vásárolta meg a szövetkezet a pellérdi téesz használaton kívüli
gépműhelyét, és itt rendezték be a színesfémöntödét. „Alumínium-, bronz- és rézöntéssel foglalkozunk — magyarázza a művezető —, és három öntésfajtát alkalmazunk. A homokformázást, ez a legősibb eljárás, a kokillázást és a présöntést. A homokformázás technikája itt is olyan, mint a vasöntödében. A kokillaöntéshez viszont
vasból készített és a megrendelő által szállított negatívokat használjuk. Mindkét eljárásnál a fém a saját súlya által folyik be az öntőformába. A présöntéssel most
kezdünk ismerkedni... Egy dekától hatszáz kilogrammig terjedő tárgyakat, úgynevezett félkész termékeket öntünk. Mintegy nyolcszáz féle termékünk van. Főként
híradástechnikai alkatrészeket készítünk. Munkánk több nagy gyárhoz kapcsolódik.
A kis szériás és komplikált öntési feladatot kívánó munkákat szívesen csináltatják
meg velünk." Ugyanez érvényes a vasöntödére. „A tíz-tizenkét dekás fogaskerekektől — mondja a Sopianae Gépgyártól a hatvanas évek elején megvett Fürst Sándor
utcai részlegben az üzemvezető — az egytonnás darabokig mindent csinálunk...
Komplikált formákat, egyedi darabokat is meg tudunk csinálni. Termékeink egy
része gépekbe beépítve exportcikk lesz. Nagy cégekkel vagyunk kapcsolatban. Van
saját mintakészítő részlegünk, de a sablonokat leginkább a megrendelő hozza."
100

S mutatis mutandis ugyanez érvényes a többi részlegre. A galvanizálóban például
Tüskés ottjártakor egyebek között vonatablak-fogantyúkat políroztak keletnémeteknek egy bajai üzem megbízásából, akiknek, úgy látszik, megérte ez az exportközvetítés. A közel négyszáz fővel dolgozó pécsi üzem tehát az egész ország ipari és gazdasági életébe kapcsolódik, és érthetően egyre erősebben függ az ország határain
szükségképpen túltekintő, hiszen csak a világpiacon rentábilis nagyvállalatoktól. Jellegzetes, igazi „nagyvárosi" funkciót teljesít tehát, de éppen itt jelentkeznek a gondjai: lehet-e, megéri-e jobbadán elavult gépekkel és többnyire korszerűtlen, vagy
legalábbis nem a legkorszerűbb technológiával világpiacon versenyképes termékeket
készíteni? És ki tud-e bújni az üzem — ezt példázza a présöntő gép kálváriája —
saját erejéből ebből a kutyaszorítóból? Vajon elegendő húzóerőnek bizonyulnak a
nagyvállalatok megrendelései önmagukban? Még ha a nagyvállalatok — tételezzük
fel, bár nem minden esetben valószínű — kifogástalanul meg is felelnek a maguk
föladatainak? A riporter persze csak a kérdésekig juthat el, a válasz nem az ő dolga,
még kevésbé a recenzensé. Ám a Nagyváros születik kel a háttérben óhatatlanul fölmerül a kérdés, hogy a hatvanas években szépen megindult honi urbanizáció miként
fog folytatódni? S nem valamiféle rejtett extenzív (tehát a nagyvárosi fejlődés
mai minőségi fázisával szükségképpen ellentétes) iparosítás jele-e a kisebb városok
utóbbi években észlelhető — és önmagában persze örvendetes — fejlesztése? S vajon
elhárult-e teljesen a veszély, hogy a présöntő gép sorsa — az esedékes és okos önálló ú j vállalkozások magukrahagyása közvetlenül kifizetődőbbnek látszó hagyományos „nagy összefüggések" kedvéért — urbanizációs parabolává váljék? (Táncsics
Könyvkiadó, 1978.)
VÉKERDI LÁSZLÓ

Czakó Gábor: Várkonyi krónika
Czakó Gábor nemzedékét sok bírálat érte már. Mondják, hogy keveset alkot, s
kevéske a mondanivalója is a mai harmincasok nemzedékének. S ha közülük valaki
a prózaíró számára egyébként kötelező szorgalommal rendelkezve dolgozik, mint
például Balázs József vagy Czakó Gábor, akkor sem marad szótlan a rosszmájúság,
s felhígulásról, színvonalesésről fecseg. Persze vannak, akiknek soha semmi se jó, de
róluk szó ne essék. Azon viszont érdemes elgondolkozni, hogy Czakó Gábor eddigi
munkái — s ezek nem kevesen vannak, hiszen a Várkonyi krónika a hetedik kötete
s egyúttal az ötödik regénye — eléggé ellentétes fogadtatásra találtak. Szinte minden művének a megítélése szélsőségesen ingadozott, s mindig az éppen előzővel hasonlították össze az elmarasztalók az ú j művet, s ahhoz képest adtak hangot csalódottságuknak. Másrészt az írói pálya változatosságát, a mindig kereső, megújulni
képes írót lehetett üdvözölni, aki egyrészt szenvedélyesen a mai valóságról ír, másrészt mindig keresi azt a regényformát, amelyben a leghitelesebben szólalhat meg.
A Várkonyi krónika mindenképpen fontos állomás nemcsak az író pályáján, de
a mai epikában is. Amikor 1974-ben a Megváltó megjelent, a nemzedék beérkezésének, felnőttéválásának bizonyítékaként üdvözöltem a regényt. Bár ebben sokan kételkedtek, véleményem azóta sem változott. Ügy hiszem, Czakó Gábor ú j regénye azokat is meg fogja győzni elementáris epikus tehetségéről, akik eddig kételkedtek
ebben.
A legutóbbi években regényirodalmunk mintha feltámadna átmeneti tetszhalálából. Ez jelentős mértékben annak köszönhető, hogy éppen a mai harmincasok nemzedéke robbant be regényíróként. Balázs József, Bereményi Géza, Esterházy Péter,
100

Lengyel Péter, Nádas Péter munkáit kell elsőként említeni, s a nevek és a művek
sorolásából nem maradhat ki Czakó Várkonyi krónikája sem.
Sok szó esik a regényírás mai nehézségeiről. Valóban nehezebbnek látszik olyan
egységes világkép kialakítása, amely áthathatja, elrendezheti az egész regényt, de
ugyanakkor rendelkezik az epikus objektivitásra törekvésével is. Ez a nemzedék is
eléggé szubjektív, sokszor önéletrajzi jellegű elbeszélésekkel és regényekkel jelentkezett, s szinte kivételnek számít még ma is közöttük az, aki az epikus alakítás
objektivitását fontos céljának tartja. Leginkább Balázs József és Czakó Gábor regényeiről mondható ez el, s szerepüket, jelentőségüket ez is kiemeli. Bár vannak, akik
éppen ezért ítélik el, s egy avittabb, leíró jellegű realizmus képviselőinek tartják
őket, s velük szemben az igazán „modern" írók szubjektívebb szemléletét dicsérik.
Czakó Gábor azonban sohasem a vélekedésekre volt kíváncsi, hanem az igazságra, s az igazságkereső szenvedélynek rendelte alá formakeresését. Ezért tudta
vállalni a leghagyományosabb formákat is (A szoba, Csata minden áldott nap, Iskolavár), s ezért tudott merész kísérletező is lenni (Megváltó). A Várkonyi krónika szintézise eddigi írói törekvéseinek. Viszonylag terjedelmes regény, s cselekménye, szereplői, konfliktusai a hetvenes éveket idézik. Ha úgy tetszik, „hagyományos" realista
regény. De nem csak az. Olyan regényformát talált ugyanis az író, amely vibrálóan
mozgalmassá teszi a mű világát. A Várkonyi krónika műfajmegjelölése: krónika.
Nem hinném, hogy az író tanácstalanságának eredménye ez a szókettőzés. Az alapvető írói magatartás ugyanis valóban a krónikáséhoz hasonlít. Ez a mű mégsem krónika, hanem regény. A krónika a regény formája. Valahogy úgy, mint az eredeti
címén Húsz órás riportban a riportforma Sánta Ferencnél. A szókettőzés viszont arra
utal, hogy a komikum különböző formái, s főként a humor nem idegenek ettől a
műtől.
A krónika azt a célt szolgálja, hogy a mű minél objektívebb, az írói személyiséget minél inkább háttérbe szorító legyen. A tényekhez való ragaszkodás, az az állítás, hogy az író nem tehet mást, mint hogy követi és rögzíti az eseményeket, természetesen szintén fikció. Nem megtéveszteni akarja az olvasót, de hitében megerősíteni, hogy a valóság képét látja. S az olvasó ezt el is fogadja, tudván, hogy Várkonyhoz hasonló falu nagyon sok van, hogy várkonyi emberek népesítik be Magyarországot, de ez a Várkony mégis csak Czakó Gábor regényében létezik, ö azonban
olyannyira otthon van ebben a faluban, annyira tud mindent múltjáról, lakóiról,
jelenéről, hogy el kell fogadnunk ezt a teremtett világot — akár regénynek, akár
krónikának.
Várkony kis falu, áttekinthető világ, ahol mindenki ismeri egymást, mindent
tudni vél a másikról. Ezt megint egy alapjában humoros elem erősíti meg: a családneve majd mindenkinek Gutí vagy Gaál. Akit nem így hívnak, az Másnevű, s így
egy kicsit eleve gyanús, hiszen nem lehet igazán falubéli, csak betelepült. Viszont
ha csak két név van, előnevekkel kell egymástól megkülönböztetni az embereket, s
itt Czakó megintcsak szabadjára engedheti humoros kedvű krónikaírói hűségét. Az
előnevek természetesen beszélő nevek, s viselőjükről eleve információt közölnek. Ez
a névadás néha hagyományosabb: Borissza Gaál, sőt Pesti Borissza Gaál, Sörös Gaál,
öreg Guti, Ájtatos Gutí, Százéves Bora néni, Csonka Guti Dezső, Tolvaj Gaál Farkas, — máskor azonban szorosabban a regény világához kötődik, s olyan főbb szereplőknél is, mint a régi illegális kommunista: Földalatti Gaál Lőrinc, a tanácsi kirendeltség vezetője: Vak Gaál, az örök ellenzéki suszter: Háromkerekű Gaál, és
epizódszeréplőknél: Csakazértis Nazarénu.s Gaál, id. Szegény (Gazdag) Guti stb. Belemerülve a regény világába, eleinte kavarog az olvasó előtt a sok Guti és Gaál, s
időbe kerül, amíg igazán el tudja rendezni magában őket. Annál is inkább így van
ez, mert a regény szereplői közt már nem élők is vannak. Éva asszony az idők során
négy férfit szeretett: a kántort, az esperest, a tanár urat és Földalatti Gaált, s a már
meghaltak rendszeresen megjelennek, rögtön a nyitófejezetben is. Persze nem valamiféle ostoba idealizmusról van szó, s nem is merő játékról, a holtak nem feltámadnak, nem testi valójukban jelennek meg, hanem az élő szereplők tudatában tűnnek
100

fel, a képzelet által megelevenítve. Nem valóságos, csak virtuális ez a jelenlét, de a
regényben nagyon fontos funkciót kap. Már a cselekmény alapkonfliktusa is eszerint
épül. Éva asszony hajdanán fiút szült, s nem tudta, ki az apa négyőjük közül. A csecsemőt egy templomban hagyta. A gyerek, Gutisgál László, felnövekedett, elvégezte
a szakmunkásképzőt, s most eljött egy tanára javaslatára: hátha Várkonyban megtalálja szüleit. Szüleit meg is találja, meg nem is, Éva és Földalatti Gaál személyében, találkozik viszont a szerelemmel, s a regény végén, Mónikával kézenfogva látjuk, amint Földalatti temetése után távozni készülnek a faluból. Laci útját, s az élő
szülőkét kíséri végig a három néhai „apajelölt", s hozzájuk csatlakozik a regény
végén Földalatti is, aki „megszökik" a saját temetéséről.
A néhaiak jelenlétének azonban nemcsak a cselekményben, de méginkább a regény gondolati anyagában van szerepe. A falunak ők (ők is) a múltja, s mint múlt,
a jelenen is túl tudnak nézni, a jövőbe is. Várkony világa jellegzetesen jelencentrikus. A jövő, mint a jelentől különböző jövő, voltaképpen csak a felnőttség küszöbén
álló Laci és a halál küszöbén álló Földalatti Gaál gondolatvilágában jelenik meg.
A többiek vagy élvezik a jelent és igyekeznek minél több hasznot húzni belőle (a
tisztségviselők szinte mind ilyenek), vagy szenvedik a jelent, s úgy érzik, hogy ez a
szenvedés állandó állapot (Visnyeiék, Miczkyék, kultúrházigazgató). A néhaiak szerepe a lelkiismeret ébrentartása, ez az önvizsgálathoz .hasonlítható, s így természetes,
hogy azoknak „jelennek meg", akik részesei az alapkonfliktusnak.
A cselekmény középpontjában azonban nemcsak Laci szülőkeresése áll. Ettől
nem függetlenül, de ugyanilyen súlya van Földalatti Gaál élete utolsó két hetének
is. Őt a fordulat éve után félreállították, s így ú j r a „illegalitásban" élt, elzárkózva a
várkonyi közélettől is. A falu nagy szenzációja, amikor megjelenik a kocsmában, s
az is, amikor megjelenik a vezetők tanácskozásán, s a fejükre olvassa bűneiket, s
rájuk parancsol, hogy a félig kipusztult faluba telepeseket hozzanak. Földalatti Gaál
utolsó nagy felismerése az, hogy az etikus alapú nemcselekvés, az elzárkózás az élettől nem helyes, végsősoron nem etikus, s ezért kell már néhaiként „a maga töméntelen mulasztására" gondolnia. Hisz azzal, hogy gyűjti a terhelő adatokat a falu
rossz vezetőiről majd két évtizeden át, a falu népének nem sok jót tesz. De Földalatti még így is, naiv és utópista szemléletével is rokonszenves ember, ellentétben
a vezetőkkel, akiket Éjszaky Pál (ez is beszélő név) irányít.
A regényben szélesen megalapozott társadalomkritika bontakozik ki, s ennek kísérője, hogy a szereplők körében világosan tagolt az értékhierarchia, s ebben Éjszakyék a legmélyebben kapnak helyet. A legpozitívabb azonban nem Földalatti.
A cselekménynek van még egy harmadik rétege is. A faluba, Lacival egyidőben
egy író és egy kritikus érkezik, író-olvasó találkozóra. Az író is középponti figura
lesz. Számára nem jelennek ugyan meg a néhaiak, de Várkonyban ő is az őszinte
számvetés szükségességét érzi, az életforma megváltoztatásának lehetőségét latolgatja.
Az író persze aligha marad sokáig Várkonyban, de számára e két hét is emlékezetes
lehet. És még inkább az Klárikának, a tanítónőnek, aki gyereket akar, s hite szerint
kap is — az írótól.
Az író érdeklődésének felkeltésében nagy szerepe van a kocsmárosnak, Somának.
A cselekmény középponti színtere éppen a kocsma, s benne a kocsmáros nem elvetélt filozófus, hanem józan értelmű bölcs ember, aki Várkonyban akarja — nem
kergetni és megragadni, csak a maga közelében érezni a boldogság madarát. A kocsmáros áll a legközelebb a regényt író Czakó Gábor gondolatrendszeréhez. Fontos
szerepet kapnak azok az „esszék", amelyeket a kocsmáros a kultúráról, Klárika a
tanításról, Visnyei, az egyetlen verset író szakmunkás a költészetről ad elő. Akik
elmondják, azoké az író legtöbb rokonszenve, s mellettük még a fiataloké: Lacié és
Mónikáé. A rokonszenv nem pusztán érzelmi kérdés, hanem a regény objektív értékhierarchiájából következik, s hátterében a szereplők etikai megítélése áll. A jó és a
rossz nem mechanikusan különül el s nem is abszolút és merev ellentétet képez,
mint például korábban A szoba című regényben. Nem az a jó, aki hibátlan, hanem
az, aki őszintén próbál élni. Az őszinteség önmagunkkal s a közösségeinkkel szem100

ben egyaránt kötelességünk, s a krónika szerzője ezzel a regényben hirdetett életformaeszmény központi gondolatát fogalmazza meg. Mindaz a sok rossz szerep, amelyet az emberek magánéletükben, munkahelyükön, közszerepléseikben kialakítanak
és magukra kövesítenek, nemcsak az egészséges életmenet kialakítását akadályozza,
hanem az egész társadalmat is deformálja. A demokratizmus hiányosságai, a kétféle
vagy sokféle kultúra kialakulása és újratermelődése is erre vezethető vissza, s ezeket
a kérdéseket a regény középpontinak tartja.
Czakó művének hangneme egységes, de ez az egység sokszínűségből születik.
A krónikaíró objektivitása az életet követi, s így a ténylegesen távolságtartó, tényközlő hangnemnek ugyanúgy helyet ad, mint a szeretettel azonosulónak, emberi melegséget sugárzónak. A szelíd szatíra, az irónia, az idill mind megfér itt, s nem széttöri, hanem teljesebbé teszi a várkonyi világ krónikáját. A tragédiák is az élet, a
folyamat részeként jelennek meg. A hangnemek, az esztétikai minőségek szélsőségeitől való tartózkodás nemcsak a krónika megtalált műfajából következik, hanem írói
telitalálat is: eszköz a hetvenes évek minél pontosabb megörökítéséhez.
Czakónak sikerült az, amit korunk hitetlenkedői egyre kevésbé tartanak lehetségesnek. Olyan regényt írt a jelenről, a jelennek, amely egyszerre meg tudja valósítani az extenzív és az intenzív teljességet. Egész világot teremt, amelyben mindenki megáll a lábán. Mindezt olyan írói eszközökkel éri el, amelyet potenciálisan
bárki megérthet. Nemcsak a regény világát, de eszközeit is a demokratizmus igénye
hatja át. Laci, ha a szüleit igazából nem is találja meg, de megtalálja a szülőföldjét,
az örökségét és a jövőjét is. A falu nemcsak Mónikával ajándékozza meg, de a felismeréssel is: másképpen kell élni. Ezt a másképpent Laci még nem tudja megfogalmazni, csak érezni, de a regényben az író a lehetséges mértékig konkrét választ
próbál adni. Néha ezek a válaszok vitathatóak, mint Klárika esszéjének egyes gondolatai az oktatásról, néha naivak, mint Földalatti reformjavaslatai, de egészükben
mégis jók: a többség, az egész nép véleményének a meghallgatására, a demokrácia
gyakorlására buzdítanak. (Szépirodalmi, 1978.)
VASY GÉZA

Nagy András: Toron, 1867
Mindenképpen rendhagyó a Nagy András indulása. Már abban is, hogy a pályakezdőkre jellemző kísérletező kedv nála hagyományos epikai modorban előadott,
történelmi témájú elbeszélések formáját ölti. Közvetlenség helyett áttételesség; forró,
türelmetlen vallomásosság helyett meditáció; kiforratlanság, lázas útkeresés helyett
kultúrélmények, gondolatiság, magas szintű mesterségbeli tudás jellemző rá. Nem a
tökéletesség fokán sikerült írások ezek, természetesen. A leíró részekben mutatkozik
meg leginkább Nagy András tehetsége (elsősorban a Róma végre ég-ben), a dialógusok valamivel halványabbak. Néhol erőltetettek az úgynevezett informatív, az olvasó
számára az előzményeket ismertető párbeszédek. Említhetők volnának apróbb szépséghibák is: például Lisznyai helytelen palócossággal való beszéltetése, vagy Vajda
felléptetésének fölösleges epizódja a Toron, 1867-ben. Ezek mellett is a kötet darabjai érett, már-már kész novellistának tüntetik fel Nagy Andrást, akit mind műveltsége, mind életismerete, mind intellektuális szintje (csupa figyelemre méltó erény
ilyen fiatal írónál) arra képesít, hogy nagy erkölcsi, történelmi dilemmákkal nézzen
szembe.
A Róma végre ég Luciusát, akiben csömörré fokozódik a császárkori Róma züllöttsége és eszménytelensége iránt érzett megvetés, akit felváltva gyötör a félelem, a
közömbösség és az élvezetvágy, egy örömtanyán a szerelmi aktusra való képtelensége döbbenti rá állapotának elviselhetetlenségére. Tehetetlen dühében az őt távo6 Tiszatáj

81

zásra felszólító felügyelőnőhöz vágja a mécsest, a függöny lángra lobban, aztán a
szomszéd fülkék függönyei, majd a közeli házak, utcák. Lucius, bár nem szándékosan okozott tüzet, most elégtételt érez: „hamvadjon el velünk a rothadt Város, ha
csak úgy tisztulhatunk meg". Ezután is passzív szemlélője a fejleményeknek. L á t j a
Néró császárt a gyújtogatásba bekapcsolódni, t a n ú j a annak, hogyan használják fel
a légionáriusok a tűzvészt arra, hogy leszámoljanak a keresztényekkel. S hiába áll
oda az egyik járőr elé: — Én voltam. Nincs rá szükség: sem a vallomására, sem a
tettére, bűnös és hős van éppen elég. Nemcsak az önkényuralmi rendszerek természetrajzát vizsgálja itt az író, hanem annak az egyénnek a szerepét, felelősségét is,
akit a közérzete, sőt biológiai lénye juttat el az ösztönös felismerésig, ami tulajdonképpen párhuzamos a diadalmasan terjedő, aszketikus keresztény morál igazságával.
A történelem tevékeny alakításából kihagyott, kifelejtett egyes ember belső d r á m á j a
szinte szándék nélkül is tükrözője, kicsinyített mása annak a küzdelemnek, melyet a
politikai hatalom a feltartóztathatatlan új eszmék ellen vív.
Az Iskolatársak Hamlet dán királyfi wittembergi napjairól szól (ahol Claudius
iskolatársa volt). A Calais-i polgárok a hat önként jelentkező, kínhalálra kiszemelt
túsz drámájáról, akiket az angol királynő szeszélye ment meg, s akiket ezután kiközösít Calais, mert hiszen a halhatatlanságot csak a kínhalál árán hódíthatták
volna meg. Az Átfaragás szerzetes-szobrásza Julio más Krisztust farag, mint amilyet
felettesei várnak tőle, véznát, csúnyát, csüggedtet. Értelmét, tudatos szándékait meg
tudják győzni, de keze, művészlénye nem enged az erőszaknak. Könnyű volna most
e novellák gondolati lényegét bizonyos divatos ellentétpárokra redukálni: hatalom
és kiszolgáltatottság, egyén és közösség, élet és művészet stb. De nem egészen erről
van szó. Nagy András hősei olyan esendő átlagemberek, akikre nem is a megalkuvás, nem is a helytállás jellemző elsősorban, hanem a világ kontemplatív feldolgozása, mérlegelés és választás, a lehetőségek hiánytalan felmutatása. A sokesélyű
helyzetek, a távolról sem egyértelmű döntések m á r - m á r kibogozhatatlan szövevényét
jeleníti meg a kötet legterjedelmesebb, címadó elbeszélése, a Toron, 1867.
A Tízek Társaságának még életben levő tagjai (Jókai, Degré, Tompa, Pálffy és
Bérczy) 1867-ben összegyűlnek a hatodiknak, Pákh Albertnek a temetésére, illetve
halotti torára Rozsnyón. Az ő beszélgetéseik, s a m á r meghaltak (Petőfi, Kerényi,
Lísznyai, Obernyik) felidézése egy csoportos számvetés, önvizsgálat alkalmát teremti
meg. Sajnos éppen ebben az írásban ütköznek ki legszembetűnőbben a komponáló
készség bizonyos fogyatékosságai: epizódokra, mozaikokra hullik szét az elbeszélés,
amelyet nem sikerül valaminő egységesítő alapgondolat vonzóerejével áttekinthetővé
rendezni. Szó esik itt lehetőségekről és lehetőségek eljátszásáról, megalkuvásokról és
ügyeskedésekről, csalódásról és hűségről, féltékenységről, irigységről. Ha jól é r t j ü k :
arra az értékrendre kell itt gondolnunk, mely egyfelől a remények maximumát,
másfelől az alkalmazkodás minimumát tételezi. Ezzel az értékrenddel néznek farkasszemet a „túlélők". A szembesülés folyamatát és következményeit kapjuk: az önvád,
az önvigasztalás, a védekezés gesztusait. Áz eltelt két évtized, az idő legendává, csodák birodalmává minősíti át az ifjúságot, mégis mindent ahhoz a korhoz viszonyítanak az emlékezők, bevallatlanul is elismerve, hogy ezzel magyarázható elégedetlenségük, nyugtalanságuk, önigazoló buzgalmuk.
Nem ígéretes, mert máris ígéreteket beváltó prózaíró Nagy András. Gondolati
igényessége elemi epikus tálentummal párosul, nyelvének érzékletessége, leírásainak
plasztikussága finom lélektani érzékkel és iróniával. Irigylésre méltó könnyedséggel,
gyorsasággal sajátította el a mesterség legfontosabb fogásait, s az is elmondható
róla, hogy régen a maga útján jár. Tudatos alkotó, aki nyilván okkal választotta
művei színteréül a történelmet. Meg is könnyítette, meg is nehezítette ezzel önmaga
dolgát. Megnehezítette, mert korhű közeget kellett teremtenie a morális döntések
köré, s megkönnyítette, mert tiszta, áttekinthető, példázatszerű helyzetekkel operálhatott. Űj erőpróbák várnak rá, s további, esetleg még jelentősebb eredmények remélhetők, ha primer élményeihez, ellentmondásos korunkhoz folyamodik, most m á r
nemcsak ihletért, hanem anyagért is. (Magvető, 1978.)
IMRE LÁSZLÓ
100

Istenigazából
GYURKOVICS TIBOR VÁLOGATOTT VERSEI
A barátság értetlenségei fájdalmasabbak, mint a kritikusokéi. Nem egyszer így
fogadtam Gyurkovics Tibor verseit, mert úgy éreztem, hanyag eleganciával vetidobja szavait, mondatait, rímeit a világ arcába. Csak lassan jöttem rá, hogy ez az
eszeveszett „kőhajigálás" is része sajátos lázadásának. Ezzel a felismeréssel és meggyőződéssel vállalkoztam arra, hogy magánbeszédet mondjak válogatott verseiről.
Túl a húszéves barátságon, düheink összeszikráztatásán, sebző sértéseinken, le kell
hajolni ezekért a „kövekért"! Bizony, gyémántkupacot rakhatnék belőlük!... Jártason emberi hátországában, küszködéseinek senki földjén, az idegenkedés szemhályoga
is könnyebben lefeslik s a baráti elfogultság semmivel sem lesz félrevezetőbb, mint
az alkalmi kritikusok értetlenkedése. Valamennyire elébe kell tehát mennem a barátság ösvényén, már csak azért is, hogy válaszoljak kötetzáró versének első szakaszára :
Nincs módom
megérkezni,
nincs már meg az az út,
amin az ember
ennyi
baj után
hazajut.
(Aki megérkezett)
Különösen akkor, ha olyan híreket hoz összeszorított öklében, s úgy ahogy Hír
című versében emlegeti: „Erős leszek, akár a portya / s a házba sarkalló titok, /
hogy szájam mindig csak azt mondja, / mit egész pontosan tudok, / / nagy utakról
összeszedett hírt / és szűkszavú, nagy híreket, / az igazságot, mivel nem birt / se
gyűlölet, se szeretet."
Hat verseskötet és egy, a gyerekeknek szánt válogatás — tizenhetedik könyvének — az Istenigazából című válogatott versgyűjteményének előzménye. (Nem mellékes, hogy elbeszélések, regények és hét bemutatott dráma, drámai vizsgálódás
nyújtanak rangos körítést költészetéhez!) Igaz, az elsősorban magát költőnek valló
Gyurkovics Tibor sokfelé elrejtőzik, sokfajta személyiségátbucskázással álarcozza
magát. Ennek ellenére bizonyos — meghatározó! — vonások átütnek a próza és
dráma maszkjain. Elsősorban a szenvedélyes-indulatos szeretet (Gyurkovics megszenvedi a szeretetet!) és a szeretetvágy olykor szokatlan ütközésű költői mutatványai. Megvallható, hogy ez a hajlandósága robosztus, a magyar költészetben máshoz
alig hasonlítható s a gyanútlan közeledő számára néha elrettentő. A költő Gyurkovicsban dosztojevszkiji lélek munkál, csak magyar tájon, magyar időben — s KözépEurópában! — nyilvánul meg a X X . század második felében. Így nem divat a szenvedés, a nyílt sebek országos körülhordozása, az önveszejtés erőinek, érzéseinek elvakult művelése: „Egész nap élek. Hegyes idegek / és rózsaszínű ablakok között. /
Belső szuronyok sebesítenek / és körülvesznek éles börtönök." (Tanulságos volna az
„idegek", a „szuronyok" és a „börtönök" összecsere-berélt jelzőinek elemzése! Valamint a Bámuld az aktot című ciklus „nagyítós" fürkészése, ahol is magát keresvemutogatva Gyurkovics Csontváry, Nagy Balogh János, Bosch, Nagy István, Miro,
Klee, Kandinszkij és más festők lelki anyajegyeivel pöttyözve bőrét fintorodik
e l é n k ! . . . ) A fentebb idézett Juhász Gyula címűben olvashatjuk: „Az ágyra hullva
rettentő parázson / fekszem mindennap rezzenéstelen, / külön kupacba összegyűrve
várom / a reggelt és vérzik a tenyerem." S végül a befejező versszak:
Enyhülj virág, sebek rózsája!
keveset ér a szerzetes
szava.
6*

Vajmi

Azt álmodom, hogy meg kellene
halni,
és nem halok meg egész éjszaka.
Ha szabad nekifutású, korláttalan papírlapok várhatnák a mondatokat, most
belevágnék e sajátos, gyurkovicsi-versek aprólékos széttördelésébe, hogy azután megkeresve minden jelző „illetlen" helyét, a szitkozódás szentségeit, e közérzetet kialakító valós veszélyhelyzeteket. De hát ez maga külön tanulmányt é r d e m e l n e . . . Elferdült világ vagy torzult költői látás-látomás szülöttei ezek? Szóljanak Gyurkovics
versei. A Raszkolnyikov címűt így kezdi: „Raszkolnyikov szól: Hol van a szekercém, / amellyel széjjelvertem csöndesen / az öregasszony reszkető fejét én, / ki
nézte mind a két szemem," . . . S később:... „Ö, meddig üssem, hol van a szerencsém, / ezt a repedhetetlen koponyát, / ó, meddig üssem? Ameddig szeretném, /
vagy még tovább." Kíméletlen a világközérzet dühödt költői kifejezése. Kegyetlen
csúfolódás, elszánt dac, az egyszemélyes tehetetlenség íratja e sorokat. Ahogy például a Hála cím után ilyen nyolc sor korbácsol a papírra: „Emberölés volt mindig /
legbenső ingerem, / amennyire magam / magamtól ismerem. / / Most szép kabátban
járok, / s dolgozom, mint az állat, / és verseket ajánlok / föl a Szüzmáriának." Természetesen idézőjelbe tette az egész verset. A krisztusi térítés hitét suhogtatva jön
rá a vállalkozás lehetetlenségére: „És nagyobb lettem önmagamnál, / kinőve bőreim
szoros / ruháját s az ajtóban állok, / magányos, véres iparos." Talán magyarázatként
cseng ide egy korábbi, a Valami című versének első szakasza: „Egy nemzet kellene
körém, / egy himnuszt éneklő nemzet, / hogy még egyszer / ragaszkodjam az életemhez." S időben még élőbbről a Magyar című vers kezdése: „Magyarország, ez is
állam, / elcipelheti a vállam / ingyenesen, térítést se / kérek érte." Az utóbbi versben újra csak találunk magyarázatot: „Olasz jön és lányokat lát, / ökröket látnak
a belgák" s dördül rá a nemzedéki kényszerpályáról a kiáltás, szitokkal, átokkal:
„Nem védem. Nem védhetem meg, / utálom, mint a szerelmet, / bűnbe hajszol, őrületbe / Magyarország. Magyar elme."
A szeretet, a szerelem életmentő, fönntartó eleme Gyurkovics Tibornak. (Ha
megszámolnánk a leggyakrabban használt szavait, bizonyára e kettő: szeretet, szerelem fordulna elő a legtöbbször a versekben, talán több százszor is. Íme három könyvének címe: Szeretlek, akárki vagy — Ne szeress, ne szeress — Mindennapi szerelmünket add meg nekünk ma.) Ám e szavak használata is sajátos; verseiben megdicsőülnek, sárba hullnak, megjelölve, átdöfve és összekaszabolva az erőteljes és
szokatlan jelzők villogtatásával. Hát nem borzongatóan szép az ilyen szerelmes vers:
„Oly nagyra nőttél bennem, / mint kitárt ujjú fák, / elborítottál engem / az ereimen
át, / csupa vér vagyok, nézzed, / tartsd távol a kezed, / nehogy testedhez érjek / és
bevérezzelek." (Oly nagy.) „Valakit eszem én is. / Egy asszony húsát, csontját. /
Valakin köszörülöm a fogam, / rágom a homlokát." (Zamárdi.) „Nem írok neked.
Nem beszélek. / Nincs semmi mondanivalóm. / Szeretlek, eszlek és föléllek / háromszázhatvanöt napon." (Az idegen.) Olykor valósággal visszataszító és költészetet csúfoló: „Mint egyszemélyes kuplerájba / már úgy járok haza. / Látom milyen a keze,
lába, / milyen a homloka, / levetkezem, mint egy kadét, / s mint egy hanyag diák, /
és csókolom lábát, kezét, / s az egész éjszakát." (Magyarázzam az emberi elidegenedés iszonyú falainak kétségbeesett döntögetéseit?!)
Édes-dühös indulatokat levezető, furcsa szerelem ez, ahogy a versek sorait is ez
az elemi erő dobja papírra. Növeli „különcségét" a korábbi értetlenkedések sorozata.
A költő feketén ragyog és mind szándékosabbá válik a szélsőségekre való eszeveszett törekvés, hiszen a kényszerpálya legkülsőbb, legfeszesebb ívét kell választania, ahonnét már könnyen a semmibe repülhet az ember. Ilyen helyzetben személyes léte válik fenyegetetté, nemcsak a költőség rangja. A Társadalom című versében írja — melyet Lorca emlékének ajánlott.
Az ember belső titkai
bontakoznak ki végül,
100

..

a fölösleges
szenvedés
kerül a mellre ékül,
meztelenül, a szőr közé
beszúrva, mint a rendjel,
míg maga fekszik a napon
agyonlőtt
emberekkel.
Gyurkovics Tibor szeretettel kínozza kritikusát is, mert időközben olyan szerepet
vállalt, amibe beleszorították, noha nem egészen természete ellenére. De ha már így
kellett lennie, vállalta istenigazából!
arcomon áll az esztendők sora, / tapos,
tapos, amíg csak nem nyű el, / engem is Isten alkotott, csak a / kezét feledve, lábbal és dühvel." (Kenyér.) „Micsoda összevisszaság, / micsoda pompa és hiány, /
ahogy kinőttem, mint az ég, / az emberiség o l d a l á n . . . Nem érdekel. Az életemnek /
tündéri gőgje elreped, / és az marad, amit szerettek / belőlem a gazemberek." (Micsoda.) Szüntelenül önarcképét akarja pontosítani, a ráncokkal, — az elszántság lövészárkaival! — és sosem szépítve: „Már mindenféle Krisztus voltam, /' sovány, erőszakos, dagadt, / és úgy tartottam, ahogy illik, / ütés alá a vállamat." (Halló, Krisztus.) Azonban az igazi költő számára minden emberi helyzet termékenyítő! A társadalomból való „kivonulás" következménye remeklés: „Nekem csak ez jutott, egy
hangtalan jelenlét / az idők nagyvize felett,". S miért? Arra is válaszol Trikóban
című versében. „Vállamra nem csáp jóbarát keze, / lassan fölfordítom a tenyerem, /
hogy megvizsgáljam, mivel van tele. / Azt vesztem el, mit el kell vesztenem, / / halász-szerszámaimat s azt a dalt, / amit az ember otthonának áldoz, / és úgy fogok
ezentúl élni majd, / hogy méltó legyen mindig a halálhoz."
Gyurkovics Tibor nem lírai alkat a szó elfogadott értelmében. De föl-föllobbanó
önfeledtségét, amely a lélek mértani pontjait fölmutatja, megragyogtatja — boldogtalan küzdelem az anyjával, a nőkkel, az elmagányosító otthonokkal, a hazával, a
szenvedés szenvedélyes szeretetével és a szerettető szenvedéssel — ő sem képes titkolni, indulattal megsemmisíteni. Éppen a szeretetről írt olyan lírai verset, amely
együttzengésre ragadtat s amely bármely ilyen témájú antológiának egyik legszebb
darabja lenne! A Négy évszak című versre gondolok s a legszívesebben teljes egészében idézném. Hely hiányában csak szemelgetek: „Valakitől én azt tanultam, / a
szeretetnek nincs határa" . . . „Azt mondta, hogy a szeretetnek / szabálya nincs, de
mint a rózsa / kinyílik egyszer s elborítja / az utakat, a fát, a kertet / s levelét az
ajtóba dobja." . . . „Ne mondd, ne mondd! Az ősz kitárva / mint egy kapu, a távoli /
mezőkre és utakra ki, / a szeretetnek nincs határa, / ezt mondta egyszer valaki."
(Közben festői tájleírás: „A nyár úgy fekszik, mint a róka / a kert végében összegyűrve, / leégve aranyra, vörösre, /• prémmé és szőrré kunkorodva, / a kertbe feküdt, mint egy ölbe.") Vagy: mennyire nem látszik „gyurkovicsi"-nek az ugyancsak
a Négy évszakból való következő szakasz: „A méz pedig öblös pohárban / áll a
verandán tétovázva / szilárdan s könnyedén, mint egy ábra, / melyben jövő és elmúlás van / ikrás anyaggá összezárva."
írásomban — szándékosan — többnyire Gyurkovics szólt magáért, netán maga
ellen, mindenképpen egyedülálló költői ercélet gyúrva-kalapálva-karcolva-rajzolva.
S nem is igazsága, hanem tartása, élet-halál tudata hat ránk Ars poetica-jából:
„Nem akarok érdekes lenni, / csak egyszerű, / a tárgyak éleihez / és szögleteihez
hű. / / Bizonyosat akarok mondani, / mint a matematika, / bemérni magam az éj /
hajlataiba. / / Tudom, hogy vonalak / és pontok / alkotják azt, / amit mondok." Elhivatottságtudata végletes. (Töprenghetnénk azon, mennyire személyes sorsa s menynyire a világ közállapota folytán lett ilyen!) Emberi-költői vállalkozása már nemcsak elhatározott, hanem elszánt is, tartásából aligha enged: „De bátor az, sőt vakmerő, / a hős, aki maga meri / a színes kavicsok közül / a szenvedést választani."
(Szenvedni kell.) Helyét „az éj hajlataiba" bemérte:
Lekapcsolódsz, mint egy vagon
a tehetetlen
kocsisorból,
100

x

továbbütődsz a vasakon,
a vasutas már rád se gondol,
pedig tele vagy még teherrel,
melletted jár a gyorsvonat.
Ki se raknak. Aztán egy reggel
megmérik tiszta súlyodat.
(Állomás)
A „Belül maradtam, kívül állok" kor- és közérzet jellemzés; állapot és nem térképigazság. Ebből következik, hogy korunkban aligha lehetséges a magánszenvedés.
Már alig akarjuk látni az okokat, elborítjuk az eget a szenvedélyek tűzijátékával, ha
nem is olyan szélsőségesen, ahogy Gyurkovics t e s z i . . . Nemrég azt mondtam egyszer
valakinek, aki tehetetlenségemért korholt; az én erőm a tehetetlenségi e r ő ! . . . Ez
akkor rögtönzés volt. Utánagondolva, mindinkább azt hiszem, talán nem is lehetséges ennél nagyobb, világmozdítóbb erő! Csak hitünkkel kell irányt szabni neki!
(Szépirodalmi, 1978.)
KISS DÉNES

Katona Judit: Farkasének
Siralmas és iszonyú helyzeteket, József Attila életrajzába illőket rögzítenek az
elsőkötetes Katona Judit versei. Tyúkokkal aludni, sámlin állva szennyest mosni,
hagymalevestől hányni, lyukas cipőben disznót őrizni — a gyermekkor cselekvési
lehetőségei ezek. Á példakép-választáskor pedig a jó anya tűnik föl, kit ököllel vertek — s a rossz apa, kinek „borától virág hervadt". Mindezek után okkal érezhette
a költőnő, közös témára írhat verset József Attilának: mert van az életükben, sorsukban lényegi közösség, azonosság. Tárgyilagosan, szűkszavúan mondja: „Három
testvéremmel intézetekben, nevelőszülőknél nevelődtünk. Tíz évig voltam állami
gondozott." Következő mondatával aztán azt is sejteti, hogy a két pálya csupán
külső eseményeiben hasonlíthat egymásra: „Verseim ebből a rám mért szenvedésből
születtek" — az egyik élmény helyett az egyetlent hangsúlyozva. És, sajnos, a költői
gyakorlat nem mond ellent a költői elméletnek: a Farkasének szerzője valóban a
gyerekkori sebeket verseli meg a legtöbbször. Mondanivalója: a szenvedése. A maga
számára is már-már hihetetlen ez a szenvedés. Nagyobb baj az, hogy a „törékeny
gyerekkor" felidézhetetlen is: a sok „csöndes panasz"-ban sok az önismétlés, sok a
visszatérő motívum. Ha pedig „keserűen" szólal meg, még nyilvánvalóbb: nem csak
hihetetlen és felidézhetetlen az a régi idő, de terméketlen is. Költőileg alig is hasznosítható. „Megéltem annyit már, ha most / meghalnék is könnyebb volna". — ebből
az érzelmi alapállásból közelít múlthoz és jelenhez. Meghatódik saját maga szomorú
sorsától, és ezt a meghatódást várja el másoktól. Még a gyermekétől is, ezért márthatja a szemébe, kissé elővigyázatlanul — a kifejezések szó szerint a Keserűen
című versből — „bútól vesszőzött életem".
A Farkasének úgy vállalja a „szörnyű gyermekkor" szűk témakörét, hogy meg
sem is kísérel kilépni belőle. A gondolati általánosítás, fölülemelkedés, kívülről
szemlélés minden igénye nélkül ismételget részleteket, sorj áztat motívumokat. így
Katona Juditnak nemhogy a létezés vagy az élet egészéről nem sikerül valamiféle
víziót alkotnia, de még saját életéről sem. Mintha ma is gyermek volna, úgy panaszkodik. Mintha — az Emlékezőt idézve — a másik „engesztelhetetlen sorsú", József
Attila is megállt volna a „Nincsen apám, se anyám" zokszavánál, s nem jutott volna
el a „se istenem, se hazám" keserű dacáig, világmegvetéséig, a megalázásra fölénynyel válaszolásig. Az engesztelhetetlen sorsért, a „cserben hagyásért" (Suttogás), a
100

kitépett idegszálakért (Sylvia Plathnak), a bútól vesszőzött életért, az elesettségért
(Magasztos ének) másokat, vagy leginkább csak a személytelen végzetet okoló magatartás újra és ú j r a önmaga terméketlenségével és lehetetlenségével kell, hogy
szembenézzen. Mert érvényessége arra az idő- és helyzetkörre szűkül, amelyben a
felelősségáthárítás magatartás-mechanizmusa még biztonságosan és hitelesen érvényesíthető. A „felnőtt társadalom lelkiismerete" — a könyv borítójának vallomását
citálva — csak úgy mozgósítható, ha a költő nem vesz tudomást róla: már ő is lelkiismeret, ő is felnőtt társadalom, ö , akit elszámoltatnak — s nem, aki elszámoltat.
A magatartásváltásra, szerepcserére — úgy tűnik föl — nem érett még meg Katona
Judit lírai hőse, holott enélkül nem építhető föl egy kicsit jelentékeny költészet sem.
Enélkül éppen a mai élmények maradnak földolgozatlanok, a menhely után egyetemi
diplomáig eljutott ember sorsváltása szorul ki a realista indíttatású lírából. Vagy ha
kísérletezik is az ú j helyzet költői birtokbavételével, egyszerűsítésnél, itt-ott szentimentalizmusnál többre nemigen f u t j a az erejéből. Csók „lágy szele pirít" ilyenkor;
úgy érzi, „sudár hitű / emberré közösség nevelt", s hogy „lombos az otthoni út" —
almanachlírába, családi emlékkönyvekbe való sorokat ír, ha feladatának érzi, hogy
Magasztos éneket vagy Hálaéneket fogaimázzon. Ahogy a hálaének-típusú versekből
a ' meghittség, a bensőség, az egyszerűség, úgy hiányzik a farkasénekfélékből a keménység, a kivetettség érzésének dacos megvallása. Hogy Katona Juditnak hangot
is kellene próbálnia, magához illőt, s hogy témaköreit bővítenie, gazdagítania kellene
— végső soron mindez szemléletével függ össze.
Többször ismételtük, a Farkasének alapján: Katona Juditnak s lírai énjének
szomorú sors jutott osztályrészül. Fölösleges volna újracitálni, a szociális nyomor és
kiszolgáltatottság milyen bugyraiban kellett megmerítkezniük, miért csak a torzzal, a
taszítóval, az embertelennel kerültek kapcsolatba, s hogy a menhelyi gyermek menynyire érezhette végzetszerűnek a helyzetét, amikor is tőle független erők döntöttek
sorsa alakulásáról, esetleg jobbra fordulásáról. Fölöslegesnek és vétlennek érezhette
magát ezekben a helyzetekben — nemcsak a lírai fogalmazás gyengeségein múlik
tehát, hogy festett vérzésűeknek hatnak az anya halálát elpanaszló sorok. A bűntudat, önmaga okolása édesanyja korai elmúlása miatt József Attila-i mozzanat ugyan, de csak ennyiben említésre méltó, különben hiteltelen, művi módon
föl nem gerjeszthető szorongás. Árulkodóan sok töltelékszót cipel az önemésztés leírása, nem löki ki magából a közhelyeket vagy köznyelvi sablonokat sem,
nem mélyül igazi szenvedéssé, gyötrő öntépéssé. Az „és én nélküle élni tudtam /
harmincöt vacogó évet / s ki tudja mennyit még, míg élek" utolsó sorában ott az
önvád érvénytelenítése, a felcsiholt bűntudat természetes önmegsemmisítése is (Megbánás). Oly erős és meghatározó a végzetszerűség, a vétlenségtudat, hogy átsugárzik
a felnőttkort idéző költeményekre is — kialakult az önfelmentés ideológiája és stratégiája Katona Juditban. A „legjobban mégis magamat sirattam" (1954) éppúgy ezt
igazolja, mint a „túl későn kapott szerelmet" panasza (Gyerekkor), vagy mint a borító vallomása a két gyerekről, akik „kárpótolnak mindenért". Nemcsak a gyermekkorról állítja tehát ez a szemlélet, hogy elviselhetetlen, szörnyű volt, hanem a jelent
is a sérelmekkel, csalódásokkal, méltánytalanságokkal, oktalan mellőzöttséggel hozza
kapcsolatba. Nemcsak a gyermekkori kép, hanem az aktuális énkép mellé is a rossz
jelzőt rakja — s a szociálpszichológia szakkifejezését használva az önfelmentő stratégiának éppen ez a lényege, a gyermekkor és a jelenlegi élethelyzet ok-okozatként
való összekapcsolása, a mai rossznak a korábbi rosszból való egyenes következtetése.
A Farkasének lírai hősére jellemzően igaz, amit a szaktudomány erről a típusról
mond: „Korai sérelmei felmentik őt minden későbbi sérelmének önismereti felszólítása alól."
Enélkül az önismereti lecke nélkül pedig a versvilág távlat híján marad, sem
tematikailag, sem nyelvileg nem tud tágulni, gazdagodni. Beszédes, hogy a költőt
leginkább még — a lemondással rokon — elmúlás foglalkoztatja; akár úgy, hogy a
természet változásait verseli meg, akár úgy, hogy az ember öregedéséről ír. Az Gsz,
a Nyárutó, az Őszi vázlat csakúgy nem vall különösebb címadói ötletre, nyelvi lele100

ményre, képteremtő fantáziára, mint az öregek vagy a Szénrajz öregekről. Az önismétlés aggasztó jelei mutatkoznak itt is. A változás, a variáció legfeljebb annyi,
hogy a Szeptemberben a csend fordul a hátára, mint egy bogár, a
Vénasszonyok
nyarában a zaj teszi ugyanezt. A Naplóban az ősz dobálja a fűkést, az ösz már rozsdát lát a széthagyott fűkéseken, és így tovább, az általában mindig égő levelekig, e
kitüntetett évszak kitüntetett metaforájáig. A nyelvi s gondolati igénytelenség az
„esőt dobolnak harsány őszdobok", az „uralkodóként ősz hatalma / mulat" vagy a
„Gyom f o l y i k . . . mint folyó" semmitmondásáig jut el. A meg nem gondolt gondolat
riaszt, a „Szemük alatt mélyülő árok. / — Odatorlódik ránc, mosoly, / szatyrok súlya,
lépcsők, virágok" képzavara, mely különbséget lát árok és ránc között, de azonosnak
mondja a szatyrok terhét a virágok adta örömmel (Asszonyok).
Mindezt felemlegetni, első kötetesről lévén szó, talán méltánytalanság volna, ha
Katona Judit költői énjében nem munkálna olyan erős mellőzöttségérzés, félreállítottságtudat, s ha mindezt nem az elemzett önfelmentés stratégiája diktálná. Külső tények
is erősíthetik benne ezt az érzést s tudatot, hiszen éppen most maradt ki a Gazdátlan hajókból, a Szegeden élő fiatal költők antológiájából, s napilapunk szemlézője
sietett is hiányolni a költők közül valaki költőnőt. Pedig bízvást állíthatjuk: a Farkasének szerzőjét okkal hagyta ki a szerkesztő az antológiából. Ám hogy ezt maga a
költő is elfogadja, hogy szembenézzen nem csupán a kimaradás tényével, de okával
is, ahhoz szemléleti változás szükségeltetne, önvizsgálat. A szociálpszichológus szavaival élve: nem térhet ki mostani vélt sérelmének önismereti felszólítása elől.
(Magvető, 1979.)
MÁRKUS BÉLA

A tündérmesék titkai
NAGY OLGA: A TÁLTOS TÖRVÉNYE. NÉPMESE ÉS ESZTÉTIKUM

Az egyéni előadásban, de mindig közönség előtt elhangzó prózai mesefélék már
évezredek óta élnek a szájhagyományban, közben persze állandó átalakulás volt a
sorsuk: mindig meg kellett felelniök a korabeli hallgatóság igényeinek. Minél jobb
volt egy-egy mesemondó, annál inkább megközelítette az „elvárásoknak" ezt az ideális normáját. Ez a népköltészeti műfaj volt a legváltozatosabb és adott legtágabb
teret a szabadon szárnyaló képzeletnek. A népi előadói-alkotói egyéniségek újkori
kibontakozását éppen a népmesék kapcsán lehetett legpontosabban megfigyelni, ha
ugyan hiteles gyűjtések álltak rendelkezésünkre. A korábbi gyűjtéseknek azonban
épp az a legfőbb gyöngéjük, hogy megfelelő technikai feltételek híján többnyire csak
a mesevázat rögzítették, és legtöbb esetben szó sem esett magáról a mesemondóról,
még kevésbé annak közönségéről, pedig kettejük aktív-passzív együttműködésének
közös eredője a szépséges szép tündérmese!
E tökéletlen előmunkálatok ellenére is a népmese ihletett legtöbb írót és tudományos kutatót is, e műfajról könyvtárnyi szakirodalom áll ma már rendelkezésünkre. Erről tudunk legtöbbet: katalógusok, motívumtárak és típusmonográfiák készültek el; esztétikai, szerkezeti, stiláris és egyéb jellemzőit számos kiváló szakember
elemezte, úgyhogy ennek eredményeképpen a mesekutatás a nemzetközi folklorisztika egyik legfejlettebb, önállónak tekinthető szakága. (A népmesék tehát nemcsak a
legkiválóbb előadókat, hanem a legjobb gyűjtőket és elméleti szakembereket is magukhoz vonzották.)
A tudományban mégsem lehet a megálljt kimondani! Különösen azért nem,
mert például a mesekutatásban a legmodernebb technika most honosodott meg, és
100

eleven szóbeliségű közösségek esetében csak manapság sikerült kétségtelenül hiteles
adatokra szert tennünk. Ilyen szerencsés „találkozás" azonban csak kevés helyen
adódik: ezek közé tartozik a több nemzetiségű Erdély, ahol korunk egyik legszorgosabb és legeredményesebb mesekutatója, a sokkönyves Nagy Olga is működik. Egyéniségét és eddigi munkásságát a Tiszatáj hasábjain előző — ugyancsak meseelméleti
— könyve kapcsán már bemutattuk (1974, 9. sz. 95—97. old.), most itt a folytatás és
egyben a betetőzés: A táltos törvénye című meseesztétikai tanulmánykötet!
Nagy Olga jelentős pályaelőnnyel rendelkezik mesekutató elődeivel és részben
kortársaival szemben is: hallatlan szorgalommal minden rendű-rangú, gyakran több
nyelven is előadó mesemondót megfigyelt, teljes mesekincsüket rögzítette, és mindig
volt gondja arra, hogy közönségük előtt meséltesse őket, majd az előadót és hallgatóságát külön is megfaggassa. így nagyon rugalmas, az eddigieknél árnyaltabb és a
valósághoz is hívebb tapasztalatokra tett szert, melyeket előző és főként mostani
könyvében igyekszik magasabb szinten általánosítani. Keresi és meg is találja a népmese lényegét, mely évezredek óta élteti, alakítja. E könyvének is azok a legkristályosabb fejezetei, melyekben saját bőséges, gazdag tapasztalataira támaszkodik.
A népmesét egységes, kerekded egésznek tekinti, melyben a kisebb részletek a nagyobb egységeknek vannak alárendelve, és a mesén belül sajátos rangsor, hierarchia
alakul ki. Ez a megszerkesztett műalkotás azonban nem változatlan, hanem folytonfolyvást alakuló: megújuló vagy hanyatló teljesítmény, és minden külső hatás vagy
egyéni megfogalmazás újra és ú j r a átrendezi egész szerkezetét, sőt sokszor eszmeiségét is módosítja. A lényeg azonban marad: a jelképesség, csodásság és hősiesség
(vagy ezek visszájára forgatása) és mindez a szóbeliségben valósul meg. Az ú j rétegek úgy rakódnak rá a régiekre — ez többünk kedvenc hasonlata, maga Nagy Olga
is rátalált — mint a fa évgyűrűi egymásra: a jelen formában benne van a régi és
az új, a jelenben a múlt! És mindez sokkal inkább ösztönös, mint tudatos szellemi
teljesítmény, hiszen a mesemondók nem klasszikus írók-előadók, hanem közönségük
kedvencei, ámbár kedvezőbb körülmények között bizonyára fentebb is juthattak
volna, mint ahogy a mesekedvelés hanyatlásával lassanként eltünedeznek.
Nagy Olga abban az átlagosnál is szerencsésebb helyzetben volt, hogy a mesei
alakulás minden (műfaji) szakaszát megfigyelhette, így a mese történetét, életútját
saját korában, személyesen is tapasztalhatta; az előző hasonlathoz visszatérve: átvághatta tehát az évezredek alatt terebélyesre nőtt mesefa vastag törzsét és évgyűrűit is sikerült megfigyelnie, egy részüket meg is fejtenie.
A mesemondás eleven gyakorlatának pontosabb megfigyelése, valamint a mese
műfaji fejlődésének a kezdeti alakulástól a felbomlásig (vagy inkább m ű f a j váltásig)
terjedő életútjának bejárása teszi számára lehetővé, hogy a meseelméleti (főként
esztétikai) szakirodalom fontosabb eredményeit átszűrje: ezekkel vitatkozzék, itt-ott
kiegészítse vagy elfogadja. (Lukács György: 35, Max Lüthi: 47, Hegel: 57, Voigt: 57,
Propp: 96—98, 103, Lotman: 183 stb.) Jó érzékkel válogatta ki a legfontosabb munkákat — főként magyar, román és német közlésekről van szó —, ámde néhány
újabb eredmény (magyar nyelven például a túlzásról, ellentétről stb. írt stilisztikai
dolgozatok, a mese stílusáról írt néhány közlésünk stb.) elkerülte figyelmét, így újra
fel kellett fedeznie azt, amit kortársai részben már megállapítottak. Ez azonban
semmiképp nem csorbítja érdemeit, hiszen ugyanakkor előbbre is jutott pl. a népmesei komikum megfigyelésében, mint a munkájával nagyjából egyidejűleg megjelent A komikum és humor megjelenésének
formái a folklórban (Bp„ 1977.) című
akadémiai tanulmánykötet. Művének teljes időszerűségét mi sem jellemzi jobban,
mint az, hogy nemzetközi értekezleten fogják 1979. márciusában megvitatni azoknak
a kérdéseknek nagyobb részét, melyeket Nagy Olga jelen könyvében tárgyal! Most
már valamivel könnyebb lesz a mi dolgunk is ezután, és ez részben az ő érdeme!
Amilyen rugalmas a mese legfőbb műfaji-szerkezeti sajátosságainak bemutatásában és törvényszerűségei megállapításában, éppoly nagyvonalúan kezeli az eddigi
talán néha túlságosan is merev esztétikai és egyéb kategóriákat (epizód, motívum,
formula, struktúra, stílus és egyebek). Az utat mégsem téveszti el, szóhasználata
sem következetlen, mert mindig a mese egészéből, magából az alkotásból indul ki!
100

'

Könyvét két részre tagolja: 1. elemző, 2. összegező fejezetre; az elsőben számos
és nagyon jellemző példát analizál, azonnal levonva belőlük a törvényszerűségeket
is, a másodikban pedig mindezt általánosítja; e két fő rész között — sőt ezeken
belül is — eléggé sok az átfedés, ezeket nem sikerült teljes egészében kiküszöbölnie.
Hasonló a helyzet a rugalmas terminológiai gyakorlattal is: egy-egy jelenség (például a stílus) kapcsán nemcsak arról, hanem minden olyan más jelenségről is beszél,
mely megítélése szerint azzal összefüggő egészet alkot. Innen is adódnak ismétlések,
átfedések. Az említett szakirodalmat és saját előző műveit részben ismerteknek tételezi fel, ezzel a laikus olvasó dolgát némileg megnehezíti; szerencsére azonban olyan
jó, közérthető stílusban ír, olyan lelkes érzelmi érdekeltséggel és az említett —
más-más szempontból adódó — állandó ismétlésekkel, hogy mire a könyvet leteszszük, a mesekutatás képzett szakembereinek hihetjük magunkat!
Saját és mások eredményeit szerencsés kézzel ötvözi egybe, így valóban eljutunk
a népmese lényegéhez: megismerjük alakváltásait, megtett életútját, a különböző
igénnyel élő hallgatóságot és az eltérő módokon megnyilvánuló egyéniséget is. Mesekutatás és lélektan, utóbb pedig a szociológia, majd az egyes tudományszakok fölé
nőtt strukturalizmus, szemiotika és más modern eredmények is jelentkeznek Nagy
Olga e legfontosabb és leggazdagabb művében. Ám az ú j kutatási irányzatokból
nem az egyéni logikai bravúrokat ismerjük meg, hanem csak a mesei „valóságra"
való alkalmazhatóságukat. Nagy Olga kezében olykor még a talmi kincsek is igaziakká válnak! Kevésszer véti csak el e modernizmus irányát és arányát, egyszer
például bizonyosan: amikor a hős epikus (alvilág-)járását a tudatalatti vizsgálatok
megsejtésének tekinti (64. old.).
Nagy Olgát meséinek szépsége annyira elbűvöli, hogy jobban ügyel elemző műve
tartalmára, mint a formára: játszi könnyedséggel kerülhetett volna el bizonyos pontatlanságokat (például a 178. oldalon kétszer is Gocchiara-t ír, holott az irodalomban
a helyes Cocchiara áll!), amiért nálam szigorúbb filológusok minden bizonnyal m a j d
jobban megróják. Én azonban nem ezt az akribiát kérem tőle számon, hiszen lehet-e
egy olyan szerzőre neheztelni emiatt, aki még saját művét is pontatlanul
idézi?!
(Tudniillik a Hősök, csalókák, ördögök című tanulmánya nem 1969-ben jelent meg,
mint e könyve 258. oldalán áll, hanem 1974-ben, ahogyan ugyancsak e mű irodalma
helyesen közli is!) Ezeken a hibákon inkább a könyv többi munkatársának kellett
volna fennakadnia!
Nincs arány e kisebb-nagyobb hibák és a gazdag, az eddigi eredményeket további szempontokkal gazdagító, nem egyszer merészen újító tartalom között, mindenképp ez utóbbi felé billen a mérleg nyelve. Nagy Olga meseelmélete az eddigieknél rugalmasabb, pontosabb és általánosabb, el tudja helyezni az eddig „rendhagyó"
műfajokat, illetve eseteket, és felméri a közösségi igények különbségeit, valamint a
mesemondók eltérő teljesítményszintjét is. A legnehezebb kérdéseket is megválaszolja: például a változékony mese állandó eleme szerinte a jelképesség, melyből
számos más jellemző vonás is eredeztethető; a csodásság viszont átmenetek során —
máig tartó érvénnyel — alakul, míg minőségi ugrás megy végbe éppen a mese keretén belül; szembesíti a korábbi mitikus és a mesei hőst: tetteiket és sorsukat, és jó
érzékkel mutat rá, mikor fordul át mindez a komikumba. Pontosan megállapítja,
hogy az átadó és az átvevő mesemondó teljesítménye hol és miben tér el, továbbá
mikor beszélhetünk eleven mesei életről (megújulásról) és halódásról (elmúlásról);
mindkettő évszázados, egymás mellett párhuzamosan futó, egy ideig még eleven
oldalhajtásokat (novellamese, trufa, vicc stb.) is hozó folyamat vagy inkább folyam.
Minden, a mesében megőrzött régiesség (például a segítők, a tárgyak viselkedése stb.)
magyarázatával megpróbálkozik — ez esetben inkább a szakirodalomra építve —, és
e tipikus mesei attribútumok sorsát máig végigkíséri — itt viszont zömmel saját
tapasztalatai alapján —, eközben klasszikus értékű és érvényű megállapítások egész
sorát teszi a mese világképére, eszmei mondanivalójára, a mesehősre stb. vonatkozólag. Szép idézetgyűjteményt lehetne összeállítani belőlük!
Megítélésem szerint tovább munkálható lenne még az „örök" mese és e m ű f a j
100

szükségszerű átváltozása, a mesemondás lassú elhanyatlásának néhány kérdése, Nagy
Olga ezt az ellentétet még nem teljesen oldotta fel! A legjobban tetszett viszont az
a néhány egyéninek tűnő eredménye, amellyel előbbre vitte eddigi tudásunkat, például a mesévé formálódó, mese előtti műfajokra vonatkozólag megállapítja, hogy
motívumok füzéréből állanak, melyeket bárhol el lehet szakítani, míg a mese kerekded egésszé szerkesztett alkotás (144—147. old.). Hasonlót állapítottak meg a ritmuson alapuló, ütemismétlő és az architektonikus, visszatérő szerkezetű népdalokról is.
Jó érzékkel mutat rá, hogy a hagyományos motívumokat is sorakoztathatják hagyománytalan rendbe és fordítva (176); pontosítja az epizódok vándorlását, a típusok
keveredését is (160—171); szerinte a mese egész szerkezete egyszerűbb ott, ahol
ismétlést várnak, és bonyolultabb, ahol mindig újat akarnak hallani (177), ez különben Nagy Olga szerint minden másra is érvényes szabályszerűség.
Nagy Olga eredményei azonban nemcsak szűkebb tudományszakunkat, hanem
minden más rokon tudományt is érintik, mert egy ősrégi, nemzetközi m ű f a j váltásának, világképe ki- és átalakulásának főbb vonásait ragadja meg, választ tud adni
továbbá olyan nehéz kérdésekre is, mint például miért passzív a mítosznak, miért
hősies, merész és aktív a mesének a hőse, és miért fordul ez a korlátlan hit az ellenkezőjére a tréfás történetekben? A mese vágy világot fejezett ki, benne más idő-, térkategóriák érvényesültek, a mesehős pedig olyan típus, aki közössége legjobb tulajdonságait egyesíti magában és ú j törvényt hoz: megtanítja küzdeni és bízni az embereket; legyőzi a múlt és jelen félelmeit, és egy szebb (vágy-)világot teremt. Keserves történelmi-társadalmi tapasztalatok vezetnek a tréfás mesék játékos, kétkedő
és olykor eléggé drasztikus műfajának kialakulásához, majd az újabb korokban az
egész mesemondás elhanyatlásához. Feltámad azonban egy más, modernebb műfaj,
így Nagy Olga is jelzi a viccnek fokozatos térhódítását.
Szerzőnk azon kevesek közé tartozik, aki idővel nemhogy csökkentené amúgy is
magas hőfokon izzó teljesítményét, hanem azt még fokozni is képes, és nem is
ismétli — esetleg más-más megfogalmazásban sem — korábbi önmagát: már elért
eredményeit, hanem figyelve, tanulva, tanítva újat is tud mondani. Az íróasztal
sem vonzza el az élettől, hiszen könyvében már benne van a jelen is, ugyanakkor
visszafelé évezredeket száguld át, mint a mesebeli táltosok.
Nagy Olga rátalált a táltos törvényére: megismertette velünk a népmese igazi
lényegét. Tudjuk, még sokat tanulhatunk tőle! (Kriterion, 1978.)
KATONA IMRE

Martinkó András: Teremtő Idők
Szokatlan hűség jellemzi életpályáját; már Eötvös-kollégistaként eljegyezte magát a múlt század közepének nagy magyar irodalmi korszakával. A szabadságharc
bukása utáni „elveszett nemzedék"-ről és az önkényuralom évtizedének magyarbirodalmáról szakdolgozott mesteréhez, Horváth Jánoshoz, Kemény Zsigmondról írta
doktori disszertációját. S ha az életpálya viszontagságai (egy évtized vidéki tanárkodás, egy másik évtized a nyelvtudomány és a nyelvoktatás szolgálatában) látszatra
messze kilendítették tudományos pályájának kezdeti érdeklődési körétől, az utóbbi
két évtizedben az MTA Irodalomtudományi Intézetének munkatársaként, majd már
nyugdíjasan is, visszatérhetett eredeti szenvedélyéhez. S ha a mostoha körülmények
azt meg is akadályozták, hogy könyvszekrényünkben egy teljes polcot töltsenek be
100

a Martinkó-kötetek, hasznuk is mutatkozik: őt sosem fenyegette a filológusi szakbarbárság veszélye.
Legnagyobb előnye pályatársaival szemben nyelvészeti tájékozottsága. Az irodalmi stilisztikának egyik legjobb ismerője, aki nemzedéktársaitól szokatlan nyitottsággal és szellemi rugalmassággal fogadja be máig is a modern nyelvtudományi
irányzatok felől érkező termékenyítő impulzusokat. De ahogy a szemiotika terminológiájával csínján bánik, s használat esetén is azonnal és többnyire szerencsésen
„lefordítja", néhány szóban megmagyarázza, milyen értelemben és összefüggésben
hasznosítja, ugyanúgy jár el módszereivel is: aláveti őket az irodalomtörténeti jelenségek vizsgálatára kialakított komplex módszereinek. S e módszerbeli komplexitásban éppúgy helyet kap a romanista, de az európai germán nyelvek irodalmában is
széles körű ismeretekkel rendelkező Martinkó komparatista igénye, mint a vizsgált
korok és saját kora művészettörténeti és -elméleti, történetszemléleti, filozófiai és
természettudományos eredményeinek figyelemmel kísérése és szükség esetén mozgósítása.
Utóbbi évtizedeiben elsősorban mint lelkiismeretes és termékeny Vörösmarty- és
Petőfi-filológust tartotta számon a szakma, akitől a divatos műelemzési és szoros
szövegértelmezési eljárásmódok hívei is sokat tanulhattak. Különösen szótörténeti
ismeretei bizonyultak megtermékenyítőnek: a múlt század első felének sok klaszszikus verse kapott általa egy-egy szövegrészében a ma embere számára újszerű, de
a maga korában csak úgy érthető megvilágítást. A 70-es évek nagy irodalmi évfordulóinak sorozata (Petőfi, Csokonai, Vörösmarty, Madách, Berzsenyi) viszont Martinkó ú j arcának kibontakozásához járult hozzá. E könyv tanulmányainak szerzője
nemcsak az irodalmi stilisztika jeles tudósának, de franciásan jó és világos stilisztának is bizonyult, s a több mint évtizedes tanári működés hozadéka is lehet, hogy
ilyen színvonalas és mégis közérthető irodalomnépszerűsítésre képes.
A kötet néhány írása az igényes filológiai tevékenység továbbfolytatása, különösen Vörösmarty-tanulmányai, Berzsenyi-megemlékezésének pedig egy versértelmezésen keresztül kibontott jellemzés útját választotta. Legtöbb írása azonban az évfordulós népszerűsítésnek szokatlan útjára lép, amikor szerzőjük a kerek évfordulókhoz
ért, megemlékezésre méltó nagy írókkal és költőkkel kapcsolatban felveti az izgalmas kérdést: mi életművük világirodálmi státusa? Ez a kérdés nemcsak a határainkon kívüli potenciális olvasót érinti, hanem a művelt, de átlagos irodalmi érdeklődésű és nem speciálisan irodalmilag elkötelezett hazai olvasót is. Irodalomoktatásunk
jövőjével foglalkozó tudósainkat egyre több vitára készteti: lehet-e egyáltalán irodalomtörténetet oktatni alap- és középfokú iskolarendszerünkben, vagy az esztétikai
értékek befogadására irányuló irodalomolvasásra van szükség? Ez utóbbi esetén csak
olyan művek számíthatnak örök értékeknek, számontartásra méltóaknak saját irodalmunkból is, melyeknek a világirodalmi státusuk is magától értetődő, vagyis minimális filológiai és történeti magyarázatra szoruló, bármely kor és hely embersége
számára reveláló erejű alkotások. Irodalomszemléletünk, de irodalomoktatásunk és
-népszerűsítésünk számára is elevenbe vágó aktualitású tehát a kérdésföltevés. A válasz pedig rendkívül egyéni. A tanulmányok minden sora tanúskodik ugyan az író
alapos filológiai ismereteiről a tárgyalt életművekre vonatkozó szakirodalomban, s
lépten-nyomon érződik bizonyos ingadozás az értékelésben, amikor a tudós irodalomtörténész is megteszi a maga megjegyzéseit, a tárgyalt kor jelenségeihez is viszonyítva és ily módon az adott írók és művek történeti, korhoz kötött értékeire is
figyelmeztetve, mégis alapvető megközelítési módja, ha úgy tetszik, világirodalmi
szempontú, ha úgy tetszik, a sub specie aeternitatis jegyében történő értékelés. Ebben persze meglehetős nagy szerepe van mai tudományunk szempontjai érvényesítésének, de a tárgyalt írók működése óta eltelt több mint évszázadnyi idő elég nagy
távlatot biztosít, s a korhoz kötött jelenségek elavulásával nyújt a mai kor emberének egy kis örökkévalóságnyi megítélésbeli biztonságot.
Martinkót eddig is azért becsültük, mert sohasem elégedett meg a terméketlen
filologizálásnak azzal a — sajnos, eléggé elterjedt — gyakorlatával, hogy az eddigi
100

szakirodalom eredményeit ismételgesse, sőt, olyan embernek tartottuk, aki lelkiismeretes filológiai előkészítő aprómunka után addig nem nyúl tollhoz, amíg meg nem
találja a témának azt az archimédeszi pontját, amelynél fogva kifordíthatja sarkából
a rávonatkozó ismeretek addigi épületét, hogy hasznosítható építőköveit is egy gyökeresen ú j szempontú koncepcióba illessze be. De az eredetiségnek, az újat mondásnak ez az igénye nem nyújt biztosítékot sem a tévedések, sem a vitathatóság ellen.
Ezért az eddig — és örömmel — elmondott maximális elismerések mellett hadd
adjak hangot néhány fenntartásomnak is.
Csaknem teljesen egyetértek — még részleteiben is — Vörösmarty, Madách és
Kemény tárgyú tanulmányaival. A „földi menny" motívumelemzésének egyes részleteit Vörösmarty létértelmezése bipolaritásának illusztrálására kissé erőltetettnek érzem, de az egész koncepciót szintén elfogadom. A Petőfi világirodalmi státusról írott
tanulmányai viszont kissé bizonykodónak s aránylag kevésbé meggyőzőnek tűnnek.
Kitűnő Szalay-tanulmánya is. Invenciózus és igen sok részletmegállapításában reveláló erejű Csokonai- és Berzsenyi-tanulmányainak lényegi gondolatmenetével viszont
nem tudok egyetérteni s ugyanígy vagyok a kötetet záró nagy irodalomtörténetelméleti tanulmányával.
Az adott keretek közt részletekbe menő vitára nem vállalkozhatom s a vitathatónak érzett gondolatmeneteket is megvesztegetően érdekesnek és színvonalasnak tartom. Mégsem tarthatom az utóbbi évtizedek európai művészet- és irodalomtörténeti
kutatásainak eredményeivel összeegyeztethetőnek az ő periodizációs sémáját, mely
szerint a művészetek és az irodalom története olyan háromfázisú ciklusok spirálisan
mindig magasabb szintű visszatérése, melyekben a három fázis a romantikus, a klaszszikus és a manierista jelzőkkel jellemezhető. Hogy sok meggondolandó igazság is
van ebben a sémában, nem tagadom. De mikor az abszolút történetiség jegyében és
igényével végzett kutatások a korábbi korszintéziseket úgyszólván valamennyi művészeti ág történetének tudományaiban erőteljesen megkérdőjelezték s az egyes korokat inkább a speciálisan korhoz kötött irányzatok egymás mellett létező együttesében fogják fel, akkor az egyes fázisok minden őskereső affinitása mellett sem
hiszem, hogy a történetiség igényét kielégíthetné egy olyan terminológia, mely minden jelzős szerkezet ellenére bizonyos mértékig elmosná a különbséget például a
hellenizmus, a késő római irodalom, a manierizmus, a rokokó és — Martinkó és
René Hocke felfogásában — az avantgarde között.
v
A hagyományos kétpólusú hullámelmélet wölfflini formalista megújítása és Walzelék, Strichék által az irodalomtörténetre való alkalmazása éppúgy a húszas évek
hozadéka, mint a ciklikus történetszemlélet spengleri felfrissítése. Így Martinkónak a
háromfázisú ciklikussággal javított hullámelméleti elképzelése 'könnyen visszavezethető az 1920-as évek forrásvidékére, amikor mohó tájékozódásában a legnyomósabb
befolyások érhették. S bizony, ez a forrásvidék nem is olyan megvetendő: máig azt
vallom, hogy minden vitathatósága ellenére ez volt az európai (és különösen a német) irodalmi gondolkozás egyik legragyogóbb korszaka. Hogy miben érzem meghaladottnak, arra röviden utaltam. De Martinkó elméleti előfeltevéseinek körén belül
maradva, hadd utaljak néhány inkonzekvenciára. Amikor egykori elméleti bázisát
modern érvekkel és szakirodalmi ismeretekkel megújította, nem kerülte el a figyelmét, hogy a húszas évek irodalomtörténetírását döntően befolyásoló wölfflini és dvoráki művészetelmélet az egymással szembeállított stíluskorszakokat egyenértékűeknek,
összevethetetlen Kunstwollenek kifejeződésének tekintette. Mégis, noha ezt kifejezetten hangsúlyozza ciklusainak három fázisával kapcsolatban, más vonatkozásban az
ugyancsak a 20-as évekre, a mesterétől, Horváth Jánostól kapott impulzusokra viszszavezethetően az általa vizsgált irodalomtörténeti korszak nagy alakjainak megítélésében eltér a megkívánt történeti objektivitástól. Így lesz neki is ideálja a múlt
század középső évtizedeiben a romantikából kibontakozó klasszika, elsősorban Petőfié, s így lesz egy kissé óhatatlanul is igazságtalan például Csokonai iránt. Ö sem
döntötte ugyan el teljesen önmagában, hogy Csokonait az előző ciklus klasszikájához
sorolja-e (Szauder tanulmányainak hatására) vagy rokokó-manierista fázisához, de
100

azért inkább ez utóbbira hajlik. Viszont Csokonai évfordulós siratásának visszavisszatérő lamentáló tónusa abból származik, hogy — az ő terminológiájával élve —
nem az előző ciklus utolsó fázisához tartozó igények mércéjén méri, hanem az ú j
ciklus első, romantikus, sőt néha második, a romantika személyességét megőrző, egyben művészetét meghaladó klasszikus fázisának igényeit támasztja vele szemben.
S ennek a mércének zavaró mozzanatai érződnek a Berzsenyi-tanulmány belső feszültségein is: alig hiszem, hogy az additive szerkesztő és az ihletett költő két véglete, valamint a különböző időpontokban születettnek, egymásnak világérzésben és
létértelmezésben ellentmondónak vallott, Martinkó szerint ódai és elégiái versrészre
széttagolható Fohászkodásról mondott ama megállapítása, hogy a különböző időszakokban készült költemény „egy romlatlan, meghamisítatlan ihletegész költeménnyé
valósulása", befogható egy dialektikus ellentmondás pólusai közé.
De Martinkónak azok a tanulmányai is, melyek vitathatóak, termékeny szempontokban rendkívül gazdagok. Azok pedig, melyekben ismeretei és jó értelemben
vett elfogultságai, vagyis irodalmi eszményei nem zavarják, hanem kölcsönösen segítik egymást, olyan eredményeket hoznak, melyek döntő mértékben hozzájárulhatnak
a magyar irodalomtudomány megújulásához; nem véletlen, hogy az elmúlt évtizedek
irodalomtörténetírásával sokszor elégedetlen fiatal irodalomtörténészek és az irodalomszakos egyetemi hallgatók körében oly méltán elismert munkássága. (Szépirodalmi, 1977.)
CSETRI LAJOS

Györffy György: István király és műve
Államalapító első királyunkat igazságossága, politikai bölcsessége, szervezőképessége történelmünk egyik mindenkor legtiszteltebb személyévé tette. A halálát követő
trónviszályok okozta bizonytalan politikai helyzetbe került magyarság szemében István kora már akkor a szilárd, független állami létet jelentette.
Történelmünk folyamán uralkodóink, törvényhozóink sokszor hivatkoztak István
királyra, saját intézkedéseiket igazolni vélve. A ránkszakadt Habsburg-uralom aztán
végleg megfosztotta vagy megfosztani igyekezett a magyarság szemében István királyt és művét annak lényeges vonásaitól, s alakította ki a jámbor szent képét. Tiszteltették áldást osztó jobbkezét, feledtetve, hogy nem csak áldást, de halált is osztott,
ha az igazság úgy kívánta. Korábbi történetkutatásunk is részese e kép kialakításának.
Néhány évtizeddel ezelőtt már történtek gyenge kísérletek a hamis kép megváltoztatására. Ezek inkább csak arra szorítkoztak, hogy bírálták a régit, de ú j a t nem
adtak helyette, illetve amit adtak épp' oly hamis volt. Időszerű volt tehát az állammá szerveződő X. századi magyar társadalmat, még inkább az alakuló államot
és vezetőit — Géza fejedelmet, István királyt és művét — történeti és régészeti források alapján újraértékelni. E nehéz, sokrétű, hatalmas tárgyi tudást igénylő történészfeladatot végezte el Györffy György az István király és műve című korfeldolgozó
munka megírásával.
Egyik legnagyobb értékének tartjuk, hogy a X. századi magyar társadalmat
szerteágazó történeti valóságában mutatja be. Györffy történeti és régészeti forrásanyag-ismeretének birtokában biztos kézzel rombolta le a „lovasnomád magyar"
hamis képét. De éppenúgy szétzúzta azoknak az elfogult történészeknek (mert sajnos
vannak) hamis nézeteit, akik a X. századi magyarokban kóborló, rabló hordákat
igyekeznek láttatni. A Györffy-adta kép: a X. század elején a Kárpát-medencét meg100

szálló magyar társadalom már rétegekre bomlott, differenciálódott sokrétűsége. Hoszszú, elemző fejezetekben mutatja be a termelő magyarságot. Régészeti és nyelvészeti
adatokkal száll szembe azokkal, akik a fejlettebb gazdasági ismereteket idegen eredetűnek vélik a magyaroknál, természetesen elismerve minden kölcsönhatást. Ám a
Kárpát-medencébe költöző magyarság az övétől nem messze álló agrárviszonyokat
talált az ú j hazában. A magyar köznép télen földházban lakott, 'sarlóleletek szerint
földet művelt, s az állatcsontleletek 34 százaléka a nem nomád gazdaságra jellemző
szarvasmarha. Álattenyésztésre, földművelésre vonatkozó alapvető szókincsünk honfoglalás előtti. E mellett természetesen foglalkozik a vezetőréteg katonai kíséretével
és azok harci cselekményeivel, ám ezt a katonai réteget a termelő magyarok tartották fenn.
Rendkívül fontos megállapítás — a gyér források ellenére is — a szolgálónépek
berendezésének — a terménnyel adózók — X. századi eredeztetése, különbséget téve
azonban az államszervezést megelőző, majd az azt követő között. Ám éppen annak
kimutatása, hogy az államszervezés előtt is megvolt, bizonyítja a X. századi magyarság differenciált termelését, amely saját vezetőrétegét el is tudta látni.
Kétségtelen, hogy az államszervezés eredménye, a keresztény királyság ú j minőségi kategória a magyarság életében, és ez Istvánhoz fűződik, még akkor is, ha voltak politikai, társadalmi és gazdasági előzményei, és utódai is fejlesztették. A központosítás és a szervezettebb udvari gazdaságok létrehozásában Géza fejedelemnek
is komoly szerepe volt, mégis István volt az, aki az államot jellemző ismérveivel
együtt megvalósította. Állama sajátosan volt magyar és európai egyszerre. Európai
értelemben vett kora feudális királyság volt, ugyanakkor államszervezésében érvényesültek a magyar társadalomban már meglevő elemek; a területi szervezést feltételező várszervezet szavai magyar eredetűek. István tehát megtartotta a magyar
szervezeti formákat, csak átszőtte azokkal az elemekkel, amelyeket királysága megkívánt. Egyházszervezete viszont teljes egészében az ő műve.
Többször — okkal és joggal — említettük a magyar gazdasági élet termelőképességét. Fontos. számunkra Györffy munkájának az a része, amelyben a király
jövedelemforrásait tárgyalja. Ezek közül is elsősorban a bányászatot — só és fém:
vas, ezüst — emeljük ki. Tudjuk, a vasművesek már Géza korában két „Vasvár"
szervezetében dolgoztak, Vas és Borsod megyében. Jelentős volt az ezüstbányászat
és ennek haszna. Az ezüstöt, illetve egy részét István verette pénzzé, elsőnek gyakorolva a pénzverés felségjogát. Az István által bevezetett — feltehetően 8 denárnyi —
füstpénznek nevezett egyenes adó — 120—150 000 „füst"-öt, azaz háznépet számítva —
1—1,2 millió kivert pénzt igényelt. István pénzeinek gyakori előfordulása ezt alá is
támasztja. István pénzei a belforgalmi igények kielégítése mellett azonban a külkereskedelemben is közkedvelt fizetési eszközök voltak; bizonyítják a Skandináviáig
előkerülő XI. századi magyar pénzek.
Egyik megnyilvánulása a munka jelentőségének a megjelent számos ismertetés,
kritika. Kitűnő történészeink, publicisztikai személyek nyilatkoztak elismerőleg; van,
aki alapkönyvnek nevezi Györffy munkáját (Tamás István: Alapkönyv az államalapítóról; Élet és Irodalom, 1978. 12. sz.) Természetesen minden, különösen egy korszakot szintetizáló munkának vannak vitatható részei. Ám ez elkerülhetetlen, amikor
egy olyan korszakról van szó, ahol oly kevés a forrás, mint a magyar királyság kezdetén, sőt az azt megelőző időszakban. Györffy feltételezései, ha egyike-másika vitatható is, nem alaptalanok; az alternatívák közül a többinek nincs több alapja. Éppen
ezért nem érthetünk egyet kiváló történészünknek, Fügedi Eriknek a kritikájával.
(Valóság; 1978/6). Nem akarjuk most az ismertetések számát szaporítani, sem a kritikát értékelni, bár nem lehet elégszer hangoztatni, hogy István királyt és művét
legjobban e könyvön keresztül ismerhetjük meg.
Az előzőkben főleg a gazdasági jelenségeket, értékeléseket emeltük ki. A magunk részéről azonban ezt tartjuk a legnagyobb eredménynek. Éppen a puszta ismertetéstől való tartózkodás ment fel attól, hogy részletesen taglaljam Istvánnak Györffy
által szuggesztíven megrajzolt államberendezését, és méltassam a történeti személyek, elsősorban István jellemábrázolását. Nem szólok a történeti események rész100

letes ismertetéséről, amit tulajdonképpen — történeti munkáról lévén szó — természetesnek veszünk. Pedig ez egyik olyan része a könyvnek, ahol Györffy széles körű
ismerete a legjobban kitűnik.
Györffy tanulmánya egy korszakot szintetizál. Természetes, hogy e korszakra
vonatkozó egyéni kutatásának összefoglalása mellett fel kellett használja más kutatók eredményeit. Bőséges irodalomjegyzék tanúskodik arról, hogy Györffy ezt meg
is tette.
Az István király és műve több történeti munkánál. Történetkutatásunk régi
adóssága, hogy államalapításunk korát, folyamatát behatóan feldolgozza; ennek
Györffy tett eleget e munka megírásával. Ám István király nem csak egy történeti
személy a sok közül, műve nem egy alkotás a sok közül; ez az alkotás a ma is fennálló magyar állam. Utaltunk arra, hogy Istvánt sokféleképpen értékelték történelmünk folyamán. Volt idő, amikor tagadták kultuszának jogosultságát. Györffy István
királyt visszaadta a magyarságnak, bizonyítva, hogy ezer év távlatából is méltó a
magyar állam alapítójának kultuszára. (Gondolat, 1977.)
GEDAI ISTVÁN

Bakay Kornél: A magyar államalapítás
A közelgő ezredforduló ugyan a magyar államalapítás millenniuma is lesz egyszersmind, történeti értelemben azonban a magyar államalapítás nem azonosítható
egyetlen történeti eseménnyel, István király megkoronázásával. A magyar állam születése történeti folyamat, amelynek kezdetei a honfoglalásig nyúlnak vissza, megszilárdítása, európai elfogadtatása egészen a 11. század végéig tartott. Erről a m a j d
két évszázadnyi magyar történelemről ad összefoglalást Bakay Kornél könyve.
A történeti érdeklődésnek mindenkor fókuszában állott a magyar államalapítás,
és a tudomány igyekezett is ezt az érdeklődést kielégíteni: régészet és történettudomány e folyamat részleteiről rengeteg adatot föltárt már. Ugyanakkor a források
szűkszavúsága, a magyar államalapítás tagadhatatlan egyszerisége markáns, a konkrét sajátosságokat megragadó szintézist nem tett lehetővé. (Eltekintve Györffy György
nemrég megjelent, István király és műve című összefoglalásától, amelynek olvasói
és kritikai befogadása most van folyamatban.) Nem sikerült maradéktalanul a népszerű összefoglalás Bakáy Kornélnak sem.
Mi az a tudományos feladvány, amelyet e két évszázad kutatóinak — régészeknek, történészeknek — meg kell fejteniük? Bakay meg sem említi, annyira ismertnek veszi, hogy a magyarság volt az egyetlen nomád (vagy félnomád) etnikum,
amelynek sikerült az államalapítás, és így beilleszkedve fennmaradt Európa népei
között. Ennek a világtörténeti teljesítménynek köszönhetjük, hogy nem jutottunk a
hunok, az avarok sorsára — akikből még hírmondó sem maradt.
A páratlan folyamat kezdete és vége viszonylag tisztán áll előttünk: a földműveléssel, kézművességgel már megismerkedett, de még tagadhatatlanul vándorló-nomadizáló magyarság egyike a kelet-európai sztyeppevidék hasonló fejlődésű, különböző
uralmi szervezetnek váltakozva alávetett, majd önállósuló népeinek. Ez a nép h a j t j a
végre a „honfoglalást", amelyet itt azért említhetünk idézőjelek között, mert nem
tudjuk bizonyítani, hogy csak újabb, vagy valóban végleges hazának tekintették-e a
Kárpát-medencét. És eltelik két évszázad: az államalkotó magyarság Európa egyik
szolid, megbecsült, közepes erősségű országát teremti meg; amelynek története a
12. századtól szerves része Európa történetének. Ahogy Illyés Gyula fogalmazza:
részese keresztes hadjáratoknak, volt reformációja, vannak jakobinusai. A nagy kér100

dés tehát: közben, e két évszázad alatt mi is történt? A részletek gazdagsága ellenére, amit e korról ma már tudunk, mégis megállja a helyét az a hasonlat, amely
szerint e két évszázad a magyar történelem „fekete dobozainak" egyike: a kezdet és
a végpont ismerete ellenére nem tudjuk bizonyosan, mi is történt közben.
A tudományosan elavult elméletek határozott cáfolata, a legfrissebb részeredmények ismertetése, nem utolsósorban pedig az eltérő nézetek felemlítése, a rejtélyek
jelzése Bakay összefoglalásának fő érdeme. Amíg korábban az „új" jelenségek felbukkanását szláv vagy frank elemek átvételével magyarázták, az újabb adatok cáfolják az államszervezet, a településviszonyok folytonosságát. Néhol tagadhatatlan az
átvétel, például a kereszténységé, de itt viszont éppen a gyors befogadás ténye vár
magyarázatra. A kalandozásokat a magyar társadalom belső válsága megnyilvánulásaként tanítják az iskolában, a könyv a hangsúlyt tudatos külpolitikai megfontolásokra helyezi.
Az előszó kimondja, a könyv szerkezete érezteti: nem a történész, hanem a régész kalauzolja az olvasót. Nem az időrend, hanem a nehezebben időhöz köthető
tárgyi leletanyag alakítja az előadás menetét. Rövid európai és magyar történeti bevezető után a könyv zömét kitevő statikus, keresztmetszeti fejezetek következnek: a
magyar társadalom a 11. században, az államszervezet, az egyház, a koronázási jelvények. Érdekesség, a részletek gazdagsága, az idézett források születésének olykor
még az olvasást is nehezítő precíz, forráskritikai kitérőkkel megszakított megjelölése jellemzi az előadást. Mégis hiányérzetünk támad: a magyar államalapításról
szóló munkában csak sorokat olvashatunk történetünk egyik legnagyobb alakjáról,
Szent István királyról! Ha a szerző objektív folyamatoknak kívánt elsőbbséget adni
— ilyen mértékben nem értünk vele egyet. Géza és István együttesen több mint fél
évszázados zseniális politikai működése bizony elemzésre várt volna. Hiszen bennük
futottak össze azok a „kihívások", amelyek az államalapítás „válaszát" indukálták!
Más szóval: a régész szerző rekonstruálja ugyan a lezajlott eseményeket, de lemond
arról, hogy felidézze a régmúlt döntési helyzeteit, alternatíváit. Pedig már könyvének címe is megmondja: a magyar állam nem megalakult, hanem megalapították.
(Gondolat, 1978.)
GERGELY ANDRÁS

MŰTEREMLÁTOGATÁS

Fejér
Csabánál

Valaki beszélt. A művészetéről, a képeiről. A tárlatnyitó közönség T. Tárlatnyitó
Közönségnek mutatkozott; ki áhítatos is volt, ki csak érdeklődő. A hetvenes évek
elején történt egy szombati napon, talán a Gulácsy Teremben, talán másutt. Celebrálódott a ceremónia. Fejér Csaba elnézett valahová, messzire, túl a kirakatüveg
mögött zsongó utcán.
Ott sem volt.
Aztán vége szakadt a beszédnek, s ő egy szempillantás alatt eltűnt. Elment, láthatatlanná vált, ki tudja? Bizonyára az egyik romtanya Hírlappal foldozott ablaka
mögött rejtőzött el, figyelte: látjuk-e őt, vagy csak nézzük.
Ott volt a teremben.
Persze soha sincs sehol egészen jelen. Hol a múltban portyázik, hol a jövőben.
És ez átkozottul zavaró, mert közben itt van a jelenben; fest, hallgat, válaszol a
kérdésekre, nősül, elválik, vermutot tölt egy pohárba, bicikliről integet, kérdéseket
tesz föl, fest, hallgat. Ám az egész valahogy mégis gyanús; gyanús, mint egy jéghegy, mert kilenc tizede nem látszik.
Nyilatkozni nem szeret, szerintem nem is tud. Megnyilatkozni szokott. Hetvennégyben a Művészet szerkesztője körkérdést intézett vásárhelyi festőkhöz. Azt tudakolta tőlük: mit tart ápolandó, követendő hagyománynak Hódmezővásárhely művészetében?
Fejér Csaba fogott egy árkus papirost, írta: „Megfogalmaztam röviden az álláspontomat ebben a kérdésben, született is néhány változat, de mindegyiknek megvolt
az a hibája, hogy nem értettem vele egyet. Nem tudok olyan kérdésről egyértelműen
beszélni, amiről nem lehet. Mert bármit mondok, az ellenkezője is igaz. Legföljebb
egy lapos alföldi ideológiát lehetne pufogtatni, ez viszont nem méltó Vásárhely szelleméhez. És én irtózom még az egy személyre szabott ideológiától is."
Ez, kérem, nyilatkozat. Fejér Csaba módra. Mintha egy jéghegy beszélne saját
nem látható kilenc tizedéről.
És íme Jéghegy úr rezidenciája. Jéghegy úr most éppen vermutot tölt egy
pohárba.
— Képek? — ezt Enyedi Zoli kérdezi. Fényképezni szeretne.
100

— Nincsenek. Csak vázlatok vannak itthon, félkész munkák.
— Akkor?
— Menj el a múzeumba, aztán ugorj be Borbáth lakására, van nála hat képem.
(Dr. Borbáth Árpád főorvos a vásárhelyi festők egyik legismertebb mecénása.)
Enyedi ugrik.
Csaba ül és hallgat. A gyerekkoráról kérdezem, hogy visszaérkezzék a műterembe.
— Tudod, nekem soha sem volt fantáziám. Már négyéves koromban sem volt.
Rajzoltam, mert muszáj volt rajzolni, de csak azt rajzoltam le, amit láttam. Én ezért
aztán gyerekrajzot sose csináltam. Emlékszem hatéves koromban, akkor Kenterkén
laktunk, kimentem az állomásra és lerajzoltam egy 328-as mozdonyt. Pontosan annyi
kereke volt, mint a valóságban, a kéménye is annyi. Ha nem hiszed, megmutathatom, eltettem. Arra is emlékszem, hogy akkor voltam először igazán boldog, amikor
a nagyanyám sparheltjét először sikerült pontosan ábrázolnom, nem borultak föl a
platnik, vagyis stimmelt a perspektíva.
— Mit hoztál még a gyerekkorból? Fontosat.
— Az álmaimat. Én mindig egyfélét álmodok. Lőnek rám, lövök, géppisztoly van
a kezemben. Ez Zsámbéki álom. Negyvenhatban kerültünk oda. A falu csupa rom
volt. A házunk közelében tankroncs, lövészárkok, szerte-szét aknák, ötvenig nem
múlt el év, hogy valamelyik osztálytársam meg ne halt volna. Nekem is volt egy
darabig eldugva egy láda lőszerem...
— A képeiden nyugalom van.
— Védekezés az álmaim ellen. De beszéltem én már erről. Szerintem nem igaz,
hogy belsőleg is igazodnunk kell az élet zaklatottságához. A harmóniára vágyás a
huszadik század egyik igaz, őszinte, egészséges életérzése; azt hiszem, így fogalmaztam.
— Mikor gondoltál először arra, hogy festő leszel?
— Amikor felvételiztem az Iparművészeti Főiskolára, s rádöbbentem, hogy a
rajzolni tudás: hatalom. A legtöbb fölvételiző egy kocka ábrázolásával se nagyon
tudott megbirkózni; én pedig már szinte mindent tudtam fényről-árnyékról, perspektíváról. Tudod, én képzőművészeti gimnáziumba jártam, ahol naponta átlagban öt
órát rajzoltunk. Döbröcöni mester azt mondta a felvételin: Fiam, maga eltévesztette
a dolgot, magának a képzőművészetire kellett volna jelentkezni.
— És?
— Két évet az iparon jártam. Fontos két év volt. Mert tanultunk bútortörténetet, épületszerkezettant is. Például. Csak akkor hagytam ott, amikor kezdett az ügy
túlságosan szakmaivá válni.
— Miért volt akkor mégis fontos?
— Nézd, amikor én először festettem itt Vásárhelyen tanyát, volt aki azt mondta,
hogy jövök én ahhoz, amikor sohasem laktam tanyában. Sőt, még ősvásárhelyinek
sem számítok! (Fejér Csaba Karcagon született. A fél országot osztálytársának tudja,
mert élt még a Kunság fővárosa után Tokajban, Nyírbogdányban, Kenterkén, Betlenben, Makón és Budapesten. Ja, és persze Vásárhelyen is, rövid ideig.)
— Mit mondtál erre?
— Hallgattam. Ha hülyeséget mond valaki, nem szoktam reagálni. Minek? Nem
ér annyit. Szóval, én tanultam épületszerkezettant is. így aztán egy tanyát én át
tudok világítani. Ügy látom, mintha röntgenen látnám. Ha megsüllyedt az egyik fal,
tudom, hogy reagál erre a jelenségre a tetőszerkezet. Ez a fontos, nem az, hogy ki
élt valaha tanyán, ki nem.
Jéghegy úr ezt is indulatok nélkül mondja. Kitölti a vermut maradékát a
poharamba.
— Tudod, kaptam én egy Derkovits-ösztöndíjat. Még hatvankettőben. Azt hiszem
azért adták, mert támogatták — hivatalosan is —, amit csináltam. Én meg akartam
is csinálni...
— Félbehagytad a mondatot.
7

99

— Csak a mondatot hagytam félbe, a munkát folytattam, nem tértem le a saját
utamról.
— Mások letértek?
— Is, is. A hetvenes évek elejére már nem volt divat ábrázolni a valóságot. Más
irányból f ú j t a szél. Különféle absztrakciók jöttek divatba.
— Divatok. Mi a véleményed róluk.
— Semmi.
— Nem is érdekelnek?
— Nézd, ezt a mostani irányzatot majdnem mindenki tudja csinálni, nem baj,
ha nem ismeri a perspektíva törvényeit, ha nem tud bánni színekkel — ebből nem
derül ki semmi. De megvilágítom neked ezt egy példával. Ügy van az, hogy van egy
sor, abban elől is vannak, hátul is. Nos, hát szerintem az ilyen divatváltások úgy
állnak elő, hogy azok akik a sor végén állnak, gondolnak egyet, s elindulnak másfelé. H á t h a . . . És az a vicc, hogy be szokott jönni nekik, persze csak ideig-óráig.
Erről én nem akarok többet mondani, valaki még képes és magára v e s z i . . .
— A barátaid közül?
— Az én barátaim színészek, orvosok, zenészek.
— És a kollégák?
— Kollégák között soha sem alakul ki igazi barátság.
Töpreng egy sort.
— Te várjál, ezt ne írd le, marhaság. Munkácsy és Paál László barátsága jutott
eszembe, a nyolcaké. Ók segíteni is tudtak egymásnak. Szóval, én arra gondoltam,
ami most van, és most nincsenek igazi barátságok. Nem tudom, észrevetted-e, de az
emberi kapcsolatok nagyon megnyomorodtak valahogy. A jólét tenné, a biztonság,
nem tudom . . .
— Ellenségeid vannak-e?
— Egy biztosan van. Fejér Csabának hívják. Néha kényelmeskedik, lusta. Többről nem tudok.
— Mit nem kérdeztem még ebben a témában? A n ő k e t . . .
— A művészi munkámra soha sem hatottak. Inkább csak zavartak benne. Lekötöttek egy csomó időmet. A magánélet más, de most nem arról b e s z é l ü n k . . .
— Mitől van, hogy kevés portrét festesz? Ettől? Ettől is?
— Nekem valamennyi portrém pszichológiai tanulmány. Engem nem arcok érdekelnek, hanem lelkiállapotok, jelenségek. A bolond figurájával a diadalmas hülyeséget ábrázoltam, a vak hordárral egy kényszert, a látás kényszerét. De aztán hogy
ez miként is játszódott le bennem, azt nem tudom elmondani, mert nekem irodalmi,
vagy pláne filozófiai gondolatok nem jutnak eszembe, csak képek.
— Kétféle jelrendszer . . .
— Hagyd ezt, nekem az ilyesmiről az esztétikaórák jutnak eszembe, amelyeken
mindent megmagyaráztak tudományos alapon, de sok köszönet nem volt benne. Szerintem olyan ez a festőpálya, mint a foci.
— A foci?
— Persze. Ehhez is két dolog kell. Tehetség és játékintelligencia.
— Az elsőt még értem.
— Pedig világos az utóbbi fogalom is. Játékintelligenciája annak van, aki mindig tudja, hogy mit kell csinálnia, pontosabban, hogy mire képes. Van közöttünk
sok olyan ember is, akinek egyszerűen abba kellene hagynia a mázolást, mert csak
azt tudja, és azt meg minek? De nem hagyja abba, mert nincs játékintelligenciája.
Lehet persze ettől még okos ember, tudhatja az összes lexikont kívülről, a játékintelligencia más.
— Világítsd meg a lényegét!
— A mi munkánk hivatás, másféle megítélés alá esik, mintha az esztergálásról
beszélnénk. Ma festőnek lenni karriernek számít. Apuka, anyuka igyekszik benyomni
a fiát-lányát a pályára, ha a gyerek tud egy egyenes vonalat húzni. Régen másképp
volt. Kockázattal járt a pálya. Csak megszállottak vállalták föl, és azért, mert mon100

CSENDÉLET

TANYA TÉLEN

INTERIEUR

ABLAK

danivalójuk volt a világról, s nem maga a festészet volt a mondanivalójuk. Nekem
ezért kedves Munkácsy és Tornyai és ezért nem hat rám elementáris erővel Matisse.
Például. Vannak persze, voltak a megszállottak között is tehetségtelenek, de legalább
megszállottak voltak, és a hitükért véreztek el. A festőé sors, nem foglalkozás. Ez a
lényeg. De sajnos csak a múlt időre vonatkozik!
— Nosztalgiáid vannak?
— Nekem sokan vetik a szememre, hogy visszasírom a régi paraszti világot.
Nem sírom vissza. Ha valamit visszasírok, az az a kor, amikor a festők még tényleg
festők voltak.
— Mikor dolgozol?
— Reggel jövök a műterembe, nyolcra. Aztán tízig ráhangolom magam a munkára. Utána festek, de csak két órát. Többet nem tudok dolgozni egyszerre. Sokat
kivesz belőlem. A festés nehéz munka. Koncentrálni kell. Te, még így is felfedezek
később olyan részleteket egy-egy képen, amiről nem tudtam festés közben. Hogy
kerülnek oda, rejtély?
— Utána?
— Fölülök a biciklimre, kikarikázok a határba. Figyelek. Gyűjtöm a tanyák anatómiai jellegzetességeit. Fényben, ellenfényben, reggel, délben, este, mindig másmilyen a táj, s a tanyák is mások.
— Aztán?
— Visszajövök, hogy másnap ú j r a ráhangolódjak a küzdelemre, mert a festés
küzdelem. Az anyagot meg kell törni, az anyagnak levegővé kell válnia, vízzé,
tanyafallá, vödörré. Sokan azt mondják — látod, ez is divat —, hogy tisztelem az
anyagot —, és ez idáig rendben is van, csak ott nincs igazság benne, hogy az anyagot nem úgy kell tisztelni, hogy hagyjuk: csurogjon a vásznon, amerre csak a k a r . . .
A festék egyébként, akár hiszed, akár nem, először tényleg arra megy, amerre ő
akar. De nem szabad hagyni. Ez a küzdelem lényege.
— Tudatos dolog ez, program?
— Csak félig. Én ösztönös típus vagyok, azt hiszem.
— Az előbb már beszéltél arról, hogy mit vetnek a szemedre, de szemedre vetnek mást is, hogy mindig csak sámlikat festesz meg tanyákat, hogy nincs más mondanivalód . . .
— Régen mondom, s ma sem tudok mást mondani: A világ legkisebb részében
is benne az egész. így közvetlen környezetem minden tárgyában. Felesleges tovább
menni, bővíteni a kört, mikor még ezt a parányt sem fejeztem ki úgy, ahogy szeretném, ahogy belsőleg igénylem.
— Idéztél. Régről. Tényleg így gondolod?
— Hát, ha meggondolom... Nézd. Tulajdonképpen én érzem, hogy tovább keli .
lépnem valamerre. Lehetséges, hogy a tárgyakat nem kellene annyira hangsúlyoznom, hanem a hátteret. Ezek műhelyproblémák, a tárgyaim, a világom biztos, hogy
változatlan marad. Mert ez van, ez az enyém. Hogy pontosan mit fogok csinálni, azt
persze még nem tudom. Én különben is szakaszokban fejlődtem, elértem egy szintre,
ott voltam, aztán elkezdett idegesíteni, hogy ott vagyok, s továbbléptem. Sohasem
könnyen.
— Hatvanhatban Tornyai-plakettet kaptál, hatvannyolcban Koszta-érmet, hetvenegyben Szeged művészeti díját. Azóta?
— Tömör leszek. Semmit.
— Miért?
— Ezt ne tőlem kérdezd.
Nem kérdezem. A tekintetem az asztalra téved. Szórólapok vannak rajta. „Er
nimmt regelmässig an den Landesausstellungen und an den die ungarische Kunst
der Gegenwart repräsentirenden Kollektivausstellungen im Ausland teil" — olvasom.
— Én nem értem — mondja Jéghegy úr.
— Rendszeresen vesz részt nemzeti művészeti kiállításokon, külföldön is gyakran állítja ki képeit — ennyi.
100

— Nem egészen igaz. Ma már nem. Egyre kevesebb kollektív tárlaton veszek
részt. Egyéni tárlatokra készülök. Ezeken jobban el tudom mondani amit akarok,
egy gondolat köré tudok építkezni.
— Csak ezért?
— Valójában igen. Le ne írd, hogy másért, sokan különben is azzal vádolnak,
hogy játszom a kívülállót, érted . . .
— Mondd, jól érzed te magad?
— Igen. Van bázisom. Idesüss!
Feláll, kimegy a műteremből, s nemsokára egy hatalmas köteg levéllel tér vissza.
— Nézd meg őket!
Levél Bécsből, Wiesbadenből, Budapestről, innen a szomszéd utcából, Svájc egy
általam nem ismert kisvárosából. T. Művész úr! — így kezdődnek, s képekért könyörögnek bennük.
— Látod?
— Látom. Emlékszem egy statisztikára. A XIV. öszi Tárlat idején készült. 342
megkérdezett közül hatvankilencnek a te képeid tetszettek a legjobban, mi több a
legmodernebbnek is azokat ítélték.
— Na, látod. Ülök a körhintában, a körhintából pedig nehéz kiszállni.
— Az anyagiak miatt.
— Nem. Azért, mert az embert nem hagyják kiszállni.
Jéghegy úr elmereng ezen. Konstatálom: nincs itt. A következő kérdésemre is
válaszolna, ha feltenném, de igazából nincs már itt. Lehet; hogy karikázik, kerekezik
valahol a mártélyi határban; hogy valahol másutt tölt vermutot egy pohárba; hogy
elrejtőzött egy tanya Hírlappal foldozott ablaka mögé, és mosolyog — azon, hogy
beszélgettünk, a festészetről, amiről szerinte nem is lehet beszélgetni.
PETRI FERENC

F E J É R CSABA: IDŐS ASSZONY
100

Film, nyelv, autonomitás
A JANCSÓ-JELENSÉG

Nem sokkal azután, hogy Cannes-ban életmű-díjat kapott Jancsó Miklós trilógiájának első két része, a Magyar rapszódia és az Allegro barbaro, az Életünket és
vérünket trilógia díjazott két filmjét a könyvhét alkalmából Szegeden is láthatta a
közönség, egy nappal később pedig találkozhatott a két szerzővel, Hernádi Gyulával
és Jancsó Miklóssal. A szegedi előzetes bemutató, a beszélgetés, s a cannes-i életműdíj után, valamint azelőtt, hogy a film ősszel a mozik műsorára kerülne, mindenképpen hasznosnak tűnik legalább vázlatosan áttekinteni a szerzőpár életművét. Már
csak azért is, mert kevés olyan rendező akad minálunk, akinek filmjei akkora port
vertek föl idehaza, mint Jancsó művei, s akinek munkáit annyi tanulmányban próbálták elemezni külföldön is, s ha néha ellenérzésekkel, s fenntartásokkal is, de
alapjában véve elismerve azt a tényt, hogy Jancsó a film egyetemes történetének
egyik kulcsfigurája.

A FORMANYELV

Ha Jancsó-filmekről esik szó, először többnyire az a kérdés merül föl: miért
csinál ilyen „anti-filmeket" Jancsó, s szükség van-e egyáltalán az ilyen filmekre?
A kérdés ilyen föltevése eleve föltételezi azt, hogy Jancsó filmjeit rendhagyóaknak,
rendkívülinek tartjuk. Pedig amennyiben filmművészetről beszélünk, voltaképpen
meg kellene fordítanunk a premisszákat, mert nem annyira Jancsóé a rendhagyó
eset, mint inkább a filmé, összevetve a többi művészeti ág alapvető sajátosságaival.
Minden művészeti ág alapvető sajátja, hogy formanyelvét, eszközrendszerét —
ugyan külső hatások által, de — immanens, belső törvényszerűségei által meghatározva alakítja ki és fejleszti. A film esetében ezek a lehetőségek jószerével a „klaszszikusok" nagy korszakára korlátozódtak, amikor mód nyílt olyan fontos kifejező
eszközök, mint például a montázs „felfedezésére" és fejlesztésére, hogy mindezek
eredményeként a film szert tegyen olyan saját, viszonylag autonóm szerkesztési módszerekre és formanyelvi eszköztárra, amelyek nagy vonalakban a klasszikus irodalom, a XIX. századi regény metódusaival tekinthetők ekvivalensnek. Vagyis a film
a század első felében mintegy adaptálta, saját eszközrendszerébe lefordította a múlt
század irodalmában kidolgozott formai-szerkezeti megoldásokat, eszközöket.
A XX. század művészetének fejlődésébe a film mindenképpen csak késve kapcsolódhatott be, hiszen hiányoztak számára azok, a XIX. században megteremtett
alapok, amelyeken századunk fejlődése kibontakozott. Természetes tehát, hogy a
film elsőként ezeket az alapokat pótolta, s éppen az a természetellenes, hogy ezt
nem követte a századunk fejlődésével, a világ változásaival adekvát, öntörvényű,
átfogó fejlődés a film esetében is. Sajnos nem követhette, mert — néhány izgalmas
próbálkozástól, kivételtől eltekintve — a film minden művészetnél inkább megmaradt
üzletnek, amit elsősorban az óriási befektetések indokolnak.
Köztudottan drága mulatság filmet csinálni. (A trilógia első két része negyven
millió forintot vitt el a magyar filmgyártás kétszáz milliós költségvetéséből. Igaz,
Budapesten évente négyszáz millióba kerül a patkányirtás!) S mivel a film drága
művészet, fejlődését többnyire az üzleti érdek, a producerek igényei határozták
meg. Még akkor is, ha a producerek igénye láthatóan egybeesik a közönségével (hiszen az a „jó" film, amely kelendő és nagy bevételt hoz!), mivel az igényeknek ez
a rendszere alapvetően megfosztotta a filmet attól a lehetőségtől, hogy elindulva a
100

XX. századi fejlődés útján, nagyszámú, értő közönséget neveljen a maga számára.
A formanyelv fejlesztésének ugyanis két oldala van. Részint azért szükséges hozzá
a folyamatosság, hogy az adott művészeti ág a maga autonóm feltételrendszerében
tisztázhassa lehetőségeit a gyakorlattal szembesítve, s egyúttal tökéletesíthesse módszereit; részint pedig azért van szükség a folyamatos munkára, hogy a nézők is
folyamatában sajátíthassák el a születő új formanyelv (ék) világát.
Így történt ez a képzőművészet, a zene, az irodalom, sőt a színház esetében is.
Az egyetlen kivétel a film volt. A filmművészeten belül pedig Jancsó azon ritka
kivételek közé tartozik, akik emberi tartásuknak, s nem utolsó sorban mecénásuknak (adott esetben a magyar filmgyártásnak) köszönhetően bejárhatták azt az utat,
amely minden művészeti ágban természetes és magától értetődő.

AZ ÉRTHETŐSÉG

Jancsó filmjeivel kapcsolatban a másik alapvető kifogás: érthetetlenek, megfejthetetlenül bonyolultak. Ilyenkor gyakran egy iskolai dolgozatom jut eszembe. A feladat az volt: írjuk meg hibáinkat, ki miért nem tanul úgy, ahogyan tanulhatna.
Bárgyún meredtem a szintúgy bárgyú pedagógiai célra, s végül némi karinthys iróniával mindenért a körülményeket tettem felelőssé, óriásivá, emberfölöttivé növelve
hatalmukat a dolgozatban. Aztán nem győztem hallgatni tanárom önismeretre és önmérsékletre intő szavait, aki — úgy látszik — nem olvasta a Magyarázom a bizonyítványomat, vagy legalábbis nem „ugrott be" neki, hogy valamiféle persziflázzsal
találkozott.
Sokszor úgy érzem, így van ez Jancsó filmjeivel. Hiszen érthetőségüket nemcsak
a szokatlan formanyelv nehezíti, hanem az utalások, „szimbólumok", belső kapcsolatok gyakran áttekinthetetlennek tűnő, bonyolult rendszere is. Hiszen elvileg e filmek
közelítően teljes megértéséhez, „elsajátításához" ismerni kellene a filmi történetben
adott kort, társadalmi, politikai hátteret; az emberiség, s az ország egész múltjának
legfontosabb állomásait, a fejlődések mozgatórugóit, az emberiség keresztény és „barbár" mítoszait, jelképeit stb., stb., stb., hogy a számtalan utalásból összeálló, komplex
filmi rendszer kifejthesse a szándékolt, vagy adottságaiban meglevő hatások megközelítő összességét.
Mindezekkel az alapokkal természetesen csak a nézőknek viszonylag kis hányada
rendelkezik, ám az is tény, hogy az átgondolt és aktualizált, középiskolás történelmi
tudás, amely „megélt" élménnyé teheti az egyén számára az emberiség és a magyar
nép történelmének átfogó, nagy folyamatait, már elégséges alapul szolgál ahhoz, hogy
egy-egy Jancsó-film komoly, értékkel bírjon a néző számára, hogy ú j összefüggésekbe
rendezhesse ismereteit átfogó történeti folyamatokról.
Igaz, a filmek bonyolult belső kapcsolatai, az utalások átfogó rendszerei a tájékozottabb embernek is szükségessé tehetik egy-egy film többszöri megnézését, hogy
teljesebb kép alakuljon ki a nézőben a megértés folyamatában. Ám a Jancsó-filmeknek ez a vonása is csupán a film esetében tekinthető rendkívülinek. Hiszen minden
művészet legjellemzőbb sajátja, hogy a többszöri találkozás az alkotással mindig
újat is képes adni, bővíteni tudja azt, amit a mű első megközelítésben adni . tudott.

A MODELLEK

Jancsó filmjeit már sok mindennek nevezték azok, akik a rendszerezés megszállottjaiként mindenáron „fiókot" akartak találni a számára a műfajok sublótjában. Leginkább talán a j,parabola" elnevezés vált általánossá, amely alighanem a
legkevésbé fedi a valóságot. Hiszen Jancsó alapvető módszere nem az „elbeszélés"
100

(lettlégyen az bármilyen jellegű is), hanem a modellalkotás, amely szerves következménye a filmjeiben egyre javuló eredményességgel megvalósuló céljainak.
Modelleket alkot tehát, mégpedig egy „belső" és egy „külső" feltételrendszer
szerint. Belső irányultsággal vagyis úgy, hogy a művészetek alapvető követelményei
szerint létrehozzon egy autonóm módon fölépülő, önmagát a saját logikai rendszerében maradéktalanul kielégítő világot (amely világ az őt szabályozó alapvető összefüggések révén „adekvát" lehet a nagy történeti-társadalmi folyamatok meghatározó
összefüggéseivel). S külső irányultsággal úgy, hogy filmi hőseinek nem kreál „elbeszélt" sorsot, hanem mintegy belehelyezi őket a filmi „induló-állapot" meghatározó
összefüggés-rendszereibe, hogy azután a szereplők filmi sorsát, cselekvéseit alapvetően ezek az összefüggések határozzák meg, tereljék a végkifejlet felé, éppen azt
vizsgálva ezáltal a film „lombikjában", hogy a valós történelmi sorsfordulókban,
azok kényszerpályáiban az egyénnek milyen lehetőségei vannak integritásának megtartására, s esetleg e folyamatok irányítására.
Filmi modelljei öntörvényű — s éppen e törvények valós összefüggései révén
reális — folyamataiban Jancsó végső soron mindig a marxista történetfilozófia alapkérdéseit vizsgálja. Kutatja a sorsfordulók, forradalmak, társadalmi változások mozgatórugóit, a hatalom szervezeteinek és a tömegek „egyedeinek" lehetséges viselkedésformáit, s egyáltalán, egyéni lehetőségeiket e nagy, objektív törvényszerűségek
által meghatározott társadalmi folyamatok befolyásolására. Vagyis olyan kérdéseket
feszeget különböző korokba ágyazva Jancsó, amelyek éppen korunkban váltak az
emberiség egyik legfontosabb ügyévé, amikor a világ sosem látott bonyolultságot
öltött, s elkerülhetetlenül halad az új, forradalmi változások, az ú j történeti sorsfordulók felé.

A FOLYAMATOSSÁG

Mindenre, amelyről több-kevesebb joggal elmondhatjuk, hogy művészet, a fejlődés folyamatossága jellemző. Jancsó filmjeire is. A Hernádival közösen megalkotott modellek igaz ugyan, hogy azonos, vagy hasonló alapkérdés jegyében fogantak,
ám minden filmjükben e problémakör más lehetséges viszonyrendszereit hozzák
létre, s kutatják e különböző történeti szituációkban az ember és a hatalom, az
ember és a „szervezet", az ember és a történetileg meghatározott nagy folyamatok
lehetséges viszonyait.
Hosszan tartana most bemutatni és elemezni az így jöttem-től a trilógiáig vezető
utat a modellalkotás szempontjából, így hát most csupán az életmű fejlődésének két
fontos szempontjára hívnánk föl a figyelmet. Az egyik: a nálunk Magánbűnök —
közerkölcsök címmel ismert, olasz—jugoszláv koprodukcióban forgatott, s Magyarországon egyelőre nem látható filmjében először teszi föl a kérdést: az ember elszakadhat-e saját (uralkodó) osztályától, módja van-e elvetni annak értékrendjét, s
azzal szemben az emberi kiteljesedést, a szabadságot választani. Ezt a kérdést teszi
föl Jancsó a trilógiában is, egy jelképes-lehetséges Bajcsy-Zsilinszky (vagy Károlyi)
sorsot vizsgálva. Az egyik esetben (Magánbűnök...) az elszakadás az elzárkózásban
jelentkezik, amely kiveti magából a Habsburg-birodalom uralkodó osztályának értékrendjét, s helyére egy kortól független, társadalmi meghatározottságok nélküli
emberi értékrendet kísérel megteremteni. Ez az út járhatatlannak bizonyul a jancsói
modellben (a renitens főherceget az elhivatottság tudatában, a birodalom értékrendjének, militáris, hatalmi és társadalmi integritásának védelmében meggyilkolják).
A másik esetben (trilógia) az elszakadás az ösztönös-szocialista népi forradalmiságba
való integrálódásban jelenik meg. (A végeredmény a harmadik rész híján még
ismeretlen. Legalábbis a filmi végeredmény, amely eltérhet a könyvétől.)
A fejlődés másik, figyelemre méltó eredménye: a trilógia feltette a koronát Jancsó és Hernádi égész eddigi közös munkájára. Az eddigi filmekben is nyomon lehe100

tett követni a kétirányú fejlődést. Részint „fogyott" a cselekményesség, részint pedig
a filmi világ fokozatosan tökéletesedve egyre inkább megállt a lábán kifejezett és
hagyományos cselekmény nélkül is. Magyarországon látott utóbbi két filmjükben, az
Égi bárányban és a Még kér a népben e két folyamat mintha valamelyest aszinkronba került volna, túl gyorsan „fogyott" a filmekből a cselekmény, anélkül, hogy
a filmi nyelv fejlődése valóban a kellő mértékben magára vállalhatta volna a művek egészének terheit. A Szerelmem, Elektrában már ismét javult e két összetevő
aránya, s ezen az úton, a filmi nyelv fejlesztésének ú t j á n ugyancsak továbblépést
hozott a Magánbűnök... A trilógia viszont immár valódi csúcsteljesítmény, amelyben a sajátosan filmi eszközök (képek, mozgások, kapcsolatrendszerek, utalások stb.)
együttesükben olyan minőségi változáson mennek át, hogy a néző számára önmagukban is „kielégítő", elégséges komplexitású, az egyszerűtől a nagyon bonyolultig terjedő struktúrákat tartalmazó, egyúttal magával ragadóan szép világot (világokat)
hoznak létre, hogy az már „megáll a saját lábán", a hagyományos cselekményvezetés
külsődleges mankói nélkül is. Vagyis ez a film már maradéktalanul elérte azt, ami
minden műalkotás alapvető célja és legnagyobb feladata: valóban önálló, önmagában is kielégítő komplexitású világot hozott létre.

A Z EREDMÉNY

Ezek a tökéletes filmi modellek, komplex világok az őket szabályozó összefüggésrendszer révén kerülnek analógiába a világ, a társadalom valóságával, úgy, hogy a
filmi és a valós világot szabályozó törvényszerűségek, szükségszerűségek rendszere
a lényeg szintjén találkozik.
Ezek után óhatatlanul fölmerül a kérdés, mi indokolta Jancsóék számára, hogy
az autonóm filmi nyelv kialakításának éppen ezt, az ő általuk megvalósított lehetőségét válasszák. A választ Hernádi Gyula fogalmazta meg pregnánsan, szegedi látogatásakor.
Véleménye szerint a hagyományos realizmus — a XIX. század szülötte lévén —
átörökítette a korra jellemző struktúrákat, amikor a világot s az embernek a világról szerzett ismereteit alapvetően a folyamatosság jellemezte. Ennek megfelelően a
realizmus szerkesztési elveit is lényegében a kontinuitás jellemezte. Vagyis a szerkesztés így vált adekváttá a világ megismerésének állapotával és jellegével. Ezzel
szemben a XX. századot alapvetően a forradalmi változások jellemzik, társadalmi
gyakorlatban, tudományban, megismerésben és világképben egyaránt. (Hiszen századunkban egy-egy jelentős tudományos felfedezés például a fizikában m á r nem építőkőként járult a fizika addigi épületéhez, hanem robbanásszerűen, forradalmian megváltoztatta az egész fizikai világképet.) S a minőségi változások alapvetően XX.
századi világának inkább megfelel az ő filmjeik diszkontinuális szerkesztése, amely
szerkezeti sajátosságai révén válhat adekváttá a század dinamikus struktúráival.
Arról nem is beszélve, hogy a „realizmus" nagymértékben manipulálható. Nem
véletlen, hogy éppen az amerikai filmgyártásban érkezett el ú j virágkorához. Hiszen
ezekben a filmekben „valóságossá", kívánatos valósággá tehetők olyan fiktív, vagy
csak határozott korlátok között, s javarészt akkor is csak attitűdként létező világok
(mint például az úgynevezett amerikai életforma), amelyeket e manipulált realizmus
révén korlátoktól független, lehetséges, sőt, létező valóságként állíthatnak kívánatos
modellként e filmek a néző elé. Vagyis üzletről van szó, egy életforma anyagi és
ideológiai hasznot egyaránt hozó „eladásáról". Ezzel szemben a Jancsó-féle modell
nem manipulálható, hiszen összéfüggéseket, dinamikus rendszereket vizsgál, s ha
hamisan teszi, mindenképpen elveszíti hitelét, mivel nem él a kreált cselekmény
valóságillúziót keltő eszközeivel.
Jancsó és Hernádi tehát alapvetően ú j a t hoztak létre az egyetemes filmtörténetben. S ez akkor is hasznára lesz a filmnek, ha útjuk egyedi marad, ha módszereik
100

nem is találnak követőre. Hasznára válik, mert fölmutatták a film valóban autonóm,
művészi lehetőségeit, annak legalábbis egy lehetséges útját. Azt, hogy mivé lehetett
volna (lehetne?) a film, ha kezdetei óta nem kötődött volna így vagy úgy a szórakoztató iparhoz, a tőke, a befektetés és a haszon kényszerpályáihoz. S ezért a lehetőségért köszönet illeti a magyar filmgyártást.
*

Hogy írásunkban többnyire csak Jancsó nevével találkozott az olvasó, ne tévessze
meg. Oka csupán a könnyebbség, s az volt, hogy mindenekelőtt a filmekről beszéltünk. Am azt mindig szem előtt kell tartanunk, hogy e filmek közös munka eredményei, Hernádi Gyula és Jancsó Miklós közös gyermekei.
SZÁVAY ISTVÁN

«

F E J É R CSABA: VÁZLAT
100

Búcsúféle Örkény Istvántól
Gyuri atyus, a gügye postás szereti Tótékat, a fiuk halálhírét közlő levelet
tehát nem kézbesíti. Nem akar fájdalmat okozni. Ez a levél el is veszhetett
volna a postán vagy akárhol, Gyuri atyus nem kikerülhetetlen láncszem. De
Tót Gyula zászlós az, nélküle nincs dráma, se groteszk, se másmilyen, és senkit sem érdekelne, hogy az őrnagy az erőszakot testesíti-e meg, vagy ő is, meg
Tóték is egy nagyobb hatalom: a félelem foglyai. Tóték együgyűek, az őrnagy
elmebajos — drámán aluli lények volnának tehát, ha viszonyuk fundamentuma: Tót Gyula zászlós élete nem lenne annyira fontos, olyan végzetesen komoly kötelék. Pedig meg sem jelenik a színen, a rendezőknek pedig eszükbe
sem jut, hogy jelezzék, milyen szorongások, sóvár álmok, féltések, a hazavárás
milyen animális izzása övezi ezt a veszendő zászlóst. Olvasható, hogy Örkény
groteszkjei a valóságból támadtak, de egymás színe előtt röstelltük elgondolni,
hogy Tóték alázatának jellege mennyire történelmi természetű. Katonák nem
szoktak ennyire félni, s frontharcosokat ennyire, ilyen nyomorultul félteni
sem szokás; ha a fronton egy közösség érdeke a tét, ha a háborútól valami jó
is várható. Tóték szervilizmusa számomra már az első olvasáskor azt a néma
kétségbeesést idézte, mellyel akkor a katonákat elengedtük és hazavártuk. Az
irdatlan messzeséget, az orosz telet, a kifejlés bizonytalanságát, az egész helyzet beláthatatlanságának emlékét, az értelmetlen és reménytelen háborúba
kényszerített nép baljós sejtelmekkel terhes remegését. Tóték olyan közeli rokonaim, hogy jelmezeik mögül még»az akcentusukat is hallani vélem: Istenem,
mit meg nem tettünk volna a Tót Gyulákért! — épp mert semmit sem tehettünk.
Tótékkal ezért történhet meg minden. Örkény csalhatatlan ösztönnel talált
rá arra a történelmi alaphelyzetre, mely a bizarr komédiázás fordulatain is
átnyilallik, mint a ki nem operált lövedék egy-egy merészebb mozdulat közben. Sikere tanúsítja: kísérletezni, komédiázni is csak így érdemes, ha vérre
megy a játék.
A Tótékban a dráma mögött rejlik, a Macskajátékban szemünk előtt csúfoltatik meg a szerelem, a hűség, a ragaszkodás szenvedélye. Örkény nyilatkozatokkal is tudtunkra adta, hogy a szerelem nem életkori érzület, vagyis, hogy
komolyan veszi Orbánnét. Persze a maga józanságát is, azt a racionalizmust,
melynek optikáján át a nagy érzések nevetséges színei is átrikítanak. Az ízlés
karikírozni törekszik a tőle idegent, a szív azonban érzi, hogy artériáit szűkítik, kell hát Orbánné, hogy. a szellem visszahajolhasson az élet forrásához, s e
mozdulata közben is fölényes maradhasson. Azonosulás és távolságtartás,
otthonosság és csillagköziség magasrendű játéka bontakozhat így ki, pontosabban szólva: ezért, az azonosulás mélysége s a fölény szikrázása folytán válhatott magasrendűvé az Örkényi játék.
Érzékelik ezt valamiként a róla s bemutatóiról írott bírálatok is, de a műveket életrehívó valóság és esztétikai arculatuk kapcsolatát egyszer még tanulmányoznunk kellene. Míg élt, elmulasztottuk, műfaji vívmányai álltak előtérben, engem genezisük érdekelt, azaz genezisük felől vélem megérthetőnek a
kifejlett poétikai jelleget is. Most a halál sivár fontoskodássá degradálja ezt a
gondot. Azt is, hogy egy-egy cudar helyzetben magamban hozzá fellebbeztem,
álmomban egyesbírónak láttam, aki igazságot oszt, s akinek ítéletét eleve elfogadtam. Jó lett volna írni róla. Most csak a mulasztás tudata sajog, egy
újabb csonkaság, mely nem orvosolható. <
KISS FERENC
100

SZEMELVÉNYEK AZ ÖRKÉNY-IRODALOMBÓL
„E képlet történelmi mélységén lehet vitázni, annál is inkább, mert ma mái
irodalmi áramlattá vált a hóhér—áldozat viszony azonosítása, felcserélése. Azonban
Örkény ebben a modellben is újat ad, mert a groteszk emberszemlélet légkörében
még ezt a tézist is kérdőjellel illeti: végül is ezek a Tóték félelemből és becsapott
reménységből teremtik maguknak ezt az Őrnagyot: fiukért, aki már rég halott. Ha
lenne kérdésünk a darab sugallatait illetően, úgy nem is az áldozat-problémát vallatnánk, hanem ezt a »groteszk-sorstragédia« jelleget: a darab elején kiderül már,
hogy minden elveszett, s következésképpen az emberek minden áldozata eleve hiábavaló. Ebből adódik látszólag a groteszk alapállás: valami hátborzongató, tragikus
történik, és a nézőnek mégis nevetnie kell. Mi azonban úgy érezzük, a darab értékei
nem ennek az alapállásnak függvényei: az őrnagy—Tót pár játéka ettől a végső
motivációtól függetlenül is életképes és ugyanilyen abszurd kifutással bontakozna
ki. így viszont ez a »sorsgroteszk« kissé parabolaszerűén hat és a darabnak egy tőle
idegen történet-filozófiai kicsengést — »úgysem érdemes erőlködni« — kölcsönöz.
Azonban hangsúlyozni szeretném: ezen a ponton csak vitázni lehet, a darab groteszk többértelműsége itt is oldja a végletes következtetéseket."
(Almási Miklós: Unalmas vagy érdekes színház?
Kortárs, 1967. 5. szám, 835—838. I.)
„ . . . az Őrnagy egy bizonyos fajta hatalom megtestesülése, aki félelmet gerjeszt
maga körül, mert maga is fél, eltapossa, megalázza a neki kiszolgáltatottat, de
vonzza is, mert maga is kiszolgáltatott, s bár másnak a hóhéra akar lenni, maga is
provokálja a halált, s mindezt úgy, hogy egyszerre legyen szép és rút, ép idegzetű
és idegroncs, egy rangos világból érkező vendég, aki azonban a haláltól hoz üzenetet.
Ezt tudtam volna mondani a kéziratomból kiindulva, mint a színész számára a »kötelező anyagot«. Ha most végiggondolom, nem is csodálom, hogy ezt a kérdést nem
tették föl nekem. — Latinovits az Őrnagy szerepében mindezt valóra váltotta, aminek őszintén örültem. De mégsem örvendezve, hanem lenyűgözve ültem a nézőtéren
az utolsó próbák valamelyikén, mert Latinovits Őrnagya nem a fent körvonalazott
Őrnagy volt, hanem valami más is, valami több. Mégpedig nemcsak azzal lett több,
hogy például felkötött egy hajkötőhálót, vagy szórakozottan odaszalutált egy próbababának, hiszen mindez csak az evidenciák számát növelte; hanem azzal, hogy egy
ú j és mindent átfogó látomással egy démoni Őrnagyot állított a színpadra, akinek
minden emberi vonása ebből az emberfeletti régióból következett. — Latinovitsból
a »rontás« áradt, az önmaga elpusztításának és a mások megsemmisítésének belső
parancsa; s ez volt a nem kötelező »plusz«, amivel lenyűgözött, hiszen a darab
kéziratában nem volt ilyen instrukció, aminthogy a többi Őrnagy, akit alkalmam
volt látni, kísérletet sem tett egy ilyen alak megteremtésére. Márpedig, kell-e mondanom, ez volt az én vízióm is, amit prózában meg is próbáltam írni. A darab
kéziratában azonban nincs erre utalás, hiszen túlesik azon a »ráhagyási ponton«,
ameddig az író keze elér."
(Örkény István: Író és színész. Film, Színház, Muzsika, 1970. V. 9.)
„Ez a szerelmi háromszög csak abban különbözik elődeitől, hogy szereplői nem
tízen-, nem is húszan-, hanem hatvan-egynéhány évesek. — S bár úgy látszik, hogy
a szenvedély kísérő tünetei: átvirrasztott éjszakái, forró vallomásai, boldog föllángolásai és féltékeny leselkedései pontosan ugyanúgy játszódnak le az elmúlás küszöbén, mint az élet hajnalán, vagy delelőjén, bennünk, akik csak nézzük ezt a groteszk játékot, hullámzó és ellentmondó érzelmek ébrednek. A nagy szenvedélyekben
— kívülről nézve — még »normális kitöréseiben« is van valami hősies és ugyanakkor nevetséges vonás; hát még ha műfogsort, fűzős cipőt, s az öregség többi kellékeit viselik azok a hősök, akik a szenvedély máglyáira föllépnek. Amikor kinevet100

jük, szánjuk is őket, de szánalmunk mögött ott bujkál a mosoly. — Mi emberek,
csak egyféleképpen tudunk szenvedni és örülni, akár az élet elején, akár a végén
tartunk; joggal mondhatják hát, hogy ha sírva, ha nevetve: a színpadon mi magunk
is ott vagyunk."
(Örkény István: A „Macskajáték"
elé.
Pesti Műsor, 1971. márc. 5—12.)
„A Pisti egy Örkényi módon megírt történelmi dráma, legutolsó harminc esztendőnkről, s ugyanilyen groteszk látomás jövőnkről. Nem az a megragadó benne, hogy
szerzője milyen elavult dramaturgiai fogásokat rúg fel (...), hanem a stiláris bravúrtól elválaszthatatlan gondolati mozgékonyság, az összefüggéseknek az az elektronikus
gyorsaságú felismerése és közlése, mellyel hosszú gondolatsorokat, jeleneteket, sőt
felvonásokat lehet megtakarítani — s egyenesen az idegrendszer közepébe betáplálni
őket."
(Hámos György: A hatvanéves Örkény István öt
drámájáról...
Kritika, 1972. ápr. 21.)
„Ha azt a pontot keresem emlékezetemben, ahol a marosvásárhelyi előadás tetőzik, egy kiáltást hallok: — Így volt szép! — Erzsi kiált így, szánalmas testi-lelki
állapotban és mellesleg éppen öngyilkosságra készülve. Lányának kiáltja oda, amikor
értetlenül fogadja a szemrehányására kapott választ: »Ha újrakezdeném, másodszor
is mindent ugyanígy csinálnék.« — Így volt szép! Erre a teljesen bizarr pillanatban
elhangzó mondatra tette Kovács György az előadás egyik felkiáltójelét; nagy-nagy
összecsengésben a darab szellemével, a szerző belső hangsúlyával. Nem teátrálisan,
nem hangosan, még csak nem is emelt fővel mondja Tanay Bella ezt a mondatot,
hisz Orbánné, azaz Erzsi nem az elvek embere, egy pillanattal szavai kimondása
előtt még nem tudja, mit fog mondani, s a következő pillanatban már el is felejti.
Mégis ennél a mondatnál csendült fel a premier egyik nyíltszíni tapsa, nyilvánvaló
jeléül annak, hogy a fönt említett háromszög harmadik csúcsa, a marosvásárhelyi
közönség is remek partner e színházi hármasegységben.
A másik felkiáltójel, amely hosszan csengett ki az előadásból, Orbánné egy éppoly önfeledten kiszakadt, tűnődő mondata arról, hogy »Sok vékony szál együtt: egy
erős!« — Akkor mondja ezt, mikor makacsul és sokadszor visszautasítja nővére
ajánlatát: jöjjön ki hozzá Garmisch-Partenkirchenbe, éljen vele ott, jólétben, nyugalomban. Hisz nincsenek is Pesten igazi erős érzelmi kötelékei. Ekkor mondja ki a
nővérénél sokkal felszínesebb Erzsi a mégiscsak mélyebb igazságot a sok vékony
szálról, amely együtt egy erős, és akkor mondja azt is a telefonba, nyugodtan és
szomorúan: »Én itt akarok felfordulni, Gizám.« — Nem valamiféle hazafias vallomás ez, még csak nem is egy társadalmi rend melletti tudatos kiállás, hisz Orbánné
szemmelláthatólag alig figyel oda, milyen rendszerben is él. Még csak nem is az emlékek kötése ez, hiszen ő — ellentétben a valóban öreg öregekkel — nem elsősorban
múltjának, hanem éppenséggel a mindenkori jelen pillanatnak él. öntudatlanul egy
kicsit mindezeken túl annak a homályos tudatnak a megfogalmazása ez, hogy ő csak
ebbe a képbe fér bele. Hogy így csak itt, Pesten — tágabb értelemben Európának
ezen a fertályán — lehet élni. Jobban, gazdagabban lehet ott, ahol Giza. De ilyen
színesen, ennyire a maga módján — csak itt. Giza élete könnyű, de a konvencióktól
nehézkes. Erzsié nehéz, de a belső kötetlenségtől a »saját pálya előnyétől« könnyed.
— Ebben az értelemben Örkény írása a maga többszörösen áttételes módján nemcsak két életvitel, hanem két életforma problémája is. Ezért, hogy a Zeit című nyugatnémet lap Pestre küldött riportere (aki Giza világában bennszülött) mulatságos
bulvárkomédiát vélt látni a Pesti Színházban; vagyis nem értette, miről szól ez a
mi fülünknek oly egyértelmű darab."
(Fencsik Flóra: A marosvásárhelyi
Színház,
100

Macskajáték.
1972. június)

Örkény: A legnagyobb élmény a külföldiek közül a moszkvai volt.
Riporter: Nagyon más volt a Tabakov-féle őrnagy?
Örkény: Nagyon, nagyon. Annyira más, hogy lenyűgözve ültem ott. (...) Tabakov őrnagy egy vézna, esett, szánnivaló kisemberke volt. Nem volt benne semmi
agresszív, (...) semmi militarista, katonás parancsolgatás. ö egy embert játszott, aki
fél. Ügy megrettent a partizánoktól, hogy a félelmet idegsejtjeibe oldotta, s a félelem félelmet szül. Ez volt kb. az ő játékának, hogy úgy mondjam, a gondolati
magva. A félelem, amely megzsarolja az embereket, a maga szánnivalóságával többet jelentett talán még, mint Latinovits. Volt egy kis jelenete, amikor a Tót család
valamilyen kis szeszélyét, kívánságát nem rögtön teljesítette. Soha nem felejtem el.
Volt olyan, hogy megrázó, olyan is volt benne, ami nem is emberi, valami sátánian
esendő volt és nyomorult tulajdonképpen."
(A Hét. Televízió, 1973. jan. 14.)
Kozák András hadnagya Az utolsó vonatban ugyancsak tökéletes színészi alakítás. De valami hiányzott a filmjelenetből. Ami megvilágosítja a látottak értelmét.
(Talán az a mondat, hogy a hadnagy alakulata valóban ott van a Fő-téren.) Egy
szökni nem tudó katona tétovaságán túl meg kellett éreznie a nézőnek, hogy itt az
utolsó cigaretta elszívása mellett egy utolsó, legeslegutolsó emberi kapcsolat tanúja,
mert a valószínű halálba futó hadnagy búcsúja ez az élettől."
(Gáli István: Múlt és jövő. Film, Színház,
Muzsika, 1973. 3. sz. 27.)
„A családi komédia felszíne mögött Örkény nagyon is mély írói megállapítást
nyilvánít ki. Két attitűdöt állít szembe az öregedés problémájával. Az idősebb nővér
szakaszokban halad előre, s miközben teste elkopik, gyarapodik érett bölcsességben
és tekintélyben; a fiatalabb nem hajlandó elfogadni az öregséget, és mindent, ami
gyermekkorától volt, változatlannul őriz magában. »Dühöngj, tombolj a fény kihunyása ellen« — ez lehetne a jelszava, és a kortalan, csípős, higanyszerűen eleven
Bergner a triviális bosszúságok apró-cseprő részleteit a túlélés és az élet himnuszává
változtatja. Pátosza veleszületett, komédiázása finoman érzékeny, de művészetének
legbelső magva titokzatos és mámorító."
(Frank Marcus: Nagy Erzsébet. The Sunday
Telegraph, 1973. november 4.)
„Mindig, egész életemben csak arról írtam és csak az érdekelt, ami a legsajátosabban nálunk, ami felőlünk nézve lehet probléma, drámai vagy prózai írásmű tárgya, tehát életünk valamely sajátos kérdése. Persze oly módon igyekeztem írni —
ahogy minden író írni igyekszik —, hogy általános érvényűvé tegyem azt, amit helyhez kötött igaznak éreztem. Ennek az igazi értelmezését mindig a budapesti előadások jelentik számomra. Ezek vannak hozzám a legközelebb s ezekben érzem, hogy
mondanivalóm a legteljesebben megszólal."
(„A színház:
mesterség."
Könyvtáros, 1974. 3. 163—164.)
„Gizi és Erzsi a leningrádi előadásban fájdalmas erőfeszítéssel kutatják közös
emlékeiket. Világossá válik, hogy ebben az értelmezésben a levélforma nem pusztán
dramaturgiai eszköz, hanem a két testvér egymáshoz kötődésének megnyilvánulása.
Zinajda Sarko megrendítően szép alakításában Erzsi nem az az ellenállhatatlan, koráról tudomást sem vevő slampos örökmozgó, amilyennek Hegedűs Ágnestől és Sulyok Máriától megismertük. Ez az Erzsi sokkal magányosabb, sokkal sérülékenyebb,
sokkal öregebb. Pusztán attól, hogy tudatában van a korának. És fél tőle. Le akarja
győzni. Ezért van szüksége a levelekre: naponta kell bizonyítani, önmaga előtt is,
hogy még nem öreg. — Serko Orbánnéja tragikusan szép küzdelmet vív az öregség
és a magány ellen. — Meg lehetne kérdezni, hogy nem sikkad-e el ezáltal Örkény
111

darabjának groteszk humora, lírába kevert bohózatisága, a furcsa háromszögtörténetet kísérő gyöngéd irónia? A válasz: nem. Csak költészetté oldódik, fájdalmas mosollyá enyhül, szomorkássá finomodik."
(Koltai Tamás: Örkény Macskajátéka hat európai
színpadon.
Színház, 1974. június, 42.)
. . . (Más íróknál) „az érzelgősség mély gyökerekkel ágyazódik bele a szerzőnek
anyagához való viszonyába; Örkénynél viszont csak tükrözi azt az érzelgősséget, mely
az általa ábrázolt szereplők lelkében él. Fontos megkülönböztetés ez, mivel színházi
életünk egy része szenvedélyesen tiltakozik az érzelgős ábrázolás minden f o r m á j a
ellen, lévén az — nehéz megmondani, pontosan micsoda, de mindenesetre: férfiatlan, antimarxista, nem objektív, hazug. Pedig hát ez tévedés. Az érzelgősség lehet
hiteles is, gyakran a színház leginkább maradandó vonásait fejezi ki. De annyi bizonyos: roppantul nem angol jelenség, és szerintem ezért is feszengett a premier közönsége. Mi azt szeretjük, ha premierjeinkből csak úgy árad a siker, mint valami
nyers, rideg, szívtelen koktélpartyn. És ha Bergner szavait — »Ez életem legcsodálatosabb napja!« — valami gintől hevült középkorú nő recsegi el abban a másodrangú
giccsben, amely az átlagos angol—amerikai musicalnél kifinomult dialógusnak számít, akkor a kritikusok minden bizonnyal lelkesen tapsolnak. De Bergner úgy
mondja el, mint aki valóban ezt is hiszi; hát biz' ettől csak pirulni lehet!"
(Koltai Tamás: id.

cikk)

„A darab elmélyült vizsgálata egy ember temperamentumának. Hősnője egy
középkorú nő, aki soha nem nőtt fel és nem is fog felnőni. Egyik napról a másikra
él a mai Budapesten, tovább álmodva leánykori álmait. Különös, megindító teremtés. (...) Örkény darabja modern fantázia, árnyékolt pasztellszínekből, határozott
ecsetvonásokból és ravaszul elhallgatott sorokból összeállítva. Reális és irreális olyan
stilizált dramaturgiában vegyül, amely rokon Cari Erik Soya és Kjeid Abell dán
szerzőkével. Miközben Örkény írása szándékosan tompít, a Gymnase társulata, J e a n Laurent Cochet rendezésében és Charles Sevigny fantáziadús, atmoszferikus háttérdíszletével, hajlamos a túljátszásra. — A skizofrén hősnőt Odette Lure játssza. Született komédiás (...), de a figura magasabb, csehovi rétegei meghaladják erejét."
(Thomas Quinn Curtiss: Macskajáték Magyarországról —
Az évad egyik legjobbja. International Herald Tribüné, 1975. ápr. 4.)
„Nyilvánvalóvá tenni két különböző sorssal, két egyszerű, mindennapi női sorsot,
hogy minden nyűg, baj, mindennapi kis csapás, szűkösség ellenére, minden boldogtalanságot hozó fordulat ellenére boldogabb sorsa, teljesebb élete annak van, aki
végigéli a maga akaratait, aki cselekvéseiben független, aki öntörvényű, szuverén
ember, mint annak, aki a széltől is óva, elkényeztetetten él egy kalitka védettségeinek kiszolgáltatva. Nyilvánvalóvá tenni farkasok és kutyák, szabad vadak és ölebek
sorsának annyiszor, annyiféleként ábrázolt s mindannyiszor kétségtelenül igaz és
örök különbségét. — A Volksbühne előadása is ezt mondja, ebben az előadásban is
hibátlanul nyilvánvaló az írói szándék." Csak „Brigitte Soubeyran rendezése e tragikomédiának a mi előadásainkban inkább csöndes, a résztvevő, a megértő és megbocsátó humorra tett hangsúlyait, a mi előadásaink finom lírai iróniáját a darabosabb komikum felé tolja."
(Mátray-Betegh Béla: Berlini Volksbühne.
Macskajáték.
Magyar Nemzet, 1975. december 2.)

112

10.— Ft

