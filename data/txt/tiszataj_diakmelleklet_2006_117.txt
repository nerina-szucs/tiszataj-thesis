A TISZATÁJ DIÁKMELLÉKLETE
117. SZÁM

2 0 0 6 . DECEMBER

VADAI

ISTVÁN

Távolodó nyár
B E R Z S E N Y I D Á N I E L : A ' KÖZELÍTŐ T É L CÍMŰ V E R S É R Ő L
Amikor verset olvasunk, általában nem foglalkozunk azzal a kérdéssel, h o g y a k ö l t e m é n y szövege mögött bonyolult szövegtörténet, szövegkritikai munka, filológiai
p r o b l é m á k sora h ú z ó d i k meg. A m i k o r hétköznapi bef o g a d ó k é n t m a g á r a a m ű r e figyelünk, kevéssé érdekel
bennünket, hogy a szöveg az irodalomelmélet számára
meglehetősen összetett fogalom. Felesleges is lenne egyszerű olvasóként á l l a n d ó a n igy tekinteni a műre. Versolvasóként megelégedhetünk azzal, hogy az előttünk levő
sorokat értelmezzük, azzal, hogy a számunkra egyértelm ű e n adott, e g y a l a k ú , és ebben az alakjában végérvényesnek tekintett szövegre figyelünk. És ez általában így
is van rendjén, az olvasónak nincs dolga az irodalomtörténésszel, és különösen nincs dolga a szövegkritikussal.
Egyedül a szöveg értelmével, annak jelentésével van dolga.
Néha a z o n b a n úgy alakul a helyzet, hogy a vers értelme, annak jelentése apró szövegkritikai mozzanatokon
múlik. Ilyenkor nem kerülhető el, hogy számot ne vessünk a szöveg történetével, változásaival, módosulásaival.
Elolvashatjuk, é l v e z h e t j ü k a költeményt úgy is, mintha
végérvényesen egyetlen alakban létezne, ám sokkal közelebb kerülhetünk a mű jelentéséhez, ha megértjük, hogy
milyen ú t o n - m ó d o n alakult ki jelenlegi szövegállapota.
A szövegkritikusnak az a feladata, hogy ismeije egy
irodalmi mű m i n d e n lényeges szövegváltozatát, és miután felmérte azok egymáshoz való viszonyát, válasszon
közülük. Régi szövegek esetén ez általában a másolatok
közötti választást jelenti, meg kell állapítani, hogy melyik
másolat őrizte meg számunkra a leghívebben a költő által
leírt sorokat. Például Balassi Bálint verseinél ilyen típusú
szövegkritikai feladatokkal találkozhatunk, mert alig is-

BERZSENYI DÁNIEL ^

(1776-1836)
Az Ősz vagy A' Közelítő
Tél? A szakirodalom
egyértelműen a módosított,
dinamikus
változat pártján áll.
Egyetlen
monográfia,
egyetlen elemzés sem
mulasztja el megdicsérni,
mindegyik
telitalálatnak
minősíti. Igaz, Az Ősz
statikus, egyszerű,
szokványos. A közelít
igében pedig fenyegetés,
torokszorító félelem bújik
meg.

merünk sajátkezűleg leírt költeményt tőle. Újabb szövegek esetében a sajtó alá rendezőnek
kevesebb gondja van a másolatokkal, hiszen gyakrabban találkozik szerzői kézirattal.
Ilyenkor a szerzői kézirat egyértelműen elsőbbséget élvez, és fel sem merül a kérdés, hogy
mit írt, vagy nem írt a költő. Felmerül azonban egy másik, az előbbinél sokkal fogósabb
probléma. Mit tegyünk akkor, ha maga a költő több alakban írta le ugyanazt a művét? Ha
megírta előbb egy korábbi változatban, majd később igazított rajta. Ilyenkor a szerző
utolsó módosítását szokás figyelembe venni, ezt az eljárást hívja a szövegkritika az ultima
manus (utolsó kéz) elvének. Ha tehát megállapítható, hogy a szerző milyen sorrendben
írta meg egy vers változatait, akkor az olvasó általában az utolsó változat szerint olvashatja
- egyetlen, végérvényes és változatok nélküli alakjában.
Számos érdekes példa hozható azonban arra, hogy ez a szövegközlési elv milyen sokat
takar el a mű történetéből. Gyakran az értelmezéshez nyújtanak kapaszkodót az utolsó
változatban már nem látható változatok. Önmagában az a tény, hogy az irodalmi mű általában nem egyetlen alakban létezik, hogy csak időben és változás közben figyelhető meg,
hogy a szöveg alapvetően diakrón (időbeli) fogalom, arra indította a szövegkritikusokat,
hogy új elméleti megalapozást dolgozzanak ki, és hogy a szöveg többalakúságát hangsúlyozzák. A 20. század utolsó évtizedeiben terjedt el Európa-szerte a genetikus szövegkritika és a szinoptikus szövegközlés. Ezek a tudományos eljárások persze nem feltétlenül
tartoznak az olvasóra. Ő továbbra is a mű jelentésére kíváncsi, és céljainak leginkább az
egyalakú szöveg felel meg. Hogy ez az olvasói magatartás olykor hátrányokkal jár, arra egy
jól ismert Berzsenyi-vers elemzésével kísérlek meg rámutatni. Olvassuk el először abban
a formájában, ahogy az 1979-ben megjelent kritikai kiadásban Merényi Oszkár közli a szöveget.

A' Közelítő Tél.
Hervad már ligetünk 's díszei hullanak.
Tarlott bokrai közt sárga levél zörög.
Nincs rózsás labyrinth 's balzsamos illatok
Közt nem lengedez a'Zephyr.
Nincs már symphonia, 's zöld lugasok között
Nem búg gerlicze, és a'füzes' ernyein
A'csermely'violás völgye nem illatoz,
'S tükrét durva csálét fedi.
A'hegy boltozatin néma homály borong.
Bíbor thyrsusain nem mosolyog gerezd.
Itt nem rég az öröm' víg dala harsogott:
'S most minden szomorú s' kiholt.
Oh a' szárnyas idő hirtelen elrepül,
'S minden míve tünő szárnya körül lebeg!
Minden csak jelenés, minden az ég alatt,
Mint a'kis nefelejts, enyész,

2

Lassanként koszorúm' bimbaja elvirít.
Itt hágy szép tavaszom: még alig ízleli
Nectárját ajakam, még alig illetem
Egy két zsenge virágait.
Itt hágy, 's vissza se tér majd gyönyörű korom.
Nem hozhatja fel azt több kikelet soha!
Sem béhunyt szememet fel nem igézheti
Lollim barna szemöldöke!
Ez a szövegközlés Helmeczy Mihály második, 1816-os kiadásának szövegén alapszik,
s ebben a formájában szokták közölni a népszerűsítő kiadások és a középiskolás szöveggyűjtemények is. Közismert azonban, hogy a költemény szövegén Berzsenyi javított. Előbb
megküldte Kazinczy Ferencnek, aki verseit lemásolta, és kiigazítási javaslatokat tett. Tudható például, hogy a vers jelenlegi címe Kazinczytól való, Berzsenyi eredetileg Az ősz címmel látta el. Először azonban ne vegyünk tudomást a szöveg történetéről, ne bonyolódjunk
bele a szövegváltozatok kérdéseibe, hanem értelmezzük a művet abban a formájában,
melyben találkozni szoktunk vele.
A hat strófás költemény szabályosan osztható fel két félre. Előbb három versszak szól
a környező tájról, ez a vers pictura része, majd a felezőponton bukkan fel a sententia: „Oh
a'szárnyas idő hirtelen elrepül". Ezt követően a vers előbb általánosan szól az idő visszafordíthatatlan múlásáról, majd személyes hangúvá válik a szöveg, és egyes szám első személyben beszél ugyanerről. A költemény két fele egyszerre párhuzamos és ellentétes. Az
évszakok egymásra következő rendje ugyanúgy az idő haladásáról beszél, mint a vers második felének gondolatai, ám a természetben az évszakok körkörös rendben haladnak,
a télre majd ismét tavasz következik, s ez már nem felel meg az emberi életre vonatkozó
rendnek. A körkörös időszemlélettel szembenáll a lineáris időszemlélet. Ez az ellentmondás hordozza a műben a feszültséget, ettől fájdalmas, elégikus.
Műfaját, műformáját tekintve előbb tisztáznunk kell a klasszicizmus alapvető műfaji
szemléletmódját. Berzsenyi, mint más verseinél is gyakorta, ennél a darabnál is Horatius
költeményeit imitálta, követte. Nem pusztán az aszklepiadészi versszak használatával, hanem a költemény képeivel, gondolataival is a horatiusi költői hagyományt utánozta. Ha
pontos megfelelésről nem is beszélhetünk, de a híres carpe diem-vers (első könyv, 11.) bizonyosan a minták közé sorolható. Horatius ódáinak első könyvéből a 2., vagy a negyedik
könyv 7. darabja joggal összevethető Berzsenyi költeményével. Horatius ezen versei ódák,
és ódának neveztek a korban minden olyan lírai költeményt, mely a horatiusi ódák versformáiban íródott, tehát amely az alkaioszi, aszklepiadészi vagy sapphói versszak képletét
használta. Kazinczy is így minősíti elemzendő versünket: „Szép Óda." Az imént viszont
nem ódának, hanem elégiának minősítettük a szöveget. Az antik költészet azonban az elégia műfajához a disztichonos versformát társította, ezt nevezte metrum elegicum-nak.
Vagyis külső formáját tekintve, a klasszicizmus szóhasználatát követve ódának nevezhetjük
A közelítő tél című verset. Mai stílusérzékünk az óda nevet a dicsőítő jellegű lírai daraboknak tartja fenn, s a személyes fájdalmat, szomorúságot kifejező költeményeket nevezi elégiának. Ennek megfelelően szokták Berzsenyi költeményét elégiko-ódának hívni.

3

Ha finomítjuk azt a szerkezeti felosztást, amit az előbb vázoltunk, akkor egy 3 - 1 - 2 - e s
felépítést gondolhatunk el. A természeti képeket egy versszaknyi általános gondolati rész
követi, majd az utolsó két szakasz mindezt azt egyénre vonatkoztatja. Ez az arányos szerkezet gyakori az antik ódaköltészetben, és Berzsenyi életművében is.
Az első három strófa őszi hangulata jellegzetes költői eszközzel jelenik meg, ezt Horváth János nyomán negatív festésnek hívhatjuk. A költő nem az őszi táj állapotát részletezi, hanem a nyári gazdagság hiányát. Sokszorosan térnek vissza a szövegben a tagadószavak: Nincs rózsás labyrinth - nem lengedez a'Zephyr - nincs már symphonia - nem
búg gerlicze - [a völgy] nem illatoz - nem mosolyog gerezd. Ez a módszer Csokonai Az
estve című versében is ugyanígy, halmozva jelenik meg. A negatív festés mindkét versben
időszembesítést hoz létre, egymásnak feszül a múlt és a jelen. Berzsenyi tájleírása tehát két
időpillanatot egyesít és választ el egymástól, az értéktelített nyarat helyezi a végérvényes
múltba, s az értékektől fosztott ősszel azonosítja a jelent.
A vers korábbi elemzői (Horváth János, Keresztury Dezső, Vargha Balázs, Orosz
László, Csetri Lajos, Bécsy Ágnes) kiemelik azt a mozzanatot is, hogy az őszi táj látványához akusztikus eszközök járulnak. Nem csupán a látvány dominál, nem pusztán a színek
jellemeznek (sárga - rózsás - zöld - violás - bíbor), hanem hangok is (zörög - symphonia - búg - néma - harsogott). Ehhez hasonlóan íz, illat, tapintás és hőérzet is jellemzi
mindkét évszakot. Az érzékszervek minden területét érinti a vers első fele, hogy utána gondolati sikra térve mondhassa ki a tapasztalatot: Oh a'szárnyas idő hirtelen elrepül.
Pa idő elrepül - szoktuk mondani, ám itt a közhellyé koptatott metafora váratlanul kiszélesedik, az időnek szárnya van, s mi több, tűnő szárnya, és minden e körül a szárny körül lebeg. Inkább érezzük ennek a képnek a jelentését, mintsem értjük. A negyedik strófa
amellett, hogy általános kijelentéssé, szentenciává sűríti a mondandót, a második részében
visszakapcsol az első három versszakhoz. A kis' nefelejts annak a természeti képnek apró
részlete, melyről korábban olvastunk. A strófa utolsó szava a vers kulcsszavának is tekinthető. A mulandóság állandó témája a költészetnek, s Berzsenyi költészetének is. Az enyészet szó ennek az állandó témának a megnevezése. (Gyakori lesz majd például Vörösmarty
költészetében, előfordul a Zalán futása előhangjában, a Csongor és Tünde Éj-monológjában, és az Előszó-ban is.)
Amint a kulcsszó elhangzik, amint a szentencia rögzítette a hangulatból fakadó gondolati
következtetést, fordul a vers menete. Eddig kifelé tekintett, innentől kezdve befelé figyel.
A beszélő - mondhatnánk költőt is, de szándékosan nem tesszük - az ötödik versszaktól
kezdve saját magára vonatkoztatja a mulandóságot. Minden elenyészik, de ezen a mindenen
belül legintenzívebben a saját múlandósága foglalkoztatja. A személyragok egyértelműen jelzik az irányváltást: koszorúm - tavaszom - ajakam - illetem - korom - szememet - Lollim.
A szakirodalom a vers második felének időszemléletét a jelen és jövő szembeállításával
szokta jellemezni. A közelítő tél fenyegetése az egyén számára a halált jeleníti meg. A behunyt szem világosan ennek az állapotnak a metonímiája. A jelen idejű igealakok hordozzák a még pillanatát, s ez feszül szembe a már nem bekövetkeztével. Ha így gondoljuk, akkor három idősíkot rajzolhatunk a költemény mögé. Szabályosan halad a szöveg a múltjelen-jövő vonalon, ám eközben nem azonos a történés alanya. Helyesebb azt mondanunk,
hogy a természet járja be a múlt-jelen pályát, s az egyénre vonatkozik a jelen-jövő szakasz. Rajzban ezt így érzékeltethetjük:

4

a természet:
ember:

múlt

—>

jelen
jelen

jövő

A gondolatmenet ugyan tetszetős, de a magam részéről nem értek egyet vele. Ebben
leginkább az gátol meg, hogy tudom, a szöveg eredeti megfogalmazásában még más cimet
viselt. De ne szaladjunk előre. Az utolsó két strófa kapcsán el kell még mondanunk, hogy
ahogyan a kis nefelejts visszakapcsolt a negyedik szakaszban a vers első felére, úgy a záró
két strófa is használ ilyen kapcsoló mozzanatokat. Az ötödik versszakban az elvirít felel
a versnyitó hervad szóra, a nectár a mosolygó gerezdre.
A hatodik versszak már nem egyszerűen személyes hangvételű, hanem egyenesen szerelmes. Az utolsó sorban felbukkan egy női név: Lolli, ő a legfőbb érték, amitől az idő
megfosztja a vers beszélőjét. Hiába szereti viszont, még kedvesének szerelme sem nyithatja
fel szemeit, ha azok már lecsukódtak. Ezzel a veszteséggel fejeződik be a költemény, éppen
a legforróbb pillanatban, a legemelkedettebb hangulati ponton csuklik el fájón a hangja.
A költemény zenei hatású zárósora sokakat lenyűgözött már. Szabó Dezső A közelítő telet egyenesen Petőfi Szeptember végén című verse fölé helyezi értékelésében, s azt írja,
hogy utolsó soraival „nem tudná teleuntatni fülét". Nyilván ugyanarra gondolt, amit a vers
elemzői a hangfestés kapcsán szoktak fejtegetni, hogy a lágy l-ek dallama varázslatossá teszi a befejezést. Szinte észrevétlenül halmozódnak fel a szövegben, noha már az első sorban elkezdődik a sorozatuk: lugasok - gerlicze - violás - illatoz - csálét - ... Ezzel párhuzamosan azonban azonnal ellenpontozódik is a hangulat, hiszen az első strófa hordozza
a legkeményebb hangzású sort: Tarlott bokrai közt sárga levél zörög. A sok r miatt szinte
hallani a száraz avar hangját. Az Z-ek és r-ek hanghatása felváltva erősödik-gyengül, és ennek megfelelően a vers dallama is hol lágyabb, hol érdesebb. Ilyen kölcsönös, ellenpontozó
technikájú hangfestés József Attila Költőnk és kora című yersének végén fordul elő éppen
ezzel a két hanggal:
Piros vérben áll a tarló
s ameddig a lanka nyúl,
kéken alvad. Sír az apró
gyenge gyep és lekonyúl.
Lágyan ülnek ki a boldog
halmokon a hullafoltok.
Alkonyúl.
Berzsenyi versében azonban más oka is van annak, hogy az utolsó sort hintázóan dallamosnak, kellemesnek halljuk. Ebben az időmértékes metrum is közrejátszik. Az úgynevezett második aszklepiadészi strófát Horatius nyomán Berzsenyi is úgy használja, hogy
a sorokat következetesen spondeussal kezdi. A magyar verstani munkák, s ennek nyomán
a Berzsenyi-szakirodalom is a következő módon szokta jelölni az aszklepiadészi strófának
ezt a formáját:

- I - u u | - II - u u | - u | - | - U U

| - || - U U | - U | -

- I - u u I - II - u u I - u I - | - uu| - u I-

5

aszklepiadészi sor
aszklepiadészi sor
aszklepiadészi sor
glükoni sor

Ha így jelöljük a strófa verslábait, akkor a nyitó spondeusok mellett daktilusokat és trocheusokat látunk, vagyis a verset ereszkedő' lejtésűnek értelmezzük. Egyes elemzések ezt
összefüggésbe is hozzák a költemény szomorú, elégikus hangulatával. Ez azonban erőszakos belemagyarázás, hiszen a magyar nyelv általában véve ereszkedő lejtésű, és mondjuk
Arany János Toldi-ját sem szoktuk elégikusnak minősíteni azon az alapon, hogy trochaizál.
Az időmértékes sorok görög eredetűek, ám a görögök nem bontották lábakra a verssorokat,
hanem nagyobb egységeket, úgynevezett kólonokat különítettek el. A magyar verstani hagyomány ezzel szemben a lábazáshoz szokott. Az aszklepiadészi strófát azonban belábazhatjuk úgy is, hogy nem daktilusokat, trocheusokat és csonka lábakat jelölünk benne, hanem choriambusokat és jambusokat:
-

- - | - u u - | u -

nagy aszklepiadészi sor
nagy aszklepiadészi sor
nagy aszklepiadészi sor'
kis aszklepiadészi sor

Ha így járunk el, akkor nem kell minden fél sor végén csonka lábbal élnünk, és minden
sor határozott jambikus lüktetéssel ér véget, vagyis a vers nem ereszkedő, hanem emelkedő jellegű sorokból áll. De nem is a lejtés iránya az érdekes, hanem az, hogy ezzel a lábazással jól láthatóvá válik, hogy a hosszabb sorok és a rövidebb sor teljesen azonos szerkezetű: a nagy aszklepiadészi sorok két choriambust ( - KJ U - ) tartalmaznak, a kis sor pedig
csak egyet. A strófa tehát teljesen azonos ritmusképletre épül, és ennek az időmértékes
ritmusnak a choriambus adja meg az alaplüktetését. A két egymás melletti rövid szótag
miatt olyan dallamos a vers minden sora.
Innen már csak egyetlen lépés kell, hogy észrevegyük: a strófák negyedik sorai, a rövid
sorok szinte alig élnek az / hangok zeneiségével, csak egyszer-egyszer kerülnek véletlenül
oda, inkább a kemény r-ek és a sziszegó'-susogó s és sz hangok jutnak oda. Egyetlen kivétel
van, a költemény legutolsó sora, ahol három l is felbukkan, és Lolli nevében rögtön kettőzött hangként is. A choriambusok hintázó lejtése, és a rövid sorban hirtelen feldúsuló lágy
hangok varázsolják elénk az utolsó sor igéző dallamát.

Az utolsó két sorral kapcsolatban azonban nem csak gyönyörködni valót találunk. Lolli
szemöldöke ugyan varázslatosan szép lehet, mégsem értek egyet a szakirodalom azon álláspontjával, hogy itt az antik költészetből jól ismert toposszal, Jupiter világokat építő és
romboló hatalmú szemöldökének képével van dolgunk. Berzsenyi ugyan kétszer is használja másutt ezt a képet (Bécsy Ágnes idézi is mindkét helyet), de ezek sohasem szerelmes
nővel kapcsolatosak. A tizennyolcadik század soraiban:
Népek születnek, Trónusok omlanak
Lehelleteddel, s a'te szemöldöked
Világokat ronthat s teremthet
A' nagy idők folyamit vezérlvén.

6

Itt azonban a megszólított a századok istene, valódi isteni hatalom, akinek egyetlen
szemöldökrándulása mérhetetlen következményekkel jár. A Fohászkodás soraiban ugyancsak ez az isteni teremtő-pusztító erő van jelen:
.

Te hoztad e' nagy Minden ezer nemét
A'semmiségből, a' te szemöldöked
Ronthat 's teremthet száz világot,
'S a' nagy idők folyamit kiméri.

A közelítő tél utolsó strófájában nem világok pusztulásáról és teremtéséről van szó, hanem egy halott feltámasztásáról. És nem is a teremtés nagyságrendje a leginkább eltérő
mozzanat, hanem a pusztító erő hiánya. Jupiter kegyetlen hatalmasság, Lolli varázsa
azonban szeretettel teli. Ha már a szemöldökét kell hasonlítani valamihez, akkor Balassiversekre emlékezve az a petrarkista kép kívánkozik ide, ahol a női szemöldök Cupido íját
formázza, a szerelmes tekintet pedig az abból kilőtt nyilat.
További problémát jelent az utolsó előtti sor igézheti szava. (Nagyon sokszor hallottam
hibásan szavalni úgy ezt a sort, hogy a versmondó idézheti alakban idézte fel a szöveget.
Nyilván közrejátszik ebben a ma már szokatlan fel- igekötő, és nyilván az is megtévesztő
lehet, hogy a mulandóságról szóló vers is azt mondja, hogy ami elmúlt, az legfeljebb csak
felidézhető már.) Nos, az igéz ige azt jelenti, hogy varázsol. Eredetileg csak a varázsigével
gyakorolt bűbájoskodást jelentette, de később mindenféle szerelmi varázslást értettek már
alatta. Jellemzően a női pillantás lehet igéző. Weöres Sándor versében Bóbita „szárnyat
igéz a malacra". De még jellemzőbb példa Petőfi Sándor: Befordultam a konyhára... kezdetű verse: „Én beléptem, ő rámnézett, / Aligha meg nem igézett."
Igéző pillantás tehát van. De van-e feligéző szemöldök? Attól tartok, hogy nincsen.
Ezen a ponton kell a szöveg történetéhez nyúlnunk, hogy megértsük a strófát, majd innen
kiindulva újraértelmezzük az egész költeményt.
*

Már említettük, hogy a vers Az Ősz címmel íródott meg, majd egy egész kötetnyi szerzeménnyel elkerült Kazinczyhoz. Ebben a változatban, mely szerencsésen ránk maradt, a vers
utolsó két sora még így hangzott:
Sem béhunyt szememet felnem igézheti
Bartsim barna kökényszeme.
Kazinczy a következő megjegyzést fűzte a vershez (Kaz. Lev. VI. 162.): „p. 23. Nem Ősz,
hanem közelítő tél. Szép Óda. De bimbaja, tűnő, illatoz hibák. Bimbója, illatozifc, tűnő van
jól mondva. Barcsi nem illik ódába. Alig illik a' kökényszem is." Ezután lemásolja a kötet
anyagát, s abban kijavítva már nem a Bartsi névalak szerepel, hanem Czenczi. Berzsenyi elfogadja a széphalmi mester címjavaslatát, és megváltoztatja a női nevet is, de nem a Czenczi
mellett dönt, hanem a dallamosabb Lolli mellett, s ekkor változtatja meg - ismét csak Kazinczy véleményét elfogadva - a kökényszem-et is, ekkor lesz belőle szemöldök.
Mindez jelentéktelen szövegfilológiai adaléknak tűnik, egy kritikai kiadás apróbetűs
jegyzetanyagába valónak gondolhatjuk. Ott ennek megfelelően meg is található, ám érdemes bevonni ezt az információt a szöveg értelmezésébe. Mi volt a baja Kazinczynak a Bartsi

7

névvel és a kökény szemmel? A név csak számunkra szokatlan, mert ma már nemigen
használatos. A 19. század elején a Borbála névnek ez a becéző alakja olyan természetes
lehetett, mint mondjuk ma a Borcsa, vagy a Máriából képezett Marcsi. Tehát nem a szokatlansága okozott problémát, hanem éppen a megszokottsága, az, hogy hétköznapi, pórias, egyszerű, nem eléggé emelkedett, nem illeszkedik az óda megkövetelte emelkedett
stílushoz. A másik kifogásolt szó számunkra azért nagyon furcsa, mert a barna kökényszem kifejezést képzavarnak érezhetjük. Hogyan lehet valami barna, amikor kék? Amikor
megpróbálom diákjaimmal megértetni a sort, azt szoktam kérdezni: Milyen színű a mandulaszem? A kökény ugyanis ugyanúgy nem színt, hanem alakot, formát jelent, mint a mandula. A barna kökényszem kifejezés azt jelenti, hogy Barcsinak barna kerek szeme van.
Jegyezzük meg gyorsan, hogy ez a 19. század elején ugyanúgy nem szorult magyarázatra,
mint a csak számunkra szokatlan névalak. Vagyis Kazinczynak megint nem az a baja
a kifejezéssel, hogy érthetetlen, szokatlan, hanem megint az, hogy túl közérthető, egyszerű,
népies, már-már pórias. Stílusérzéke tiltakozott az ellen, hogy egy óda népdalszerűen szép
szerelmes sorral záródjon.
A kritikai kiadás és a szakirodalom jelentős része szerencsés javaslatnak minősíti Kazinczy mindkét szövegmódosítási javaslatát. Berzsenyi is elfogadta a címötletet, és hajlandó volt módosítani az utolsó sort. Emiatt eltűnt a versből egy anaforikusan erős alliteráció: Bartsim - barna, és ezzel egyidőben a vers negyedik sorában Berzsenyi megváltoztatta a korábbi barna csálét kifejezést durva csalét-ra. Arra gondolok, hogy a Lolli névalak
és a szemöldök talán éppen az eltűnt Bartsim - barna alliteráció pótlásaként került a versbe,
még azon az áron is, hogy így az igéző kerek szemek helyett már igéző szemöldököt idéz fel
a költemény.
Szerencsésebb-e a véglegesnek tekintett, módosított versszöveg? Jobb-e? Erre nyilván
nem lehet felelni. Az sem kikezdhetetlen igazság, hogy az ultima manus elve alapján a későbbi variáns az érvényes. Ugyanis tudjuk, hogy eredetileg nem így született a vers. De az
sem járható út, hogy a korábbi alakot javasoljuk üdvözítő megoldásként. Ugyanis tudjuk,
hogy Berzsenyi letett róla. Csak az a helyes nézőpont, ha a szöveget változó állapotúnak
gondoljuk, ha tudjuk, hogy nem egyalakú, hogy időben módosult, sőt azt is látjuk, hogy
miképpen.
A költemény értelmezésében jelentős állomást jelent Csetri Lajos Nem sokaság, hanem
lélek című 1996-os Berzsenyi-monográfiája. Abban a szerencsés helyzetben vagyok, hogy
volt alkalmam szegedi egyetemi előadásait hallgatni, s emlékszem arra az élményre, amikor ez a Berzsenyi-vers szinte pár perc alatt megváltoztatta a jelentését. Csetri Lajos megfigyelése szerint a költemény leíró része nem egyszerűen egy elképzelt őszi táj költői megjelenítése, hanem két őszi táj képének az egymásba úsztatása. Az egyik tájat antikizáló kifejezések, a klasszicizmus (és Kazinczy) által kedvelt választékos szavak jellemzik: liget labyrinth - Zephyr - symphonia - thyrsus. Ehhez hasonlóan választékos jelzők és igék társulnak: balzsamos - bíbor - borong. Ez az őszi táj ünnepi, emelkedett hangulatú, és egyértelműen a fentebb stíl, a magasztos hangnem jellemzi. Van azonban egy konkrétabb,
hétköznapibb, alacsonyabb kothurnuszon járó rétege is a leírásnak. Ebben tarlott bokor sárga levél - búgó gerlicze - durva csálét szerepel, a szüreten pedig az öröm' víg dala
harsogott. Ez a második képsor nem az antik díszletet jeleníti meg, hanem a dunántúli
valóságot. Berzsenyi egyszerre idézi meg Horatiust, és idézi fel saját valós élményeit.

8

Az is Csetri Lajos találó megállapítása, hogy ebben a tekintetben a két név, az eredeti
Bartsi és a későbbi Lolli közül az előbbi a személyesebb, „Bartsi ugyanis inkább illik partikuláris szerelemhez, mint Lolli. így a vers megváltozott utolsó sora valamit ártott szerelmi
oldala személyességének..." Valóban, a Csokonai Lilláját felidéző Lolli inkább irodalmi
hangulatú, az antikizáló-klasszicizáló díszletvalóság kelléke, költői, teremtett szépség;
Bartsi ezzel szemben ha nem is feltétlenül valós személy, de az olvasóban mindenképpen
egy akár valóságban is élő dunántúli leány képét idézi fel. Vajon minek az elvesztését fájlalja a vers? A Lolli-típusú, általános érvényű szerelemét, vagy a helyhez, időhöz, és talán
a valóságban létező szerelemét? Hogyan gondoljuk szebbnek a verset?
Ezek után már kritikusabban fordulhatunk Kazinczy másik jelentékeny szövegmódosító javaslata felé. Az ősz vagy A ' Közelítő Tél? A szakirodalom egyértelműen a módosított,
dinamikus változat pártján áll. Egyetlen monográfia, egyetlen elemzés sem mulasztja el
megdicsérni, mindegyik telitalálatnak minősíti. Igaz, Az ősz statikus, egyszerű, szokványos. A közelít igében pedig fenyegetés, torokszorító félelem bújik meg. De vajon kell-e,
hogy a cím tetszetős legyen? Kell-e, hogy dinamikus legyen? Kell-e, hogy sugallja a fenyegetést? A halálfélelemről szól-e a vers? Azt gondolom, hogy ezek legalábbis megfontolásra
érdemes kérdések.
Ha a vers leíró részéből indulunk ki, akkor A' Közelítő Tél mindenképpen szerencsétlen
megoldás. Hiszen ott a távolodó nyár képeit látjuk. A negatív festés a múlttal veti össze
a jelent, hiány-ról beszél, és a hiány kapcsán szomorúságról. Az általános szentencia után
a költemény mintha továbbhaladna az idősikokon. Ábrán is bemutattuk, hogy az egyénre
már a jelen és jövő ellentétét alkalmazza. Mindez azonban csak akkor igaz - és erre ott
utaltam is - , ha a sugallatos verscím hatása alatt olvassuk a költeményt. Ha előre tudjuk,
hogy a szöveg a tél közeledtéről, a halál közeledtéről fog szólni, akkor az elvirít - itt hágy nem hozhatja fel -fel nem igézheti kifejezések egyértelműen ezt a jelentést erősítik fel. Ha
azonban a statikus Az Ősz címmel olvassuk a szöveget, akkor mindezek továbbra is megférnek a múlt és jelen idősíkjának keretein belül.
Az elvirít ige csak annyit mond, hogy az ifjúság elmúlt. A még alig ízleli - alig illetem
csak annyit mond, hogy az ifjúság rövid volt. Az itt hágy egyértelműen a tavaszra és
a gyönyörű korra s nem pedig az egész életre vonatkozik. A nem hozhatja fel persze ellentmondást mutat fel az évszakok körkörös rendje és az emberi élet meg nem ismételhető
volta között, ám ez csak annyit jelent, hogy az ifjúság nem élhető újra, a veszteség végérvényes. Csak a vers két utolsó sorában jelenik meg a béhunyt szem, és Bartsi-Lolli varázslatos pillantása-szemöldöke, mely tehetetlen az elmúlással szemben.
Berzsenyi költeménye elégia. Ez a műfaj nem a tragikus fenyegetésről, illetve az emiatt
érzett félelemről szól. Bár a műfaj definíciója sokat változott az irodalom története során,
elemzett versünk kapcsán érvényes lehet a Schiller által megfogalmazott meghatározás: az
elégia olyan panaszdal, mely az elveszett boldogság képét idézi. Ennek a definíciónak pedig
A' Közelítő Tél semmiképpen nem felel meg. Mielőtt azonban ráerőltetnénk ennek a tanulmánynak a címét a versre - merthogy éppen ráillenék e meghatározás - , jusson
eszünkbe, hogy mennyire találó, fájdalmasan statikus, mindennapi és érvényes címmel is
íródott ez a költemény:

9

Az ősz
Hervad már ligetünk, s díszei hullanak,
Tarlott bokrai közt sárga levél zörög.
Nincs rózsás labyrinth, s balzsamos illatok
Közt nem lengedez a Zefír.
Nincs már symphonia, s zöld lugasok között
Nem búg gerlice és a füzes ernyején
A csermely violás völgye nem illatoz
S tükrét barna csálét fedi.
A hegy boltozatin néma homály borong,
Nectár tyrsusain nem mosolyog gerezd.
Itt nemrég az öröm víg dala harsogott
S most minden szomorún kihalt.
Oh, a szárnyas [idő] hirtelen elrepül!
S minden míve tünő szárnya körül lebeg.
Minden csak jelenés, minden az ég alatt
Mint a kis nefelejts enyész.
Lassanként koszorúm bimbaja hervadoz,
Itt hágy szép tavaszom, még alig izleli
Nectárját ajakam, még alig illetem
Egy-két zsenge virágait.
Itt hágy s vissza se tér majd gyönyörű korom,
Nem hozhatja fel azt több kikelet soha
Sem béhunyt szememet fel nem igézheti
Barcsim barna kökény szeme.
A szöveget a szerzői kézirat szerint, de mai helyesírással közöltük. Az eddig említett jelentős változtatások, a cím és az utolsó sor módosításai mellett megfigyelhetők az apróbb
eltérések is. A második versszakban durva csálét áll a végleges változatban, itt még barna
csálét, s erre utalhat majd vissza a költemény utolsó sorának barna jelzője. A harmadik
strófában nectár thyrsus szerepel, és a nectár szó is megismétlődik a költemény ötödik
strófájában. Miután ez a kifejezés is módosul majd bíbor thyrsus-ra, ezen a ponton is szószerinti ismétlésen alapuló előre-hátra utalást szüntet meg a költő. A versszak utolsó szava
itt: kiholt, nem pedig kihalt. A negyedik szakasz szögletes zárójelbe tett idő szavát Berzsenyi elfelejtette leírni, ezt a másolatban Kazinczy utólag pótolta. Az ötödik versszak első sorában a szerzői kéziratban még a hervadoz ige szerepel, ennek helyébe kerül később az elvirít. Mondanunk sem kell, hogy az előbbi a vers nyitószava, tehát újabb visszakapcsoló
elemet szüntet meg a költő.

10

Látható, hogy a módosítások három jelentős ponton érintik a szöveget. A legerősebb
változtatásnak az új címet tekinthetjük, mert ez erőteljesen befolyásolja az egész költeményjelentését, alaphangulatát. Hasonlóan komoly beavatkozás a költemény zárósorának
átírása, ez is áthangolja a költeményt, díszesebbé, klasszicizálóbbá teszi, ugyanakkor képzavarra épül, és a költemény személytelenebbé is válik tőle. Ez a két változtatás Kazinczy
közreműködésével jött létre. Részben ő ajánlotta őket, s ezzel akarva-akaratlanul is a vers
társzerzójévé vált, és a maga stíluseszménye felé mozdította azt. Berzsenyi ugyan nem
mindenben fogadta el javaslatait, a ritmust érintő helyesírási kérdésekben nem változtatott
a szövegen, és a Cenci névalakot is elutasította, de lényegében mégis meghajlott Kazinczy
véleménye előtt.
A harmadik változtatási réteg már független a széphalmi mestertől. Három olyan szón
igazít Berzsenyi, mely kétszeresen fordult elő a szövegben. A három lényegesnek minősíthető módosítás:
barna —»durva
nectár —>• bíbor
hervadoz —<• elvirít
Mondhatnánk, hogy a szóismétlést akarta elkerülni a költő. Ám ez a kisiskolás stilisztikai szabály (vagy inkább babona) itt nemigen működik. A lírai költemények szóismétlése
ugyanis nem a költő ügyetlenségéből fakad. Szerepük nyilvánvalóan megfontolt volt, s erős
párhuzamot teremtettek a vers első és második fele között. Még a vers első felében megfigyelhető sorrend is azonos volt, áz érintett szavak a költemény első és második felében is
hervad - nectár - barna rendben követték egymást. Mintha az őszi tájat festő leíró rész
teljes egészében a költemény két utolsó sorának személyes gondolati része mögé lenne helyezhető. Mintha nemcsak ugyanazok a képek, de ugyanazok a szavak fejeznék ki a táj és
a lélek hangulatát.
Van tehát okunk szeretni a költemény eredeti, módosítások előtti változatát is. De nem
azt akarjuk mondani, hogy ez lenne a vers igazi alakja. Nem mondhatjuk, mert a szerző
módosított a szövegen, s ezt a módosítást érvényesnek kell tekintenünk. Érdemes azonban
tudnunk arról, hogy a szöveg hogyan is alakult, mert az eredeti változat olyan mozzanatokat, szerkezeti megoldásokat is elárul, melyek a mű jelentéséhez járulnak hozzá. Nem azt
akarjuk mondani tehát, hogy a vers első megfogalmazását tekintsük érvényesnek. De azt
szeretnénk mondani, hogy ne is egyedül az utolsót.

11

