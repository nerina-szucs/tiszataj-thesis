tiszatáj
71. É V F O L Y A M

Báthori Csaba
Becsy András
Geller Kiss Tamás
Marno János
Petőcz András
versei
Kele Fodor Ákos
Sántha József
prózája

Egyed Emese
Erdödi Alexandra Anita
Hász-Fehér Katalin
Jancsovics Klaudia
Török Zsuzsa
tanulmányai

2017. március
A

IRODALMI FOLYÓIRAT
Megjelenteti a Tiszatáj Alapítvány Kuratóriuma
a Csongrád Megyei Önkormányzat,
Szeged Megyei Jogú Város Önkormányzata,

a PAGEO Alapítvány és a Nemzeti Kulturális Alap
támogatásával.

HÁSZ RÓBERT főszerkesztő
ANNUS GÁBOR, ORCSIK ROLAND, TÓTH ÁKOS szerkesztők
DOMÁNYHÁZI EDIT korrektor
SZÉKELY ANNA szerkesztőségi titkár

Felelős kiadó: Tiszatáj Alapítvány
Szedés, tördelés: Tiszatáj Alapítvány
A lapot nyomja: E-press Nyomdaipari Kft.
Szeged, Kossuth Lajos sgt. 72/B
Felelős vezető: Engi Gábor
Internet: www.tiszataj.hu e-mail: tiszataj@tiszataj.hu
Online változat: tiszatajonline.hu
Szerkesztőség: 6720 Roosevelt tér 10–11. Tel. és fax: (62) 421–549.
Levélcím: 6701 Szeged, Pf. 149.
Terjeszti: Lapker (Magyar Lapterjesztő Rt.)
Előfizetésben terjeszti a Magyar Posta Rt. Hírlap Üzletága 1008. Budapest, Orczy tér 1.
Előfizethető valamennyi postán, kézbesítőknél,
e-mailen: hirlapelofizetes@posta.hu, faxon: 303–3440
További információ: 06 80/444–444
Egyes szám ára: 600 forint.
Előfizetési díj: negyedévre 1500, fél évre 3000, egész évre 6000 forint.
ISSN 0133 1167

Tartalom
LXXI. évfolyam, 3. szám / 2017. március
MARNO JÁNOS

Kenyérpusztító béke; A Nap lombhullása .......................

3

SÁNTHA JÓZSEF

Gócs ..................................................................................................

8

BÁTHORI CSABA

Melankólia XL; Melankólia XLI; Melankólia XLII; Melankólia XLIII ............................................................................... 17

BECSY ANDRÁS

Tiszai történet ............................................................................. 20

CELLER KISS TAMÁS

és táplálni; a rend elgondolása ............................................ 22

KELE FODOR ÁKOS

A szív vége (Cigány újmesék) ............................................... 25

PETŐCZ ANDRÁS

Reg és est; Ágnes asszony könyörgése ............................. 38

Légy, ha birsz, te „világ-költő!” – 200 éve született Arany János
HÁSZ-FEHÉR KATALIN

Bevezetés a „német-magyar” szépirodalomba (Arany
János német recepciójának első időszaka) ..................... 41

TÖRÖK ZSUZSA

Arany és a britek (A Toldi és a Murány ostroma a londoni Athenaeumban) ............................................................... 72

EGYED EMESE

Francia nyelvű olvasmányok Aranytól, Aranyról
a hosszú 19. században ........................................................... 84

BARANYAI ZSOLT

Arany János recepciója az orosz irodalomban ............. 101

BERKI TÍMEA

Arany János életműve a magyar–román irodalmi
kapcsolatok történetében ...................................................... 113

ERDŐDI ALEXANDRA ANITA

Egy kézirat, egy költő, egy város (Tengeri-hántás,
Arany János, Szeged) ................................................................ 123

JANCSOVICS KLAUDIA

Arany János hírlapi arcai ........................................................ 127

70 éves a Tiszatáj
SZÖRÉNYI LÁSZLÓ

Tisza, táj ............................................................................................ 134

ILLUSZTRÁCIÓK

Miklosovits László rajzai a 7., 16., 24., 40., 71., 83., 100.,
112., 122. és a 133. oldalon
Barabás Miklós festménye Arany Jánosról a címlapon
Arany Juliska könyvszekrénye a nagyszalontai Arany János Emlékmúzeumban a hátsó borítón

A 200 éve született Arany Jánosra emlékező összeállításunk vendégszerkesztője
Hász-Fehér Katalin volt.

Endre Farkas Soha, még egyszer című művét, mely 2016. novemberi számunkban
jelent meg, Kürtösi Katalin fordításában közöltük.

MARNO JÁNOS

Kenyérpusztító béke
tanulmányvers – Dávidnak
A kenyér nem az a téma,
ami az utcán hever,
a kenyér más tészta.
Rá lehet kenni az embert,
mikor olyan a kedve,
s még élvezi is, mert
az élmény maga oly ismert
valahonnan. Nem jön be,
honnan, de hogy kivert
a víz a gyönyörűségtől,
az most is előttem van.
Egy csepp az egészből.
Hogy futok a Városmajor
utcán hajnalban hazafelé, semmi bajom,
a rosszullét pont elkerül,
mikor a Csaba utca
sarkán, s itt legbelül,
megszállja az üregeket
valami kenyérillat,
forró, majd langymeleg,
s visszarepít egy álomba,
mely talán megvan neked
is, mint a fák lombja,

„

4

tiszatáj
melyben hűs búvóhelyüket
kínálja a koronaágazat, és süket
csend óvja az alvilágok
forgalomzajától
az embert, míg párod
szemcsés mása, vagy valami
durvább, karcosabb párlat
felmarja hajnali
kelésedet a kenyérrel,
a kelés orvosért kiált,
és hozzá még kés kell,
késhegynyi kés, sebész szike,
vagy pőrén egy ragtapasz,
hogy a seb alszik-e,
vagy duzzad, érik még egyre,
illetve épp kifakadsz,
annak kell fél egyre
délután, ha a rendelő
üres, kiderülnie.
Igazán kedvező
időpont ez egy kiskorú,
lázas ágyban fekvőnek.
Derűre csepp ború,
jóformán észre sem veszed.
A mellbimbónyi sebből
kicsordul egy veszett
sárga, kenhető ömlemény,
a comb csípősen sajog,
ellenben a kenyér

2017. március

5
alhasán a szürke, kemény
kéreg, mint a lávakő,
s szőke haján a fény
oly lágy, szinte émelyitő.
Harapásra pedig ropog,
mint a télidő.
Tapasztalatból beszélek.
Pontosan, ahogy érzed.
A seb szétszéled,
elnyújtózik az asztalon
a nyálkás, tésztaféle
csend, s fiatalon
ér az ágyban még a vége,
hogy futottál valahol,
megszakadva érte.

A Nap lombhullása
Nyaraszolok. Októberi verőfény,
a nap heve megkapja az arcom,
jó volna kint maradni a placcon,
egy szál alsóban és őszi zokniban,
katapultálva kvázi az Ezeregyéjszakából. A padisah neve
itt ég, herpesz gyanánt, a nyelvem hegyén,
mely betegen bejáratos a szegény
tudattalanomba. Azért szegény,
mert a padisah kénye-kedve szerint
bánik vele, elpusztíthatja egyik
pillanatról a másikra, s a helyén
akkor csupán egy halom hamuban,
égéstermékemben kotorászhatok.

„

„

6

tiszatáj
Akár egy a májába* beletúró
történész, aki napi ügyekben is
állásfoglaló nyilatkozatokra
ragadtatja magát. Mintha épp meghalt
volna testi valóságában, és mit
küszködjön egy hulla élőhalottak
gátlásaival. Küszködik helyettük
ezer mással. Jövök tehát, hátamat
fordítva az elbújni készülő napnak,
a Sportkórház mentén megficamodó
Győri úton, mikor egyszer csak, hogy ne
cifrázzam, belebotlik a szemem
egy vakító sárga levélhalomba,
melyet az elbúvó nap hullathatott
most oda, az ég tudja, mire, búra
vagy örömre emlékeztetőül.
Látok továbbá két lábat, a talpak
felől, bámulom őket álmatlanul,
hogy órákon keresztül nem moccannak.
A baromi bizalmat látom, mely
annyira feszélyez s annyira meghat.
Ennek azonban hét éve már, s nem hat.

*

A májába hangalaki egyezése a belső szerv egyes szám első személyű birtokos esetével a véletlen
műve, a szó helyes értelmezése a hasonlatban szereplő történész jelen idejűségének, a májának felel
meg (a szerző).

LÉVAY JÓZSEF

„

8

tiszatáj

SÁNTHA JÓZSEF

Gócs
Ez Gócs, gondolja a Doktor, akivel fél éve nem találkozott, miután a hajléktalanszállóról ismerős férfi az irodájában felkereste őt, megismeri egyből jellegzetes, kiugró
pofacsontjáról, hiányos arcszőrzetéről, amint a villamossínek melletti járdát söprögeti. Hogy elhívatásának érezte-e, vagy pusztán belesodródott e páriák sok utánjárást és a különböző intézményekkel való elmélyült kapcsolatokat igénylő jogi útvesztőibe – hiszen ezek az emberek, helyzetüknél fogva egyrészt tájékozatlanabbak,
másrészt, úgy gondolta, sokkal kiszolgáltatottabbak az egyéb ügyfeleinél –, ezt magának sem tudta megmagyarázni. Ugyanakkor, s talán ez rémítette meg, már hoszszabb ideje olyan spekulációkon törte a fejét, hogy ha mégis visszatér rendes hivatali munkájához, amely most éppen nem volt sem időszerű, sem pedig épelméjű
gondolat a részéről, akkor álarcban kellene megjelennie, mint ez az előző éjszakai
álmában egészen logikusnak tűnt, vagy kényszerítenie kellene az embereket, hogy
mindannyian leplezzék igazi mivoltukat, hogy senki senkit ne ismerjen föl.
Egyrészt tudnunk kéne, hogy miféle traumák okozták a Doktor ebbéli viszolygását az utcákon véletlenszerűen létrejött találkozásoktól, másrészt komolyan kellene
foglalkoznunk a villamosba való beszállásának körülményeivel, amennyiben a Doktor nem kevesebb, mint húsz Hamlet-szerű alakot számlált meg a kora reggeli megállóban. Gócs arcának hirtelen felbukkanása a platánok lombjai alatt, egészében a
legértékesebbnek gondolt jogi és ügyvédi eljárásainak az eredményét tették kétségessé. A Hamletek ott tolongtak ülőhelye körül, miközben ő az újságjából felpillantva rátalált erre az életét radikálisan megváltoztató, mostanság, úgy tűnt számára,
ismét lepusztult arcra. Arra gondol, hogy Gócs igazából maszkként hordja az eredeti
arcát, abban rejtőzik; miután ő, a Doktor, azon a bizonyos délutánon, és az ezt követő hónapokban világos tanácsokkal látta el, mintegy mentesíteni akarta a szerencséjéből adódó következményektől.
A körúti villamosok sajátja, hogy végtelen körben haladván, az utazók nem érnek soha el a végállomásra, így a Doktor lassú elmélkedései közben arra az elhatározásra jutott, Gócs alaposabb megfigyelése érdekében még egy órácskát villamosozik, hogy újra láthassa egykori pártfogoltját. Türelmesen várakozott, hogy a különböző ruhákba bújtatott Hamletek majd egyenként elhagyják a járművet, ki-ki a
maga színházába, sőt színpadára tart, s megszabadul az őt érthetetlenül irritáló,
magukba szállt, elméjüket koloncként arcukon viselő végzetesen megterhelt alakoktól. Ám ahogy Gócs régi-új arcát is magával vitte, ezek a Hamletek is eluralták a
villamos belsejét, a legkülönfélébb agyas gondolatok szövevényeit olvasta ki arcvo-

2017. március

9

„

násaikból és belső monológjaikat kísérő öntudatlan, vagy nagyon is tudatos gesztikulációikból.
Azon a délutánon, emlékezett az ügyvéd, egy bádogként csontra feszülő arc került elébe, aki élete legféltettebb titkát szerette volna megosztani vele, anélkül, hogy
a legkisebb érdeklődést mutatná a tulajdon dolgait illetően. Úgy beszélt, mint egy
útmester, aki egy döglött kutya feltalálása miatt fordul hozzá, s szeretné, ha emiatt
semmiféle hátrányt nem szenvedne el. Az ügy érintettje, mint hamarosan kiderült, ő
maga, Gócs, aki immár tizenöt éve volt hajléktalan, egy hajdani szobrász gyermeke,
aki azonban tudatosan eltávolodott jómódúnak ugyan nem mondható, ám semmiképpen nem szegény és egyáltalán nem szegényes családjától. Ez a pléharc, emlékezett a Doktor, szinte kioktató hangon beszélt vele, semmiféle tekintettel nem volt a
társadalmi különbségre, amely minden ilyen esetben különös viselkedésre, alattomosságra, meghunyászkodásra és túlságosan is átlátható alakoskodásra bírta az
ügyeikben hozzá fordulókat. Egy emberi léptéket meghaladó vagyon tulajdonosaként, amelyet a szerencse osztott ki rám – mondotta Gócs, miközben az ügyvéd asztalán álló szobrot önkényesen ide-oda tologatta, és egyetlen egyszer sem nézett a
Doktor szemébe –, valamilyen megoldási tervet szeretnék hallani az Ön szájából,
hogyan is lehessek ennek a gazdagságnak az életemet tönkre nem tevő szerencséltetettje, miként kell az efféle helyzeteket a legegyszerűbb módon a természetes emberi viselkedés és a jó ízlés határain belül feldolgoznom. Az ügyvéd a pillanat tört
része alatt átgondolta e helyzet minden őt és Gócsot érintő lehetőségeit, pontosan
tisztában volt azzal, hogy egy nagyszabású ügyvédi megbízás célzottja, amely egyrészt a szegények ügyeivel töltött évek megkoronázása, vélte, másrészt egy pusztulásra ítélt emberroncs halálos ítélete, amelyet csak nagy ügyességgel változtathat
életfogytig tartó börtönbüntetéssé. Most csordultig állt ez az ember a platánok alatt,
egészen különös, zsákanyagból varrt zakójában, ahogy a második körben, egy bő
óra múlva, újra szemrevételezte, maga varrta ruháiban, kétségtelen, egy milliárdos,
kezében seprű, vállain külső varrással zsákszerű anyagból összeöltött kabátszerűség. Nagy lófogú varrásokkal odaöltögetve a zakójához a zakója ujját, a maga szabta
és varrta zakójában söprögette a többszörös milliárdos az utcát, az ő egykori kegyeltje és pártfogoltja.
Ha ezek a Hamletek most végképp leszállnának róla, akkor kétségkívül odamenne Gócshoz, nem törődve a maga szabta, maga varrta zakójával, és kérdéseket intézne hozzá, amely kérdések az utolsó, fél évvel ezelőtti találkozásuk óta felgyülemlettek benne, és éppen most, meglátva az utcát sepregetni egykori védencét és pártfogoltját, a maga varrta és a maga szabta zsákszerű zakójában, miközben vele, a
Doktorral is történt egy és más. Mert, gondolta most, megkezdvén a harmadik kört
a villamossal, igazából nem bírhatunk semmiféle jelentéssel. Míg mi lemondunk arról, hogy értelmezhetővé váljunk, számunkra kötelező érvényű, hogy a körülöttünk
lévő dolgok jelentését felfogjuk. Olyan helyszíneken mozgunk, amelyek tele vannak
jelekkel és táblákkal és mindenféle értelmezési lehetőséget felkínáló kétértelműsé-

„

10

tiszatáj

gekkel. Mi ezeket az értelmezéseket leolvassuk, lényünk anyagává tesszük, de mi
magunk, akik e jelek rengetegében mozgunk, nem tartunk már igényt semmiféle jelentésre. Kérdés persze, hogy önmagunk vagy a mások számára nem akarunk már
jelenteni semmit? Igencsak nehéz dolgok ezek, gondolta a Doktor, amikor Gócsnak
néhány hetes töprengés után elmondta a terveit, s az, várakozásának megfelelően,
semmiféle ellenjavallattal nem élt, elfogadta rögtön a Doktor ajánlatát, amely szerint egy számára megfelelő házat vásárol, rendbe hozatja a külsejét, elegáns ruhákkal tölti meg szekrényeit, és végképp elhagyja a szükségszállót, megszakítja eddigi
kapcsolatait, úgyszólván eltörli nyomtalanul a múltját.
Egy tökéletesen pléhszerű arc ült vele szemben, egy látszólag gondolatok nélküli
fizimiska, akinek semmiféle elképzelése nem volt a saját gazdagságáról, az ezzel járó életszerű veszélyekről, amelyekre neki, a Doktornak, a különböző bűncselekményekbe keveredő, néha gyilkosságok bűnrészeseivé váló hajléktalanok ügyei révén
teljes rálátása volt. Mit jelent az, hogy értelmezhetővé válunk, kérdezte most, végigpillantva a villamos belső terébe begyömöszölt Hamletek arcát kutatva. Egy bizonyos, véges számú konvencionális kijelentés, ítélet összességének a halmaza vagyunk. Ha ezekből kivonjuk azoknak a kijelentéseknek a nagy számát, amelyek az
emberi társadalom egyedeinek legalább a felére is illenek, akkor nagyjából megkapjuk, hogy mik is lennénk mi. Ugyanakkor teljes mértékben úgy gondolja, hogy
Gócsnak nincsenek kézzel fogható, szavakkal kifejezhető tulajdonságai, elmondható
róla, hogy teljességgel passzív az önképe. Nincs késztetése arra, hogy mások számára értelmezhető jelentéssel bírjon. Ez persze nem azt jelenti, hogy félnótás lenne,
nem, Gócs nem buta ember, de leginkább mindig csak a tekintetével beszél. Amikor
az általa felkínált házak közül már az elsőre igent mondott, és nem érdekelték tovább az ingatlanokba fektetett tőkéje megtérülésének egyéb lehetőségei, akkor a
Doktor igencsak elképedt. Ez a ház, amely a város legelőkelőbb és legcsöndesebb
részén feküdt, mindösszesen tizenkét szobával, úszómedencével és négy autó beállására alkalmas fűthető garázzsal, valamint egy északi fekvésű ősfenyvessel, márvány szökőkúttal és kiváló panorámával rendelkezett, s úgy képzelte, a legkevésbé
sem lesz Gócs számára vonzó, s ő, a Doktor csak egy riasztó példának szánta arra
nézvést, hogy a föl alig mérhető vagyonából ezt a házat is megvehetné, és anyagilag
szinte semmi gondot nem jelentene számára a fönntartása. Természetesen halmazelmélettel semmiképpen nem lehet valószínűvé tenni egy személyiséget, de képtelenség eltüntetni is. Ha mégis a jelöletlenség és a jelölhetetlenség csapdájában csücsül, mint a platánfa alatti söprögetése bizonyítja, akkor nem volt elég finom a műszerünk, nem voltak megalapozottak a kijelentéseink. A Doktor úgy vélte, miközben
immár harmadjára fordult meg vele a villamos a körúton, hogy számtalan betegségének kiváltó oka Gócs általa kiismerhetetlen személyiségének tökéletes zártsága.
Gócsnak nincsen önképe, amelyhez a benne dúló háborgások során, őt kimenekítve
a számára egyre méltatlanabb helyzetekből, vissza tudna térni; ekként Gócs tökéletes idegenséggel szemléli és észrevételezi a vele kapcsolatos történéseket. Megnyil-

2017. március

11

„

vánulásai mindig esetlegesek, azt csinálja, amit a környezetében lévő emberek
tesznek. Azt tartotta helyesnek, ha mások értékrendjéhez igazodik, ugyanakkor tartózkodott minden szélsőséges véleményalkotástól, sőt, a másokhoz való viszonyulása is mindig hiteltelen volt. Szerette a bort a hajléktalan szállóban, de fele annyit
sem ivott, mint mások, kártyázott a többiekkel, de nem érdekelte, hogy nyer-e éppen vagy veszít. Pénzét mindig a másoktól való függésének rendelte alá, ha munkája
akadt, akkor egy nap alatt minden fölöslegét a többi lakó igényei szerint elpazarolta. A Doktor egyedüli érdemének tudta be, hogy Gócs elfogadta az ajánlatait, miközben aggódott, mert az ingatlan vásárlása közben számára kifizetett ügyvédi díj
meghaladta minden eddigi bevételét.
Amikor a birtok megvételekor nála járt, hogy a szerződés mindenféle jogi bonyodalmakkal terhelt részleteit megbeszéljék, Gócs nem volt hajlandó a ház egészét
vele körbejárni, a leltárban rögzített bútorok, szobrok hivatalos átvételére, az előszoba kalaptartóján írta alá a házban föltalálható bútorok, festmények, használati
tárgyakról szóló tanúsítványt, és a legkevésbé sem gondolta fontosnak, hogy mindezen kincseket személyesen birtokába vegye, vagy akárcsak megtekintse. A Doktor aztán puszta kíváncsiságból egyedül járta be a házat, miközben Gócs a méretes
konyha egyik zugába húzódva tökéletes értetlenséggel bámult maga elé, és mint később bevallotta, a teljes tanácstalanság állapotába süllyedt abban a pillanatban,
hogy a ház vételárát kifizetve megkapta az ingatlan kulcsait.
Rohanásainkban meg-megakadva, lépéseink eltávolodó idegenségében, gondolta most a Doktor, visszaemlékezve az egy évvel ezelőtti házfoglalásra, amikor szinte
a saját hajlékaként járta be a legkülönbözőbb, az ő életmódjához képest is tökéletesen szervetlenül egymásba illeszkedő tereket: a hatalmas nappalit, amelyből kétfelé
ágazó lépcsősor vezetett le a kertbe, a könyvtárszobát, ahol kimondottan középszerűen nívós festmények és kisplasztikák tagolták ketté a helyiséget, a belső lépcsősort, amely oly tágas volt, mintha legalábbis egy múzeum előcsarnoka volna. A fenti
termek és szobák a déli napsütésben mind fényárban úsztak, a zeneteremben álló
zongora, a társalgó visszafogottan empire berendezése, majd a hálószobák régi illatokat őrző intimitása a tökéletes megsemmisülés hangulatát árasztották. Megmegpihenve egy kanapén, az éjjeli lámpák gombjait nyomogatva, az íróasztalok faragott díszeit nézegetve, majd a mindenfelé nyíló teraszokon végigsétálva, Gócs hajlamai szerinti elszigeteltségéről és a saját elhanyagolt, most a jómód pácában úszó
birtokos lehetőségeinek tökéletes kiláthatatlanságáról elmélkedett. Amikor már az
ember nem lakója a saját életének sem, hova is vezet ez a tökéletesen elidegenedett
pompa, a tárgyak szimptomatikus, árulkodó lélektelen üressége?
Harmadszorra látva meg a Gócs mellkasába szúrt, elfordított gúlára emlékeztető
fejet, amint egy hatalmas kenyérszelet és valamiféle kolbász vagdosásával volt elfoglalva a körút árnyas padján, egyszerre csak bátorságot gyűjtött, hogy az őt követő Hamletek köréből szabadulva, személyesen próbálkozzék pártfogoltja és védence
sorsáról tájékozódni. Még elevenen élt emlékezetében a legutolsó találkozásuk,

„

12

tiszatáj

amikor az előle bujkáló Gócsot meglátogatta, s az már a házából kiköltözvén, a portásfülkeként használt egyszerű kerti lakban rendezkedett be. Ruházata újra a legelhanyagoltabbnak, a hajléktalanszálló divatja szerintinek mutatkozott, ugyanakkor a
falakba vert szögeken ott lógott egy-két könnyű nyári öltönye is, mint aki csak kirándulni ment a saját otthonából, és bár nem jutott messzire, az új környezet némi
stílustörést kölcsönzött egész lényének.
Hajnalban sokszor, ébredései után szárnyaszegetten gondolta át a Doktor a saját
helyzetét, amely szinte párhuzamos megfelelője volt gondozottja sorsának. Bár jó
fél éve semmit sem tudott Gócsról, a legutolsó, a házában tett látogatása óta, most a
körút fái alatt tökéletesen belátta, hogy igyekezete teljességgel kudarcot vallott, egy
emberi sorsba beavatkozni szándékaink teljes komolyságával, majdnem annyi, mint
egy gyilkosság. Gócs pontosan nem tudhatta, valójában nem is igen érdekelte, hogy
a pártfogója életében milyen mélyre ható változásokat okozott a vele való üzletiesnek gondolt kapcsolata. A közmunkás egész lénye, életszemlélete, a gazdagságával
járó, azzal szemben megnyilvánuló közömbössége, amely már az első pillanatban
meghatározta a közöttük lévő bonyolult viszonyt. A Doktor felesége már évekkel
ezelőtt megérezhetett valamit férje céltalanság felé sodródó lényéből, amikor is
egyre inkább csak az ágról szakadtak, a hajléktalanok, a kisstílű bűnözők ügyeinek
világába tévedt, és egyáltalán nem hajlott a jó szóra, az anyagi és társadalmi felemelkedést megvetve, különös passziójává lett az elesettek iránti egyre fokozódóbb
szolidaritás.
Válásuk után a Doktor teljességgel lecsúszott egzisztenciának tudhatta magát,
családját otthagyva albérletbe költözött, de egészében úgy érezte, hogy most jött el
az ő ideje, amikor a hasztalansággal párosuló életérzése valamely mélyről jövő értelemmel társult. Csak ebből a nézőpontból érthetjük meg a Góccsal való kapcsolatának teljesen paradox jellegét, miután a szárnyaszegett védencével való törődés néhány hónap alatt a leggazdagabb emberré tette, a különböző ügyvédi költségek, ingatlanvásárlás után a neki járó illetékek, a befektetések hozamának morzsaléka dagasztotta hirtelen a bankszámláját. És a Doktor először életében úgy gondolta, hogy
megdolgozott a pénzéért, elégedetten dőlt hátra frissen vásárolt, szerény, de roppant értékes lakásában, és ugyanezt várta volna el védencétől is. Ami az első nekifutásra nem sikerült, hogy Gócsot bevezesse az elégedett emberek világába, hiszen
látható volt, hogy a pénz a hajléktalanszállóból kiköltöző ügyfelének semmi örömöt
nem okozott, kiemelkedve a saját környezetéből, csak fuldoklott abban a házban,
mint egy partra vetett hal. Ezért aztán a következő és következetesen végiggondolt
feladatának érezte, hogy kiismerje védence habitusát, megpróbálja értelmezni a
maga számára is felfoghatatlant.
Miközben a felesége értetlenül állt a válásuk óta gyermektartásként kifizetett
milliók láttán, többször feljelentette az őt elhagyó, majd váratlanul és megmagyarázhatatlanul dúsgazdaggá lett férjét. Stricinek, kurvák ágyasának, drogkereskedőnek titulálta, magánnyomozókat fogadott a Doktortól kapott pénzből, hogy volt fér-

2017. március

13

„

jét teljesen ellehetetlenítse, hogy gyermekei apját tönkretegye. De ahogy őt a felesége, ő Gócsot képtelen volt megrögzött magányából kirángatni, hiába is vitte el kisebb kirándulásokra a kegyeltje pénzén vett drága autón, hívta meg szerényebb és
elegánsabb éttermekbe, hogy jellemét kikutassa, meglátogatta többször is, előre be
se jelentkezve pompás lakában, tökéletesen mindig egyazon helyzetben találta, a
konyhában egy egyszerű sámlin kuporogva, különböző, rongyszerű ruháinak foldozása közben.
Míg ő, nem tudván róla, hogy magánnyomozók figyelik minden lépését, addig
Gócs is gyanútlanul lépett ki háza kapuján minden alkonyatkor, nem sejtvén, hogy
száz méterre házától autójában ülve figyeli a Doktor, és követi rendes esti bejárását,
amikor is rongyaiba öltözve visszamenekült a szállóra, és az egész éjszakát a hajdani cimboráival töltötte, kártyázva és iszogatva. Szégyenletes és a személyiségét
romboló hónapok voltak ezek, miközben bírósági tárgyalásokon bizonyította ártatlanságát, magának sem merte bevallani, szinte szerelmes elragadtatást érzett Gócs
személyisége iránt. Természetes életösztöne cserbenhagyta, felhagyott minden
munkájával, az emberi természet megismerésének szentelte magát, amiről azonban
semmiféle tapasztalattal nem rendelkezett. Ha így, áttörve a saját korlátain, egy
természetes lény, amelynek a Doktor magát gondolta, ahelyett, hogy elfogadta volna személyes szerencséjét, annak eredete után kutatva, az elméjét sokszorosan
meghaladó titkok után indult, amelyek éppenséggel kizárták a valóságosnak gondolt világból, és szemfényvesztésnek tűnt számára az oktalanul rátört józansága.
Egy találkozás a feleségével, majd azt követően egy találkozás Góccsal, természetes
lényének okkult elemeit erősítették. A felesége félt tőle, a beszélgetésük közbeni,
régebben természetesnek gondolt gesztusait fizikai támadásnak vélte, a folyószámláján gyarapodó hatalmas összegeket egy nem létező, őt sakkban tartó bűnszövetkezet adójának hitte. Hogy a csodába, csak nem a rongyokból ráztad ki a millióid?
Mivel az első pillanatban nyilvánvalóvá lett számára, hogy mennyire megváltozott
az asszonyhoz való, régebben mindig is érzelemmel teli viszonya, tagadhatatlan,
hogy a maga alamuszi módján most imponálni szeretett volna neki. Mivel azonban
túl sok takargatni valója volt tönkrejutott házasságuk végeredményét illetően, nem
beszélhetett Gócsról, nem említhette az új keletű Hamletek őt követő gyülekezetét,
ezért száraz és kioktató hangon becsmérelte a felesége hivatásának végtermékeit.
A tanítványaid, akiket olyan lelkesen és több éven keresztül a legostobább módon
oktatsz, elhintve beléjük a társadalomban soha nem létezett idealisztikus képzeteket, korlátokat építve egyébként is szűk elméjükbe, hogy soha ne ismerhessék fel a
valóságot, tudatosan megakadályozod, hogy hétpróbás csirkefogókként megállhassák helyüket az életben. Mert minden tanítványod, ha bevallod magadnak, ha nem,
az iskola után belereszelődik a moslékba, némi tántorgás és irreális szellemi küzdelem után ott találják magukat beledarálva a társadalmi élet legaljának sűrű és tápláló mocsarában. Pontosan látod, hogy melyik tanítványod mibe pusztul bele, melyik
tehetség hol kap végzetes sebet, hajlamaikat azonban ezek az iskolák a védekezésre

„

14

tiszatáj

való teljes képtelenség felé terelgetik. Vagy a szegénység, vagy a túlérzékenység, lehet, hogy a szépségük vagy épp a rútságuk miatt buknak el. Egy-két év, és egyetlen
céljuk lesz, hogy a társadalom kihívásaitól való rettegésük szülte elmeháborodottságukat rejtegessék. Akiket te az iskolában tanítottál, azok néhány év múlva már az
áldozatok vagy a bűnelkövetők padján ülnek, és helyzetüket csupán fizikai vagy
szellemi erejük befolyásolja. A legtöbben aztán sejtelmes kísérőket kapnak, árnyakat, hogy meglegyen a saját társuk, akikkel megvitathassák a hajdani álmaik rongyszőnyegeinek kopottas mintáit, amelyet a nyomorból egyre nagyobb nyomorba cipelve soha nem dobnak majd ki. Aztán Gócsra gondolt, a Góccsal való találkozás éltette, leszállt a villamosról, és egyenesen megcélozta a platánok alatt kolbászából
falatozót. Az rögvest elhárította a Doktorral való beszélgetést, egy körúton túli
kocsmát nevezett meg, ahol már a tervezgetések idején is gyakran összejöttek.
Kora délután két óra lehetett, és a Doktor képtelen volt felidézni, mivel is töltötte a napját. Attól való örökös félelme, hogy mindennapi cselekedetei közben egyszer csak kirúgja maga alól a széket, ahol bizonyíthatóan mindig is ült, jelentés nélkül immár, a mások megértésének bozótjában, az elhamarkodott és késlekedő elhatározásai keresztútján, amikor is képtelen volt magát fölmutatni, túl azon, hogy
ítélkezzék mások fölött, de mégis innen, hogy magát illetően az egyre több ereszték
lassú szétesését ne vegye észre.
A jó harminc éve változatlan belsőt mutató vendéglátóipari helyiséget már megszállták a Hamletek. A kakukkos óra ajtaján egy csenevész rugó pattant ki, ugyanolyan hangot hallatva, mint amikor még nem unta meg egy valamikori törzsvendég,
hogy a rugó végén faragott kismadár gépies dallamát kieressze. Most szándékoltan
végigtekintett ezeken az őt hónapok óta követő arcokon, és felfedezése, amennyiben minden arcvonás ebben a jól behatárolható térben egészen más intellektuális
üzenetet rejtett, vívódásokról, elbizonytalanodásokról beszélt, mások éppen ellenkezőleg, bátorították, hogy vallomást tegyen a dolgait illetően, mint egy marhacsőszbe ereszkedett oroszlánidomár, olyan némelyik, gondolta most, aki mindezekkel a kellékekkel már nem léphet soha fel a pódiumra. Ahogy az ember is szétszórja
magát az életében, nem édesgeti magához a pillanatait, nem akar önmaga klónja
lenni, minden helyzetben más válaszokat vár, pontos és kíméletlen igazságokat, úgy
most ezek az elmélyült tekintetek is a legkülönfélébb ábrándok és gonoszkodások
kifejezéseit hordozták. Beleszól magába az ember, szétteríti életének fájó emlékeit,
hadd száradjon, mint a széna a parlaggá lett mezőn, de nincsen ítélőereje, hogy
mindezen mondandókat összegyűjtse.
Amikor a rugó kiugrott az órából, hogy a két órát megjelentse, belépett Gócs a
kocsmaajtón, ugyanabban a maga szabta és maga varrta öltönyében, nagy, goromba
madzagnak tűnő cérnával összeillesztve, amelynek szembetűnő részleteit délelőtti
utazásai során a Doktor többször is megfigyelhette, s a házába történő látogatásai
alkalmával, ahogy a különböző szalagokat, szegőket, a bélés rendetlenkedő selymét
nagy szorgalommal és hiábavaló igyekezettel összeillesztette mindenféle, egyre

2017. március

15

„

csak kirojtosodó ruházatán. Ám ami szétállt eddig, és nevetségesen otrombának
tetszett, most elegánsnak és választékosnak tűnt, a zsákszerű szövet olyan puhán
omlott rá Gócs felső testére, hogy a Doktornak semmi más vágya nem volt, mint
hogy ezt a zakót magáénak tudhassa. Egy lélek belső eleganciája, a világba fölmutatott, precíziós mérlegen kimért személyisége, a teljes visszavonás, és a leereszkedő
függönyök ellenében, amit a koszlott, hirtelen tengeri beteggé lett Hamletek is érzékeltek. Gócs átadta házának kulcsát a Doktornak, mondván, senkinek sem kíván
olyan borzalmas és magatehetetlen éjszakákat, amelyeket ebben a riasztó kriptában
a Doktor tanácsára eltöltött, kérése pedig, hogy öltönye zakóját, mivel a nadrág még
nem készült el, de mindez folyamatban van, nekiajándékozza, teljes képtelenség.
Mert ez egy olyan másodlagos test, és olyan, a testét és az érzékeit stimuláló anyag,
amely őt intellektuálisan és végérvényesen a maga számára elfogadhatóvá, s így
halhatatlanná tette. Ettől pedig képtelen megválni, akármit is mond a Doktor, hiszen elhibázott életének egy olyan fészkére lelt, amelyet magára öltve már, tudván
rég, hogy kíméletlen és kegyetlen a jótevőjéhez, de minden ilyen jótett végül is árulás. A személyes biztonságának, amelyet ez a maga szabta, maga varrta zakója jelent, semmiféle alternatívája nem létezik, ha úgy is gondolná más, hogy ennek ára
van, ő nemet mond mindenre, az alkudozásokat és a széjjelajándékozott gazdagságot nem tekinti magára nézvést követendőnek. Úgy gondolja, hogy a legegyszerűbb
alkotásaiba temetkezve szabadul meg a saját lénye a mások által mindig gyanús tekintettel szemlélt kényszerességeitől.

JUHÁSZ GYULA

2017. március

17

BÁTHORI CSABA

Melankólia XL
Túl magasan vagy, hogy csak az enyém
lehetnél. És túl igaz is vagy,
hogy a kezdő, végző hatalmak
csak egy életet adnának neked,
hogy eltűnj az emlékezéssel.
Születésed, örök életed egy hely –
fényed minden szívben előtör,
mert csillag vagy te mindenestől.
Fele se voltam önmagamnak,
de te már elhittél egésznek –
s leguggoltak bennem a szenvedések.
Azt mondtad: testvér a bánat s a béke,
hogy a szél a madarak szívverése,
s emelkednek is, akik vándorolnak.

Melankólia XLI
Nem vagyok ember, nincsenek éjszakáim.
Nem vagyok állat, nincsen gyorsaságom.
Esténként már nem vagyok a világon.
Álmaimba se, szemembe se fér szín.
Letudnának, kik a semmibe mennek,
de nem kérnek belőlem, akik jönnek.
Már csak úgy tudok élni, ha öröknek
vélem magam s a holtat elevennek.

„

„

18

tiszatáj
Mindent eladnék, mindent birtokolnék.
Ha teremt még, aki engem teremtett,
adja meg telő időmnek a rendet,
s hogy ne semmi lakjon a végtelenség
alján, s magasabb legyen, mi elénk jön
itt lent, mint ami várhat túl a földön.

Melankólia XLII
Ki nincs itt, ritkán bánik a szavakkal.
Aki elment, részt kért az éjszakából.
A láng még a csillagnak is világol.
Néha megemel, ami lent marasztal.
Amíg itt vagy, nem-léted ide látszik,
s Orion fényszál reszket a hajadban.
A sötétségben minden kiviláglik,
ami világosban kimondhatatlan.
Nem, nem tőled, hanem érted eredtem –
még hiányod is betölt észrevétlen,
míg elérek az éjbe épp az esten
át, s lassan megédesül a sötétség,
és forró lélegzetre elcserélem,
ami a rideg napból itt maradt jég.

Melankólia XLIII
Ébredni reggel és ébredni éjjel…
másképp méretkezik sötét a fénnyel…
az ember épp a sötétségtől éber,
s fény nélkül éppen önmagához ér el…

2017. március

19
Az éjben kulcsot keres önmagához,
nevetés nem köti most a világhoz,
a fekvő csöndnek lélegzettel áldoz –
elég a derű, amit a sötét hoz.
Számtalan napok sorában egyetlen
a Nap, magas és csillapíthatatlan
oltalom, örökké felszáll szememben.
Boldogság tudni, a Nap magasan van,
és ami itt lenn napokra törik szét,
fenn egyetlen tűzzé oltja a végtelenség.

„

„

20

tiszatáj

BECSY ANDRÁS

Tiszai történet
Alsóváros mélyébe bújva
Kis utcácskában élt a kurva,
Lakása garzon, udvari,
Nappal magát ott fújta ki,
Hogy éjjel bírja, bírja újra.
„Ölelve kéri, vagy ma verve,
Keverve tán, mihez van kedve?”
S míg készült sliccet nyitni szét,
Hogy falja urak péniszét,
A válasz már nem érdekelte.
Bringán, szalmából font kalappal
Lestem házát nyaranta nappal,
S bent Gangesz volt, déli verő
A kátyús, ócska heverő,
Amely benyelte álom-habbal.
Aztán hírlett, a Tisza-holtág
Májusi vízébe fojtották,
Azóta motyog a Gangesz,
Folyók csendje üveghang lesz,
Agyagba süllyedt Tündérország.
Mikor instant kávém keverve
Rogyok a kátyús kerevetre,
Vagy készülök épp nyitni szét
Egy még félig kész dossziét
A főnök seggéig görnyedve,
Magam ha felkötve lóbálom
A legutolsó szalmaszálon

2017. március

21
(Érezzem csak, déli verőn
Hogy nyúlik meg gerincvelőm),
Vele nyel el a Gangesz-álom.
És benne bringán Ő les engem,
Hogy ilyenkor mihez van kedvem,
Hogy már rég a Tisza-holtág
Partját a házamig tolták,
Hol élek kurva üveg-csendben.

„

„

22

tiszatáj

CELLER KISS TAMÁS

és táplálni
minden feléd irányuló mozdulatom
még valahol útközben elhal az izmokban.
a szavaim. mint kortyoláskor a véletlenül
számba csúszott jégkockák – nem tudom
őket lenyelni.
egy padon ülünk. a piros szövetkabát
van rajtad, kezedben egy száraz kifli.
galambokat jöttünk etetni. gyerekkorod óta
félsz tőlük, és mert jobb nem jutott eszembe,
azt mondtam, szép metafora lesz. hogy
együtt majd megetetjük a félelmeidet.
a hiányérzet. mint a minap, amikor egy dalt
kerestem. tudod, amelyik a megfelelő
pillanatban pont azt mondja el, amit érzek.
de nem volt ilyen, még nem írták meg.
abban a dalban nem lennének galambok.
abban a dalban kövérek lennének a félelmek.

a rend elgondolása
a lényeg ott volt nem sokkal a vége után.
és a szőnyeg alatt a por – gyűlik láthatatlan,
de valakinek mindig tudnia kell róla.
én voltam, aki tudtam, mert én söpörtem,
és nem sokkal a vége után a lényeggel
is nekem kellett elszámolnom.

2017. március

23
az elszámolást persze látták, mert látniuk
kellett – a kapun száradó szőnyeg jelezte,
hogy ez most a takarítás ideje.
rend lesz, a helyére kerül minden. a szőnyeg
száraz lesz, nem súlyos, egyedül is el fogom
bírni. alatta por semmi.
de hagyjuk most ezt; azt akartam mondani,
hogy itt vagyok a végén, nem sokkal a lényeg
előtt, és nem tudok továbblépni.

„

REVICZKY GYULA

2017. március

25

„

KELE FODOR ÁKOS

A szív vége
CIGÁNY ÚJMESÉK *1
A halva született vére
Hat, edes vereim, az en nagyapam akkora meselo volt, hogy az ritkasag! Jottek hozza
a falubeli magyarok, az uradalmi intezok, meg a magyarul tudo szaszok es romanok:
– No, mondjal, batyam, meset! – Az egyik hozott neki ennivalot, a masik hozott
neki palinkat, a harmadik hozott neki dohanyt, hogy csak mondjon meset. No, aztan
mondott. De a virrasztoba minalunk is minden rokon ot kerte, hogy mondjon. Igy is
koszontek neki:
– Adja Isten, hogy mondjal meset sok esztendon at!
– Legyen kinek! – viszonozta mindig.
Hat, testverek, az egyik ilyen virrasztoban a Mulorol, a visszajaro halottrol beszelt el egy igaz meset. Tole tudom en is. Jegyezzetek ti is meg, hogy este mar ne vigyetek ki vizet a hazbol, nehogy egy Mulora talaljatok onteni! Vagy legalabb mondjatok: Disznószar menjen a fülébe! – es kopjetek! Mondom es kopok en is – meg ne
hallja, amit rola beszelni fogok!
Volt ket jo barat Szeben varmegyeben, titkos baratok voltak ok, Bagara es
Csulano, akik a falu ket szelen laktak. Az egyik letelepedett kelderas volt, a masik
meg teknos muncsan, aki az erdoben lakott, de megis baratsagot kotottek, mert
amugy nagy tolvajok is voltak.
Egyszer egy nagy kincset fogtak. Megosztoztak, ki erre, ki arra. No, ennyi is volt a
baratsag.
Bagara feleseget csak Savanyunak hívtak a falubeli kelderasok, mert hogy folyton
savanyu abrazata volt. Ez az asszony nagyon sokszor atkozta gyerekeit: „Meredjel
meg!”, „A gorcs fogja meg a nyakadat!” – ilyesfeleket mondott nekik. O sem gondolta
igazabol megatkozni oket, ahogyan a tobbi asszony sem, ha idonkent hirtelen haragra gerjed gyermeke irant, csak hat Savanyu tenyleg nagyon sokat mondta a magaet.
A sogornoje egyszer komolyan szamon kerte ot.
– Jaj, Savanyu, Savanyu, nem felsz te annyi atkot mondani a gyerekekre? Nem erdemli meg egy gyerek se, barmi rosszat csinal.
*

Meséim olyan valós Kárpát-medencei – ám főképp erdélyi sátoros cigányoktól a XIX. század második
felében gyűjtött – cigány mitológiai elemekből, hiedelmekből és balladákból épülnek fel, melyeket a
cigányság a maga mesélési kultúrájában később nem örökített tovább, így nem őrzött meg.

„

26

tiszatáj

– Nem ugy mondom en azt, te is tudod – mentegetozott Savanyu –, meg hat tudom en, hogy buntelenek ezek a csoppek, a buntelen atok meg ugyis visszaszall
ram.
– Jaj, ez az asszony! Ilyen felelotlen vagy! Savanyu! Hat nezz mar magadra, terhes
vagy!
Ez a mondat elgondolkodtatta Savanyut. Nyolcszor volt mar terhes, ebbol csak
otot szult meg elve. Megfogadta, hogy eztan nem atkozodik annyit, de mar akkor keso volt, mert az atkok helyet keresnek!
Harom Hold-tolte utan, egy fenyes reggelen, mikor gallyazni indult az erdobe,
Savanyu egy kisfiut szult, de az mar halott volt. Hazavitte, virrasztottak felette. Híret
vette ennek Csulano is, es igencsak megorult! Miutan a Nap lement, odalopakodott
Bagara es Savanyu kicsiny, valyogbol rakott hazahoz, hogy kifigyelje oket, es a fal
repedesen at latta, ahogy a gyermek szajat olvadt viasszal betomtek, hogy Savanyu
teje konnyebben elapadjon. Bagara megmerte a csoppseg sulyat, es amennyit az
nyomott, annyi tokmagot rakott egy zsakocskaba. Mikor mar Savanyu fel tudott allni, Bagara rogvest alakarolt, es kimentek egyutt a Rosszak hegyere az ejjeli bukko sbe, hogy kiengeszteljek a Hold-kiralyt. Ment mogottuk Csulano is. A Hold-fenyes
hegyoldalban egy godrot astak, abba a tokmagot beleontottek, elfodtek, a maradek
foldet pedig a zsakba raktak.
Ejjel az erdoben pihentek, kora reggel pedig az erdei keresztuthoz vittek a kicsit,
es oda temettek, hogy a lelke tovabb utazhasson egy arra halado terhes noben. Mert
olyan a lelek, mint az ember hangja! Kialt, s elhallatszik kilometerekre! A lelek is így
vandorol.
Bagara kicsiny sírt asott az uton, es beleszorta a Hold-hegyrol valo foldet, nehogy a jovobeni gyermekeik is holtan jojjenek a vilagra. Míg Bagara elhantolta az ujszulottet, Savanyu így siratta:
– Folyonak apro hala, feszkemnek tollatlan madara, szulod szívebe vagy temetve,
es megis az erdo talajanak hideg vermebe tesznek, es nekem nem marad mas, mint
konnyek es sohajok! Ki mondja majd csengo hangon nekem: Jo ejt Mamikam! A tobbi gyerekek es fiatalok tancolnak, dalolnak, a te ehes piros szad pedig a hideg hantokat csokolja.
Ezutan Bagara es Savanyu szomoruan visszaballagtak a faluszeli hazukba. Csak
erre vart az adaz Csulano! Kivarta az ejjelt, s akkor kikaparta a kis halottat, mert
tolvajoknak valo varazserot akart belole nyerni. Ez a megveszekedett nem felt semmi halottol! Letepte a gyermek bal kisujjat, a csoppseg maradekat meg visszalokte a
godorbe. Mikor beallt az ejfel, leult a keresztutnal eszak fele fordulva, es megette a
csecsemo kisujjat. Ezutan atvagott a fekete erdon, es Bagaraek hazahoz lopozott.
Amikor a hazhoz ert, megvarta, míg azok banatukban elalszanak. Ekkor ovatosan levette az ajtot, besurrant, s halkan az alvo Bagara, Savanyu es azok ot gyereke
fole hajolt, majd melyen rajuk lehelt. Leheletetol azok olyan mely alomba merultek,
hogy Csulano szabadon felforgathatta a hazukat, a legnagyobb zajra sem ebredtek

2017. március

27

„

fel. Mert hogy szavamat ne feledjem, Csulano a tolvajtarsat akarta meglopni: a kincs
Bagaranal levo resze kellett neki. De hiaba dobalta-torte szet a csalad minden holmijat, a kincset nem talalta meg. Ures kezzel ment haza.
Ezen az ejjelen nagy sotetseg borult a kozeli falvakra. Minden temetobol elindult
egy-egy halva szuletettbol lett Mulo, es mind az erdei keresztuthoz libegett. Korulvettek a kicsiny hantot, ahol Bagara hallva szuletett gyermekenek hullaja fekudt.
– Edes kicsi testver, erted jottunk! Jossz-e velunk?
– Jovok!
– Asd ki magad, kicsi pulya, de kozepujjadat a foldben kell hagynod, mert csak
ugy maradhatsz velunk e vilagon, ha marad hus a foldben utanad, amely el nem porlad! De ne felj, a mi husunk egyhamar nem oszlik el!
A csecsemo elindult a rogok alol, ket kozepso ujjat hatrahagyta, s mikor mar
majdnem egeszen kimaszott, a Mulok csonttalan kezukkel kisegítettek a gorongyok
kozul, es ellibegtek vele a csillagtalan egtol sotetlo bukkerdon at a faluba – ahol anyja, meg apja is lakott –, s bevettek magukat a cinterembe. Ott a hideg fold ala merultek, libegve elohoztak egy nagy ustot, amiben mar lobogva forrt a fekete víz.
– No, kicsi, most ki kell furodjed a csontjaidat! – mondtak, s a csecsemot betettek
foni az ustbe. Addig nem vettek ki, míg minden csontja ki nem fordult a husabol. Igy
aztan Mulo lett belole is. A csontjait elkapartak abban a cinteremben, s attol a naptol az lett az o lakhelye.
A kicsi Mulo puha testecskeje egyre not, cseperedett akar az elo gyerek, s minden evben, szuletese napjan a tobbi Mulo ujra es ujra megfozte ot, hogy tobb es tobb
eleterohoz jusson. Ahogy teltek az evek, latta, amikent a tobbi idosebb halott visszavisszajar rokonaihoz ezek bosszusagara, de o nem tudta, merre lakik az anyja, s
minthogy ez egyedul szulte meg az erdoben, apjat meg sem ismerte volna. Igy aztan
nem jart csaladja nyakara.
Az oregebb Mulok minden ujev ejjelen noket raboltak el a falu szelerol. Az alvo
asszonyokat az agyukbol hoztak el lebego husu karjaikban, s azok csak akkor ebredtek szornyu sikoltassal, mikor a fold alatti fekete veremben az ustbe hajítottak oket.
Kihullottak az o csontjaik is, s Mulo-asszonyokka valtak. Mint vizes ruhak, ugy tapadtak es gabalyodtak ossze Mulo-ferjeikkel. Mikor pedig letelt a harminc ev, az ujjuk elrothadt a sírjukban, ok meg ellebegtek a havasokba, s betertek a holtak orszagaba.
Teltek az evek, s egyszer a Mulok mind a mi Mulonk ele alltak s így szoltak:
– Testver, mar huszonkilencszer foztunk beled eletet, de te meg nem szereztel
asszonyt magadnak!
– Ha nem szereztem, hat nem szereztem. – vetette oda a Mulo.
– Hat nem tudod, hogy aki asszonyhust ki nem foz maganak míg a harminc esztendo le nem telik, annak ujjarol tobbe sose porlad le a bor es a hus?
– Es mi tortenik akkor? – kerdezte elbizonytalanodva.

„

28

tiszatáj

– Hat semmi! – Vagtak ra a Mulok. – Ugyanez, mint most! Soha sem terhetsz majd
be a havasbeli fekete vilagba! Szerezz magadnak asszonyt!
Ekozben Bagara megoregedett, es egy hideg esten meg is halt. Megtartottak a
virrasztot, es eltemettek a cinterembe. Megtudta ezt a nagy tolvaj Csulano is, aki
szinten idos volt mar ekkor, de azota is nagyon furdalta ot Bagara kincse, ezert meg
azon az ejjelen felkerekedett, hogy bizony az o lopobaratjat a koporsojaban meg
utoljara kifaggatja! Merthogy ugy gondolta, bizonyosan vele temetik a kincset. Kia sta Bagara friss tetemet, de hiaba rangatta, hiaba forgatta, nem talalt mellette semmit. Meg penz se volt a szemen, ugyhogy nagyon szitkozodott magaban Csulano!
Visszafoldelte Bagarat, kiosont a templomkertbol, es elindult a temetohoz vezeto
sotet uton hazafele. Hanem epp akkor arra bolyongott tanacstalanul a Mulo is!
Szembejottek egymassal az ejjeli feketesegben. Csulano zajt hallott a cinterem felol,
es visszanezett az uton. Rosszul tette! Mert ebben a pillanatban keresztulbukott a
Mulon! Csulano nagyot karomkodott. Nagy haragra gerjedt ettol a halva szuletett,
meg is jelent testeben Csulano elott fekete ragyogassal, es ravetette magat. Lebego
tagjaival megragadta es eltorte a hullarablo tolvaj azon labat, mellyel belebotlott.
Beszedre nyitotta a szajat is, de Csulano rakaromkodott, így a Mulo megnemult,
szolni mar nem tudott. Csak meredt ra. A tolvaj Csulano felnezett, s csak most latta
meg a halva szuletett ejszakabol eloderengo abrazatat, es egeszen kifutott arcabol a
ver. Felsikoltott, felugrott, es fel labon szokdelve menekult el, nem is nezett hatra.
Ezert aztan nem latta, hogy a Mulo bizony egesz hazaig neman koveti ot. Mikor
Csulano bement a fabol rakott erdei gunyhoba, a halva szuletett utanaleselkedett,
kihallgatta, amint a tolvaj ezt mondja asszonyanak, Borkílanak:
– Jaj, Borkíla, draga Borkíla, eltorte a labam Bagara!
– Mit beszelsz te ember? – csattant fel az asszony.
– Visszajaro halott lett belole – folytatta Csulano –, alighogy kiertem a temetobol,
elkapott az uton! Hamar, kosd be a labamat, asszony, mert ettol a halottol nem lesz
nyugtunk, amíg el nem vesszuk a kincset, es odebb nem allunk! Meg ma elindulunk!
– Tan a kocsmaban jartal az ejjel? – meregette az asszony. – Megis hova mennek,
joember?
– Leanykerobe!
– Elment az eszed?!
– Hallgass asszony! – teremtette le Csulano. – Savanyuhoz megyunk. Ott nekik
azt mondjuk, te a hugom vagy. Savanyunak van egy lanya. Annak a kezet en megkerem. Míg a menyegzore nem kerul a sor, naluk leszunk, es ravesszuk oket, hogy elaruljak, hova tette Bagara a kincset!
Csulano labat bekotottek, a putri elott a tuz fenyenel az ugyes teknos hamar
mankot acsolt maganak, es elindultak. A Mulo pedig ment mogottuk.
A hajnali derengesben ertek Savanyuek hazahoz. Az asszony elojott, mire
Csulano eloadta, miert jottek. A Mulo pedig megismerte anyjat! Nezte, amint az porolni kezd, hogy az o kelderas lanya nem valo teknovajohoz, de abban a pillanatban

2017. március

29

„

a Mulo meghallotta a pacsirta eneket, es megnyílt a szep piros hajnal, ezert ott kellett hagynia anyjat es hugat, hogy visszaterjen a cinterembe.
Este, mikor a Hold felszallt eg-apjahoz gyermekeivel – minthogy a Mulo mar tudta, merre laknak rokonai –, rogvest utnak indult a temeto alol, es meg se allt a faluszeli kis valyogviskoig. Alaereszkedett, lathatatlanul megkapaszkodott az ablakban,
es belesett. Benn a kis sarkemence tuze vilagított. Latta, hogy a parkany alatt ott ul
Csulano Savanyu lanyaval, vagyis a Mulo hugaval, Netivel, es sugdoloznak. Odahallgatozott, es beszedukbol kivette, hogy Savanyu megis raallt, hogy eladja lanyat. Olah
cigany lanynak nem illik teknoshoz mennie, de hat a nagy szegenyseg szigoru ur.
Csulano hízelkedett a szep Netinek.
– Gyonyoru fekete lany vagy Neti; repes a szívem, ha read nezek! Hanem azt
mondd meg nekem, leendo hitvesem, hogy lehet, hogy ilyen szegenyen eltek? Hiszen apad nagy gazdagsagra tett szert.
– Mifele gazdagsagra, Csulano? – kerdezte Neti.
– Hat, tudod, nagy kincset fogtunk mi ketten, en es Bagara. Hova tette a te megboldogult apad a vagyonkat, hogy nektek nem jutott belole?
– Nem tudjuk, hova tette.
– Ej, Neti, egy szív es egy ver leszunk, nem kell titkoloznod. Sugd meg nekem.
Ekkor mar Csulano igen kozel huzta magahoz Netit, es Borkíla ezt nem allhatta,
ezert felpattant, felkapta a foldrol a mosovizes szakajtot, elejuk szokkent, es a fejuk
felett kiontotte a vizet az ablakon.
Egyenesen a Mulo arcaba!
Megduhodott erre a halva szuletett. Behajolt az ablakon, megjelent nekik, es ezt
suttogta:
– Ne a szavakat nezd, a kezeket!
Azzal eltunt.
A szobaban azok harman meg halalra remultek. De egyikuk se mutatta! Csulano
es Borkíla azt hittek, Bagara az megint, s nem akartak, hogy az intelemre felfigyeljen
a lany! De Neti azonnal megertette, mit akart mondani ez az ismeros, halott arc, ami
olyan volt, ahogyan az apjat kepzelte volna legenykoraban. Hat o is ugy csinalt, mint
ha mi se tortent volna. Csulano es Borkíla elkoszontek, es a masik szobaba mentek.
Ott Csulano így szolt:
– Latod, asszony? Mondtam, hogy a nyomunkban az oreg tolvaj! Nesze, adok
csattantyumagot, tedd ejjel a derekad ala, mert ez tavol tartja, s nem ragadhat el teged!
Savanyu bejott a szobaba Netihez, de a lany nem szolt semmit. Nyugovora tertek,
de Neti aludni nem tudott. Tagra meredt szemmel nezte a kemenceben a zsaratnokot, es arrol gondolkodott, amit a Mulo suttogott. Hogy mit keszul Csulano tenni!
Ahogy így morfondírozott, hirtelen osszesurusodott a szobaban a sotet, es elolepett
belole a Mulo. Csak allt ott Neti elott, szotlanul. Mert hat nem szolhatott, míg nem

„

30

tiszatáj

kerdezik, vagy nem bantjak. Tudta ezt huga is, ezert batorsagot gyujtott, s halkan,
hogy anyja meg ne ebredjen, így kerdezte a visszatert halottat:
–Mit kívansz, mit nem kívansz?
Erre mar meg tudott szolalni a Mulo:
– Csulano asszonyat akarom.
Megrettent ettol a lany:
– Jaj, mit akarsz envelem?
– Nem akarok en veled semmit se tenni, mert nem te vagy Csulano asszonya. –
Felelt a Mulo. – Az a tolvaj Borkílat huganak hazudta, pedig asszonya az, s csak azert
teszi a hamis jegyesseget, mert apank kincse kell neki!
– Apank?... hat te nem apam vagy-e?
– Nem apad, kedves hugom, hanem batyad, ki elotted halva szuletett. Es azert
jottem, hogy a csalo hullarablot elotted s anyam elott leleplezzem, Borkílat pedig, ki
megharagított, magammal vigyem. Most elmondom, hogyan segíts nekem – s folytatta beszedet.
Masnap ejjel Csulano megint odadorgolozott Netihez, es mezes szavakkal akarta
belole kicsalni az elrejtett kincset.
– Bajtarsak voltunk, en es Bagara; ha mar az ove nem lehet, hadd legyen a mienk! – duruzsolta a lanynak.
– Minek neked a kincs? – vagott vissza Neti. – Mezítlab is, csizmaban is eljutsz a
sírba, Csulano!
De a megatalkodott tolvaj csak legyintett. Atcsortetett Savanyuhoz, melleult, es
felrazta almabol az asszonyt. De ot mar nem kerlelte edes szavakkal.
– Elmondom en neked, Csulano, mert ugysem tudod megszerezni! – mondta Savanyu.
No, tobb se kellett a tolvajnak, torott labbal felpattant, es így szolt:
– Reggelre elhozom!
– Csak, ha megígered, hogy adsz nekunk is belole!
– Csak mondja meg hova kell mennem!
– Kelj at a dombon, le egeszen a Cod partjara, kovesd a patakot, míg el nem kanyarodik. Ott talalsz egy nagy koronaju korist. Annak a tovebe van elasva.
Csulano hona ala kapta mankojat, gyertyat ragadott, es kilepett a hazbol – ment
egeszen a Cod partjaig. De tovabb nem. Mert tudta Savanyu, hogy a domb mogott a
patak fala meredek! Csulano a vízbe csuszott, es torott labaval mar nem tudott kijonni. A lelket egy Nivasi cserepfazekba zarta, míg testet fel nem zabaltak az ebihalak.
Miutan Csulano kilepett a hazbol, Neti odaosont Borkíla fekhelyehez, benyult a
pokroca ala, es kivette onnan a csattantyumagokat. Ekkor megjelent a Mulo a szobaban, Borkílat agyabol elragadta, guzsba olelte, es meg sem allt vele a cinteremig,
ahol mar vartak ra a tarsai. A fold alatt a konyorgo asszonyt az ustbe nyomtak, s ot

2017. március

31

„

is addig foztek, míg ki nem hullottak csontjai. Akkor aztan megjuhaszodott, mert
Mulo-asszonnya valt maga is. A Mulo reggelig vele halt.
Masnap volt a Mulo szuletesenek napja, harminc eves lett hat, s asszonya is volt
mar, ezert ejjel elindult a havasokba, hogy beterjen vegre a holtak orszagaba. De u tjaba ejtette meg csaladja hazat, s bezorgetett Savanyu ablakan:
– Ki vagy? – kerdezte az asszony.
– En vagyok, anyam, a te halva szuletett fiad. Atkaid visszaszalltak rank, de te
szívedben derek asszony vagy, megerdemled, hogy kibekuljon veled a Hold-kiraly.
Menj, es vedd ki kicsi ujjam a sírbol, van abban meg egy csepp ver, csinalj abbol kenocsot, s Szent Janos ejjelen apam elrejtett kincset meglathatod! De siess, mert evilagi harminc evem hamarosan lejar, s maradek ujjam husa is hamarosan elporlad!
A Mulo ezzel eltunt, s felhagott a fekete vilag kapujaig a szebeni havasokba. Kivarta míg Savanyu eler az erdei keresztutra, kiveszi gyermeke hatrahagyott koze pujjat a folbol, s abbol pedig kiveszi annak utolso csepp veret is.
Mikor kivette, a Mulo mar belephetett a holtak orszagaba.
Savanyu neha egy parasztgazdanal szolgalt zsizsikes babert meg avas szalonnaert. No, ennek a gazdanak volt egy ven kuvasza. Mikor az kimult, az asszony elkerte
a tetemet. A gazda nem furcsallotta, mert mindenki azt gondolta a faluszeliekrol,
hogy doghusevok. Savanyu otthon levagott egy fekete tyukot. A feher kutya zsírjat, a
fekete tyuk szívet es a halvaszuletett veret peppe fozte, így csinalt belole kenocsot.
Mikor eljott Szent Janos ejjele, bekente nyakszirtjet es fuleit, s raolvasast mondott:
– Mindent, mit hallok – lássak is!
Mindent, mit látok – halljak is!
Hét lánccal kössön meg
Mindent az ördög ott,
Hová szemem elér,
Hová fülem elér!
Ekkor vilagolni latott egy sziklat a Rosszak hegyen, s nekiindult.
Igy lett gazdag Savanyu es Neti. Aztan sokaig eltek boldogan es megelegedve, de
minthogy epp tegnap meghaltak, hat most az en mesemnek is vege szakadt.
Az isten zsinara
Egyszer volt, amikor volt. Volt, hogy egy felho, a Kod-kiraly egyik leanya es egy villam, a Tuz-kiraly egyik fia. Megszerettek egymast, es gyakran setalgattak az egben
ide-tova. Eszrevette oket a Szel-kiraly, aki bosszujat akarta tolteni rajtuk, amiert
anyja, a fold eluzte ot magatol, ezert uldozobe vette a felho-leanyt es a villam-fiut,
hogy elpusztítsa oket. Nagy, egi haraggal fujt utanuk, mire azok nagyanyjuk, a fold
kebelere menekultek. A villamot azonban, ki hatul futott, hogy kedveset oltalmazza,

„

32

tiszatáj

megbetegítette a szel, mivelhogy a kicsi tuzet eloltja, felszítani csak a nagyobbat
tudja. Alig pislakolt mar a villam, mikor nagyanyjahoz ert. Igy szolt erre a fold-anya:
– Draga unokam, valahol az egben fiamnak, a Nap-kiralynak a fenylo kertjeben
no a Minden Mag Faja, melyen a vilag osszes gyogynovenye terem. Levelei piciny
csillagok, viragai csupa apro napok es holdak. El kell menned e fahoz, mert csak ugy
gyogyulhatsz meg, ha nyelsz annak magjabol. De vigyazz! A fiam vedelmere rendeltem a kertbe a vilagpusztíto, tudos szornyet, a hegynyi nagy, szoros Sugolakot, aki a
Minden Mag Fajanak toveben van fenylanccal kipanyvazva, hogy orizze a noveny
gyogyíto kincseit. Verszomjas, zabolatlan fenevadnak teremtettem, ezert csak ugy
szerezhetitek meg a gyogyfuvet, ha ot eloldozzatok, es elcsaljatok a Fatol. En meghívom vendegsegbe a fiamat, a Nap-kiralyt, hogy velem legyen, míg ti a kertjeben
vagytok. Csak arra vigyazzatok, nehogy a Sugolakot annyira felboszítsetek, hogy ordítson, mert azt a fiam meghallja!
A felho konnyu paraval alakarolt halovany szerelmesenek, így indultak meg az
egi kert fele. A fold-anya uzent fianak, hogy reg nem volt latogatoban nala a Naphegyi palotajaban, ugyan jonne el hozza, hogy ujra lathassa fia fenyes arcat. A Napkiraly orommel alaszallt a volgykatlanban levo dombforma hegyre, hova hajdan a
varat epítette, hogy idot toltson teremto anyjanal.
Mikor a felho es a villam a kertkapuig ertek, rejtekukbol lattak, ahogyan Sugolak
ego tekintettel szemezget a farol, forgatja szajaban a magvakat, így vizsgalja az ízeit,
kozben fujtat, es mint a mergezetteknek, csomos nyal csorog a szajabol. A villam
egyet rittyentett, mire a Sugolak felkapta fejet, es uzott szemekkel tekintgetett szet.
Meghallotta ezt a rittyenest odalent a Nap-kiraly.
– Draga anyam, valami neszez odafenn ennalam, koszonom szíves meghívasodat,
en bizony most haza megyek.
– Jaj, draga Nap-fiam, meg csak most erkeztel, mar vacsorara terítenek, csak addig maradj meg!
A Nap-kiraly maradt, s a lakomaasztalhoz ult.
Odafent, a fenyesseges kertben, míg a szornyeteg a tavolt kemlelte, a felho hangtalanul a fenybol font beklyokhoz roppent, es testevel arnyekot vetett ra, majd megrazta magat, s kihullo esocseppjeivel lehutotte a forro lancot. A Sugolak megpillantotta a beteg villamot, megduhodott, es nekiiramodott, hogy megragadja. A kihult
lanc ridegge lett, es a szornyeteg erejetol nagy csendulessel hamar elpattant. E
csendulest meghallotta Nap-hegyi palotajaban a Napkiraly, es így szolt anyjahoz:
– Valaki zajong a kertemben! Edes anyam, valami baj lehet odafenn, nincs maradasom!
– Ej fiam, orzi azt a tudos fenevad! Te csak ne aggodj semmiert!
Visszault ismet a Nap-kiraly.
A Sugolak megindult a gyonge villam fele, a felho meg a szorny fejere roppent, es
elfatyolozta szemeit. De az tapogatozva is elerte a beteg fiut! Egyik kezevel szorongatta, masikkal a lanyt hessegette el szemei elol. A villam, az orias satu-markaban,

2017. március

33

„

utolso erejevel belecsípett a leny szemebe, mire az eget rengeto uvoltest hallatott, s
kezebol a villamot kiejtette.
Meghallotta az ektelen sikoltast a Nap-kiraly, es tudta mar, hogy tolvaj jar a kertjeben. Szot se szolt anyjanak, csak rogvest egi kertjeig szokkent. Latta, hogy a kert
egyik vegeben a Sugolak szemeit dorgolve botorkal, a masik vegeben a tolvaj szerelmesek viszik a Fa gyogyíto magvakkal teli agat. Jobban feltette ezt a titkos csodat,
mint a vilagot a raszabadulo Sugolaktol, es be is gorombult nagyon, ezert hat a felho
es a villam utan vetette magat.
S hogy mi tortent ezutan, ahhoz tudni kell, hogy volt a Csale torzs egyik karava njaban egy derek ciganylegeny, akinek Bihar volt a neve. O volt a legszegenyebb az
egesz karavanban, sot az egesz torzsben. Amikor a karavan punkosd elotti ejjelen letaborozott egy cserfaerdo szelen egy Nap-hegyen, vagy ahogy ok hívtak, „szerencseshegyen”, es eves-ivas utan az emberek lefekudtek a satraikban, nemsokara hallani lehetett, ahogy mely alomba merulve horkolni kezdenek. Csak Bihar nem aludt.
Szerelmes volt ugyanis Kaltiba, a fonok szepseges leanyaba, aki ugyancsak erosen
vonzodott hozza. Csakhogy amikor Bihar felesegul kerte a lanyt, azt mondta neki az
oreg fonok:
– Te vagy a legszegenyebb ferfi az egesz torzsben, es megis felesegul kered a lanyomat?! Eredj, es jol vigyazz, nehogy kekre-zoldre csíkozzam a hatadat!
Az ehes szív arvabb, mint az ehes gyomor, így szegeny Bihar ezen az ejszakan
sem tudott aludni, hanem odakint uldogelt a szabadban a karavan lovainal. Ejfeltajban a suvolto fuvolazo hangjat hallotta Kalti satra mellol. Tudta, hogy ovatlan madar
ez, de egeszen az emberek taboraig megsem mereszkedik. Hangtalanul kozelebb lopozott es latta, amint egy szoros Phuvus ovatosan kiemeli a mely alomtol ernyedt
Kalti testet a satorbol. De abban a pillanatban ismet megszolalt a sator tetejen a suvolto, mert ez jelzett a foldi embernek, s így az meglatta, hogy a fiu kozelít fele. A halalra valt Bihar foga koze kapta a szívet, es rakialtott a Phuvusra. Felebredt ettol a
szep Kalti, es maga is felsikoltott, mikor meglatta, hogy kinek a karjai szorítjak. A
Phuvus hirtelen befogta a lany szajat, lekapta fejerol szorkucsmajat, s abban a pillanatban mind a ketten lathatatlanna valtak. A ketsegbeesett Bihar tovabb kialtozott
Kalti utan a sotet ejszakaba, de semmit nem latott, csak a suvolto tavolodo hangjat
hallotta. Kovette a hangot az erdobe, de mindhiaba, vegul elvesztette a Phuvus nyomat.
Kozben a nagy kiabalasra folriadt es osszeszaladt az egesz tabor. Nagy aggodalommal hangoskodott mindenki, amikor eszrevettek, hogy se Kalti se Bihar nincs a
satraban.
A fiu hajnalra tamolygott csak vissza a taborhoz, es mar messzirol meghallotta,
hogy rola beszelnek a ciganyok, es hogy tobben azt gondoljak, o szoktette meg Ka ltit. Felve a ciganyok haragjatol, Bihar lopva szokott be anyja satraba, hogy elpanaszolja neki a tortenteket. Igy szolt erre az oregasszony:

„

34

tiszatáj

– Gonosz tortenet ez. Kalti nagy veszelyben van, mert ha a Phuvus foldi asszonyt
rabol maganak, tobbe el nem engedi. El kell menned erte a foldalatti varosba, es
meg kell probalnod megfogni a foldi szellemet! Elmondom, mit kell tenned, hogy
megtalald a Phuvusok bejaratat.
Bihar anyja satraban rejtozve varta ki az ejjelt. Akkor vigyazva, nehogy eszrevegyek, elolopozott rejtekhelyerol, a lovak alol ganejt vett ki, es leosont a szerencse shegy labanal levo sotet keresztutra. Bal kezevel egy kort huzott maga korul a foldon,
es e szavakat mondta:
– Ne lass, mikor en latok; mikor en nem latok, akkor lass! Harom Phuvus adjon
harom aranyhajat fejemre; meg ne lasson senki, ha nem akarom!
E szavakra maga ele rakta a ganejt, es csak hajnalhasadtara tavozott a korbol. A
reggeli fenyben megnezte magat a szerencseshegy forrasa vizeben, es latta, hogy feje tetejen harom aranyhajszala nott. Ez utan hazament. Nagy haraggal fogadtak, es a
fonok vallatora fogta, mire o – uj hajszalait es terveit kiveve – hírkent es mesekent
elbeszelte az egesz tortenetet. A ciganyok hittek is, nem is.
– Ha felhotlen az eg, eros a szel – mondta az oreg fonok, es azzal elzavarta a legenyt.
Bihar anyja odaadta kendojet a fianak, es elmondta neki, hogy ejjel a Phuvus ismet a cserfaerdoben fog barangolni. Bihar bevette magat a surube. Ahogy bolyongott, egy tisztashoz erkezett. Fenyesen sutott a Hold, ezert vilagosan latta, ahogy a
suvolto kiroppen a fekete fak kozul, es egy bokor agara ul. A tisztas tulvegebol, a suru, magas fuben egyszer csak zizego lepteket hallott. Tudta mar, hogy a Phuvus
cammog fele! Kilepett o is a holdfenybe batran. Lephetett, hiszen neki is lathatatlanna tevo hajak voltak mar a fejen, nem latta ot a suvolto! Bihar kozelebb lopozott,
meghallhatta ezt a foldi szellem, mert abba maradtak a zizego leptek. Bihar a holdfenyben vilagosan latta, ahogy a madar felroppen a bokorrol, es tavolabb egyszer
csak mozdulatlanul megall a levegoben. Mintha csak egy agra, ugy szallott le a levegore. Bihar egeszen kozel lopakodott, es latta azt is, ahogyan a madar alatt a foldon
szetnyílik es lelapul a suru fu. Ott allt meg a lathatatlan remseg, a madarral a vallan.
Bihar hirtelen odaszokkent, es odadobta anyja kendojet, ahol a madar lebegett. Eltakarta a Phuvus aranyhajat, így az lathatova lett, es pillanatig nem latott ki a kendo
alol. Szutyo volt a foldi ember derekan, ezt a legeny letepte, a suvolto elroppent. A
szornyeteg lerantotta magarol a kendot, meglatta Bihart – mert a Phuvusok elott
aranyhajjal sem lathatatlan, csak a halando emberek elott – de keso volt: a legeny
kotellel korbetekerte ot.
– Add vissza a tojasaimat! – sivalkodott a Phuvus.
– Visszaadom a tojasaidat, ha elmondod, hol no a csalan, a Phuvusok faja!
– Elobb a tojasokat! Utana elmondom!
– Ha elobb adnam vissza, utobb nem arulnad el, vagy pedig hazudnal! – mondta
ravaszul a legeny – Ha nem beszelsz, osszetorom oket!

2017. március

35

„

De makacs volt a Phuvus, nem arulta el, csak duhodten sipítozott. Bihar a rem
labat is megnyugozte, annak fejebe nyomta sajat kucsmajat, hogy megtalaljak a
Nap-hegyi farkasok. Fogta a szutyot es anyja kendojet, majd otthagyta a foldi embert a sotet reten.
Azon az ejjel a ciganyok meghallottak az az evi elso mennydorgest. Ugy gondoltak, ez mar csakugyan annak a jele, hogy megiscsak Bihar vetke, hogy eltunt a fonok
lanya, s emiatt keszulodik a vihar. Mert a villam olyan lakhelyekbe szokott csak tuzet tamasztva elve eljutni, ahol nagy bunosok vannak! Bihar oreganyja is helyesloen
bologatott, es meg napfelkelte elott megmutatta a nagyobb lanyoknak, mikent kell
kilenc fele novenybol ugy koszorut fonni, hogy abban csalan is legyen.
Bihar ismet belopozott anyjahoz a satorba, es odaadta neki a kendot.
– Kosd be a fejed anyacskam, mert megkeres a villam!
– Ne felj te attol, edes fiam – mondta ravaszul mosolyogva az anyja –, hanem lesd
meg innen a satorbol a lanyokat.
A ciganylanyok hajnal kozeledtevel megfontak a koszorut, felszítottak a tuzet Bihar es anyja satra mellett, korulalltak es így szoltak:
–Villámok tüze,
Állatok tüze,
Holyipik tüze,
Ide ti ne jöjjetek,
Ahol a helyetek,
Ott maradjatok!
No, elmondom mi tortent ekkor a felho-lannyal es a villam-fiuval, mert bar biztos megfeledkeztetek roluk! Hat, amikor a ciganylanyok a tuzre olvastak, a fold-anya
epp akkor latta meg a menekulo felhot es villamot! Egy magas Szel-hegybol utanuk
vetette színes zsinorjat, a szivarvanyt, hogy azzal huzza le oket magahoz es elbujtassa oket. A felho es a villam nagyanyjuk zsinaraba kapaszkodtak, es hagytak, hogy az
sebesen repítse oket a tavoli hegy fele. A ciganylanyok akkor így folytattak:
– A Phuvusok sohasem
Fogják szeretni,
De mi mindig
Szeretni fogjuk
A jó tüzeket.
Adunk nekik csalánt!
De ti vad tüzek!
Adunk nektek vizet!
Ekkor vizet ontottek a tuzre, amitol az kialudt. Ekkor megjelentek a Nap elso sugarai, es erosen megvilagítottak a gyorsan halado viharos esofelhoket. A lanyok így
folytattak:

„

36

tiszatáj

– Hol mi vagyunk, oda
Ne jöjj te soha;
Házunkban jó tűz van,
Téged mi nem szeretünk!
Menj oda meghalni,
Ahová küld téged
A nagy isten!
Ekkor a koszorut Bihar satra folott athajítottak. Ebben a pillanatban az egen a
legyengult villam-fiunak elfogyott minden ereje. Egyik kezeben a csodatevo magvak
agat kellett fognia, es egy kezzel nem tudott tovabb a szivarvanyba kapaszkodni. Lezuhant oda, ahol a koszoru is foldet ert. Mert ahol csalan no, ott van a Phuvusok bejarata – a fonott levelfuzer utat mutatott a villamnak a Phuvusokhoz. A villam foldet
erve szornyet halt, hosszukas, sima mennykove valtozott.
A lanyok a villamcsapasra nagy sikoltassal szetszaladtak. Bihar csengo fullel eloszokkent a satorbol, felkapta a gyogyíto kovet. A koszoru kozepen lyuk lett a foldben. A nagy felbolydulasban a legeny eszrevetlen elvette a szomszed csakanyat es
tagítani kezdte a lukat. Hamarosan egy nagy ko allta utjat, de o elovette a Phuvus
voros tojasat, es a kohoz erintette, mire ez recsegve elmozdult helyebol, es megnyílt
a fold gyomra.
Bihar alaszallt az uregbe, es a bejaratot fedo ko bezarodott utana – fekete sotetseg borult ra. Reszketo kezzel elokotorta a szutyobol a feher tojast is. Ahogy kezbe
vette, az vilagítani kezdett, de olyan fennyel, mint szaz gyertya! Igy ment a foldalatti
alagutakban egyre melyebbre egy oran at, amikor egy vasajto allta utjat. Nagy erofeszítessel felnyitotta, de ugyanígy nyitva maradt a szaja is! Egy hatalmas barlang
termeben talalta magat, alatta egy egesz varos terult el, kobol es agyagbol. Tuzek egtek, a gunyhokbol, koputrikbol fust szallt fel. Tanacstalanul tekintett korbe. Merre
induljon? Melyik gunyhoban lehet a szep Kalti? Ekkor azonban kipattant szutyojebol a mennyko, es repulni kezdett. Bihar alig bírta kovetni, putritol putriig bujkalva
haladt elore, nehogy eszrevegyek a Phuvusok. A mennyko egy agyaggunyho elott a
foldre hullott. Bihar felvette, a gunyhorol leakasztotta az ajtot, es belepett. A tojassal
korbevilagított. A talajt mindenutt a Phuvusok kihullott szore borította. A sarokban
pedig megtalalta a foldon hevero szepseges Kaltit kutya modjara meglancolva, elgyotorten, halalos betegen. A Phuvusok minden nap asszonyukka tettek, eheztettek.
– Beszennyeztek, elcsufítottak engem, Bihar – szolt gyonge hangon Kalti. – Hagyj
engem, en mar veszve vagyok. Vidd udvozletem apamnak, s te keress mas feleseget!
– De hiszen en gyogyírt hoztam, Kalti! Hazaviszlek, ferjed leszek, es lesz sok gyerekunk, annyi, mint nyaron a vereb!
Azzal Bihar a lany kezebe tette a mennykovet, mire az menten meggyogyult.
Ej, edes testvereim! Ez ido ota enekelunk mi így:

2017. március

37

„

– „A hegyen voltam,
Mennykövet szedtem,
Szép szivárvány alatt,
Aztán gyorsan elszaladtam;
Szeretőmnek adtam a követ,
Mindig az övé vagyok!”
No, de hogy a meset ne feledjem, maris elmondom, hogy egyszeriben megereztek a Phuvusok a legeny szagat! Es mar todultak is tucatjaval a gunyho fele. Phuvus
asszonyok es Phuvus purdek is. Bihar es Kalti kiugrottak a kobol rakott utcara, es
futasnak eredtek. Kalti ment elol, Bihar kovette, a Phuvusok meg szaladtak utanuk.
Ahogy kiertek a kovarosbol, nem vilagítottak tobbe a tuzek. Hiaba hogy Kalti kezeben a mennyko hu zta a la nyt, e s mutatta az utat, botladozni kezdtek a so te tben.
A foldi szellemek utolertek es megragadtak Bihart. A legeny odadobta a lanynak a
ket Phuvus-tojast, hogy menekuljon nelkule. A foldi emberek kormeikkel
megszaggatak szegeny Bihart, patakokban jott belole a piros ver. De a bator Kalti
nem szaladt el, hanem nagy erovel a Phuvusok koze vagta a mennykovet. Ettol azok
szetrebbentek, meghatraltak, es elengedtek Bihart, aki sebektol rongyosan bukott a
foldre. Kalti megragadta szerelmet, huzta-vonta, s ment a szíve utan a foldmelyi labirintusban. Es lassatok csodat, megtalalta a kijarathoz vezeto alagutat! De a
Phuvusok kovettek a ver szagat, s meglattak a Kalti kezeben vilaglo tojas fenyet.
Eszrevette a Phuvusokat Kalti is, ezert eldobta a feher tojast, amitol az kialudt, így a
foldi szellemek nem latvan tobbe a fenyesseget, nyomukat vesztettek. A lany a teljes
sotetben cipelte tovabb a legenyt, akibol addigra mar-mar elfogyott a ver. A voros
tojast elorehajította, amitol megnyílt a bejaratot fedo koszikla.
Míg ok a kiutat kerestek a Phuvusok foldalatti varosabol, a Kod-kiraly kedves
testvere, a Tuz-kiraly vigasztalasara, elkuldte felho-lanyat, hogy gyaszolja meg a villamot. A felho lopakodva, nehogy a Nap-kiraly ismet eszrevegye, felkereste a Naphegyet, hol a villam szornyet halt, kezeben a Minden Mag Fajanak agaval. A felho
konnyeivel, hosszas zaporral ontozte azt. Ezert aztan ott, a lyuk korul, a csalanosban
mindenfele gyogyfuvek nottek ki, mire Bihar es Kalti a fold felszínere ertek. Nyulzsírbol es a frissen nott elteto novenyekbol Bihar anyja írt keszített, Kalti pedig
szorgosan borogatta szerelmet, aki hamarosan meg is gyogyult.
A karavan fonoke nagyon megorult leanyanak. Megenyhult, es Biharnak adta
Kalti kezet. Egy hetig tartott a lakodalom, pedig vegig esett: a felho zokogva nezte
fentrol, hogyan mulatnak borig azva het napon at a ciganyok. Onnan tudom, hogy en
is ott faztam meg, azota kínoz a Bitoszo gyermeke, a csuz!

„

38

tiszatáj

PETŐCZ ANDRÁS

Reg és est
Arany Jánosnak
Szeretem a reggelt.
Lenéz csak lomhán a magasból:
a költő, tán nassol,
eképpen készülődik, csendben,
mormol keresetlen
szavakat önnönmagának így,
hogy költészetnek higyj
mindenféle hétköznapi tettet...
Ah, az est!
Tiltakozik elme, test,
legfeljebb, ha az alkohol,
melytől minden szerved meglakol,
hogy a halántékodon dobol,
és egyre kérdi, egyre kérdi,
mit hagytál ma örökül a holnaputánra?,
lehetsz-e büszke a tegnapra már ma?

Ágnes asszony könyörgése
Arany János ismeretlen verse
Szöghajamat megsimítom,
igazítom már a kendőm,
lépdelek a fagyott úton,
a nagytemplomi kerengőn.
Segíts meg, Uram, Istenem.

2017. március

39
Mondják azt, hogy gyilkos vagyok,
suttogják a gonosz népek,
a lepedőm tisztán ragyog,
így aztán kegyelmet kérek.
Segíts meg, Uram, Istenem.
Ne beszéljen rólam senki,
az Ég úgy is megítél majd,
engedjetek tiszta lenni,
aki előtt mind fejet hajt.
Segíts meg, Uram, Istenem.
Mosom leplem majd' naponta,
nem lát azon senki foltot,
hogy ott bárki vére volna?,
kiabálják vén koboldok?
Segíts meg, Uram, Istenem.
Fagyott úton leborulok,
a nagytemplom fölém hajlik,
szöghajamról az a kendő,
véres-vörös földre hullik.
Segíts meg, Uram, Istenem.
Szöghajamat megsimítom,
felemelem a keszkendőm,
s felállok a fagyott úton,
a nagytemplomi kerengőn.
Segíts meg, Uram, Istenem.

„

TÓTH ÁRPÁD

Légy, ha birsz, te „világ-költő!” – 200 éve született Arany János

HÁSZ-FEHÉR KATALIN

Bevezetés a „német-magyar” szépirodalomba
ARANY JÁNOS NÉMET RECEPCIÓJÁNAK ELSŐ IDŐSZAKA
1. Csikós, betyár, délibáb, puszta: Petőfi és a magyar népdal Németföldön
Petőfi gyors külföldi népszerűsödésének történetét Turóczi-Trostler József és Kiss József
részletesen feldolgozta, főbb állomásait azonban azért érdemes a jelen tanulmány elején felidézni, mert ez alapozta és határozta meg Arany első német megjelenéseit és fogadtatását.
Petőfi (és Arany) korai fordítói a magyarországi német nyelvű sajtóirodalomból kerültek
ki. A pozsonyi, pesti, erdélyi, vidéki német lapok programírásában kezdettől, vagyis a 18–19.
század fordulójától fogva ott szerepelt a célkitűzés, hogy hírt adjanak a magyar nyelvű irodalmi és kulturális eseményekről. Ezt hirdeti később, a reformkorban a Preßburger Zeitung
Pannonia című irodalmi melléklete 1841-ben, az Ungar című pesti lap, mely 1842-ben Klein
Hermann szerkesztésében indult, a Spiegel című, ugyancsak pesti lap, mely 1828 óta jelent
meg, de a negyvenes évek elején átalakult, vagy az 1848-ban indított Morgenröthe, hogy csak
néhányat említsünk közülük. E lapok figyelemmel kísérték Petőfi megjelenéseit is, s mintegy
harminc fordítást közöltek tőle. „Jószemű és fürge fordítói – írja Kiss József – végigkísérik a
költőt a forradalomig vezető küzdelmes útján, számos változatban tolmácsolják a híres forradalmi szózatát, a Nemzeti dalt, s ízelítőt adnak későbbi forradalmi és szabadságharcos verseiből is.”1
A hazai német sajtón kívül a bécsi irodalmi élet volt az, amely rendszeresen foglalkozott a
magyar nyelvű újdonságokkal. A 18–19. század fordulójától az osztrák lapok többnyire a birodalmi összetartozás jegyében (s olykor a birodalmi központ tudatában) szemlézték a kapcsolódó területek eseményeit, de összekötő szerepet töltöttek be a két kultúra között a Bécsben élő és működő magyar irodalmárok, lapszerkesztők, kiadók, hivatalnokok, arisztokraták is.
Említeni kell végül a sajtóban is tükröződő hazai (erdélyi és magyarországi), illetve németországi irodalmi kapcsolatokat, melyek szintén a felvilágosodás idejére nyúlnak vissza.
E kapcsolatokat értelmiségiek (Rumy Károly György, Schedius Lajos stb.) tevékenysége, Kazinczy személyes kapcsolatrendszere, illetve a peregrináló diákhálózat hozta létre és a hazai
kétnyelvű értelmiségi réteg tartotta fenn váltakozó intenzitással és formákban, kulturális és
politikai színezettel egyaránt a reformkorban és a század második felében, míg lassan fel-

1

KISS József, Petőfi verseinek egykorú fordításai, Irodalomtörténeti Közlemények 77(1973)/1, 34–49.,
itt: 34. Ld. még TURÓCZI-TROSTLER József bő anyagot felölelő monográfiáját: Petőfi belép a világirodalomba, Akadémiai Kiadó, Budapest, 1974.; KISS József, Petőfi az egykorú hazai német nyelvű sajtóban
1844–1846 = PÁNDI Pál–TÓTH Dezső (szerk.), Tanulmányok Petőfiről, Akadémiai Kiadó, Budapest,
1962., 91–193. A hazai német nyelvű lapokról hiánypótló kötet RÓZSA Máriáé: Pesti német nyelvű lapok a kultúraközvetítés szolgálatában a reformkorban és az 1850-es években, Argumentum, Budapest,
2013., függelékében az e lapokban megjelent irodalmi fordítások bibliográfiájával.

„

42

tiszatáj

épült melléjük egy újabb csoport, mely született külföldiként kezdett tájékozódni a magyar
viszonyok terén.
Az 1840-es évek elejétől új típusú kapcsolatok jöttek létre a hazai, bécsi és európai liberális, olykor radikális beállítódású értelmiségiek körében. Voltak közöttük magyarok, németek
és a hazai német sajtó köré tömörülő zsidó értelmiségiek, akik kulturális, vallási, ideológiai,
üzleti és baráti alapokon létesítettek kisebb-nagyobb hálózatokat, s ezek adott esetben Bécsen túlra, Németország és Párizs felé is kiterjedtek. A pozsonyi születésű, mélyről induló
Dux Adolf például pályájának, sorsának alakulását remélte első Petőfi-fordításaitól és a bécsi
Sonntagsblättert szerkesztő Ludwig August Frankltól.2 Dux 1841-től a Neustadt Adolf által
liberális szellemben átalakított Preßburger Zeitung és melléklete, a Pannonia munkatársa
volt. Neustadt Adolfon keresztül került kapcsolatba az egyik legbefolyásosabb bécsi izraelita
társasággal, melynek Frankl központi alakja volt. Frankl még orvostanhallgató korában, az
1830-as években szerzett nevet versesköteteivel, majd 1841-től az Oesterreichischer Morgenblatt, 1842-től pedig a Sonntagsblätter szerkesztője, illetve tulajdonosa volt, és számos
magasrangú tisztséget szerzett meg Bécsben. Az 1848-as bécsi megmozdulásokban való
részvétele rövid kirándulás volt csupán, sem üzleteit, sem karrierjét nem befolyásolta. Az
1850-es évek közepén, Jeruzsálemből visszatérve a bécsi izraelita hitközség elnöke lett,
1876-ban pedig lovagi címet szerzett.
1845-ben neki küldte el tehát Dux három Petőfi-fordítását, s azok a Sonntagsblätter ápr.
22-i számában meg is jelentek.3 Dux ezután egész kötetnyi költeményt fordított németre, és
1846-ban Bécsben kiadta őket.4 A kötetet Franklnak ajánlotta, s hogy az ajánlás nem pusztán
tiszteletet kifejező gesztus volt, arra azok a levelek utalnak, melyeket Bódyné Márkus Rozália
fedezett fel a bécsi városháza kézirattárában. 1854-ben Dux újabb fordításkötetet is kiadott
Petőfi és Lisznyai Kálmán verseiből, és ehhez kérte ki az akkor már több éve támogatójának
tudott Frankl tanácsát. Olyan személyt keresett Bécsben, aki kellő hátteret, tekintélyt tudott
volna biztosítani könyvének. Zedlitz bárót szerette volna megnyerni:
„Bizonyára emlékszel azokra a magyar versekre, melyeken utolsó Bécsben töltött napjaimban dolgoztam; ezek, »Vindabona« című eredeti versemmel, melynek szintén vannak magyar vonatkozásai,
karácsonyra fognak megjelenni »Magyar költemények« címen (vagy ha tudsz nekem egy jobb címet
ajánlani, más cím alatt). Nos, mivel »Vindaboná«-m elsősorban bécsi köröket szólíthat majd meg,

2

3

4

Dux Adolf életének és tevékenységének kiterjedt hazai bibliográfiája idézhető, most elősorban FRIED
Istvánra és az általa is használt irodalomra hivatkozunk: Dux Adolf „hungarus patriotizmus”-a, Irodalomtörténet 94(2013)/1, 103–114.
KISS József, Petőfi verseinek egykorú..., i. m., 36. A Sonntagsblätter idézett száma és közlése: Magyarische Weisen nach Petőfi [Magyar dalok Petőfitől], Von A. DUX, Beilage zu den Sonntagsblätter,
1845/29, 689–690. A közléshez szerkesztői lábjegyzet fűződik, feltehetően Ludwig Frankltól, melyben Petőfit a magyarok legnagyobb élő költőjének nevezi. A három fordítás: Das gestohlene Pferd
(Lopott ló, 1843); Der Csikós (Pusztán születtem, 1844); Der Räuber (Hírös város az Aafődön Kecskemét, 1844).
Ausgewählte Gedichte von Petőfi, Wien, Mörschner’s Witwe und W. Bianchi, 1846. Ludwig August
Franklnak ajánlva, Petőfi életrajzával és a magyar irodalomról szóló, nem túlságosan pozitív körképpel (Petőfi a magyar lélek, magyar ifjúság megtestesítője, aki közel áll a pórnéphez, elfeledkezik a
városról, miközben a furulyáját fújja; a magyarok még távol állnak a civilizációtól, tudományuk sem
egyéb, mint puszta fordítás; az akadémiájuk nem foglalkozik mással, mint a nyelvvel, értelmetlen
neologizálással, de csak a latint magyarosítják, stb.)

2017. március

43

„

szeretnék könyvecském számára társadalmi és irodalmi védelmet biztosítani [kiem. H. F. K.], s ez bizonyosan meglenne, ha Zedlitz báró elfogadná az ajánlást.”5

A kiemelt sor egyértelműen alátámasztja, hogy az ajánlás (és közvetetten maga az irodalmi tevékenység) mindig konkrét, leggyakrabban nem irodalmi cél elérését szolgálta. A későbbi évekből több ilyen eset is felhozható Dux életéből: a birodalmi lojalitást kifejező
Vindabona című, az idézett levélrészletben említett költeményétől például azt remélte, hogy
általa Bécsben maradhat, és nem utasítják ki. Az a tény, hogy kötetét végül M. Vablaseknek,
a pozsonyi reáliskola igazgatójának ajánlotta, azzal függött össze, hogy amikor 1853-ban mégis kiutasították Bécsből, Pozsonyba ment vissza, s ott állásra volt szüksége – meg is kapta,
1853–54-ben éppen a Vablasek-vezette pozsonyi reáliskola tanára lett.6 A pesti zsinagóga
felszentelésére írott verse 1859-ben azt a célt szolgálta, hogy meghívják erre az eseményre.
„Ne csodálkozz, hogy ilyen összetett protekciós eszközt veszek igénybe. Nincs más lehetőségem, hogy a felavatási ünnepségen részt vegyek, mint az, ha a hitközség elfogadja szonettjeimet...” – írja Viktor Franklnak 1859. ápr. 23-án.7
Amikor tehát Dux 1845-ben Petőfi-fordításokkal jelentkezett a bécsi üzleti és lapszerkesztői körök egyik legbefolyásosabb tagjának számító Franklnál, kétségtelenül ott volt mögötte a támogatás reménye, és ugyanezt a szándékot szolgálta, hogy a Petőfi-kötete élére
Frankl nevét írta. Terve egyébként sikerült, 1848-ban Bécsbe költözhetett, és 1853-ig ott is
élt, az Oesterreichische Zeitungnál dolgozott. Az 1860-as évek elején azután a Pester Lloydból a Szépirodalmi Figyelőt szerkesztő Arany János felé közvetített, akinél sikerült elérnie,
hogy bírálatot írjon Frankl verseskötetéről, a Hősök és dalok könyvéről. „Veled kapcsolatban
beszélni fogok vele” – írja 1861. január 18-án Franklnak, s valóban, még az év áprilisában
megjelent Arany elemzése Frankl kötetéről, melyet Dux szintén megküldött Bécsbe.8
Hogy Petőfi német nyelven jól eladható, azt a korszak leghírhedtebb fordítója, Kertbeny
Károly éppen Dux Adolfnak a Sonntagsblätterben megjelent átültetései alapján regisztrálta.
Karl Maria Benkert, aki 1848-ban Kertbeny Károlyra magyarosította nevét (miközben számos álneve is volt), s akinek jótékony és kártékony hatását mái napig nem gondolta újra a
magyar irodalomtörténet, ezután igyekezett Petőfi és Dux Adolf közelébe kerülni. Az előbbinél azt tapasztalta, hogy nincs ellenére verseinek német megjelenése, Duxot pedig arra biztatta, hogy folytassa fordításait.9
Kertbeny ugyanakkor egy másik Petőfi-fordításkísérlet történetének is szereplője volt,
mielőtt a maga vállalkozásaiba belekezdett. A bajai születésű, de még gyermekkorában szüleivel Pestre költöző, ma már inkább osztrák-magyarként nyilvántartott, német nyelven író
költő, Karl Beck ugyanúgy orvosnak tanult Bécsben és ugyanúgy költészettel is foglalkozott,
mint Frankl. Lipcsei tanulmányai során azonban a németországi baloldali mozgalmakkal is
szoros kapcsolatot épített ki, és szerzett – a reformkor idején igen hangos – költői nevet ma5

6
7
8
9

Dux Adolf – Ludwig August Franklnak, 1853. nov. 4., idézi BÓDYNÉ MÁRKUS Rozália, Dux Adolf és Neustadt Adolf bécsi kapcsolatai Ludwig August Franklhoz írt leveleik tükrében = Aranyozás, Tanulmányok Korompay H. János hatvanadik születésnapjára, szerk. FÓRIZS Gergely, rec.iti, Budapest, 2009,
208–220., itt: 213.
BÓDYNÉ MÁRKUS, i. m., 218.
Idézi BÓDYNÉ MÁRKUS, i. m., 219–220.
Közli BÓDYNÉ MÁRKUS, i. m., 211–212.
TURÓCZI-TROSTLER, i. m., 75–89.; KISS József, i. m., 36–37.

„

44

tiszatáj

gának. Turóczi Trostler József részletesen megírja róla, hogyan lépett fel pesti, bécsi, lipcsei
hátterével „igaz magyarként”, magyaros ruhában, betyáros romantikával, hangosan lángoló
liberalizmusával és forradalmiságával Németországban, mert pontosan érzékelte, mi szükségeltetik a népszerűséghez. Nemcsak verseiben, hanem – Dux Adolfhoz hasonlóan – németországi cikkeiben is ő erősített fel számos olyan toposzt Magyarországgal kapcsolatban (cigányzene, lótolvajok, zsiványok, csikós és puszta, majd: szenvedő szegény nép, magyar jobbágy, majd: borvidék és kisleány, harcos múlt, s végül: műveletlenség, oktatás hiánya, tanulásra való képtelenség, nyelvtudás hiánya, az irodalom fejletlensége, iskolázatlan költők és
még sok más), melyek azután a Petőfi- és Arany-kép alakulástörténetében is visszaköszönnek.10 1843-tól a pesti német lap, a Der Ungar munkatársa volt. Petőfit is felkereste néhány
fordításával, s 1846. április 11-én a Der Ungar bejelentette, hogy Petőfi verseinek német átköltését készíti elő: „Unser geniale Beck überdichtet gegenwärtig Petőfi’s Gedichte und wird
sie seiner nächsten Gedichte-Sammlung einverleiben oder in einem eigenen Bändchen herausgeben.”11 A terv ott bukhatott el, hogy Petőfi nem hagyta jóvá az átköltést, úgy vélte, hogy
a mutatványok inkább Beck versei már, mint az övéi.12
Hogy a pusztai romantikának nemcsak esztétikai igényű feldolgozása (Lenau), hanem kereskedelmi értéke is volt, arra egyébként egy másik, bécsi költő, Johann Nepomuk Vogl németül írott magyar dalai szintén példaként idézhetők 1839-ből: vannak közöttük „pusztadalok” (Heidelieder), bennük sok „déli-bábával”, csárdával és csárdásnéval, balatoni dalok,
ballada a pandúrról és a betyárról, vannak cigánynóták, kocsmai dalok, csikósok, huszárok,
pesti diákok, vagyis minden, ami az etnográfiai vonzerőhöz szükséges.13 Vogl kötete népszerű lehetett, mert 1848-ban már a harmadik, illusztrált kiadása jelent meg,14 melyben a kötet
rézmetszetei tovább csábítják az olvasó kíváncsiságát: a címlapon ott vannak a cigányzenére
csárdást járó falusi fiatalok, a kötet belsejében az ostort pattogtató, száguldozó csikósok,
pásztorok és betyárok.
Kertbeny tehát Dux és Beck mellett alapozta meg a maga karrierjét. Duxtól a paratextusok (ajánlások, előszavak, mottók) ügyes használatát, Becktől a külföldön eladható nemzetkarakterológiai vonásokat tanulta meg, s nem mellesleg, rajtuk keresztül Petőfi közelébe került. Az ő egyezkedésük alapján mérte fel, hogy a közvetítő tevékenység anyagi haszonnal is
járhat. Erről a Pesti Divatlap 1846. április 9-i cikke szól, amikor Becket idézi, aki szerint Németországban minden magyar költő közül Petőfit ismerik legjobban, ezért kötete akár 5000
példányban is elkelhet.15 Miközben Kertbeny Dux Adolfot biztatta fordításainak folytatására,
ő maga is lefordított néhány költeményt, és még 1846 decemberében megkereste velük Párizsban Heinrich Heinét, akinek felolvasott e fordításokból (miután azonban nem tudjuk, miket olvasott fel, az is elképzelhető, hogy Dux vagy Beck átültetéseit vitte Heinének). Kertbeny

10
11
12
13

14

15

uo., 127–150.
Idézi KISS József, i. m., 38.
A történetet részletesen ld. KISS József, i. m., 38.
Klänge und Bilder aus Ungarn, In Dichtungen von Johann N. VOGL, Wien, bei Tendler & Schaefer,
1839.
J. N. VOGL’s Ungarklänge in Liedern, Balladen, Sagen und Bildern, Dritte vermehrte und illustrirte Ausgabe, Wien, Verlag von Strauß’s sel. Witwe & Sommer–Pesth, Hartleben und Altenburger, 1848.
Idézi KISS József, i. m., 38.

2017. március

45

„

rögtön ezután, 1847 februárjában száz frankot kért Heinétől a tervezett kötetre.16 Találkozásukról 1849-ben váltott leveleik is tanúskodnak, amikor Kertbeny megküldte Heinének a fordításkötetét.
Kertbeny 1849-es, frankfurti Petőfi-kötete nyitó darabja volt annak a nagy vállalkozásnak, melynek során elárasztotta a német irodalmat fordítmányaival. Több további válogatás,
antológia, folyóiratközlés után Petőfi verseiből átdolgozott kiadásokat készített (1858,
1860);17 1850-ben a János vitézt külön fordította le,18 1852-ben A hóhér kötelét adta ki,19
1860-ban Petőfi elbeszélő költeményei jelentek meg tőle (München, Franz), s a későbbiekben
is több új kiadás szerepel bibliográfiájában, de az 1850-es évek elejétől folyamatosan fordította a magyar irodalom más szereplőit is – Tompa Mihályt, Lisznyait, Tóth Kálmánt, Arany
Jánost, Garay Jánost és másokat. Kertbeny tágabb keretek között gondolkodott, és hosszú
távra számolt, nagyban alkalmazta az üzleti fogások azon technikáit, melyeket Duxnál és
Becknél személyes szinten, a saját boldogulás reményében lehetett tapasztalni.
Használta mindenekelőtt a paratextuális elemek adta lehetőségeket. Azzal, hogy Heinrich
Heinét, a korszak egyik legtekintélyesebb lírikusát megnyerte ügyének, sok ajtót megnyitott
maga előtt. Az 1849-es Petőfi-kötet Heinének szóló ajánlásában Kertbeny „Németország
nagy, örökké fiatal költőjét” szólítja meg, s a „magyar nemzet nevében” kéri „egy idegen géniusz mély és forró hódolatának elfogadását”.20 A hódolatnak ez a nemzeti kiterjesztése is arra vall, hogy Kertbeny számára különösen fontos volt Heine jóindulata éppúgy, mint Petőfi
hírnevének németországi felépítése, hiszen nevük referenciaként szolgálhatott további tervei
számára.
A Heinének szóló ajánlás után állnak a Petőfinek címzett sorok, melyekben a magyar költőt személyes ismerősének, jó barátjának, „kedves Czimborának” titulálja – Duxszal véve fel a
versenyt, akinek 1846-os előszavából az derül ki, hogy nincs közelebbi kapcsolatban a magyar géniusszal. Önmaga iránt Kertbeny a részvétet igyekszik felkelteni, újabb elemmel gazdagítva a toposzkészletet: hazáját elhagyni kényszerülő, szegény és szerencsétlen bújdosóként rajzolja meg magát, akinek nincs reménye valaha is viszontlátni kedves szülőföldjét.
Ez a „bújdosó” és szerencsétlen sors azonban csak nagyon kis részben fakadhatott politikai üldözöttségből, sokkal inkább életmódjából eredt. Nem volt szegény származású: nagyatyja pesti fogadótulajdonos volt, s bár a család az 1850-es évek elejére valóban tönkrement
és Kertbeny pénzzavarokkal küzdött, tény, hogy már jóval korábban, az 1840-es években is
16
17

18

19
20

A levélre hivatkozik KISS József, i. m., 47.
Gedichte von Alexander Petőfy, Aus dem Ungarischen übertragen durch KERTBENY, Frankfurt am Main,
Literarische Anstalt, 1849. (A továbbiakban PETŐFI/KERTBENY 1849); Dichtungen von Alexander Petőfi, Aus dem Ungarischen, in eigenen und fremden Uebersetzungen hrsg. von Karl Maria KERTBENY,
Mit einem Vorwort von Friedrich BODENSTEDT, Leipzig, F. A. Brockhaus, 1858.; Alexander Petőfi’s
Dichtungen, nach dem Ungrischen in eignen wie fremden Uebersetzungen gesammelt von K. M.
KERTBENY, Stereotyp Ausgabe, Berlin, Verlag von A. Hofmann & Comp., [1860].
Der Held János, Ein Bauernmärchen von Alexander PETŐFI, Aus dem ungarischen übersetzt durch
KERTBENY, Stuttgart, Druck und Verlag von Eduard Hallberger, 1850. [Arcképpel, Barabás rajzáról, s
ezt fel is tünteti a címlap.]
Alexander PETŐFI, Der Strick des Henkers, Roman, Halle, Schmidt, 1852.
„Heinreich Heine, der große, ewig junge Dichter Deutschlands / empfange / diese Uebertragung
eines fremden Genius / als tiefe und warme Huldigung / im / Namen der ungarischen Nation.” = PETŐFI/KERTBENY 1849, a belső címlap utáni oldalon.

„

46

tiszatáj

folyton vándorló, mindenütt adósságokat maga mögött hagyó és önmagáról sokfélét állítgató
életet élt. 1848-ban például azt sugallta magáról, hogy a magyar forradalmi vezérkar megbízásából tartózkodik Németországban, és a magyar ügyet segíti a közvélemény formálása és
sajtóközlemények által. Ettől függetlenül életmódjával, kölcsönkéréseivel, viselkedésével és
természetével igen sokat rontott az ügyön, talán többet is, mint amennyit esetlegesen segíteni tudott. S hazafiassága nem akadályozta meg abban, hogy 1854-ben, némi anyagi juttatás
reményében a pesti rendőrigazgatónál, Josef Protmann-nál rendőrbesúgói feladatokra jelentkezzen, azokat készülvén feladni, akiknek éppen barátságát kereste.21 Protmann-nak
azonban kezében volt egy 1851-es koburgi rendőri értesítő, melyből az tűnik ki, hogy Kertbeny megbízhatatlan, kiszámíthatatlan ember, ezért óvatos volt vele szemben.22 Kertbeny
vállalkozásán nem enyhít a tény, hogy mindössze három jelentéktelen információt adott át a
titkosrendőrségnek, s emiatt rövidesen felmondták szolgálatait. Jellemét ez a történet is
ugyanabban a fényben világítja meg, mint a koburgi jelentés: „Igen tulzott demokratanak
lenni mondatik (népkormány barát), ki nem közönséges elmetehetséggel, ritka ékesszólást
és magas fokú színmutatást köt össze, ármánykodásokra és gonosz tettekre hajlandó [...]
mint kalandos, kóbor fellengző van megjelelve [...]”23
Kertbeny szinte minden könyvét más városban, más kiadónál jelentette meg, és helyszínváltásait (Frankfurt am Main, Berlin, Darmstadt, Stuttgart, Drezda, Bécs, Innsbruck, München
stb.) a magyar irodalomtörténet érdemeként említi, hogy milyen széles körben tudta a hazai
ügyeket és Petőfi nevét terjeszteni. Azonban eredhetett e földrajzi sokrétűség abból is, hogy
meglehetősen gyorsan kimerítette hiteleit egy-egy adott helyen, s kétszer ugyanoda vissza
nemigen mehetett. Erre utal a Protmann-nak írott kérelmében az a kitétel, hogy álneves útlevelet kér: „Ehhez az utazáshoz az ügynöknek [neki magának, Kertbenynek] szüksége van 500
konvenciós forintra s egy Némedy József névre szóló útlevélre, mivel e helyek némelyikén hitelezői vannak, akikkel nem akar összeköttetésbe kerülni.”24
A Petőfinek írott ajánlásban vázolt önarcképe a szegény száműzöttről így csak részben
lehet igaz, a részvét felkeltése ellenben jó reklámként szolgálhatott. Emellett a magyarul írott
ajánlás szövege Kertbeny nyelvtudásának, szövegkezelő gondosságának minőségét is tükrözi. Maga a név írásmódja („Petöfy”) önmagában utal erre, de a 16 soros rövid szöveg számos
sajtóhibája, nyelvi sutasága is sokatmondó. A téves írásmódot jelző felkiáltójeleket az olvashatóság érdekében mellőzzük:
„Fogad tölem, kit lelkembül szeretek, szellemed tükrözését, neked bár nem ösmeretlen, de még is
idegen nyeloben [nyelvben]; engedje à Mindenható, hogy e könyv téged élétben mint gyöztöst, és
egy oly orában találjón, melyben nagylelkü Nemzetünk szabaddá lett, és Téged, mint szabad Fiát magasztalhasson. A sors talán úgy akarandjá, hogy Téged kedves Czimborám, és szeretett, imádott Hazám soha viszon nem látom; akkor, ha e munkám, melyel nevednek, és hirednek à külföldön pályát
törni kivántam Kezedbe veszed, olykor olykor emlékez meg rólam szegényrül, elhagyatotról, és megvetetröl, ki oly nyomorúlt, hogy Hazájáért mit sem tehet, mint pennáját forró szive vérében mártani,
és á pir és tehetetlenség keserü könnyeit sirni. Jsten áldjon Téged, és imádott hazám. Irám az ös Német Városban Nürnbergben Pünkösd hó 26án 1849.”

21
22
23
24

Ld. DEÁK Ágnes, Két pályakép a rendőrbesúgók világából, Holmi 10(1998)/3, 345–360.
Uo., 349.
Uo.
Uo. 348.

2017. március

47

„

Petőfi műveinek felsorolása is tele van hibával és tévedéssel: „Cyprus lombosok”; „A helység Kalapácza”; „Tygrizs és Hyäna”, stb. Kertbenynek szemmel láthatóan gondja volt a „cz”,
„cs”, „zs” és „sz” betűk felismerésével, ezért történhetett meg például, hogy Arany János Toldijában a „pajzs” szót „pajesznek” olvasta és „szakállnak” fordította.
Az ajánlásokat követő hosszú Petőfi-életrajz az 1849-es kötetben gyűjteménye minden
olyan toposznak, melynek jó részével már Vogl és Beck is üzletelt. Ezekhez társította
Kertbeny az orientalista és a szabadságharcos romantika elemeit. Nagyfokú tájékozatlanságról árulkodó, felületes irodalmi körképpel indul, harsány vonásokkal alapozva meg az áttekintést: a magyar költészet – írja – a 18. század vége óta megszámlálhatatlan mennyiségű
epikust, lírikust, ódaköltőt „és még Isten tudja mit” („und weiß Gott was alles”) termelt ki, öt
költő (Berzsenyi, Kölcsey, Kisfaludy Károly, Czuczor Gergely, Vörösmarty) kivételével azonban nagy részük a korszak lomtárába dobható („gehören [...] der Chiffonière ihrer Zeit”). Jelentéktelen követői voltak a német költészetnek, akik viszont a franciákat követték, s ezek
ismét az olasz költőkből merítettek, akik meg a régieket utánozták. Csokonaitól néhány népdal maradt fenn csupán, Kisfaludy Sándortól, az „unalmas Petrarca-utánzótól” még annyi
sem. Petőfi azonban az öt felsorolt költő közé sem illeszthető, mert egymaga jelent egy új
kezdetet, megalapítva a modern, magyar, nemzeti, népi és eredeti költészet új korszakát.
Következnek ezután a magyar nyelvről és népről szóló közhelyek. Kertbeny arról tájékoztatja a német közönséget, hogy a magyar nyelv nem a szlávhoz, nem is a finnhez vagy a tibetihez hasonló, hanem a mongollal áll rokonságban, s ilyenformán sikerül neki az etnikai témakörben az egzotikum motívumát beemelni. A magyar nemcsak színtisztán keleti („rein
orientalische”) nép, hanem teljességgel ismeretlen világ is, valóságos terra incognita, s ennek
következtében lehetetlen róla három sort is írni, hogy ne kelljen közben lábjegyzetben magyarázni.
Kertbeny most a vad, keleties, egzotikus motívumokból álló közhelykincstárat veszi elő,
Duxhoz hasonlóan, aki első fordításaiban szintén a csikósról, lótolvajról és betyárról szóló
szövegeket válogatta össze. Ebbe a félcivilizált, félnomád magyarságképbe helyezi bele az őseredeti népi költészethez visszanyúló Petőfit, akinek dalai ott zengenek a parasztok, pásztorok, csizmadiák, cselédek, katonák és diákok ajkán a szőke Tiszától a kék Dunáig és a Balatonig. Petőfit származásában is, külalakjában is a magyar nép vonásaiból állítja össze. Jellemében a keleties jellem kristályosodik ki, egyesíti magában a rapszodikus lelket, a cigányzene
melankóliáját, a magyaros humort, a magyar lélek ruganyosságát. Nem magas, de hajlékony
testalkatában a keleti faj ismerhető fel („die ganze Erscheinung mit jenem Schmelz der orientalischen Race übergossen”), arca ellenben avar sajátosságokat tükröz („Avarenphisiognomie”), bármit jelentsen is ez Kertbeny szerint.
Az őseredeti vonásokat egészíti ki Kertbeny Petőfi szabadságharcos szerepével. Egy mindennemű hatalom ellen lázadó, bátor fiatalembert rajzol meg, aki népének gyermekeként, de
annál is magasztosabb eszmékért, az emberiségért, a világszabadságért teszi kockára életét,
s ide építi be a kettejük személyes barátságára utaló mozzanatot, melyben önmagát mint a
távoli ifjú életéért aggódó, a „jó fiúra” Isten áldását kérő társat rajzolja meg. („Gott segne
Dich, lieber Bursche, Gott segne Dich!”)
Arra is ügyel Kertbeny, hogy az etnikai toposzok és a romantikus szabadságharcos motívumok felélesztése mellett Petőfi alakját a német nép számára integrálhatóvá tegye. Leírja
például a jelenetet, ahogyan a Németországban már jól ismert költővel, Karl Beckkel egy ut-

„

48

tiszatáj

casarkon álldogálva találkoznak Petőfivel, de azt is megemlíti, hogy Petőfi, aki angolul, franciául és németül tud, Bérangert, Shellyt, Uhlandot, Lénaut, sőt: Karl Becket fordítja magyarra.
(Beck később is fontos személyiség lehetett Kertbeny terveiben, mert még 1854-ben is Arany
János pártfogását kéri a Jankó című, 1841-es verses regénye számára, mely egyébként minden lehetséges fórumon megbukott.25) Ugyanakkor némi korrekció tapasztalható Kertbeny
Petőfi-képében Beckéhez képest. Míg ez utóbbi Petőfi teljes műveletlenségének mítoszát terjesztette el, Kertbeny szükségesnek látta legalább nyelvtudását kiemelni.
A Petőfi-kötet végén, függelékben további magyar költők fordításait közli Kertbeny, úgy
válogatva össze a verseket, hogy azokban minél több puszta, juhász, magyar kislány, magyar
tánc szerepeljen a 18. század végétől a közlés napjáig, vagyis az etnomotívumokat vertikális
és horizontális irányban is a teljes magyar költészet sajátosságaként mutatja fel. A költők között elsőrangú (Csokonai, Vitkovics, Czuczor, Vörösmarty, Tompa, Kisfaludy Károly, Erdélyi
János) és sokadrangú (Döbrentei Gábor, Szakál Lajos, Kriza Antal, Herczeghy Viktor, Szentiványi) tehetségek egyaránt szerepelnek, mert a minőséget felülírta a motivikus megfelelés
követelménye. Arany neve ebből az összeállításból hiányzik.
A kötetet végül magyarázatok zárják. Vannak közöttük tárgyi és nyelvi jellegűek (pl. kulacs, tubica, gatya), és vannak szerzőkre, nevekre vonatkozó felvilágosítások. Csokonairól
például a következőképpen tájékoztatja a német közönséget: „Tscho-ko-na-i Wites Mihaal,
született 1761-ben [!] Debrecenben, meghalt 1792-ben [!] ugyanott, magyar költő, Bürgerhez
és Burnshöz hasonló. Mint egyéniség szabad és gyakran kicsapongó volt, úgy is halt meg.[!]”
(458.) Széchenyi István neve „Istrán”-ra változott.
Kertbenynek Petőfit tehát mint etnoköltőt, mint az egész régi irodalmat eltörlő géniuszt,
mint kozmopolita emberiségköltőt és mint byroni típusú szabadságharcost, önmagát pedig
mint Petőfi és a magyar irodalom nagy jóakaróját, mint nagynevű barátjáért aggódó, szenvedő hazafit sikerült megrajzolni a németek számára, és a jelek szerint sikeresen. A siker nagy
mértékben függött Kertbeny módszerétől, hogy a legnagyobbaktól (Heinétől, a Petőfivel való
romantikus találkozásról álmodozó Bettina von Arnimtól stb.) szerzett be ajánlást, személyes
kapcsolatot, pártfogást sugalló megnyilatkozást, s ezeket saját neve mellé tudta idézgetni.
A fordítás és a kötet rendkívül csekély minőségére vonatkozó leendő bírálatokat azzal hárította el jóelőre, hogy maga hívta fel rá a figyelmet, és bujdosásának, a forrásokhoz való hozzá

25

E levelet Kertbeny 1854. jan. 9-én írta, azzal párhuzamosan, hogy a bécsi titkosrendőrségnek ajánlotta fel szolgálatait. Ld. Arany János Összes Művei XVI., szerk. KERESZTURY Dezső, Levelezés II. Arany
János levelezése (1852–1856), s. a. r. SÁFRÁN Györgyi, BISZTRAY Gyula, SÁNDOR István, Akadémiai Kiadó, Budapest, 1982. (a továbbiakban AJÖM XVI.) és DEÁK Ágnes, i. m.: „Ez alkalommal ismét küldök
Önnek mutatóba valamit a német költészetből, honfitársunknak, Karl Becknek a maga idején (1840)
oly híres verses regényét. A könyv először 1840-ben jelent meg, és báró Eötvösnek volt ajánlva. De
szerencsétlenségére kiadója mindjárt a könyv megjelenése után megbukott, a hitelezők lefoglalták,
és csak közvetlen rendelésre árusították, és igy csak most, a per befejezése után jelenhetett meg egy
második kiadás. Ez az oka, miért nem jutott el ez a költemény a nagyközönséghez, holott a specifikusan irodalmi körök, főként Bécsben és Berlinben, mesterműnek minősítették. Kíváncsi vagyok, hogy
tetszik majd Önnek ez a »Jankó«. Beck költeménye túlnyomórészt retorikus és szólamokkal díszes,
és magyar képei Lenaunak nyilvánvaló, bár szabad utánzatai, vagy legalábbis az ő erőteljes hatása
alatt jöttek létre, amelynek öntudatlanul valószínűleg Petőfi is bizonyos mértékig hatása alatt volt,
minthogy Lenau volt az első, aki a magyar természetet és a magyar jellemet költőileg reflektálva és
festői eredetiséggel felfogta.”

2017. március

49

„

nem jutásának, valamint gyenge, de folyamatosan képzett magyar nyelvtudásának számlájára írta a hibákat, miközben hazafias segítő szándékára, áldozatos munkájára helyezte a hangsúlyt. Kezére játszott Kertbenynek a tény, hogy mire a kötet megjelent, Petőfi eltűnéséről,
esetleges haláláról, a magyar szabadságharc leveréséről kezdtek érkezni a hírek, s ez méginkább növelte az érdeklődést és részvétet.26
2. Az etnopoézis és a szabadságharcos romantika jegyében –
Kertbeny kötetei 1851-ben
A „Petőfi fordítója” címet megszerezve, a referenciát és a kapcsolathálót megteremtve
Kertbeny szinte azonnal újabb nagyszabású fordítássorozatba és kiadásba kezdett. Miközben
lapokban is folyamatosan publikált,27 egyszerre több kötetet készített elő és adott ki az 1850es évek első felében. 1850-ben Petőfitől a János vitéz átültetését stuttgarti kiadóra bízta.
Hermann Kestnernek, a hannoveri zeneszerzőnek ajánlotta, akinek apja bankár volt, nagyanyja pedig Charlotte Buff, vagyis Goethe Lottéja a Wertherből.28 Szintén Goethe nevéhez kötődik egy darmstadti kiadású gyűjtemény 1851-ből. Kertbeny új ismerősnőjének és pártfogójának, a kiterjedt kapcsolatokkal rendelkező írónőnek, a Goethével való ismeretségéről is híres (hírhedt) Bettina von Arnimnak ajánlva jelent meg az Erdélyi János-féle népdalgyűjteményből készült válogatás mintegy 500 magyar népdallal.29 Harmadikként jött ki a sajtó alól
Arany Jánostól a Toldi és a Murány ostroma két kötetben.30 A megjelenésekkel egyidőben
Kertbeny már új tervet is reklámozott. Szóban sokaknak elmondhatta, ugyanakkor óvatos is
lehetett, mert Josef Protmann rendőrigazgató 1854-ben sem tudott róla, hogy Vasfi (Eisler)
Mórral együtt, Benkő álnéven ő szerkesztette és adta ki 1851-ben Lipcsében a Hangok a
múltból című szabadságharcos, illetve nemzeti és hazafias témájú dalokat tartalmazó és a
rendőrség által betiltott, üldözött kötetet. Német fordítása 1852-ben jelent meg, ismét más

26

27

28

29

30

Az ostorát pattogtató csikós képét helyezi a címlapra egy viszonylag kevéssé emlegetett másik Petőfi-fordítás 1851-ben, mely azután az előszóban Petőfi szabadságharcos egyéniségét, kozmopolitizmusát, a magyar szabadságharc hátterét és történetét emeli ki. A kötetet az újvidéki vagy szabadkai
születésű SZARVADY [HIRSCHL] Frigyes és Moritz HARTMANN készítette: Alexander Petőfi’s Gedichte, Aus
dem Magyarischen, Darmstadt, Verlag von C. W. Leske, 1851.
LISZNYAI, Koloman, Frühlingslieder, Deutsch durch KERTBENY, Frankfurter Conversationsblatt, 1849.,
No. 60.; PETŐFI, Der Liebe Fluch, Sage, Deutsch durch KERTBENY, Hamburger Literarische und Kritische Blätter, 1850, Nr. 66.; TOMPA, Michael, Der Graben des Csörsz, Deutsch durch KERTBENY, Hamburger Literarische und Kritische Blätter, 1851, No. 2.; TOMPA, Michael, Kurucz und Labancz, Erzählende Dichtung, Deutsch durch KERTBENY, Hamburger Literarische und Kritische Blätter, 1851,
No. 16., stb.
Der Held János, Ein Bauernmärchen von Alexander Petőfi, Aus dem ungarischen übersetzt durch
KERTBENY, Stuttgart, Druck und Verlag von Eduard Hallberger, 1850.
Ausgewählte ungarische Volkslieder, übersetzt und herausgegeben durch KERTBENY, Darmstadt,
Leske, 1851. Bettina von Arnim és Kertbeny kapcsolatáról, levelezésükről és Bettina részvételéről a
Petőfi-kiadásokban részletesen TURÓCZI-TROSTLER József ír, i. m. 190–224.
Erzählende Dichtungen von J. Arany, Aus dem ungarischen übersetzt durch KERTBENY, 1. k.: Toldi, Erzählende Dichtung in zwölf Gesängen, 2. k.: Die Eroberung von Murány, Erzählende Dichtung in vier
Gesängen, Leipzig, Friedr. Ludw. Herbig, 1851.

„

50

tiszatáj

városban és kiadónál. Ebben Aranytól egy vers található (Nemzetőr-dal – Nationalgardenlied).31
Amikor Kertbeny először írt Aranynak 1850. október 28-án Lipcséből,32 szemmel láthatóan tájékozatlanul kezdte az ismerkedést: Aranyt hiszékeny, hiányos műveltségű vidéki költőnek tartotta, könnyű alanynak, akinél működni hitte jól bevált stratégiáját. Mint annyi más
személynek Európában, neki is sorsüldözött hazafiként mutatkozott be, aki a forradalom idején betegen feküdt Németországban, s akit a vészterhes hírek végképp lesújtottak. Hazafiúi
vállalkozásnak mondta a magyar irodalom külföldi népszerűsítését; utalt a Petőfi-fordításra
és arra, hogy Petőfit ő tette Németország-szerte ismertté. Még hírekkel is szolgált róla: hogy
Petőfi Párizsban él, noha nem válaszol a neki címzett levelekre. A készülő fordításokból már
csak a nyomtatott íveket ígéri megküldeni, tekintve, hogy a kiadó sürgeti, és igencsak kétséges fordítói elveit fejtegeti: Arany szövegeit inkább átköltötte mint szöveghűen reprodukálta,
mert Petőfi esetében is ez a módszer bizonyult hatásosnak. „Ha Önnek csak a leghalványabb
fogalma is van a fordítás nehézségéről, ugy nem fog tőlem méltánytalant kívánni” – írta a
Szophoklészt és Shakespeare-t fordító Aranynak. Végül egy sor kéréssel fordult hozzá: életrajzot kért, teljes műveinek jegyzékét, példányokat, Toldiról „minden fellelhető történelmi
adatot”, Tompa Mihály elérhetőségét, arcképet, jegyzetet Ilosvairól.
Arany szinte azonnal válaszolt, és bár feltűnt neki, hogy Kertbeny németül írt (rá is kérdezett magyar nyelvtudására), gyakorlatilag jóváhagyta a fordítást azáltal, hogy részletes
életrajzot fogalmazott meg számára, melyeknek egyes mondatai hasonlóak az 1855-ben Gyulai Pálnak írt önéletrajzi leveléhez.33 Arany a jelek szerint tehát komolyan vette Kertbenyt, és
még akkor sem visszakozott, amikor Tompa Mihály nem sokkal később felvilágosította, hogy
ugyanarról a Karl Maria Benkertről van szó, aki a forradalom előtt Pesten „mind a magyar,
mind a német irodalom előtt köznevetség tárgya volt”.34 Akkor látta maga is, hogy mi várható
Kertbenytől, amikor az elküldte neki a Toldi első három énekének levonatát, melyből kiderült, hogy Tompa nem túlzott, a fordító valóban nyelvi és szövegértési problémákkal küzd.
Nem tudta megfejteni például a „puszta tengerében” kifejezést („üres tengerként” értelmezte); a „tikkadt szöcskék legelésznek” nála: „keresgélve ugrálnak”; „zászló”-nak fordította a
„boglyákat”; a „fajankót” „fánk”-nak olvasta és kalácsnak fordította (azzal védekezett, hogy
ezáltal javított a képen), és még több tíz kisebb nagyobb hibát sorolt fel neki Arany.
Kertbeny, aki nem számított rá, hogy Arany ilyen alaposan végignézi a munkát, meglepődött e gondosságon és Arany nyelvtudásán, s mint mindig, amikor lelepleződött, támadásba

31

32

33
34

Hangok a’ multból, A’ magyar nemzet’ nagy napjainak emlékeűl, Összeszedte és kiadta Két magyar
honfi, Lipcse, Keil Ernő és Társa, 1851. (Második kiadása már Budán is megjelenhetett, Lipcse–Buda,
1862.) – Nationallieder der Magyaren, Uebersetzt von VASFI und BENKŐ, Braunschweig, Verlag von
Georg Jeger, 1852. Arany verse a 215. oldalon. Hogy Protmann nem tudott Kertbeny szerepéről e kötetben, ld. DEÁK Ágnes, i. m. Ld. még: CSAPLÁROS István, A magyar szabadságharc bukása és a januári
lengyel felkelés kitörése között, A Hermann Ottó Múzeum Évkönyve 30–31(1993)/1, 257–259., itt:
257–258.
Kertbeny Károly Aranynak, 1850. október 28., Arany János Összes Művei XV., szerk. Keresztury Dezső,
Levelezés I. Arany János levelezése (1828–1851), s. a. r. SÁFRÁN Györgyi, BISZTRAY Gyula, SÁNDOR István,
Akadémiai Kiadó, Budapest, 1975. (a továbbiakban AJÖM XV.), 297–300. és 677–680.
Arany János Kertbeny Károlynak, 1850. dec. 23-a körül, AJÖM XV. 310. és a jegyzetek: 684–689.
Tompa Mihály Arany Jánosnak, Kelemér, 1851. jan. 10. AJÖM XV. 322.

2017. március

51

„

lendült át. Fölényesen, saját érdemeit hangsúlyozva fogadta az észrevételeket.35 Egy részüket
jelentéktelennek, a kis számúnak tűnő, teljességgel elhibázott sort pedig megbocsátható
bűnnek tartotta ahhoz képest, hogy nagy részét mégiscsak elfogadható módon ültette át. Az
elfogadhatóságot azonban igen tágan értelmezte. Február 25-i levelében, melynek tartalmát
szintén csak a válaszból ismerjük, Arany megint felhívta például Kertbeny figyelmét, hogy
szólásokat és közmondásokat szó szerint nem lehet fordítani, ezeknek az értelmét kell átvinni, vagy pedig német nyelvű hasonló idiómát keresni hozzájuk.36 A kötet megjelenése után
többek között ilyen hibákra mutatott rá a bírálatot író Falk Miksa is: az „eszem a szemedet”
szólást Kertbeny szó szerinti jelentéssel, „megeszem a szemeidet” alakkal vitte át (nyilván
alaposan ráerősítve ezzel a vad magyar állapotokról szóló legendákra és hiedelmekre). Arany
levele azonban már nem segített a szövegen. 1851. március elejére a kötet kijött a nyomdából, javítani nem lehetett rajta, legfeljebb megígérni, hogy a következő kiadásban minden hibát és tévedést helyrehoz. A kiadó ugyanis újabb kiadást tervezett, ami azonban nem a következő évben, hanem 1853-ban valósult meg, változatlan szöveggel, ami azt jelenti hogy
Kertbeny akkor sem vette figyelembe Arany korrekcióit.
Márciusi levelében Kertbeny ismét furcsa nézeteket fejtegetett a jó fordításról. Ha abban
egyet is lehet vele érteni, hogy a magyar földrajzi és tulajdonnevekhez, illetve jellegzetesen
magyar kifejezésekhez nem szükséges ekvivalenseket keresni, inkább jegyzettel ellátva az
eredeti kifejezést használni, a szólások és közmondások tekintetében mai fordítási nézetek
szerint sem lehet hasonló módon eljárni. Kertbeny – Aranynak ellentmondva – ezeket szó
szerint tartja kívánatosnak átültetni, mert a német közönség számára a frázisok így hatnak az
újdonság erejével. A német nép kozmopolita – állította –, s minden idegen nyelvi elemet, képzett szót, képet és frázist hajlandó befogadni. Nem a magáéra kíváncsi, hanem az idegen szöveg logikájára, ezért a tükörfordítás hatásosabb, mint a sajáttal való lecserélés. Abban sem
értett egyet Arannyal, hogy a német közönség hogyan olvas. Kertbeny szerint a műnek csak a
koncepcióját és „teljes öntvényét” fogja megítélni, az egyes szöveghelyek egyáltalán nem befolyásolják tetszését vagy nemtetszését. Végül úgy gondolta, hogy a kisebb eltérések azért
sem számítanak, mert az idegen olvasó nem ismeri az eredeti munkát. A németek idegen kultúrákra nyitott világpolgári magatartásával az angol bezárkózottságot szembesíti, ahol éppen
akkor állította a The Athenaeum kritikusa, hogy Petőfi János vitéze ostoba és gyerekes mű,
mely nem adható felnőtt ember kezébe.37
Kertbeny a német nép kulturális érdeklődésének részletezésével készítette fel Aranyt a
tényre, hogy a Toldiban is, a Murány ostromában további fordítási hibákat fog találni, de gondatlanságának nemcsak a nyelvtudás és tehetség hiánya volt az oka. Miközben Arany munkáinak kiadását intézte, mint láttuk, közben több további kötetet szervezett és szerkesztett, s
Aranyt saját céljaira igyekezett megdolgoztatni. Március 11-i levelében számolt be arról,

35
36

37

Kertbeny Aranynak, 1851. febr. 4. és 1851. márc. 11., AJÖM XV. 703–709. és 711–718.
Arany János levele 1851. január 26-áról elveszett, javításait Kertbeny leveléből lehet rekonstruálni:
Arany Jánosnak, 1851. február 4–5., AJÖM XV. 331–337. és a jegyzetek: 703–709. A következő levél:
Arany Kertbenynek, 1851. febr. 25., AJÖM XV. 342–343. és a jegyzetek: 711. Arany e levelét Kertbeny
1851. március 11-i levele alapján lehet rekonstruálni: AJÖM XV. 343–349. és jegyzetek: 711–718.
The Hero János. A Peasant Tale – [Der Held János]. By Alexander Petösi [!]. Translated from the Hungarian, by Kertbeny. Stuttgart, Hallberger; London, Williams & Norgate, The Athenaeum, 1851/1210,
jan. 4., 16–17. Ld. erről bővebben TÖRÖK Zsuzsa tanulmányát jelen lapszámunkban.

„

52

tiszatáj

hogy akkor készül nyomdába adni a Hangok a múltból című, már említett antológiáját mintegy 130 forradalmi költeménnyel, melynek kiadója egy Lipcsében tartózkodó zsidó diák
lesz, s miután Batthyányról és Görgey fegyverletételéről semmit sem talált, Aranytól kért
sürgősen „egy pár nagyon szép elégiát”.38 Szintén Aranytól kért anyagokat a száz magyar költőt felvonultató, a magyar irodalmat reprezentáló antológiába, mely Drezdában 1853-ban,
második kiadása pedig 1854-ben jött ki a sajtó alól. 39 Egyidejűleg Brockhausnak dolgozott,
a Conversations-Lexikon számára írta az összes magyar tárgyú szócikket. Fordítani készült
Toldy Ferenc irodalomtörténetét, és Tompa Mihály, Garay, Vörösmarty, Katona, Zrínyi német
kiadását tervezte.40
Ilyen gyors és feszített tempóban, ráadásul egyik városból a másikba utazgatva, pénzzavarokkal küzdve, adósságokat maga mögött hagyva természetes, ha az irodalmi szöveg minősége jelentette számára a legkisebb gondot. 1854-ben Aranynak részletezte is munkamódszerét: számára az a lényeg, hogy a kiadóktól megkapja az előleget, melyből legsürgősebb
adósságait fedezheti, s ennek fejében látszólag teljesítse a szerződés feltételeit. A kiadókkal
való tárgyaláshoz referenciák szükségesek, ezeket igyekszik megszerezni a nagynevű pártfogók mondatai által. 1854-ben Aranyt is arra kérte, engedje meg, hogy a neki írt néhány türelmesebb mondatot közzétegye (így használta pl. Jósika Miklós mondatait is): „Szeretném
majd annak idején mindezen dokumentumokat akár ócsárlóak, akár dicsérőék, irodalmunk
használatára és hasznára összegyűjtve magyarul kiadni. Megengedi, hogy akkor az Ön kedves
levelét is kinyomassam?”41 Az előleg felvétele mellett időnként a kötet bevétele is számított
(Bettina von Arnim finanszírozta például a János vitéz megjelenését, a példányok bevételét a
szerencsétlen sorsú magyar fordítónak engedve át),42 és Kertbeny a példányok gyors, nagyszámú eladása érdekében fejtett ki reklámtevékenységet. Megszervezte a bírálatok megírását, megjelenését, és ehhez személyes ismeretségi körét mozgósította.
Tevékenysége értékelhető jóindulatúan identitáskeresésnek, ahogyan többek között Takács Judit tette,43 de oly módon is, hogy az Európa felé átjárást jelentő német nyelvterületen
az 1850-es évektől egy ilyen mindenre elszánt kalandor reprezentálta a magyar irodalmat.
38
39

40

41
42
43

AJÖM XV. 713.
Album hundert ungrischer Dichter, In eignen und fremden Uebersetzungen herausgegeben durch C.
M. KERTBENY, Dresden, Robert Schaefer–Pesth, Hermann Geibel, 1853. [Életrajzi és magyarázó jegyzetekkel, a korábbi német fordítások válogatott bibliográfiájával, szótárral.]. Második kiadás: uo.,
1854. A gyűjtemény Aranytól négy költeményt tartalmaz: Im Herbste (Ősszel, 1849), 105. sz., 390.
old. (A költemény fordítása M. R. szignóval először az Ostdeutsche Post 1851-es évfolyamában jelent
meg.) Familienkreis (Családi kör, 1850), 112. sz., 411.; Dante (1851), 118. sz., 432.; Der ungrische
Michel (Magyar Misi, 1852), 131. sz., 480.
GARAY János költeményeit 1854-ben és 1856-ban jelentette meg két különböző kiadónál: Dichtungen
von Johann Garay, Aus dem Ungrischen übersetzt durch KERTBENY, Pest, Hrsg. auf Kosten von Julius
Számvald, 1854.; Dichtungen von Johann Garay, Aus dem Ungrischen übersetzt durch KERTBENY,
Zweite Auflage, Wien, Carl Helf, 1856.; Vörösmartyt 1857-ben adta ki, a következő évben ismét Petőfit rendezte sajtó alá Friedrich Bodenstedt előszavával, majd LISZNYAI Kálmánt igyekezett népszerűsíteni: Gedichte von Koloman Lisznyai, Aus dem Ungrischen übersetzt von K. M. KERTBENY, München,
Matth. Rieger’sche Buchhandlung, 1859. Ezután, az 1860-as évek elején megint Arany János következett.
Kertbeny Aranynak, Buda, 1854. jan. 9. AJÖM XVI. 367–376. és 945–956.
Ld. TURÓCZI-TROSTLER, i. m., 202.
TAKÁCS Judit, Kertbeny Károly és a magánélet szabadsága, Holmi 20(2008)/12, 1613–1626.

2017. március

53

„

Nem véletlenül írja Endrődi Sándor 1873-ban, németországi tapasztalatait összegezve: „... én
hallottam, midőn Petőfit Kertbeny forditásában kinevették s pirultam, boszankodtam ama
vakmerő önkényeskedés miatt, melylyel a legszebb költeményeket megcsonkitja...”44
3. A Toldi és a Murány ostroma fogadtatása 1851-ben
Az 1851-es Arany-kiadás paratextuális elemei ugyanolyan felépítésűek, mint a Petőfifordításé. A kétkötetes munkát átfogó mottó a neves angol író, Sir Edward Bulwer-Lytton
Schiller-életrajzából származik, s arról szól, hogy ha egy szerző Homéroszt a maga lényegi
vonásaiban akarja követni, akkor szükségszerűen saját nemzete múltjához fog fordulni.
A mottó három tekintélyes névvel vezeti fel Arany munkáit (Bulwer-Lytton, Homérosz, Schiller), egyben az értelmezési és kritikai szempontokat is sugallja. Az ajánlás ezt követően Alfred Meißner német költőnek és írónak szól. Meißner neve az 1846-os, népszerűnek bizonyuló történeti eposza, a Ziska révén is ide kerülhetett volna, azonban Kertbeny ehelyett személyes találkozásukat, a Párizsban és Frankfurtban együtt töltött rövid és boldog idejüket örökíti meg („als Erinnerung an ein frohes Zusammentreffen in Paris und Frankfurt a/M.”), a következő oldalon pedig Meißner egyik szerelmes költeményéből (Begegnen – Találkozás) olvasható az első versszak. A cseh származású Meißner neve ekkor még köztiszteletben állt,
csak később devalválódott, miután kiderült, hogy műveinek egy részét a vele nagyon szoros
barátságban élő, szintén cseh származású Franz Hedrich írta. Miután mindketten – feltehetően érdekből – házasságot kötöttek és Hedrich szerencsejátékon eljátszotta felesége vagyonát,
zsarolni kezdte Meißnert, aki 1885-ben emiatt öngyilkosságot követett el. Hedrich ezután
tette közzé levelezésüket és annak történetét, hogy együttes életük során hogyan publikálta
barátja a saját neve alatt az ő műveit.45
A Meißnernek szóló ajánlás után Arany János életrajza és művének a német irodalmi viszonyok közé helyezése következik, amit az olasz költőnőtől, Rosa Taddeitől vett idézet vezet
fel. Ahhoz képest, hogy Aranyt a mottó Homérosz-követő epikusként aposztrofálja, az életrajzi portréban és irodalmi méltatásában erre már semmi sem utal. Kertbeny – igaz, hogy
Arany levele nyomán, de hosszan ecseteli Arany gyermekkorát, ifjúságát, pályakezdését,
a hangsúly azonban a Petőfivel való kapcsolatára és a forradalomban betöltött szerepére
esik, vagyis Aranyt ugyanazon kulcsszavakkal próbálja érdekessé tenni a német olvasó számára, mint amelyek addig is működőképesnek mutatkoztak.46 Majd az etnotoposszal próbálkozik: Petőfi és Arany – írja Kertbeny – a magyar irodalom egének két csillaga, s bár az egyik
lírikus, a másik epikus, mindketten ugyanannak a népléleknek a kifejezői. Petőfi dalait az országban mindenki énekli, s Arany rá hasonlít, mert ő is népies és naiv. Miután azonban itt a
csikósokat, a délibábot és a zsiványokat nehezen lehetett érvényesíteni, behozza a régiesség
és történetiség mozzanatát. Kertbeny elmondja, hogy a magyar irodalom ezernél is több epi44

45

46

[ENDRŐDI Sándor], Rendetlen levelek a „Figyelő” szerkesztőségéhez, Figyelő 3(1873)/51, dec. 21., IV.
levél, 611–614.
Alfred Meißner – Franz Hedrich, Geschichte ihres literarischen Verhältnisses auf Grundlage der Briefe...,
Von Franz HEDRICH, Berlin, Otto Janke, 1890.
Az AJÖM XV. kötetében a 684–689. oldalon olvasható Arany életrajzának magyar fordítása a kötetből, Sándor István azonban nem közli az ez után következő részt, ahol Kertbeny Arany művéről, a
magyar és német irodalmi viszonyokról ír. Ezt ld. Erzählende Dichtungen von J. Arany... 1851, I. k.,
VII–XXIV.

„

54

tiszatáj

kus művében gyakran ismétlődnek bizonyos események és személyek, későbbi költők nemegyszer feldolgozzák elődeik témáit, azonban az új alkotók általában gőgösen utasítják el a
régiek naiv és kezdetleges műveit. Arany abban különbözik tőlük, hogy ő elolvasta és felhasználta Ilosvai munkáját. Természetesen jobbat akart nyújtani Ilosvainál, de hű utódként,
akárcsak Petőfi, nem dobta el magától atyái örökségét.
A német irodalomból két párhuzamot említ Kertbeny: a német líra Heinével elérte csúcspontját, ahonnan egyre több költő fordul az epikus műfajok felé (Redwitz, Doerr, Kinkel,
Geibel, Grün, Meißner és Theodor Fontane); Arany Toldija azonban egy másik irányzattal is
rokonítható, mégpedig a falusi történetekkel (Dorfnovellen), mely műfaj – kinőve gyermekkori betegségeit – erőteljes és plasztikus műveket tud felmutatni. Végül mégegyszer megerősíti a Petőfi–Arany-párhuzamot és a falusi irodalom hasonlóságát azzal, hogy közös céljukat a
nép eredeti fantáziavilágának megjelenítésében határozza meg. A Toldit tartalmazó első kötet végére Kertbeny – akárcsak Petőfi esetében – szótárt készít a legfontosabb kulturális és
történeti motívumok magyarázatával és részleteket fordít le Ilosvaiból.
A Murány ostromát tartalmazó második kötetet Kertbeny a Von der schönen Rosamunde
című románc-ciklus szerzőjének, Theodor Fontanenak ajánlja, Arany művének is a románcműfajhoz való hasonlóságát sugalmazva. Elébe – ezúttal szerencsés választással, a történet
jellegét hangsúlyozva – egy Pascal-idézetet helyezett el a Gondolatokból: „A szívnek vannak
érvei, miket nem ismer érvelő eszünk.”47
Formailag jól felszerelt kiadásnak tűnik tehát a két Arany-kötet. A hiányosságok a Petőfielőszóhoz viszonyított eltérésekben és a megjelenés kontextusában mutatkoznak meg. Míg
Petőfi a hazáért és az emberiségért küzdő világpolgárként, az őseredeti magyar néplélek
megtestesítőjeként, egzotikus magyar tájak és típusok termékeny költőjeként keltett érdeklődést, ha mégoly rossz fordításban is, Aranyról egy ezzel ellentétes kép rajzolódott ki, és ennek részben Kertbeny tájékozatlansága volt az oka, részben az, hogy mindenáron az etnopoézis motívumainak, Petőfinek és a magyar népdaloknak a kontextusát igyekezett érvényesíteni. Arany elbeszélő művészetét népiesnek és naivnak tudta ugyan felmutatni, de Petőfihez képest ez az epikus teljestmény mégiscsak a régi magyar irodalom archaizáló utánköltésének tűnt fel. Arany alkotói termékenysége is elmaradt e beállításban Petőfié mögött, hiszen addig mindössze négy nagyobb művet írt, abból Az elveszett alkotmány a külföld számára érthetetlennek bizonyult; s végül iskoláit be nem fejező, kevéssé képzett, nyelveket nem
beszélő vidéki költő lett belőle, akit legfeljebb a német falusi történetekkel lehet rokonítani.
Érdekessége mindössze a Petőfivel való barátsága maradt és az a tény, hogy Petőfi nagyra értékelte művét. Kertbeny igyekezett is visszaterelni az olvasó figyelmét a magyar lírára, azon
belül nemcsak Petőfire, hanem népköltészeti fordítására is, melynek adatait – reklámként –
beszerkesztette az előszóba.
Amikor Arany meggyőződött Kertbeny gyenge képességeiről és átnézte a három nyomdaívet a Toldi fordításából, minden udvariassága ellenére is a visszalépési szándék érezhető
nála. 1851. február 25-i levelében azt írja Kertbenynek, hogy véleménye szerint a Toldinak
nem lesz sikere Németországban. Arany levele elveszett, így nem lehet tudni, pontosan hogyan hivatkozott eközben arra, hogy Robert Burnst sem tudták megkedvelni a németek,
Kertbeny mindenesetre azzal utasítja vissza az ellenvetést, hogy Burns műveinek kilencféle
német fordítása éppenséggel annak népszerűségére utal, vagyis Aranynak nem sikerült lebe47

Ford. PŐDÖR László.

2017. március

55

„

szélnie a kiadásról azt a Kertbenyt, aki úgy jellemezte magát egyik későbbi levelében, hogy
céljai elérésében a „tolakodásig szívós”.
Arany ezután megszakította a kapcsolatot, egészen 1852. június 1-jéig nem írt német fordítójának. Ekkor kapta ugyanis kézhez – egy év késéssel – a német és osztrák lapokból származó bírálatokat, melyeket Kertbeny sajátkezűleg másolt le számára. Kertbeny, aki ekkor
már Pesten tartózkodott – feltehetően a német rendőrség elől menekülve, de újabb életrajzi
adatai szerint korántsem szabadságharcos múltja miatt –, előbb egy békés hangú levélben
válaszolt. Elküldte Aranynak Theodor Fontane ajándékát, a „Szép Rozamunda” egy példányát, mellyel a magyar költőnek szóló tiszteletét óhajtotta kifejezni.48 Még ugyanezen hónap
végén azonban egy minősthetetlen hangú levelet írt. Ismertette először is a száz magyar költőből álló antológiájának beosztását és szöveganyagát, és azt kérte, Arany nyilatkozzon, hogy
elégedett-e a tőle választott két vers (Ősszel, Családi kör) fordításával, mert így akar védekezni az ellen az „arcátlan zsidó gyerek” ellen, aki az Ost-Deutsche Post című bécsi lapban
megtámadta őt munkái minősége miatt.49 Emellett meg is fenyegette Aranyt: ha nem válaszol, akkor javítások nélkül fogja kinyomtatni a szöveget. S nemcsak magánemberként volt
udvariatlan, hanem fordítóként is: törvényekre hivatkozott, melyeket ezúttal nagyon is jól
ismert. Arany ugyanis – végigolvasva a Toldiról és Murány ostromáról készült német kritikákat – eltiltotta az avatatlan közvetítőket (feltehetően Kertbenyre célozva), hogy frissen megjelenő művét, A nagyidai cigányokat németre ültessék át,50 mire Kertbeny tudatlannak és tájékozatlannak minősítette Aranyt, aki nincs tisztában a szerzői jogok nemzetközi gyakorlatával, illetve az osztrák és német sajtótörvényekkel:
„...amit kinyomtattak, közkincs, s bárkinek joga van megbírálni, más nyelvre fordítani, magyarázni
stb. Ön tehát a Nagyidai cigányok fordítását illető óvásával (amely műve egyébként nagyszerű, de lefordíthatatlan) csak nevetségessé tette magát, bizonyítván, hogy sem a sajtótörvényeket, sem az általános jogszabályokat nem ismeri. Egyébként nyugodt lehet: én nem fordítom le legújabb eposzát,
és rajtam kívül nehezen fog akadni valaki, aki ezt a kemény és hálátlan munkát vállalja.”51

Ugyanezt válaszolta Kertbeny 1854-ben is, amikor tudomást szerzett róla, hogy Aranytól
a Toldi estéjét Kolbenheyer Móric fordítja németre:
„Kötelességem az európai közönség iránt, hogy mivel az Ön nevét elsőnek én tettem a világban ismertté, most németül kiadjam annak a műnek második felét is, amelyet oly tetszés fogadott, amely
azonban művészileg lezárttá mégis csupán ezzel a kiegészítéssel válik.
Ebben a szándékomban sem Ön, sem az Ön tisztelt kiadó ura nem akadályozhat meg, minthogy
fordításomat, miként a többit is mind, külföldön jelentetem meg, ahol erre nézve az osztrák sajtótörvényeknek, amelyek belföldön is csupán egyéves védettséget nyújtanak, semmiféle befolyásuk nincsen. Egyébként ez az elhatározásom csak kívánatos lehet mindkettejüknek, minthogy egyazon mű

48
49

50

51

Kertbeny Károly Aranynak, Pest, 1852. júl. 1., AJÖM XVI. 68–69. és 828–830.
A kritikai kiadás jegyzetei nem oldják fel: a „zsidó gyerek”, akire Kertbeny céloz, Moritz RATH, vagyis
RÁTH Mór, aki a jelzett lapban közölte M. R. szignó alatt az Ősszel német fordítását (Im Herbste, OstDeutsche Post 1851, 280. sz.)
Az óvás szövegét sem SÁNDOR István, a kritikai kiadás XVI. kötetének egyik sajtó alá rendezője, sem
mi nem találtuk meg. Voinovich Géza ugyan említi Arany-életrajza második kötetében, de forrást
nem ad meg hozzá. Ld. VOINOVICH Géza, Arany János életrajza 1849–1860, Magyar Tudományos Akadémia, Budapest, 1931, 194.
Kertbeny Károly Aranynak, 1852. júl 31., AJÖM XVI. 84–86. és 835–838.

„

56

tiszatáj

több fordítása mindig annak kiválósága mellett szól, tehát minden fordítás egyre nagyobb kelendőségre számíthat, s azonfelül e mű értéke is eklatánsabbá lesz az összehasonlítás által.”52

Arany ezen a ponton mondta fel levelezésüket, de Kertbeny az elutasító levelet is bátorításnak és elismerésnek értelmezte át. 1854-ben – abban az időszakban, amikor Protmannnal tárgyalt esetleges besúgói alkalmazásáról – egy nagyon hosszú, kitárulkozó és magyarázkodó önjellemzést írt Aranynak, mindeközben tovább tetézve a sértegetéseket is, amikor a
támogatást kérő levél végén a Családi kör című verset fölényesen Burns-utánzatnak nevezte:
„Különben az Ön »Családi kör«-e Burns »the Cotter’s Saturday-night«jének szerencsés utánzata, sőt egy helyen egyaránt előfordul Önnél és Burnsnél ugyanazon kép; Önnél a 412. lapon
a 17. és 18. sor, ahol a leány a vasat tüzesíti, hogy ruháját vasárnapra kivasalja.”53
Kertbeny lépéseiből és az összegyűjtött német bírálatokból Arany a jelek szerint levonta
a következtetést. Világossá vált számára, hogy a külföldi fogadtatásnak két nagyon fontos feltétele van: a jó szöveg és a jó szervezés. Ez utóbbiban elismerte Kertbeny igyekezetét, de azt is
tapasztalta, hogy jó szöveg nélkül az agilis szervezés inkább káros, mint hasznos, és annál károsabb, minél gyengébb a szöveg. „Kertbeny fordításainak minden ódiuma rá, a költőre száll
vissza” – Sándor István szerint ilyen szavakkal fogalmazhatott egy elveszett levelében, melynek tartalmát Kertbeny válaszából ismerhetjük.54 Vádolja Kertbenyt, hogy nem vette figyelembe a javításait, és a művek hemzsegnek az értelmet csorbító tévedésektől, melyeket azután a legmagasabb körökig is eljuttatott. Aranyt a Burns-fordításokon való elmélkedés is rádöbbenthette, hogy kis nyelvek esetében még fontosabb a minőségi fordítás és jó tájékoztatás, mint a nagyobb kultúrák szövegeinél, mert míg ott sokan lehetnek, akik az adott nyelvet
ismerik és ellenőrizni tudják az átültetés hitelességét, kisebb nyelvek esetében a fordító az
egyetlen közvetítő az eredeti és célnyelv között. Ezzel egyébként maga Kertbeny is tisztában
volt, amikor azzal replikázott egyik korai levelében, hogy az olvasó úgysem érti az eredeti
művet, tehát nem fogja észlelni a tévedéseket. Kertbeny egész játszmáját erre az üres és átjáró nélküli kultúraközi hiányra építette rá.
Műveinek nem túl kedvező fogadtatásáról – hiába állította Kertbeny az ellenkezőjét –,
Arany korábban is tudott. Egy Tompa Mihálynak szóló, szintén elveszett levélben célzott rá,
hogy éppen egy elmarasztaló bírálatot olvasott a Toldiról.55 Feltehetően a Wanderer című
bécsi lap május 14-i, 224. számát láthatta. A Wanderer 1849 után nagy alakú politikai napilappá alakult, s magyar munkatársként dolgozott benne Falk Miksa, tőle ered Kertbeny fordításainak ismertetése.56 Azt a tényt, hogy Aranyt Kertbeny vezette be a német irodalomba,
egyenesen sorscsapásnak tekinti. „Arany úr nem tiltakozhat majd a fordítás ellen, hiszen abban olykor olykor akad egy és más, amit valóban ő, a költő mondott, de azt sem engedheti
meg, hogy ezt az együgyű fecsegést munkája hű másolataként adják ki.” Kertbeny ugyanis „a
magyar verseket nem érti s németeket írni nem tud”. Sajnálatát fejezi ki Falk, hogy Aranyt

52
53
54
55
56

Kertbeny Károly Aranynak, Pest, 1854. nov. 10., AJÖM XVI. 505–506. és 1003–1004.
Kertbeny Károly Aranynak, 1854. jan. 9., AJÖM XVI. 945–956.
Arany János Kertbeny Károlynak, 1852. aug. 1., AJÖM XVI. 86.
Arany János Tompa Mihálynak, 1851. nov. 12 körül, AJÖM XV. 411.
Ld. még: RÓZSA Mária, A bécsi „Wanderer” magyar vonatkozású közleményei 1851–1861, Magyar
Könyvszemle 112(1996)/1, 41–66.

2017. március

57

„

ezek után a legjobb fordítás sem fogja rehabilitálni, s a kiadó is alászállította nevét a „tákolmány” felvállalásával.57
A Kertbeny által megküldött többi kilenc cikk, és azok is, amelyeket nem másolt le
Aranynak,58 ha nem fogalmaztak is olyan élesen, mint Falk, alátámasztották Arany sejtelmeit
arról, hogy a német fordítás nem tudja átadni műveinek poétikai sajátosságait, illetve hogy a
német irodalomban nem lesz fogadókészség irántuk. A bírálatok – megjelenési helyüket tekintve – nagy területet ölelnek fel, széles körű terjesztésről tanúskodnak Németországban is,
Ausztriában is. Van közöttük frankfurti lap (Didascalia), lipcsei (Grenzboten és Deutsches
Museum – az utóbbit Kertbeny említette, de nem küldte el), brémai (Weser Zeitung), augsburgi (Augsburger Allgemeine Zeitung), berlini (National Zeitung), kölni (Kölnische Zeitung),
hamburgi (Hamburger Literarische und Kritische Blätter) és bécsi (Ost-Deutsche Post, Wanderer, Wiener Zeitung – ezt utóbbit Kertbeny nem is említette és nem küldte meg Aranynak,
feltehetően a levele után jelent meg, már bécsi agitációjának köszönhetően). Valamennyi bírálat – a Wiener Zeitung névtelen kritikusát kivéve, aki egyértelműen dicséri az átültetést –
említést tesz a fordítás rossz minőségéről, ám a szövegekből erőteljesen kirajzolódnak Kertbeny munkájának más negatív hatásai is.
Mivel a magyar vonatkozású kötetek időben nagyon közeli megjelenésűek voltak és Kertbeny együtt is osztotta szét őket a lapoknak, leendő kritikusainak, ismerőseinek és ismeretlen tekintélyeknek (még a bajor királyi udvarnak is küldött belőlük), szinte valamennyi bírálat együtt kezelte Petőfi verseit, a népdalválogatást, a János vitézt és Arany két elbeszélő költeményét. Az akkor már neves klasszikafilológus, nyelvész és lexikográfus, Lorenz Diefenbach például két külön cikkben ugyan, de előbb ír a népdalkötetről, mint Aranyról. Az első,
néhány soros glossza szerint a népdalválogatás a különös, egzotikusnak tűnő magyar nép
„békésebb területeire” viszi az olvasót.59 A Grenzboten kritikusa, akiről Kertbeny úgy hiszi,
hogy Julian Schmidtről, az újabb kutatások szerint azonban későbbi szerzőtársáról, Eisler
(Vasfi) Mórról van szó, a négy kötetről egyszerre ír, és a legnagyobb teret a népdaloknak
szenteli.60 Bizonyítékai ezek annak – mondja –, hogy a magyar népnek is van annyi költői érzéke, mint más népeknek. Azt kívánja az újjászülető magyar irodalomnak, hogy ne hagyja
magát elcsábítani más népek elszürkült és mesterkélt műköltészete által, mint az oroszok és
lengyelek, hanem maradjon meg a maga eredetiségénél.
Friedrich Bodenstedt, a neves Kaukázus-utazó, akinek útirajzai, az „Ezeregy nap Keleten”
(Tausend und ein Tag im Orient, Berlin, 1851), illetve a Mirza Shaffy-dalai61 Kertbeny kötetei57
58

59

60

61

A cikk és magyar fordítása: AJÖM XV. 757–758.
A Kertbeny által elküldött cikkek (Didascalia, Grenzboten, Weser Zeitung, Augsburger Allgemeine
Zeitung, National Zeitung, Wanderer, Kölnische Zeitung, Ost-Deutsche Post) magyar fordításait SÁNDOR István közli az AJÖM XV. kötetében (739–768), a többi írás eredeti megjelenési helyéről származik, a szükséges részeket e tanulmány szerzője interpretálta, illetve fordította (H. F. K.).
Lorenz DIEFENBACH, Ausgewählte ungarische Volkslieder..., Didascalia (Frankfurt) 1851/79, ápr. 2.;
uő., [a Toldi és a Murány ostroma fordításáról], Didascalia (Frankfurt), 1851/107, máj. 5.
EISLER Mór, Ungarische Poesien – Der Held János, – Gedichte von A. Petőfi, – Ungarische Volkslieder, –
Erzählende Dichtungen von J. Arany, Grenzboten (Leipzig) 1851/20, máj. 16.
Die Lieder des Mirza Schaffy, Berlin, Verlag der Deckerschen Geheimen Ober-Hofbuchdruckerei,
1851.; a kötetnek a század végéig több mint 150 kiadása volt, noha Bodenstedt 1874-ben beismerte,
hogy a dalokat ő költötte. Az 1850-es években azonban Bodenstedtet fordítónak tekintették. Ez magyarázza, hogy Heimann Jolowicz (1816–1875) a Polyglotte der orientalischen Poesie (In metrischen

„

58

tiszatáj

vel egy időben jelentek meg, s aki később előszót írt Kertbeny Petőfi-kiadásához, végül akinek dalaiból – abban a hitben, hogy eredeti perzsa anyagról van szó – Arany is fordított, a
brémai Weser Zeitung vasárnapi mellékletében cím szerint is kiemelve (Zur Volkspoesie), kizárólag a népdalokkal foglalkozott,62 és a német költészet állapota felől értékelte azt. Úgy látta, hogy az újabb német költészet válságban van, az üvegházivá satnyulás fenyegeti, ezt bizonyítja az akkor megjelent Amaranth című antológia, mely hatalmas népszerűségre tett szert,
anélkül, hogy olvasói a klasszikus német lírát ismernék. Ezért – nyilván saját vállalkozását is
ide értve – fontosnak tartja, hogy a műköltészet időnként a népköltészet talaján frissüljön fel,
származzon az a német tölgyesekből, a spanyol narancsligetekből, a skót hegyvidékről, az
orosz steppékről vagy a magyar pusztáról. Lessinget idézi, aki szerint költészet mindenütt
születik, s egyáltalán nem a művelt rétegek és népek előjogaihoz tartozik. Ezért örvendetes a
magyar népdalok megjelenése, mely teljességgel ismeretlen a német olvasó számára.
Kertbeny fordítása olykor gyámoltalan, de kárpótol érte az átültetés hűsége, ezért aki
kézbeveszi, nem fogja letenni „belső jóérzés” nélkül. Bodenstedt végül öt népdalt közölt mutatványul.
Karl Ohly az Augsburger Allgemeine Zeitung mellékletében teljes cikkének az Aus der
Pußten (A pusztákról) címet adja, és szintén együttesen kezeli a magyar irodalomból megjelent műveket.63 Akárcsak Bodenstedt, részben a német költészeti állapotok felől ítéli meg a
magyar anyagot, részben azt a pusztai etnoromantikára, egzotikumra épülő magyarságképet
erősíti fel, amit korábban Petőfivel kapcsolatban is tapasztalni lehetett. S nem mentes írása a
német szellemi kozmopolitizmus dicséretétől sem. A népek testvériesülésének útját szerinte
addig két figyelemre méltó dolog egyengette: a vasút és a német romantika, mely új tájak felfedezésére képes, magába olvasztva azok költészetét. Ezek egyik legjelentősebbje a háborúja
által is érdeklődést keltő magyar nép világa. Azé a Magyarországé, melyet a puszták vadon
költészete, az izzó tokaji szőlő és „velős, buján buzgó dalai” jellemeznek, majd mindehhez
példát is idéz – Karl Becket. Kertbeny kötetei véleménye szerint ehhez az érdeklődéshez járultak hozzá.
A németországi sajtóhoz képest új szempontokat is tartalmaznak a bécsi lapok, ahol a birodalmi tudat jegyében még az az etnoromantika sem mindig úgy működött, mint a német

62
63

Übersetzungen deutscher Dichter mit Einleitungen und Anmerkungen von dr. H. Jolowicz, Leipzig
Otto Wigand, 1853) című kötetében Bodenstedt fordításaként vette fel Mirza Shaffy verseit a perzsa
költők közé (587–592. old.). Voinovich Géza szerint innen fordított le Arany három dalt 1856-ban a
Hölgyfutár számára, Mirza Shaffyból közös cím alatt. Az alcíme a három fordításnak: Zuleikához,
majd római számokkal különíti el a három részt. A következő darabokat ültette át: Mirza Schaffy
rühmt die Anmuth (Aranynál az I. rész); a Weinlied című sorozatból a cím nélküli részlet első sora:
„Im Garten klagt die Nachtigall...” (Aranynál a II. rész); a Sprüche die Weisheit sorozatból a következő
négysorost: „Wo sich der Dichter...” (Aranynál a III. rész). A perzsa daloknak egyébként más magyar
fordításai is megjelentek a korszakban: 1858-ban Berecz Károly készített válogatást, a század vége
felé, évszám nélkül pedig Sziklai Somától jelent meg a teljes Mirza Shaffy-kötet. Bodenstedt 1878ban Magyarországon is járt, a Petőfi Társaság hívta meg és díszesen fogadták, de Arannyal nem találkozott. (Ld. Fővárosi Lapok 1878/18, jan. 22., 86.)
Friedrich BODENSTEDT, Zur Volkspoesie, Sonntagsblatt zur Weser-Zeitung (Bremen) 1851/20, máj. 18.
K. O. [Karl OHLY], Aus den Pußten, zur Kritik ungarischer Litteratur-Erscheinungen (A pusztákról,
A magyar irodalomból megjelent művek kritikájához), Beilage zu Nr. 166. der Allgemeinen Zeitung
(Augsburg), 1851/166, jún. 15., 2651–2653.

2017. március

59

„

olvasók esetében. Az Ost-Deutsche Post névtelen kritikusa hosszú írását ugyan Arany műveivel kezdi, de az ironikus hangú műértelmezés végén kitér a népdalokra, és igen lesújtó véleménnyel nem lát bennük mást, mint a magyar nép eltűnését, elértéktelenedését mind nyelvében, mind szellemiségében. E dalokban, mondja a bíráló, nincs más, mint lólopás, rablóvilág, kóborló szerelem, siránkozás. Mi lehetett volna a magyarból, sóhajt fel a szerző látszólagos részvéttel, ha az évszázadok során ápolta volna a nyelvét. Végül egy népdalidézettel, politikai intelemmel zárja cikkét, Mária Terézia bölcsességének megszívlelésére intve a kortárs
osztrák kormányt: „Természete a magyarnak, / Hogy a jussát nem hagyja, / De ha bánni
tudsz vele, hát / Az ingét is od’adja.” E politikai zárlat lekerekíti a kritika tartalmi és szellemi
alapgondolatát, mely a magyar nép „németségét” („magyar-német”) kiemelő címben is megfogalmazódik.64
Ha ide vesszük a Wiener Zeitung ugyancsak névtelen írójának indító mondatait is, miszerint a magyar nép keleti eredetű volt, de maradt is, mert a nyugati civilizáció alig volt rá befolyással,65 akkor összesíteni lehet a felsorolt cikkek magyarság- és magyar irodalomszemléletének főbb vonásait. Egyes cikkek a keletiességnek a pozitívumait emelik ki (természetközelség, érintetlenség, szűziesség, meg nem rontottság, az elgyengülő nyugati civilizáció felfrissítésének lehetséges nyersanyaga), mások – főként Ausztriában – inkább a negatívumait (durvaság, bűnözés, civilizálatlanság, vadság, műveletlenség). Vannak e szembeállításnak irodalmi jellegű következtetései, melynek során sajátosan „keleti irodalomról” beszélnek: képgazdagságról, reflexió nélküliségről, műnemi és műfaji jellegzetességekről. A National Zeitung
szerzője például úgy véli, a keleti, ázsiai eredetű népeknél, mint a magyaroknál is, nem a
dráma a domináns műnem, mert az a civilizált népeknél fejlődött ki, hanem a líra és az epika.
S végül vannak a nemzeti karakterisztikának transzparensebb politikai vonatkozásai: a német kultúrfölény gondolata éppúgy megtalálható a cikkekben, mint a hagyományozódó osztrák birodalmi gondolat, a kozmopolita liberális eszme éppúgy, mint a magyarok szabadságharcát „bukott háborúnak” tekintő vélemény.
Arany műveit azonban nemcsak a nép és népköltészet ilyen irányú interpretációi veszik
körül, hanem a Petőfivel való összevetés is visszatérő elemnek bizonyul. A Petőfi–Arany oly
nagy pályát befutott párosítása elsők között fogalmazódik meg Kertbeny előszavában. Ebből
azonban a legkülönfélébb következtetésekre adódott alkalom a cikkírók számára, különösen
Petőfi eltűnésének hírével és Arany életrajzával megismerkedve. Petőfi ragyogó géniusza,
őseredeti tehetsége, népdalkincset beolvasztó költészete mellett Arany „csak” homéroszi jellegű epikus maradt, aki naiv és népi tónusban ugyan, de régvolt ponyvadalnokok utánköltőjeként inkább a régiséget, a múltat szólaltatja meg. Karl Ohlyn kívül egyiküknek sem jutott eszébe például Goethét és a régi német népkönyv alapján alkotott Reineke Fuchsot idézni

64

65

[–], Zur ungarisch-deutschen Literatur (A magyar-német irodalomhoz), Ost-Deutsche Post 1851/150,
jún. 26.
[–], Erzählende Dichtungen von Johann Arany..., Abendblatt der Wiener Zeitung 1851/115, máj. 19.,
458. és 1851/116, máj. 20., 463.: „... die mit jener den östlichen Ursprung und dadurch die Eigenthümlichkeit und die von der Civilisation des Westens noch wenig berührte gesunde Naturkraft gemein haben”.

„

60

tiszatáj

párhuzamként. Ezt a párhuzamot majd Arany állítja fel a maga írásaiban az 1850-es és 60-as
évek fordulóján.66
Arany hiányosnak megrajzolt képzettsége és tudása a „vidékiesség” gondolatát csalogatta
elő a bírálókból, szintén nem függetlenül Kertbeny előszavától. Erre utalt a Wiener Zeitung
kritikusa, amikor – nyilván Beck és Dux nemzetkarakterológiáját is megidézve – sajátos magyar költőpályaként vázolta Petőfi és Arany iskolai képzésének megszakadását, és ironizálva
idézte, amikor Aranynak, Nagyszalontára visszatérve, sikerült – nem írnia.67 Hasonlóképpen
vélekedik a szintén bécsi kiadású Ost-Deutsche Post recenzense, amikor a szegény pusztai
nép körében terjedő Toldi-mondát Arany sorsához hasonlítja: ilyen az az egyszerű, szerény
szalontai tanító is, aki még nyelveket sem tud, de az „egyszerű természetűek fölé az Isten lelke száll”.
Újabb szemponttal gazdagodik a recepció Moritz Carrière írásában, a Deutsches Museumban. Carrière író és filozófus volt, akiről Kertbeny úgy tájékoztatott, hogy a Petőfi-rajongó
Bettina von Arnim intim barátja.68 Ez idő tájt a Freie Hessische Zeitungot szerkesztette,
1854-től a müncheni egyetem művészettörténeti tanáraként működött. Írását Bettina von
Arnim Petőfihez szóló versével kezdte, majd hosszabban szól Petőfiről, a magyar népdalokról
és Kertbeny gyenge fordítói teljesítményéről, ezután tér rá Arany műveire.69 Míg Toldi fizikumában más bírálók a magyar Herkulest, illetve a magyar Sámsont látták,70 Carrière a német Parcivalhoz hasonlítja, és a Trisztán és Izolda utánzatának minősíti, annak igazolásaként,
hogy a német költészet mindig is hatott a magyar fantáziavilágra. Hasonló értelemben vetette össze a Wiener Zeitung idézett kritikusa a Toldit a német Eulenspiegellel, vagyis Arany elbeszélő költeményének ezekben a véleményekben az eredetisége is megkérdőjeleződött.71
Petőfi és Arany költői teljesítményét Carrière is szembeállítja egymással, átvéve azt a
szempontot, hogy míg Petőfi a népköltészetet mindenestől utánozza, addig Aranynál inkább
egy régi történetről van szó, melynek elbeszélő hangja emlékeztet csupán a népire. Ugyanaz
a dilemma jelentkezik nála, ami valamennyi Aranyról szóló bírálatban érzékelhető: a Toldi
vajon népmondaként, népies elbeszélésként, régi szöveg újrahasznosításaként vagy
historizáló műként értelmezhető-e. Kertbeny előszava alapján Ilosvai munkájának felélesztéséről van szó, és Arany érdeme nem több, mint hogy nem mellőzte el fölényesen egy régi
szerző munkáját. E tekintetben Arany archaizáló utánköltő, akinek legfeljebb a németek
66

67

68

69

70

71

ARANY János, Széptani jegyzetek, Arany János Összes Művei X., szerk. KERESZTURY Dezső, Prózai művek,
s. a. r. KERESZTURY Mária, Akadémiai Kiadó, Budapest, 1962, 547., 7. §. és uő., Irányok, II. rész, Szépirodalmi Figyelő 1862. II. félév, 11. szám, Arany János Összes Művei XI., szerk. KERESZTURY Dezső, Prózai Művek 2. 1860–1882, s. a. r. NÉMETH G. Béla, Budapest, Akadémiai Kiadó, 1968 (a továbbiakban
AJÖM XI.), 158.
[–], Erzählende Dichtungen von J. Arany, Aus dem Ungarischen übersetzt durch Kertbeny, Abendblatt
der Wiener Zeitung 1851/115, máj. 19. 458. és 1851/116, máj. 20., 463.
Moritz CARRIÈRE, Ungarische Dichtungen [Magyar költemények], Ausgewählte ungarische Volkslieder.
Erzählende Dichtungen von Arany. Der Held Janos und Gedichte von Petőfi. S ammtlich übersetzt von
Kertbeny, Deutsches Museum 1851, II. k., 208–216.
A Petőfi dem Sonnengott (Petőfi a Napistenhez) című verset TURÓCZI-TROSTLER József is közölte németül és magyarul, bőven ismertetve a recenzió Petőfire vonatkozó részét, i. m. 197–201.
Lorenz DIEFENBACH, [a Toldi és a Murány ostroma fordításáról], Didascalia (Frankfurt) 1851/107,
máj. 5.
Wiener Zeitung 1851/115, i. m.

2017. március

61

„

számára érthetetlen magyar nyelven és Ilosvaihoz képest lehetségesek érdemei. Kertbeny
utal rá, de nem emeli ki, nem is jár utána annak, hogy a Toldi-monda mennyiben népi, illetve
Ilosvai munkája mennyiben transzformálódott az évszázadok során népmondává. Az a tény,
hogy Ilosvai művét széltében olvasták és ponyván árulták, még nem a népiességét, csak a
népszerűségét tanúsítják. Innen nézve Arany műve tehát nem az őseredeti népi fantáziavilág
műköltői tükrözése, mint Petőfi költészete és a népdalok, inkább csak a népi elbeszélésmód
többé-kevésbé szerencsés szimulálása. Az Ost-Deutsche Post kritikusa említi csupán – negatív értelemben – a Toldi-monda hagyományozódását a „puszta fiai” körében. A népi életmódból vett képek, az ábrázolás plasztikussága, a mindenütt háttérben maradó, objektív, reflexió
nélküli elbeszélés ugyanakkor nemcsak a magyar népiességnek, hanem a klasszikus homéroszi eposzköltészetnek is sajátossága, így ez is távolítja Arany művét az eredeti magyar világtól, ráadásul az elbeszélő háttérbe vonulása miatt a mű allegorikusan, a magyar nép múltbeli
és jelenkori szabadságharcaira sem értelmezhető. Végül Toldi Nagy Lajos korabeli szereplő,
a cselekmény történeti kontextusba ágyazódik, ilyenformán a históriai elbeszélés körébe
szintén besorolható, s ez a vonatkozás az, amit a német recenzensek némelyike a legkevésbé
korszerűnek tekint. A mű pozitívumaként csupán azt összegzi a recenziósorozat, ami a fenti
értelmezéseken túl egzotikumként kiolvasható a költeményből. Diefenbach a vidékiességet,
Karl Ohly a gyökeres nemzeti népéletet, a berlini National Zeitung kritikusa az ázsiai jellegű
nép friss, eleven természetközeliségét, a Kölnische Zeitung szerzője az egyszerű cselekményvezetést, a bécsi Ost-Deutsche Post írója azt emeli ki, hogy Arany művét énekli a csikós a
pusztán, a huszár a lován, Moritz Carrière pedig az orientális vonásokat észleli.
A Murány ostroma értékelése még a Toldihoz képest is gyengébb, mert ezt egyértelműen
történeti elbeszélésként olvassák, és esélye sincs arra, hogy a népies vagy romantikus forradalmi narratívába beilleszthető legyen. Karl Ohly mindössze egyetlen bekezdést szentel neki,72 a Kölnische Zeitung munkatársa, Heinrich Pröhle annyit mond róla – Kertbenyt parafrazeálva –, hogy ragyogó drámai antitézisre épül, de olyan humorral fűszerezve, amely csak
a magyarok számára érthető. 73 Ugyanennyi mondanivalója van róla Moritz Carrière-nek,74
a bécsi lapok közül pedig csak az Ost-Deutsche Post kritikusa foglalkozik vele hosszabban.75
A Murány ostromát Aranyhoz nem illő költeményként értelmezi. A szerény tanítónak – írja –
most a politika szállt a fejébe és a tollába, elhagyva egyszerű szülőfaluját, Budára ment politizálni, s ezzel oda van „naivitása, koncepciójának szűziessége”. Ebben a világban már nem az
Alföld csikósaival beszélget, hanem úri méltóságokkal, ez pedig nem megy neki, ezért lett az
egész mű mesterkélt és lélektanilag sem hiteles alkotás. A szintén bécsi Wiener Zeitung kritikusa ezzel szemben éppen lélektaniságát dicséri a munkának, de elvitatja eredetiségét, amikor azt írja, hogy a mese érdekessége miatt nem csoda, ha annyian feldolgozták már Arany
előtt.76

72
73
74
75
76

K. O. [Karl OHLY], Aus den Pußten..., Beilage zu Nr. 166. der Allgemeinen Zeitung (Augsburg), i. m.
Heinrich PRÖHLE, Kölnische Zeitung, 1851/138, jan. 10.
Moritz CARRIÈRE, Ungarische Dichtungen, i. m.
[–], Zur ungarisch-deutschen Literatur, Ost-Deutsche Post, i. m.
[–], Erzählende Dichtungen von J. Arany, Abendblatt der Wiener Zeitung, i. m.

„

62

tiszatáj

4. Az 1853-as Arany-kiadás
Arany elbeszélő költeményei Lipcsében, Herbig kiadásában 1853-ban újra megjelentek,
azonban Kertbeny ekkor is rászervezett az eseményre. Ugyanebben az évben adta ki első ízben a száz magyar költő verseit tartalmazó nagy albumát,77 így a sajtó – és ő maga is – ennek
szentelt nagyobb figyelmet, amikor A Magazin für die Literatur des Auslandes [A külföldi
irodalom magazinja] című tekintélyes berlini irodalmi lap szinte összes nyári számát lefoglalta magának a Világos utáni magyar irodalmi körkép több folytatásos ismertetésére.78 Kertbeny szemmel láthatóan a teljes magyar irodalom ismerőjének és szakértőjének kívánt feltűnni e cikksorozatban, és elsősorban azt óhajtotta igazolni, hogy külföldön ő az egyetlen hiteles képviselője a hazai kiadványoknak. Cikkének első részében a forradalomnak áldozatul
esett, elhunyt, bebörtönzött, beteggé tett politikai és irodalmi személyiségeket ismerteti.
Széchenyi István, Wesselényi Miklós, Teleki László, Jósika Miklós, J. E. Horn rabbijelölt, Horváth Mihály püspök, Szalay László, Szemere Bertalan és mások sorsának rövid leírása után az
irodalmárokat sorolja fel: Vörösmarty visszahúzódott, Bajza József és Vachott Sándor kedélybeteg, Kerényi Frigyes Amerikában vetett véget életének, Garay János, a „magyar
Uhland” elhunyt, de kiesett az irodalomból Pap Endre, Kölcsey barátja, Szathmári Pál, Ballér
Sándor és mindenekelőtt Bozzay Pál, akiben Petőfi a magyar líra jövőjét sejtette. Az amnesztiát kapott szerzők között említi Czuczor Gergelyt, Tóth Lőrincet, Irinyi Józsefet, Erdélyi János
népi költőt és népdalgyűjtőt, Jókait, a „magyar Dumast”, Bérczy Károlyt, Dienes Lajost, Lisznyai Kálmánt, a „szeretetreméltó tavaszi pacsirtát”, aki hazatért olaszországi katonáskodásából. Mindezen névsorban, csupán felsorolás szintjén, Arany János és Tompa Mihály mint a
Petőfi utáni költészet két legjelentősebb alakja szerepel, majd a sorozat utolsó részében fordul elő újra Arany neve, skót balladafordításaival [!].
Kertbeny antológiája és cikksorozata hatással volt az Arany-kötet új kiadásának olvasatára is. Annyi recenzió e második megjelenés után nem keletkezett, mint 1851-ben, de a néhány cikk, ami foglalkozott a Toldival és a Murány ostromával, az részben a régi, részben pedig ennek az új kontextusnak a figyelembevételével történt.
A Blätter für literarische Unterhaltung című, Lipcsében, F. A. Brockhausnál megjelenő
lapban a liberális szellemiségű gimnáziumi tanár, Adolf Zeising a Danubische Poesie [Dunai
költészet] címet viselő cikksorozatban tért ki Kertbeny korábbi munkáira, köztük Aranyra. 79
Cikkét a Kárpát-medence őstörténetével kezdi, melyben a régi kultúrák a keresztény-germán
befolyás alatt álltak mindaddig, amíg meg nem jelentek olyan vad törzsek, mint a hunok,
szarmaták, szlávok és avarok. A mai lakosok még mindig nem érték el a kiművelődés magasabb fokozatát, még mindig ifjúkorukat élik, tele tűzzel, álmokkal, szabadságvággyal, a tudomány mezején pedig még mindig csupán „tanulóknak” számítanak. A szenvedéllyel teli ifjúkor megnyilvánul költészetükben, életmódjukban, szokásaikban, a nomád- és zsiványélet

77
78

79

Album hundert ungrischer Dichter, i. m., 1853. és 1854.
KERTBENY Károly, Die ungarische Literatur der letzten drei Jahre, Magazin für die Literatur des
Auslandes (Berlin) 1853/81, júl. 7., 321–322; 1853/82, júl. 9., 326–327; 1853/83, júl. 12., 331–332;
1853/91, júl. 30., 361–362; 1853/92, aug. 2., 366–367; 1853/98, aug. 16., 389–390; 1853/99, aug.
18., 394–395.
Adolf ZEISING, Danubische Poesie, Blätter für literarische Unterhaltung (Leipzig) 1853/10, márc. 5.,
217–231; 1853/11, márc. 12., 242–251.

2017. március

63

„

iránti vonzalmukban („in ihrer Lust zum freien Nomaden- und Räuberleben”), nemzeti felkeléseikben.
E nemzeti karakterfestés után Zeising Kertbeny köteteit veszi sorra. Előbb a Petőfifordítást ismerteti hosszasan. Úgy látja, Petőfinek olyan sikere volt Németországban, mint
egyetlen más magyar költőnek (Bercsényinek [! Berzsenyinek], Horváthnak, Czuczornak)
sem, főként annak köszönhetően, hogy nemcsak szórványosan jelentek meg versei, hanem
kötetes kiadása keletkezett. Gondolatmenetének végén arra a válogatásra is kiterjed figyelme, amelyet Kertbeny Petőfi verseihez mellékelt a magyar költészet történetéből. A pálmát
itt Kisfaludy Károly kapja, mert népies versein egyfajta irónia érződik: ez nem annyira megfontolt, mint Tiecké, nem is annyira éles, mint Heineé, de mindenütt naiv és bájos. Ugyanebben az áttekintésben Vörösmartyt – Fóti dala miatt – az ivóköltészet (Trinklied) jelentős képviselőjeként regisztrálja. Kertbeny népdalkiadásában (Ausgewählte ungarische Volkslieder...)
elragadja Zeisinget a dalok erotikája és a betyárköltészet romantikája. Még a zsiványok neveit is megtanítja a német olvasónak: Zöld Marci, Sobri Lozsi [!], stb.
A folytatásban Zeising külön foglalkozott Arany János kötetével, és a kultúrpolitikai indítás után alig várható, meglepő módon igen értő, poétikai sajátosságokra is kitérő bírálatot írt
mindkét költeményről. A Toldiban nemcsak a naivitást pillantja meg Kertbeny gyenge fordítása mögött, hanem azt is, hogy a 16. századi népkönyv átköltése egyszerűsége mellett is igen
bonyolult, a cselekmény felépítése több jelentésszintet is létrehoz. A narrátort elrejtő epikus
elbeszélésből egy tökéletesen megkonstruált világ jön létre, oly módon, hogy az olvasó szinte
otthon érzi magát benne. Arany képei, melyek a tökéletlen fordításból is kivehetők, a népi
életből valók ugyan, homéroszi jellegűek, ugyanakkor újszerűek, mélyek, és alkalmasak arra,
hogy az eposzi csodás szint szerepét betöltsék. A csodás szintet ugyanis Aranynál a szereplők
belső hite, meggyőződése helyettesíti, és ebből fakadóan látják bele többek között a természeti jelenségekbe is egy felsőbb akarat megnyilvánulását és működését. Végkövetkeztetésében Zeising úgy fogalmaz, hogy a Toldi az egyszerűség és természetesség műve, szemben
a modern kultúra hanyatlásával és blazírtságával.
A Murány ostromának témája Zeising szerint sokkal alkalmasabb lenne regény- vagy
drámafeldolgozásnak, mint elbeszélő költeménynek, a választott forma és a tartalom ezért
szerinte nem illik össze. Úgy hiszi, hogy maga Arany is bizonytalan lehetett, mert a mű eleje,
a vezérek tanácskozása kissé egyhangúra és unalmasra sikeredett, s majd csak később élénkül fel a történet, amikor megtalálja a megoldást, a szerelem felébredésének mozzanatát.
A mű második két énekében, a helyzetek és karakterek elmélyítésével tud Arany a Toldi
szépségéhez felemelkedni.
Arany lírai költészete német kritikai színtéren először Kertbeny 1853-as költészeti albumának ismertetésében kerül szóba. A Wiener Zeitung irodalmi mellékletében egy L. J. S. szignójú recenzens ír hosszabb cikket az antológiáról, az összeválogatott szövegek alapján a magyar irodalomtörténet általános áttekintését nyújtva, amit a fentebb már vázolt osztrák kultúrpolitika és birodalmi szemlélet éppúgy befolyásolt, mint a Kertbeny által sugallt kánon.80
A recenzens két nagyobb korszakot fedez fel a magyar költészet múltjában: az első korszakot
a némettel való hasonlóság, a második korszakot pedig a németnek való alárendeltség jellemzi. Ez utóbbi állítást mindössze Kazinczy és Schiller disztichonról szóló epigrammájának
80

L. J. S., Album hundert ungarischer Dichter, Hrsg. von C. M. Kertbeny, Oesterreichische Blätter für Literatur und Kunst, Beilage zur Oesterreich-Kaiserlichen Wiener Zeitung 1854/22, máj. 29., 152–153.

„

64

tiszatáj

összevetésére és Heine befolyására alapozza Pap Endre, Petőfi, Samarjai és Székely költészetére. Erősnek véli az antológia alapján az ossziáni hatást is a magyar irodalomban, s ezt onnan eredezteti, hogy az álmodozó költészet a magyar nemzeti karakterhez igen közel áll,
ahogy azt Petőfi Homér és Osszián, illetve Arany János Ősszel című költeménye bizonyítja.
Észreveszi a recenzens azt is, hogy az egész antológiában egyetlen filozófiai költemény található, Arany János Dante című verse, és ebből azt a következtetést vonja le, hogy a magyar
népben a sorscsapások sem fejlesztették ki az absztrakció képességét, mert még fájdalmát is
cigányzenében fejezi ki. Összességében erő, kellem és humor jellemzi a gyűjteményt, a puszta
képei a csárdákkal újszerű tárgyi világot jelenítenek meg. Az elbeszélő műfajok terén Tompa
Mihályt látja a cikkíró kiemelkedő költőnek, akinél szórakoztató módon vegyülnek a homéroszi és a nibelungi vonások. De Kölcsey Hymnusára, Guczov [! Czuczor] Gergely A legszebb
ének című dalára, Matisz Pál versére, Garay János Kontjára és a többi hasonló darabra is jellemzőnek tartja azt a poétikai [!] vonást, hogy bennük „homéroszi módon esznek és nibelungi
módra verekszenek”.
5. Kísérlet a korrekcióra: Kolbenheyer Móric Toldi-fordításai
A Kertbeny-féle kötet és fogadtatása minden bizonnyal közrejátszott abban, hogy 1853 végén egy új fordítás gondolata merült fel pesti körökben, melyről Kertbeny már korábban tudomást szerzett, hiszen Aranynak írt levelében nyíltan rákérdezett a dologra (invazív fellépése, a magyar irodalomban való egyedüli illetékességének bizonygatása is onnan eredhetett
1853-ban, hogy jóelőre ki szerette volna iktatni a vetélytársat). A fordítás szervezőjeként
Heckenast Gusztáv kiadó nevét említik a források, de mások is tudhattak róla, vagy segíthették az ügyet, mert Toldy Ferenc 1854 legelején tájékozottságot tükröző hírt tesz közzé az Uj
Magyar Muzeumban:
„Arany népies éposza Toldi, mely pár hét előtt jelent meg második magyar kiadásban, Kertbeny német fordításában most már harmadik kiadásra készíttetik elő.81 Ezenkívűl Toldit még két, más német fordításban várhatjuk. Az egyiknek kiadására Heckenast vállalkozott, a másik Németországon [!]
fog megjelenni. Ez utóbbit a derék német nyelvész, Stier, wittenbergi oktató, készíti, ki Zrínyi hőskölteményét is fordítás alá vette.”82

Stier fordítása nem készült el, vagy nem jelent meg, Heckenast ellenben kapcsolatba lépett a soproni evangélikus lelkésszel, Moritz Kolbenheyerrel, aki az 1840-es években – publikálatlanul ugyan – de Petőfit,83 majd később Vörösmartyt is fordította németre. Kolbenheyer 1851 óta levelezett a magyarság iránti rokonszenvéről nem éppen híres,84 akkor már
neves bécsi dráma-, novella- és eposzíróval, Friedrich Hebbellel, és neki küldte meg véleményezésre saját versein kívül a Zalán futásából készített átültetését is (bár Hebbel erre nem
válaszolt, és igen szűkszavúan nyilatkozott Kolbenheyer verseiről).

81
82
83
84

E harmadik, Kertbeny által javítottnak ígért kiadás nem jelent meg.
Uj Magyar Muzeum 4(1854), 1. füzet, január, 96.
Ld. erről TURÓCZI-TROSTLER, i. m.
Kijelentéseiről, ironikus megjegyzéseiről ld. SZIDON G. Károly, Hebbel és Magyarország, illetve GYŐRY
Lujza: Hebbel és a magyar politika = Philologiai dolgozatok a magyar–német érintkezésekről, szerk.
GRAGGER Róbert, Budapest, Hornyánszky Viktor, 1912, 255–270. és 271–275.

2017. március

65

„

Amikor 1853-ban Heckenast megkeresi Kolbenheyert a Toldi fordítására szóló megbízatással, ő nemcsak Arany jóváhagyásáért folyamodik a német szöveggel kapcsolatban, még ha
azután nem is dolgozza be a javasolt módosításokat a szövegébe (Arany levele és észrevételei
elvesztek),85 hanem újra megkeresi Hebbelt, és őt is véleményezésre, illetve előszó írására
kéri fel. Hebbel nem utasítja el, de végül csak egy levelet ír, melyet Kolbenheyer az 1855-ös
kiadás elé illeszt. A levél teljes szövegét magyar fordításban Szidon G. Károly közölte:
„Ön, tisztelt Uram, Arany Toldiját elém tárta s tudni óhajtja, vajjon ez a magyar költemény véleményem szerint megérdemli-e a német irodalomban való meghonosítását. Azt hiszem, kérdésére feltétlen igennel felelhetek, habár a költemény leleményre nézve alig nevezhető eredetinek és mélynek,
kivitelében mégis igen sajátságos és gyorsabban, meg élénkebben ismerteti meg az olvasóval a magyar ős, eredeti állapotokat, mint akármelyik történelmi könyv. Ennek az autochton elemnek, mint a
hogy én nevezném, azt hiszem irányadónak kell lennie a poesisben, éppúgy, mint a borban, egyáltalában ott, a hol átplántálásról van szó. A mit a haza bőven terem, az csak akkor viendő át idegenbe,
ha emiatt új összeköttetésekkel is társult, a melyek megváltoztatják természetét vagy még részletesebben bemutatják s ezáltal új irányú érdeklődést keltenek. Itt is határozottan ilyen esettel van dolgunk; munkáját azért Németországban is kétségkívül szeretettel fogják köszönteni. A mű erre önmaga ajánlja magát kifejezéseinek energiájával és jól hangzó verseivel.”86

Hebbel segítségének, ajánló sorainak kérése kétségtelenül Kolbenheyer személyes kapcsolatára vezethető vissza, lehetséges azonban emögött más megfontolás is Heckenast és a kiadást
esetlegesen intéző hazai munkatársak részéről. A Kertbeny-féle fordítások fogadtatása során
jól érzékelhető volt a pártfogó személyének fontossága, de az is, hogy a kritikai reakciók terén milyen különbségek mutatkoztak a németországi és osztrák sajtóban. Az egyik legtekintélyesebbb bécsi költő, Hebbel nevétől, véleményétől talán éppen az osztrák kritika módosulását remélték a szervezők.

85

86

Kolbenheyer Mór Aranynak, 1854. márc. 30., AJÖM XVI. 408–409. és 970–971; Arany Kolbenheyernek 1854 áprilisában írt levele (AJÖM XVI. 411. és 971–972.), mely a Kolbenheyer-hagyatékkal
együtt elpusztult. Kolbenheyerről, a Toldi-fordítás történetéről, annak minőségéről, Kertbeny munkájával való összevetéséről és Hebbel leveleiről többször és részletesen írt BORONKAY Szabolcs, akinek adataira mi is támaszkodtunk: A soproni Kolbenheyer Mór „Toldi”-fordításai, Soproni Szemle
1994/3, 58–62.; uő., Moritz Kolbenheyer levelezése Friedrich Hebbellel, Soproni Szemle 1996/1, 57–
61.; uő.: Arcképek Sopron XIX. sz.-i német nyelvű irodalmi életéből. 4. Kolbenheyer Mór, Soproni Szemle
1997/3, 44–47.; Eine ungleiche Dichterfreundschaft, Zum Briefwechsel Hebbel–Kolbenheyer, Berliner
Beiträge zur Hungarologie 9(1996), 54–62.; uő.: Az identitás formái és változása: Moritz Kolbenheyer,
Irodalomtörténeti Közlemények 103(1999)/1–2, 101–113. Ld. még: Friedrich HEBBEL, Sämmtliche
Werke, Berlin 1911–13. Abt. 3. Bd., 1–8. (Hebbel levelei, 14 db); Briefe an Friedrich Hebbel, Moriz
ENZINGER és Elisabeth BRUCK szerk., Wien, 1973. HEBBEL levele Kolbenheyernek: AJÖM XI. 640–641.
Kolbenheyer levelét NÉMETH G. Béla is közli az AJÖM idézett kötetében, átirata azonban számos hibát
tartalmaz, melyet – bízva a kritikai kiadás sajtó alá rendezőjének pontosságában és a lektornak, Barta Jánosnak a figyelmében – akaratlanul mi is átvettünk az Arany-széljegyzeteket tartalmazó első kötetben: Arany János Munkái, Lapszéli jegyzetek, Folyóiratok I., s. a. r. HÁSZ-FEHÉR Katalin, Universitas
Kiadó–MTA Bölcsészettudományi Kutatóközpont, Irodalomtudományi Intézet, Budapest, 2016, 345.
A legsúlyosabb hiba, hogy a „Versetzung” (átültetés) szó helyett Németh G. Béla a „Verfaulung” (erjedés, rothadás) kifejezést olvasta, s mi ilyen értelemben interpretáltuk Hebbel levelét, az eredeti fényében tévesen.
SZIDON G. Károly, i. m.

„

66

tiszatáj

A Toldi 1855-ös, Hebbel ajánlólevelét is tartalmazó megjelenése után, a következő évben,
1856-ban adta ki Kolbenheyer Móric a Toldi estéjének német fordítását.87 Kolbenheyer ekkor
már Arany javításait is figyelembe vette,88 noha személyes véleménye az volt, hogy Arany
nem alkalmas egy ilyen fordítás mérlegelésére, mert „nincs valami bizalmas viszonyban a
német nyelv géniuszával”.89 A kötet ezúttal is Hebbel védnöksége alatt került a közönség elé,
bár most nem az ő szavaival, hanem a neki szóló, Kolbenheyer által írt verses ajánlással,
melyhez megnyerte az osztrák költő engedélyét. Cserében Heckenast Pesten kiadta Hebbel
novelláit.90
Kolbenheyer eredeti versmértékben, trochaikus sorokban, bár négysoros strófákban átdolgozott szövegei – a néhány félreértést leszámítva – összehasonlíthatatlanul pontosabbak,
jobbak voltak, mint az 1851-es kiadás.91 A két kötet formailag nem olyan gazdag peritextuális
felszereltségű, mint Kertbenyé, a kevés magyarázó jegyzet nem függelékben, hanem lábjegyzetben követi a szöveget. A fordító sehol sem tolakszik a mű elé, Hebbel levele cím és magyarázat nélkül került az első lapokra. Ezt követi egy rövid és tárgyilagos, adatokra, illetve tudományos kutatásokra hivatkozó bevezetés (VII–XIV. old.), melyben erősen érezhető egy új
Arany-kép és egy új Toldi-interpretáció megalapozásának szándéka. Aranyt nem övezi e szövegben semmiféle irodalmi kontextus, Kertbeny fordítására sem történik hivatkozás. Arany
életrajza, szalontai származása sem kerül elő, most tudós és tanári munkája hangsúlyozódik:
Kolbenheyer annyit mond el róla, hogy a nagykőrösi gimnázium professzora.
A Toldi-monda történetének ismertetésekor Toldy Ferenc tekintélye lesz mérvadó, akiről
Kolbenheyer megemlíti, hogy a Magyar Tudományos Akadémia titoknoka, s akinek kutatómunkájából az derül ki, hogy Ilosvai csupán irodalmi lejegyzője, feldolgozója volt egy olyan
mondakörnek, mely jóval régebbre, a magyar nép hőskorába vezethető vissza. Ezzel Arany
munkáját is átértékeli, mert nemcsak a nyelvi megformálást utalja a népiesség körébe, mint
Kertbeny, hanem magát a monda anyagát is népi hagyományozódásúnak tünteti fel, így elhárítja azt a látszatot, mintha pusztán Ilosvai utánköltése lenne. A Toldi alapkoncepcióját azonban talán túlzottan leegyszerűsíti Kolbenheyer, amikor három alaptézisét a fizikai erő megdicsőülésében, a hazaszeretetben és az anya iránti tiszteletben határozza meg. („Es war ihm
bei Toldi um eine Verherrlichung der Körperkraft, der Vaterlandsliebe und der Pietät gegen die
Mutter zu thun.”) Ez utóbbinak, az anya iránti gyengédségnek a kifejezésében látja Arany
eredetiségét Ilosvaihoz képest, mert ott mindössze kétszer kerül elő az anya alakja, Miklós
elérzékenyülése ellenben egyszer sem. További hasonló és eltérő motívumokat is felsorol
Kolbenheyer (pl. hogy a farkasjelenet Ilosvainál hiányzik), s végül kitér arra is, hogy Arany az
Ilosvainál említett jeleneteket átszerkeszti.

87

88
89

90
91

Toldi, Poetische Erzählung in zwölf Gesängen, Aus dem ungarischen des Johann ARANY, in Versmaaß
des Originals übersetzt von Moritz KOLBENHEYER, Mit einem Brief von Friedrich HEBBEL, Pesth, Verlag
von Gustav Heckenast, 1855.; Toldi’s Abend, Poetische Erzählung in sechs Gesängen, Aus dem Ungarischen J. ARANY von Moritz KOLBENHEYER, Pesth, Heckenast, 1856.
Arany János Kolbenheyernek, 1855. márc. 17., AJÖM XVI. 532–533. és 1012–1013.
Kolbenheyer Mór Heckenast Gusztávnak, idézi NÉMETH Sára: Kolbenheyer Móric, Egyetemi Nyomda,
Budapest, 1938, 82–83.
Erzählungen und Novellen von Friedrich HEBBEL, Pesth, Verlag von Gustav Heckenast, 1855.
A fordítás szövegéről, minőségéről, Kertbenyétől való eltéréseiről ld. BORONKAY Szabolcs idézett tanulmányait.

2017. március

67

„

Ennyi mindössze az előszó. Összességében csendesebb, visszafogottabb, de szegényesebb
is, mint Kertbenyé. Mentes a nemzetkarakterológiai és politikai utalásoktól, Kolbenheyer inkább a mű filológiai hátterét részletezi, de Hebbel nevén kívül semmivel sem ösztönzi, izgatja
a német olvasó érdeklődését. A Toldi estéjének fordításában még ennyi útmutatót sem találni.
Kolbenheyer Hebbelnek szóló versén kívül mindössze néhány fordítói lábjegyzet segíti az olvasást.
A fogadtatás mind a kritikák számát, mind tartalmát tekintve meglehetősen visszafogott
volt. Ehhez hozzájárulhatott a terjesztés hiánya éppúgy, mint maga a gyengén felszerelt kötet, a szegényesen interpretált, és a formahűség, pontosság ellenére is kissé elszürkített szöveg. Kolbenheyer sem volt (jó) költő. Az Oesterreichische Blätter für Literatur und Kunst című lap 1855/107., április 16-i számában egy J. G. S. szignójú szerző jól érzékelhetően csupán
Hebbel miatt ír a Toldiról, bár úgy véli, hogy levelének burkolt bírálata miatt kár volt a kötetbe szerkeszteni. A recenzens csupán a fordító adatait ismétli meg, és néhány mondatban foglalja össze ugyanazt a véleményt, amit a Kertbeny-bírálatokból is ismerni lehet: Arany műve
egyszerű, természetes, világos, előadásmódja epikus jellegű. Annyi politikai célzást azért
megenged magának, hogy Toldi alakjába, mely Kolbenheyer szerint a fizikai erő megdicsőülése, az egész magyar nép prototípusát látja bele.
A liberálisból lassanként konzervatívvá átforduló, sziléziai német származású Wolfgang
Menzel stuttgarti kiadású irodalmi lapja, a Literaturblatt rövid, de nagyon indulatos írást közöl az új fordításról. Arany erényének azt tartja, hogy művében nem az a németgyűlölettel
kokettáló magyarság látszik, ami az elmúlt időszakban még Bécsben is divatozott. A bécsiek
elnézéssel, sőt bárgyú módon eltűrték Metternich idején, hogy a magyarok a németfaló huszárdalokat húzzák nekik, és véleménye szerint ez a magatartás vezetett az 1848-as eseményekhez, amikor Bécset Kossuth ügynökei lepték el.92
A bírálatok egy része már a Toldi estéjének német megjelenése után készült, és együtt
tárgyalja a két munkát. Elsőként a Deutsches Muzeumban ír róluk a lap szerkesztője, Robert
Prutz.93 Szerencsés ötletnek ítéli az új fordítást, mert a magyar irodalomról Németországban
szinte semmit sem tudni, és a nevek csupán üres jelek maradnak, anélkül, hogy művek társulnának hozzájuk. Arany Jánost Pőtőfi [!] mellett a legnagyobb magyar költőként említi, aki
1819-ben született [!], és először 1843-ban [!], egy komikus költeménnyel vált ismertté. Művéről szinte semmit sem mondhat, mert nem ismeri az eredetit, de az átdolgozás könnyedségre vall, és érdemes arra, amit Hebbel ítélt róla. Prutz írása is tiszteletkörnek tűnik, elsősorban Hebbel neve miatt. Még arra sem érdemesítette a munkát és szerzőjét, hogy ismereteit pontosítsa róluk.
A levél idézéséből ítélve ugyancsak Hebbel miatt foglalkozhatott a kiadványokkal a lipcsei Blätter für literarische Unterhaltung című lap H. M. szignójú szerzője a cseh és a magyar
irodalomról szóló együttes szemléjében.94 Kertbeny korábbi fordításához képest elismeri
Kolbenheyer munkájának pontosságát, azonban úgy véli, hogy a trochaikus sorok monoton
hatást gyakorolnak a német olvasóra. Adolf Zeising korábbi recenziójára hivatkozva nem is92

93
94

[–]: Toldi. Poetische Erzählung in zwölf Gesängen, [Wolfgang Menzels] Literaturblatt 1855/100, dec.
15., 400.
R[obert] P[RUTZ], [Literatur und Kunst c. rovat], Deutsches Museum 1856/4, jan. 24., 131–134.
H. M., Aus dem Böhmischen un Ungarischen, Blätter für literarische Unterhaltung 1856/19, máj. 8.,
348–349.

„

68

tiszatáj

merteti a Toldit, csupán a Toldi estéjére tér ki, és röviden annyit állapít róla, hogy a cselekménye rendkívül egyszerű, a mű erénye pedig a realizmus és az egészséges humor.
Rövid és elismerő ismertető jelent még meg az osztrák gimnáziumok folyóiratában, főként a Toldi estéjére összpontosítva, mert a Toldival az 1855-ös, IV–V. füzetben már foglalkoztak. A cselekményről annyit mond a névtelen recenzens, hogy olyan hőst ábrázol, aki az új
korszak hajnalán nem képes a változásra. A humoros elemet Bence alakja képviseli, erotikum
pedig csak mellékszálként található benne. Dicséri a mű epikus nyugalmát, vizualitását, objektivitását és a fordítást, végül javasolja, hogy a szöveget az iskolai oktatás számára is tegyék elérhetővé.95
6. Az 1856–1861 közötti időszak
A felsorolt bírálatokból is érzékelhető, hogy Kolbenheyer munkájával nem sikerült fordulatot
elérni az Arany-értékelésben. Wolfgang Menzel indulatos kifakadásából a nemzeti és szabadságharcos romantika ellen úgy tűnik, hogy az évtized közepére elgyengült a forradalom utáni
politikai részvét, inkább egyfajta politikai ellenérzés erősödött fel ezzel kapcsolatban. Ehhez
hozzájárulhatott talán az is, hogy túl sokan, túl sokszor és túl sokféle módon vették igénybe a
nyugati világ figyelmét a „magyar sors” iránt. Olykor – mint Kertbeny például – vissza is éltek
vele.96 Nem működött már az egzotikum, a nemzetkarakterológia, a csikós-betyáros puszta
iránti etnográfiai lelkesedés sem (hiába próbálkozott Kertbeny az évtized végén Lisznyai
fordításával),97 sőt inkább a hagyományozódó kulturális fölényérzet vonásai élesedtek ki –
Ausztriában és Németországban egyaránt. Kivétel ez alól Bodenstedt, aki komoly és szép előszavában rajzolja át a Petőfi-képet Kertbeny 1858-as kiadásában, elsősorban irodalmi, poétikai sajátosságait, képalkotó tehetségét, formaérzékét, nyelvezetét, nem triviális realizmusát,
s mindent összevéve világirodalmi rangját emelve ki, burkolt sajnálattal, hogy nem akadt

95

96

97

[–], Toldi’s Abend, Zeitschrift für österreichischen Gymnasien (Red. J. G. Seidl, H. Bonitz, J. Mozart),
7(1856), 171.
Jellemző Ida von Düringsfeld német írónőnek egy útlerása ausztriai utazásáról. 1855 őszén Kertbenytől több ízben is kétségbeesett levelet kapott, hogy hamarosan le fogják tartóztatni, hogy menekülnie kell, hogy öngyilkos akar lenni, hogy Keletre fog vándorolni és ott örökre eltűnni (Kertbeny
Aranyt is ezzel igyekezett részvétre gerjeszteni, úgy látszik, ez szokásos, jól bevált szövege volt).
A hölgy Kertbenyvel együtt izgult annak sorsán, míg hírt nem kapott arról, hogy levelezőtársának
semmi baja, Prágában, majd Bécsben tartózkodik minden különösebb üldözés nélkül. Majd megjelent nála a bécsi szállodában Kertbeny személyesen, egy halom műfordításkötettel, köztük „Patőfyvel” [!], és hat órán át sorolta a legkeserűbb („enorm tragisch”) történeteket a maga üldözött sorsáról. Von Düringsfeld asszony a látogatás végére nem tehetett mást, mint hogy nyilvánvaló hazugságaiért és hóbortosságáért egyszerűen kinevesse és kigúnyolja Kertbenyt, s abban reménykedett,
hogy az nem fogja megismételni látogatását, ám legnagyobb meglepetésére Kertbeny azt ígérte, újra
visszajön. – Ida VON DÜRINGSFELD, Reisekizzen aus Oesterreich = Erinnerungen an merkwürdigen
Gegenstände und Begebenheiten, verbunden mit Novellen, Humoresken, Sagen und einem Feuilleton,
36(1856), Verlag Carl Bellmann, 345–355, itt: 349–350.
Gedichte von Kolomon Lisznyai, Aus dem Ungrischen übersetzt von K. M. KERTBENY, München, Matth.
Riegersche Buchhandlung, 1859.

2017. március

69

„

jobb fordítója Kertbenynél.98 Az is jól látható, hogy a verses epika nem tartozott a német irodalmi érdeklődés fő sodrába, és sem a műfajhoz, sem a cselekményhez nem volt szempontrendszere az osztrák és német kritikának. Az a historizmus és intertextualizmus, amely Magyarországon a reformkor után, a Bach-korszakban szükségszerű megszólalási formaként, allegorizáló retorikával éledt újjá, a teljesen más körülmények között működő német (s tegyük
hozzá: a francia, angol) irodalomban dekódolhatatlannak bizonyult.
Ugyanakkor, ha halkan és szórványosan is, de megindult az évtized közepén Aranyról egy
másfajta beszéd a német irodalomban, és ez a hazai német lapok szerzőinek, fordítóinak volt
köszönhető. 1854-ben a Pester Sonntagsblattban Szegfi Mórtól eredt az Ágnes asszony német
fordítása,99 majd feltehetően ezt vette át 1856-ban az osztrák Oesterreichische Zeitung. Erre
a lapra, illetve a Wiener Zeitungra és az Ost-Deutsche Postra hivatkozik a lipcsei Blätter für
Literarische Unterhaltung, amikor 1856 végén újra cikket közöl Aranyról és a Kisebb költeményeket ismerti.100 Bár nem feledkezik meg kiemelni, hogy vannak a gyűjteményben Bürger-utánzatok (Bor vitéz), falusi történetek (Az első lopás), hogy Arany csak ott tud jelentőset
adni, ahol saját érzéseit szólaltatja meg és a népdalai a leggyengébbek a kötetben, azért a végén úgy összegzi, hogy a magyar költő sokféle műfajban alkot, és a forma mesterének számít.
Ennél is tovább megy a Dudumi Demeter álnevű, német nyelvű, az idő tájt Pesten élő görög író, amikor a Pester Briefe című tárcagyűjteményében Aranyt egyenesen kozmpolita költőnek minősíti.101 Gondolati síkon – írja – Arany éppen azon a világpolgári magaslaton áll,
mint Petőfi, noha saját nemzetének is kedvelt költője maradt, amint azt a Toldi igazolja. Nemcsak lírájára alapozza véleményét, melyből maga is fordított a Klänge aus dem Osten című válogatásában,102 hanem az elsők között állítja – főként az Ágnes asszonyra hivatkozva –, hogy
balladaköltészetével Arany németországi viszonylatban is új műfajt teremtett.
A későbbiekben ez a vonulat is felerősödik majd az Aranyról szóló németországi kritikai
beszédben, egyelőre azonban ismét Kertbeny lépett színre 1861-es fordításkötetével a Kisebb költeményekből.103 A 80 verset tartalmazó válogatás előszavában ezúttal ő is a Dudumi
Demeter által említett világirodalmi jelentőséget és világpolgárságot akarta igazolni, azonban megint inkább csak jól látta, de rosszul tette a dolgait, és ellenérzést váltott ki a bírálókból. Az Europa – Chronik der gebildeten Welt című lipcsei hetilap hosszú és lehangoló írást
közölt a kötetről. A recenzens nem annyira lelkes, mint Kertbeny – így kezdődik a cikk, majd
kioktatja a fordítót és a szerzőt: Arany világirodalmi meghonosítása, legnagyobb tekintélyek
(Goethe, Byron, Lenau) mellé állítása a kötet alapján jócskán túlzásnak tűnik. Azt inkább elfogadja a recenzens, amit Kertbeny az előszó XVIII. oldalán állít, hogy Arany a müncheni bal98

99
100
101

102

103

Dichtungen von Alexander Petőfi, Aus dem Ungarischen, in eigenen und fremden Uebersetzungen
hrsg. von Karl Maria KERTBENY, Mit einem Vorwort von Friedrich BODENSTEDT, Leipzig, F. A. Brockhaus, 1858., V–XIV.
Frau Agnes, Übers. SZEGFI Mór, Pester Sonntagsblatt 1(1854)/4, jan. 22., 55–56.
Blätter für literarische Unterhaltung 1856/45, nov. 6., 832.
Demeter DUDUMI, Pester Briefe über Literatur, Kunst, Theater und gesellschaftliches Leben, Pesth,
Verlag von Lauffer & Stolp, 1856, II. k., 37–38.
Klänge aus dem Osten, Ungarische Dichtungen, frei übersetzt von Demeter DUDUMI (első és második
kiadás ugyanabban az évben), Pesth, Verlag von H. Geibel, 1855. [Aranytól: A Letészem a lantot; Az
Alföld népéhez, 1–12.]
Gedichte von Johann Arany, Versuch einer Musterübersetzung, Nach dem ungrischen von K. M.
KERTBENY, Genf, Buchdruckerey von J. W. Fick, 1861.

„

70

tiszatáj

ladaköltőhöz és orvoshoz, Hermann Lingghez hasonlítható művész, bár utána még ezt is korrigálja: Lingg képes arra, hogy túllépjen saját nemzete szűk határain a világtörténelem felé,
míg Arany mindenütt csak saját nemzetének témáinál ragad meg.
Az 1860-as évek elejétől azonban – részben Arany Pestre költözésével, lapszerkesztésével, részben akadémiai rangjával és pozíciójával, illetve a fordítók számának gyarapodásával104 és a hazai német sajtóorgánumok odafigyelésének növekedésével új, noha ezúttal is
váltakozó hangsúlyú korszakok kezdődnek Arany külföldi recepciójában. Sokkal több utalás
történik Arany költői jelentőségére, világirodalmi rangjára, de ezzel párhuzamosan formálódik és erősödik az a később sokat emlegetett közhely is, hogy Arany lefordíthatatlan, hogy
csak saját nyelvén érzékelhető költészetének gazdagsága. Tény azonban, hogy miközben a
magyar irodalomban Vörösmarty, Petőfi, Arany pontosan tudták, hogy a művészi fordítás
nem azonos a műfordítással, Aranynak egyetlen hozzá méltó fordítója akadt: a szerbek költője, Jovan Jovanović (Zmaj), aki 1857-ben Újvidéken adta ki a Toldit, olyan nyelven, melyet Európa műveltebb részén szintén nem értettek. Ő nem panaszkodott, hogy Arany fordíthatatlan,105 mint ahogyan Arany sem, hogy Shakespeare-t ne lehetne magyarra átültetni. A kiváló
fordító fontossága mellett azonban egy-egy jó fordítás létrejötte gyakran körültekintő, megfontolt, előrelátó, kifinomult és hozzáértő irodalomdiplomáciai tevékenység függvénye is.

104

105

Ugyanebben az időben két másik fordító is jelentkezik: Ungarische Dichtungen von Johann Arany,
Deutsch von Adolf DUX, Pest, 1861, Lauffer & Stolp [Vorwort; Katalin; Keveháza]; Gedichte von Johann
Arany, Aus dem Ungarischen von Ludwig KORODI, Kronstadt, Verlag Haberl und Sindel, 1863.
Toldija, Spevana skaska u XII pesama, S madžarskog preveo Jov. JOVANOVIĆ, U Novom Sadu, Danilo
Medaković, 1857 (más adatok szerint: 1858). (A Toldi estéjét 1870-ben, a Murány ostromát 1878ban ültette át, ugyancsak Jovan Jovanović Zmaj.)

SZEMLÉR FERENC

„

72

tiszatáj

TÖRÖK ZSUZSA *

Arany és a britek
A TOLDI ÉS A MURÁNY OSTROMA A LONDONI ATHENAEUMBAN
Kertbeny Károlyt (1824–1882), aki Karl Maria Benkert néven látta meg a napvilágot, és csak
később, 1848-ban magyarosította nevét,1 jól ismerte a 19. század második felének irodalmi
értelmisége. Kertbeny ugyanis, aki sem kiemelkedő tehetség, sem pedig kivételes nyelvi
kompetenciák birtokában nem volt, arra tette fel életét és irodalmi működését, hogy magyar
írók műveinek németre fordításával népszerűsítse a magyar irodalmat külföldön. A Pesti
Napló 1851-es évfolyamának január 2-i száma a „charlatánok charlatánjá”-nak,2 Tompa „az
irók árnyéká”-nak3 nevezte. Sikertelen fordításai miatt gyakran volt célpontja gúnyos megjegyzéseknek a korszakban. Vahot Imre „Kertbeny kerteletlen forditásait” küldte meg Aranynak 1851 májusában,4 Pákh Albert pedig nem kevés szarkazmussal feltételezte a Toldi estéjének megjelenése után, hogy Kertbeny már azt is fordítja „soirée beym Schedel” [Estély Toldynál] címmel.5

*
1
2

3

4

5

A tanulmány szerzője az MTA BTK Irodalomtudományi Intézet tudományos munkatársa.
DETRICH Márta, Kertbeny Károly élete és műfordítói munkássága, Szeged, [k. n.], 1936, 14.
A Pesti Napló Moritz Hartmann 1851-ben megjelent Petőfi-fordításai kapcsán említette a fordítási
előzményeket, és ebben a kontextusban Kertbeny Károlyt: „Rákospalotai Károl Mária, alias Kertbeny
– ki nem ismeri e charlatánok charlatánját? – feladatúl tüzte magának a magyar irodalomat a külföld
előtt pellengérre állitani és remekeinek forditásához fogott.
Petőfi költeményeiből kiadott egy vastag kötetet rettenetes forditásban. Mária ugyanis azon emberek közé tartozik, kik egy nyelvet sem tudnak. Mig Magyarországban volt, senkinek sem jutott eszébe őt magyarnak tartani, Németországban pedig német irmodora után senki sem akarja németnek
ismerni, s rosz németsége mind maga, mind kiméletes birálói által azzal mentetik, hogy – magyar.
Legújabban Petőfi »János vitézét« dolgozta meg, a könyvecske boritékán egy egész lap van telve magyarból forditott munkák hirdetésével, mellyekkel részint már elárasztá, részint elárasztani készül a
magyar irodalom remekeire kiváncsi német közönséget.” (PATAKI M., Petőfi Sándor költeményei külföldön, Pesti Napló 2(1851)/245, jan. 2., 2.) Hartmann Szarvady Frigyessel közösen kiadott Petőfifordításkötete: Alexander Petőfi’s Gedichte, Aus dem Ungarischen übersetzt von Fr. SZARVADY und
Moritz HARTMANN, Darmstadt, Druck und Verlag von C. W. Leske, 1851.
Tompa Mihály – Aranynak, Hanva, 1852. márc. 8., ARANY János Levelezése (1828–1851), s. a. r. SÁFRÁN
Györgyi, Bp., Akadémiai, 1975 (a továbbiakban: AJÖM XV.), 35.
„Kovács úr által küldtem 20 pftot, s a Kertbeny kerteletlen forditásait.” Vahot Imre – Aranynak [Pest,
1851. máj.], AJÖM XV. 368.
„Megjelent a Toldi estéje, hozzád is útasíték egy példányt, remélem azóta megkaptad. Pákh azt a vicczet csinálta, hogy Kertbeny ezt is forditja illy czím alatt: »soirée beym Schedel.” Arany – Tompa Mihálynak, Nagykőrös, 1854. okt. 18., ARANY János Levelezése (1852–1856), s. a. r. SÁFRÁN Györgyi, Bp.,
Akadémiai, 1982 (a továbbiakban AJÖM XVI.), 494. A vicc Toldy Ferenc vezetéknevének felhasználásából ered. Az 1805-ben Franz Karl Joseph Schedelként született Toldy Ferenc 1826-ban vette fel
írói névként a „Toldy”-t és csupán 1847-ban törvényesítette polgári névként. Míg az írói névfelvételt
barátai örömmel fogadták, a polgári névmagyarosítás után Toldy számos csipkelődésnek volt kitéve.

2017. március

73

„

E rosszalló megjegyzések ellenére tény, hogy Kertbeny fordításai nélkül aligha lett volna
bármilyen nyugat-európai recepciója Arany, Petőfi és mások műveinek a 19. században. E tézist igazolja tanulmányom eredeti, tágabb kontextusának kényszerű szűkítése: Arany János
angol recepcióját a fellelhető szerény forrásadottságok alapján jelen írás csupán meghatározott korpuszon, a Toldiról és a Murány ostromáról 1851-ben az Athenaeum című lapban megjelent kritikán keresztül vizsgálja. A tanulmány pozitív érvet kíván felhozni Kertbeny Károly
munkássága mellett. Arany műveinek Athenaeum-beli kritikája ugyanis nem született volna
meg, ha e művek fordítása nem jelenik meg egy olyan nyelven, esetünkben németül, amelyet
Nyugat-Európában is el tudtak olvasni. E kijelentés abban az esetben is érvényes, ha e fordítások a magyar közegben oly igen megvetett Kertbeny Károly munkái voltak.
Kertbeny családjával együtt bajor földről6 került Pestre, ahol nagyapja 1812-ben építette
fel a Magyar Királyhoz címzett fogadót. Apja, Anton Benkert német színész és újságíró, anyja,
Benkert Charlotte egyes források szerint festőként, szépíróként is tevékenykedett, fiait, Károlyt és Imrét szintén taníttatta. Kertbenynek tehát a család tulajdonában lévő pesti fogadón
keresztül is már korán kapcsolata volt a korabeli művészekkel, politikusokkal. Tanulmányai
után a győri Schwaiger könyvkereskedő segédje, majd rövid ideig Heckenast Gusztáv cégének alkalmazottja volt. Itt ismerkedhetett meg a reformkor politikusaival, valamint költőkkel,
írókkal, köztük Petőfivel is, akit később igyekezett a külfölddel is megismertetni. Kertbeny
1846-tól külföldön élt, 1849-ben Petőfi-fordításokat jelentetett meg,7 majd 1850-ben a János
vitézt.8 Petőfi után Aranytól a Toldit és a Murány ostromát fordította le.9 1852-ben visszatért
Magyarországra, itt próbálta munkáját folytatni. 1854-ben Drezdában jelentette meg az Album hundert ungrischer Dichter című kötetét, mely 1572-től, Balassival kezdődően 1852-ig
tartalmazott magyar költőktől verseket.10 1853-ban jelent meg Irodalmunk túl a határokon
című, tíz folytatásból álló cikksorozata a Szépirodalmi Szemlében, melyet Pákh Albert felkérésére írt, és amelyben külföldi tapasztalatairól számolt be. Kertbeny az 1840-es évek közepétől kisebb-nagyobb megszakításokkal Német-, Francia-, Olaszországban, Svájcban és Angliában élt, illetve utazott, és igyekezett felhívni a külföld figyelmét a magyar irodalomra. Utazásai során az irodalmi-kulturális élet számos jelentős személyiségével ismerkedett meg,
ezekről az ismeretségekről számol be az említett cikksorozatban. Az 1870-es évek elején a
magyar értelmiség közül többen rádöbbentek munkájának jelentőségére és hazahívását sürgették. Csak 1875-ben, betegen tért haza, és könyvészeti tervei megvalósításán, valamint to-

6
7
8

9

10

A névmagyarosításról: DÁVIDHÁZI Péter, Egy nemzeti tudomány születése. Toldy Ferenc és a magyar
irodalomtörténet, Akadémiai Kiadó, Budapest, 2004, 315–356.
Az AJÖM XV. jegyzetapparátusa szerint Bécsből.
Alexander PETŐFY, Gedichte, Frankfurt am Main, Literarische Anstalt (J. Rütten), 1849.
Alexander PETŐFI, Der Held János. Ein Bauernmärchen, Aus dem Ungarischen übersetzt durch KERTBENY, Stuttgart, Eduard Hallberger, 1850.
Erzählende Dichtungen. Von. J. ARANY, Aus dem Ungarischen übersetzt durch KERTBENY, Leipzig, Friedrich Ludwig Herbig, 1851.
Album hundert ungrischer Dichter, In eignen und fremden Uebersetzungen herausgegeben durch C.
M. KERTBENY, Dresden, Pesth, Robert Schaefer, Hermann Geibel, 1854.

„

74

tiszatáj

vábbra is a magyar és a külföldi kultúra közötti kapcsolat megteremtésén dolgozott haláláig.11
Kertbeny 1850 októberében kelt levelében kereste meg Arany Jánost először fordítási
terveivel kapcsolatosan. E levelében arról tudósította, hogy a Murány ostromát már lefordította és át is adta a kiadónak, tizennégy nap múlva pedig a Toldi fordítását is át kell adnia.
E két fordítás 1851 tavaszán két kötetben jelent meg L. F. Herbig kiadónál Lipcsében. A fordítások fogadtatásának függvényében Kertbeny Az elveszett alkotmány és a Katalin fordítását is
tervezte. Ugyanebben a levélben tudósította Aranyt arról, hogy időhiány miatt már nem tudja
elküldeni a fordítást ellenőrzésre. Arról is írt Aranynak, hogy a műveket nem szorosan fordította, hanem inkább újraköltötte németül. Szerinte ugyanis jobban kedvezett volna Arany
külföldi hírnevének, ha könnyen érthető formában válik ismertté, mintsem ha szigorú, nehézkes formában maradt volna irodalomtörténeti kuriózum. Levelében kérte Arany életrajzát, addig nyomtatásban megjelent költeményeinek teljes jegyzékét, Toldiról adatokat és
Arany arcképét a német kiadáshoz.12
Arany 1850 decemberében kelt elveszett levelében válaszolt Kertbenynek, melyben többek között a Toldi és a Murány ostromának korrektúráját kérte, és mellékelte rövid életrajzát
is.13
Kertbeny a fordításokból küldött mutatványt a költőnek. Arany a Toldi fordításának hibáit, hiányosságait részletesen sorolta fel 1851 januárjában írt, ma már elveszett válaszlevelében,14 mire azonban javításai célba értek, a kötetek már ki voltak nyomtatva. Kertbeny a továbbiakban is többször kereste meg leveleivel Aranyt, a költő azonban a fordítások minősége
és Kertbeny agresszív akarnoksága miatt megszüntette a kapcsolatot fordítójával, legfeljebb
udvariasságból köszönte meg a számára elküldött könyveket.15
Kertbeny nemcsak fordításköteteit, hanem az azokról megjelent külföldi recenziókat, kritikákat is elküldte alkalmanként Aranynak. Így tett például 1851. augusztus 15-én kelt levelében, melyben tíz német nyelvű ismertetés/kritika szövegét mellékelte a költőnek.16 A londoni Athenaeumot 1851 márciusában a János vitéz fordításáról megjelent kritika kapcsán
említette először Aranynak,17 nemtetszését fejezve ki, hogy az Athenaeum bizony elmarasztaló cikket írt a munkáról.
Az 1828-ban James Silk Buckingham által indított londoni Athenaeum a viktoriánus kor
vezető hetilapjai közé tartozott, a Spectator és a Saturday Review mellett széles körben a legjobbnak tartott kritikai lap volt. Buckingham szerkesztőségét rövid időn belül Charles
Wentworth Dilke váltotta; a lap hírnevét valójában ő teremtette meg. A folyóirat még gene11

12

13
14
15

16

17

Kertbeny vázlatos életrajzát a következő cikk alapján foglaltam össze: POGÁNYNÉ RÓZSA Gabriella,
„Irodalom könyvészet nélkül: vagyon leltár vagy ország térkép nélkül” Kertbeny Károly élete és könyvészeti tevékenysége, Könyvtári Figyelő 58(2012)/1, 65–82, különösen: 66–69.
Kertbeny Károly – Aranynak, Leipzig, 1850. okt. 28., AJÖM XV. 297–300. A németül írt levél fordítása
a jegyzetapparátusban: uo., 678–679.
Arany – Kertbeny Károlynak [Elveszett], [Nagyszalonta, 1850. dec. 23?], AJÖM XV. 310.
Arany – Kertbeny Károlynak [Elveszett], [Nagyszalonta, 1851. jan. 26.], AJÖM XV. 330.
Így tett például 1853-ban, amikor Kertbeny az Album hundert ungrischer Dichter című kötetet küldte
el neki. Arany – Kertbeny Károlynak [Elveszett] [Nagykőrös, 1853. december végén], AJÖM XVI. 362.
Kertbeny Károly – Aranynak, Leipzig, 1851. aug. 15., AJÖM XV. 383–385. Az ismertetések német
nyelvű szövegét és fordításait az utolsó kivételével közli: AJÖM XV. 741–768.
Kertbeny Károly – Aranynak, Leipzig, 1851. márc. 11., AJÖM XV. 345. Fordítása: uo., 713.

2017. március

75

„

rációkon keresztül a Dilke-család tulajdonában maradt, szerkesztői azonban változtak: Dilket T. K. Hervey követte 1846-ban, majd 1853–1869 között, a Kertbeny-fordítások kritikáját
érintő időszakban William Hepworth Dixon szerkesztette az újságot. A lap némi presztízsvesztéssel küzdött az 1850–1860-as években, ennek ellenére a viktoriánus kor legbefolyásosabb orgánuma, igazi kritikai irányzatteremtő lap maradt mindvégig, 1921-ben való megszűntéig.18
Az Athenaeum főként az 1848–1849-es forradalom és szabadságharc után foglalkozott
magyar ügyekkel. Az 1850-es évek elején jó néhányszor fordult elő, hogy magyar témájú és
szerzőségű kiadványokat hirdettek, vagy ezek fordításáról közöltek ismertetést, kritikát.
1850-es évfolyama többször hirdette például Pulszky Terézia Memoirs of a Hungarian Lady
(Egy magyar hölgy emlékiratai) című könyvét, amely 1850-ben jelent meg Londonban. Hirdették továbbá Eötvös József A falu jegyzője című regényét, melynek angol fordítása Otto
Wencksterntől szintén 1850-ben jelent meg ugyanott, The Village Notary címmel. E két kiadványról a lap ismertetést is közölt, a művekből kivágott hosszú idézetek kíséretében.19 A lap
ugyanezen évfolyama többször reklámozta Klapka Györgynek az 1848–1849-es szabadságharcról szóló visszaemlékezéseit, mely ugyannak az Otto Wencksternnek a fordításában jelent meg, szintén 1850-ben Londonban, Memoirs of the War of Independence in Hungary (magyarul 1886-ban: Emlékeimből) címmel. A lap 1851-es évfolyama cikket közölt a törökországi
magyar menekültekről,20 1852-ben többször hirdették, hogy a Fraser’s Magazine cikksorozatot indított a magyar szabadságharc történetéről, reklámozták Wékey Zsigmond első, angoloknak írt magyar nyelvtanát,21 és egyéb, a forradalomhoz kapcsolódó közvetlen, vagy annak
álcázott beszámolókat, kiadványokat népszerűsítettek.
Az 1850-es évek elején tehát élénk volt a brit érdeklődés Magyarország iránt, mely érdeklődés felkeltésében a Kossuth Lajos által 1849-ben Angliába küldött Pulszky Ferencnek
18

19

20

21

Az Athenaeum történetéhez vö.: Monica CORREA FRYCKSTEDT, Geraldine Jewsbury’s ”Athenaeum” Reviews: A Mirror of Mid-Victorian Attitudes to Fiction, Victorian Periodicals Review 23(1990)/1, 15–
18.; Ellen MILLER CASEY, Weekly Reviews of Fiction: The Athenaeum vs. the Spectator and the Saturday
Review, Victorian Periodicals Review 23(1990)/1, 8.
The Village Notary; a Romance of Hungarian Life. Translated from the Hungarian of Baron Eötvös, by
Otto Wenckstern; with Introductory Remarks by Francis Pulszky. 3 vols. Longman&Co, The Athenaeum
1850/1164, febr. 16., 174–175.; Memoirs of a Hungarian Lady. By Theresa Pulszky. With a Historical
Introduction, by Francis Pulszky . 2 vols. Colburn, The Athenaeum 1850/1168, márc. 16., 281–283.
A kritikákba bevágott hosszú idézeteknek igazi gyakorlata volt mind az Athenaeum, mint pedig a
Spectator című lapban. A potenciális olvasók közül ugyanis sokan nem, vagy nehezen engedhették
meg maguknak, hogy megvegyék a több kötetes kiadványokat a hirdetett áron. A hosszú idézetekkel
tűzdelt kritika ily módon segítette az olvasók véleményének alakulását mielőtt a kölcsönkönyvtárból
megrendelték volna a kiadványt. A kritikaírók tehát mediátori szerepet töltöttek be író és olvasók
között, írásaik vezérfonalul szolgáltak a piacot elárasztó kiadványáradatban. (Vö: CORREA FRYCKSTEDT, i. m., 14.)
The Hungarian Fugitives in Turkey – [Die ungarischen Flüchtlinge, &c.] Edited, from the Diary of an
Eye-witness, now returned from the flight into Turkey, by Imrefi. Translated into German, with Additions and a Continuation to the latest period, by Vasfi. Leipzig, Herbig; London, Williams & Norgate,
The Athenaeum 1851/1244, aug. 30., 921–923.
Sigismund WÉKEY, A Grammar of the Hungarian Language. With Appropriate Exercises, a Copious
Vocabulary and Specimens of Hungarian Poetry, London, Trelawny Saunders, 6, Charing Cross, New
York, John Wiley, Park Place, 1852.

„

76

tiszatáj

és feleségének, Walter Teréziának nagy szerepe volt. Az általuk megnyert írók, közéleti személyiségek és politikusok erőfeszítései révén óriási lelkesedés támadt a magyarok ügye iránt
a szigetországban annak ellenére, hogy a brit kormány végső soron nem lépett közbe Magyarország mellett. E lelkesedés jól érződik az Athenaeumban megjelent cikkek hangvételén,
és az általános közhangulatnak is szerepe volt abban, hogy Kertbeny Károly két magyar szerzőségű fordításkötetéről hosszú, részletes kritika jelent meg a folyóiratban.
A körülmények ezen befolyására a Petőfi János vitézének fordításáról megjelent első közlemény22 1851. január 4-én nem mulasztott el kitérni bevezető paragrafusában. A névtelenül
megjelent kritika23 ugyanis azzal a felütéssel kezdte végtelenül elmarasztaló bírálatát, hogy a
magyar szabadságharc által felkeltett közérzelem ellenére, mely közérzelem a könyvkiadás
piacát is jelentősen megmozgatta, a cikk írója jelen esetben nem tud és nem kíván az árral
haladni. Az irodalom ugyanis pártatlan, a kritikus számára pedig nem az a kérdés, hogy honnan származik az adott munka, hanem hogy jó-e, avagy sem. A kritikus melegen támogathatja
ugyan a magyar szabadság ügyét, ám anélkül, hogy kötelezve érezné magát gyönyörködni
abban, amit voltaképpen laposnak és barbárnak gondol a magyar költészetben. (“Literature
is of no party; the question for the critic is, whether a given work is or is not good, not
whence it may come. He may very warmly espouse the cause of Magyar freedom without being therefore bound to admire what he may find flat or barbarous in Magyar poetry.”24)
A magyar kritika által pozitívan fogadott János vitézt az Athenaeum kritikusa abszurd kalandok sorozatának (“a mere string of absurd adventures”25) nevezte, és úgy vélte, hogy a
fikciós munkák e fattya csupán nagyon buta és tudatlan elmék számára nyújthat élvezetet.
(“This bastard kind of fiction can be pleasing only to very dull and ignorant minds in our
day.”26) A bíráló a realista fikció hiányát tartotta a költemény legnagyobb gyengéjének, szerinte ugyanis a modern költészet már nem utánozhatja kritikátlanul a régi mesék észszerűtlenségét. Ha a költő mégis azt teszi, és ráadásul poétikai eljárásokkal cifrázza munkáját, akkor rontja a költemény hatását, és ez történt a János vitéz esetében is.
Az Athenaeum kritikusa a Kertbeny-fordításkötet bevezetőjében közölt Petőfi-életrajzból
is csupán a lehető legrosszabbra következtetett. Az életrajz rövid ismertetése után tárgyilagosan jegyezte meg, hogy látható: sem Petőfi karaktere, sem pedig bemutatott életpályája
nem kecsegtetett egy nagyreményű költői életmű kiteljesedével. ("…neither the character
nor the course of life that it describes promised much for the accomplishment of a poet.” 27)
A cselekmény ismertetése után pedig ismét kiemelte, hogy az egész költemény csupán célta22

23

24
25
26
27

The Hero János. A Peasant Tale – [Der Held János]. By Alexander Petösi [!]. Translated from the Hungarian, by Kertbeny. Stuttgart, Hallberger; London, Williams & Norgate, The Athenaeum 1851/1210,
Jan. 4., 16–17. (A cikk Petőfi nevét mindvégig Petösi-ként használja.)
Az Athenaeumban nagy hagyománya volt az anonim kritikáknak. Vö. MILLER CASEY, i. m., 8. A fennmaradt belső, szerkesztőségi példányok azonban segítenek az írások szerzőinek a rekonstruálásában,
erre történtek is kísérletek: Jeanne FAHNESTOCK, Authors of Book Reviews in the “Athenaeum”, 1830–
1900: A Preview and Sample, Victorian Periodicals Newsletter 5(1972)/15, 47–52. Fahnestock cikke
óta a londoni City University The Athenaeum Projects adatbázisában visszakereshetők az anonim
szövegek szerzői. Erre a későbbiekben visszatérek a Petőfi- és az Arany-kötetek bírálatai kapcsán.
The Hero János…, 16.
Uo.
Uo.
Uo.

2017. március

77

„

lan csodák zavaros egyvelege, minden szakértelmet mellőző sorozattá felfűzve (“…is a confusion of aimless marvels, strung together without skill…”).28 A bíráló a János vitéz szerkezetét is rendkívül prózainak és durvának vélte, a fordítással kapcsolatosan azonban megjegyezte, hogy azt már nem tudja megállapítani, mennyire hűen adja vissza az eredeti magyar szöveget. Összegzésként megállapította, hogy miközben Petőfi nem egészen sorolható a civilizálatlan magyar nép jámbor költői közé, ugyanakkor nagyon távol áll még azoktól az elvárásoktól, melyek a korabeli modern költő alakjához fűződnek. (“He cannot properly be ranked
with the unsophisticated bards of a quite uncivilized race, – while he falls very far short
indeed of the stature which modern cultivation demands from the poet who would live in
our own day.”29)
Az Arany-fordításkötetről tehát ezen előzmények után közölt kritikát az Athenaeum
ugyanazon évfolyama, október 4-i számában.30 A cikk írója visszautal a fél évvel korábban
megjelent kritikára, és mintegy annak folytatásaként mutatja be a magyar irodalmi állapotokat. A János vitéz – kezdte írását – egy tökéletlen állapotú kultúráról tanúskodott, amely
ugyan elhagyta már a durva népköltészet talaját, anélkül azonban, hogy elérte volna a költői
művészet állapotát. Arany verses elbeszélései pedig, noha szerkezetileg elegánsabbak és meséjükben kevésbé vadak, mint Petőfi kósza legendája, a bíráló szerint végső soron Petőfi költeményével azonos tendenciáról tanúskodnak. (“The poem [The Hero János] […] seemed to
give evidence of an imperfect state of culture, which has left the ground of rude popular song,
without having yet gained the standing of poetic art. These versified romances by Arany, in
the main, convey the same indication: although they are more elegant in structure and less
wild in the story than Petösi’s [!] rambling legend.”)31 Az Athenaeum kritikusa szerint voltaképpen Arany költeményeiről is ugyanaz mondható el, mint Petőfi verseiről: aligha tartoznak
a művelt irodalomhoz. (“They belong, indeed, to a province scarcely within the purview of
cultivated literature…”32)
A bíráló Arany életpályájának rövid ismertetéséből is a Petőfiéhez hasonló lesajnáló következtetésre jutott: szerinte Arany inkább köszönhette költői indíttatását egy érzékeny lélek
külső körülmények által befolyásolt lelkesedésének, mintsem zsenialitása szuverén impulzusának. (“Arany would also seem […] to have owed his poetic birth rather to the outward
excitement of a sensitive nature than to the sovereign impulse of genius.”33)
A cikk írója nem szalasztott el egyetlen olyan lehetőséget sem, melynek során a magyar
képzelet műveletlenségét hangsúlyozhatta. Így tett akkor is, amikor a Toldi és a Murány ostroma epikai hátteréről beszélt, melyről egyértelműen azt állapította meg, hogy durva, kidolgozatlan, és amelyről lekicsinylően nyilatkozta, hogy csupán a köznép körében lehet népszerű. Úgy vélte, hogy bár Arany az epikai hátteret átdolgozta, feltételezhetően nem tette azt lényegesen jobbá. A bíráló szerint az idegen olvasó számára mind Petőfi, mind pedig Arany „legendákon” alapuló témái szokatlanságukban lehetnek érdekesek. E szokatlanság azonban
28
29
30

31
32
33

Uo., 17.
Uo.
Narrative poems – [Erzählende Dichtungen]. By J. Arany. Translated from the Hungarian, by Kertbeny.
2 vols. Leipzig, Herbig; London, Thimm, The Athenaeum 1851/1249, okt. 4, 1038–1039.
Uo., 1038.
Uo.
Uo.

„

78

tiszatáj

nélkülözi a magasztost, a költemények szenvedélyessége pátosz nélküli. Minderről a „faj” jellegzetességeire következtetett: inkább impulzív, mintsem mély érzésű, kalandszerető, csodakedvelő és hosszú narratívák iránt türelmes, epikus kompozíciókra hajlamos fajtának látta
a magyart – intellektus szempontjából azonban rendkívül prózainak, mely a csodásban és a
durvában keresi örömét. (“Both ʻToldi’ and the ʻCapture of Murány’ are founded on pieces on
the same subjects, already current among the common people, and doubtless of a much
ruder sort: – a kind of balladepics, it would seem, such as the uncultivated Magyar fancy
desires. These Arany has remodelled, – perhaps without essentially improving. In the purely
legendary themes treated by this writer and by Petösi [!] the significant circumstance for the
foreign reader lies in the show of a certain extravagance without grandeur and of passion
with little pathos, which seem to belong to a race rather impulsive than deep in its emotions,
– wonder-loving and patient of long narrative, and, in so far, apt for epic compositions, – but,
on the other hand, of a turn of intellect, essentially unpoetic, which seeks delight in the
amazing and uncouth.”34)
Az Athenaeum kritikusa a Toldival a későbbiekben nem is foglalkozott, hanem a Murány
ostromának cselekményét ismertette részletesen egy hosszabb idézet kíséretében. A költemény szerkezetét töredezettnek, bizonytalannak ítélte, mely az igazi zsenialitást bizonyító
plasztikus előadás hiányáról tanúskodik. Szerinte Arany költeménye a magyar irodalom egyfajta átmeneti állapotára utal, és a költő sikere, melyet Kertbeny is hangsúlyozott a kötet előszavában, csak ideiglenes lehet. A bírálat szerint Arany pillanatnyi sikerét ugyanis idővel háttérbe fogják szorítani azok a tökéletes (irodalmi) teljesítmények, amelyeknek be kell következniük, ha a magyarok egy igazi irodalmi kultúra korszakába érnek. Az Athenaeum bírálója
számára egyértelmű volt, hogy mindaddig nem értek még oda. (“Poems like Arany’s, it may
be said, belong essentially to a stage of transition, and can hardly obtain more than a
transitory success. For the present, he appears to enjoy a high popularity: – but this favour is
almost sure to be eclipsed by the more consummate performances which must appear if the
Magyar people are to arrive at any true poetic culture.”35)
Arany hazai sikerének, korabeli népszerűségének és elismertségének, valamint annak a
nemzeti költői státusnak az ismeretében, amelyre első, nagy sikert aratott művei után szert
tett, legalábbis mellbevágó az Athenaeum kritikusának kemény bírálata. Feltételezhetően a
fordítások minősége is szerepet játszott a kritika hangnemének alakulásában, bár a hangvétel nem magyarázható ezzel teljes mértékben. A Kertbeny által Aranynak elküldött német bírálatok is említést tettek a fordítás gyenge minőségéről, ám különbséget tettek Arany és
Kertbeny érdemei között. „Ami a hajmeresztő fordítást illeti, a sajnálkozásra nincs elég szavunk. Itt a német nyelv egy barbár kalapácsütései alatt nyög, akinek nincs füle ennek a ritmusaihoz. Valóban, mekkora is lehet az eredeti szépsége, ha mégis tiszta körvonalakban ragyog elő ily zavaros tükörből.”– írta az Ost-Deutsche Post 1851. június 26-i hosszú kritikájában.36 A német nyelvű bírálatok pedig, legalábbis azok, amelyeket Kertbeny megküldött
34
35
36

Uo., 1038–1039.
Uo., 1039.
Zur ungarisch-deutschen Literatur. Erzählende Dichtungen von Arany 2 Bde, u. s. w. K. Ung Volkslieder
u. s. w. I., [A magyar–német irodalomhoz, Arany elbeszélő költeményei 2 kötet stb. Magyar Népdalok
stb.], Ost-Deutsche Post 150. sz., Bécs, [1851.] jún. 26., AJÖM XV. 765. Az eredeti művek és fordításaik
közötti minőségi különbséget a bécsi Wanderer is kiemelte: „Nincs szerencsétlenebb véletlen, mint

2017. március

79

„

Aranynak, és amelyek a kritikai kiadás XV. kötetében olvashatók, részben pozitívan nyilatkoztak Arany műveiről. Az Athenaeum kritikusa azonban még a lehetőségét is alig vetette fel
annak, hogy a fordítás minőségének esetleg nagy szerepe lehet a közölt tartalom és forma
közvetítésében. A kemény hangú bírálatokból inkább úgy tűnik, írójuk erős előítéletekkel fogott már eleve hozzá a magyar szerzőségű művek ismertetéséhez és értékeléséhez.
A Petőfi-fordításkötet kritikáinak e jól érezhető hangnembeli különbségét Kertbeny is
említette 1851 márciusában Aranynak írt levelében. Ő az angol kritika egoizmusával magyarázta a jelenséget, noha megemlítette, hogy a hangvétel csupán az Athenaeum kritikusára jellemző, máshol pozitívan nyilatkoztak a munkáról:
„Apropos – ami a kritikát illeti: René Taillandier, Franciaország legnagyobb kritikusa, mint hallom,
a Revue des deux Mondes-ban a hetedik menyországig emelte Petőfi János vitézét; ugyanígy csaknem valamennyi német lap is. Ezzel szemben Londonban az Athenaeum a János vitézt túlságosan ostobának és gyerekesnek találja, semhogy felnőtt embereknek ajánlhatná, minthogy az merőben
gyermekkönyv. Mit szól az efféle kritikához? Vagy az egész magyar nép és valamennyi német kritikus szamár, vagy csak az angol kritikus az? Én inkább az utóbbira gondolok, minthogy az angol nemzeti karakter immár annyira maga a megtestesült egoizmus, hogy nincs rá képessége, hogy valamely
idegen nép sajátosságát megközelítse és átérezze. Úgy látszik azonban, hogy így csak az Athenaeum
kritikusa vélekedik, mert a híres Bulwer a Quarterly Review-ben hasonlóképpen, azaz nagyon kedvezően ítélt Petőfiről.”37

De ki volt az Athenaeum éles hangú kritikusa, aki ily módon bánt el a magyarok legnagyobb költőivel? E kérdésre a londoni City Universityn működtetett The Athenaeum Projects
című adatbázis segítségével ma már megadható a válasz.38 Az adatbázis voltaképpen a folyóirat évfolyamainak teljes elektronikus archívuma, amelyhez kereshető név- és címmutatót is
készítettek. A mutatók a lapban előforduló cikkírók nevét és a bírálatok címeit tartalmazzák
kereshető formában. Noha a recenziók, kritikák a korabeli konvenciókhoz hűen névtelenül

37

38

ha valamely jólnevelt társaságba ügyetlen ember vezet be valakit. Az ember nem mondhatja meg
neki alaposan a magáét, de a bárdolatlanságokat sem hagyhatja magán száradni, amelyeket ez valakinek – mint véli – bók gyanánt akaszt nyakába. Hasonló csapás érte a derék magyar költőt, Aranyt,
minthogy Kertbeny úr, másként és helyesen Carl Maria Benkert volt az, aki őt a német olvasóközönségnek bemutatta. Arany úr nem tiltakozhat majd a fordítása ellen, hiszen abban olykor olykor akad
egy és más, amit valóban ő, a költő mondott, de azt sem engedheti meg, hogy ezt az együgyű fecsegést munkája hű másolataként adják ki. Kertbeny úr magyar verseket fordít németre; rendelkezik is
minden ehhez megkövetelt képességgel, csupán két apróság az, ami nála hiányzik: a magyar verseket nem érti s németeket írni nem tud.” (Wanderer, Bécs, 1851. május 14. 224. sz., AJÖM XV. 758.)
Kertbeny Károly – Aranynak, Leipzig, 1851. márc. 11., AJÖM XV. 345., fordítása: 713. Az idézetben
említett Quaterly Review megfelelő évfolyamának számához sajnos nem jutottam hozzá, hogy az
összehasonlítást elvégezhessem. Kertbeny Irodalmunk túl a határokon című cikksorozatának hatodik részében szintén Bulwert említi, aki, állítása szerint, a Foreign Review-ben is pozitívan nyilatkozott Arany, Petőfi és Eötvös munkáiról: „…ámbár be nem vallotta, de valószinűleg neki [Edward
Bulwer] köszönhetjük az angol »Foreign Review«-ben ama kedvező ismertetéseket Petőfi és Arany,
valamint b. Eötvös »Falu jegyzője« felett, mellyek később megjelentek.” (KERTBENY [Károly], Irodalmunk túl a határokon VI. London, Szépirodalmi Lapok, 1.1(1853)/37, máj. 8., 579.) Sajnos, a Foreign
Review megfelelő száma sem elérhető pillanatnyilag Magyarországról.
A projekt webes elérhetősége: http://smcse.city.ac.uk/doc/cisr/web/athenaeum/. Az Athenaeumról és a londoni City Universityn működtetett projektről legutóbb: Gulyás Judit, Egy skót népmesegyűjtemény magyar recepciója (Arany János: Nyugot-felföldi népmondák), Ethnographia, (127)
2016/4, 526–527.

„

80

tiszatáj

jelentek meg a lapban, a City University könyvtárában fennmaradtak az eredeti, szerkesztők
által megjelölt példányok. A megjelölt folyóiratszámokban pedig a recenziók, kritikák mellé
kézzel odaírták szerzőjük vezetéknevét.39 Az adatbázis segítségével tehát megkereshető,
hogy a Petőfi- és Arany-fordításkötetekről megjelent bírálatok szerzője nem más, mint John
Rutter Chorley.40
John Rutter Chorley-t (1806–1867) főként hispanistaként tartja számon az angol irodalom- és kritikatörténet. A róla készült ismertetések ugyanakkor a külföldi irodalom termékeny bírálójaként is megemlékeznek róla. Tartózkodó, antiszociális magatartása, valamint
anyagi függetlensége révén Chorley azonban nem kényszerült arra, hogy hírnevet és széles
olvasóközönséget szerezzen magának. Egyfajta ’amatőr úriemberként’ űzte a kritikusi foglalkozást, nagyrészt névtelenül megjelent cikkeit soha nem is gyűjtötték össze és adták ki sem
életében, sem pedig halála után.
Mielőtt 1845-ben jelentős örökség tulajdonába jutott volna, a Liverpool–Birmingham
Grand Junction Railway vasúttársaságnál dolgozott. 1832–1846 között főként a Tait’s Edinburgh Magazine-nek írt ismertetéseket a német, olasz, angol, francia és spanyol irodalom korabeli újdonságairól. 1834-től az Athenaeumnak is küldött időnként bírálatokat, ahol aztán
1846–1854 között a német, olasz és spanyol kiadványok fő véleményezője lett. Chorley az
1840-es évek végére a spanyol drámairodalom igazi szaktekintélyének számított. Barátja,
Thomas Carlyle, aki megjegyezte róla, hogy kritikusi mércéjét mindig is nagyon magasan tartotta (’proudly pitched his ideal very high’), csak sajnálni tudta, hogy Chorley végül nem írt
könyvet a spanyol irodalomról.
Öccsével, a zenekritikus Henry Fothergill Chorley-val ellentétben John Rutter nem volt
társasági ember. Az önzetlen, az irodalomkritikát személyes érdeklődésből a maga mulattatására végző tudós-úriember típusát testesítette meg, mely típus halálának idején már kissé
divatjamúltnak is tűnt.41
A realista fikció mércéjét a János vitézen számon kérő Chorley álláspontja voltaképpen jól
illeszkedett az Athenaeum általános kritikai követelményei közé. A viktoriánus kritikusok
élethű reprezentációt vártak el minden irodalmi műtől, mint ahogy a poétikai igazságszolgáltatás jelenlétét is kulcsfontosságúnak tartották: az erény jutalmát, a bűn büntetését a műben.42 A magyar irodalmi állapotokat általában leminősítő hang mind a Petőfi-, mind pedig az
Arany-kötet kapcsán azonban olyan személyes elfogultság is lehetett John Rutter Chorley ré-

39

40

41

42

Az eljárásra itt látható egy példa: http://smcse.city.ac.uk/doc/cisr/web/athenaeum/aboutath.html.
A példát George Eliot The Mill on the Floss (magyarul: A vízimalom) című regényéről írt kritika illusztrálja. A nyomtatott szöveg mellett a lapszélen kézírással a Jewsbury név olvasható, mely Geraldine Jewsbury-re, a cikk írójára vonatkozik. Jewsbury korának jól ismert regényírója és kritikusa
volt.
Az adatbázis az alábbi linken át listázza ki a John Rutter Chorley nevéhez kötött írások címét, köztük
a Petőfi- és az Arany-kötetekről megjelent bírálatokat:
http://smcse.city.ac.uk/doc/cisr/web/athenaeum/reviews/contributors/contributorfiles/CHORLE
Y,JohnRutter.html
John Rutter Chorley rövid életrajzát a következő lexikon alapján foglaltam össze: Dictionary of Nineteenth-Century Journalism, ed. Laurel BRAKE, Marysa DEMOOR, London, Academia Press and The British Library, 2009, 113.
Vö. CORREA FRYCKSTEDT, i. m., 17–18.

2017. március

81

„

széről, amelyben a korabeli Magyarországgal szembeni nyugati előítéletek játszottak fő szerepet.
Petőfi költészetéről később, John Bowring fordítása ürügyén is jelent meg bírálat az Athenaeum hasábjain.43 E bírálat már jóval tárgyilagosabb és pozitívabb hangvételű volt, mint
Chorley írása, noha ez is szóvá tette Petőfi költészetének poétikailag támadható pontjait.44
Arany János neve főként a Vámbéry Ármin által írt, Magyarországról szóló híradásokban fordult még elő később az Athenaeumban, ezekben is inkább csak említés szintjén.45 E híradások azonban nyilvánvalóan másfajta elfogultságról tanúskodtak.
Akár negatívak, akár pozitívak is voltak e bírálatok, a szigetország Magyarország iránti
érdeklődésének kontextusában már annak a ténynek is rendkívüli hírértéke volt, ha egyáltalán szó esett a rangos kritikai lapban a magyar irodalomról. Annak ellenére ugyanis, hogy a
közfigyelem 1848–1849 után Magyarország felé fordult, az 1850-es évek elejét követően továbbra is alig jelent meg magyar témájú írás az Athenaeumban. Ebben a kontexusban tehát a
Petőfi- és Arany-fordításkötetekről megjelent kritikák érdeme elsősorban a kötetek fordítójáé, Kertbeny Károlyé, aki a britek által is (el)olvasható, megérthető német nyelven tolmácsolta a magyar műveket.
Kertbeny e téren elért eredményeit a korszakban aránylag későn ugyan, de felismerte a
magyar irodalmi értelmiség is. Jókai Az én kortársaim című írásában rehabilitálta a fordítót,
hangsúlyozva, hogy mily sokat tett a magyar irodalom Németországban való megismertetéséért.46 A Fővárosi Lapok S. L. szignójú cikkírója is azt emelte ki „Petőfi legbuzgóbb fordítójáról”, hogy „összes nemzeti irodalmunk látképét törekedett megismertetni a németekkel s
ezek révén nyugati Európával.”47 Márki Sándor, hasonló módon, Kertbenynek a magyar irodalom hírneve külföldön való terjesztésében játszott kulcsfontosságú szerepét méltányolta:
„Nem akarom elszámlálni mindazok kisérletét, kik Toldy Ferencztől Steinacker Gusztávig egyik vagy
másik irányban szereztek maguknak érdemet irodalmunk ismertetése körül; csupán azon férfiu nevét hozom emlékezetbe, ki e téren legnagyobb szorgalmat fejtett ki s ki, minden fogyatkozása mellett
igen sokat tett arra, hogy a „határokon túl” a magyar dolgokkal szemben táplált előitéletet, vagy ennek rokonát, a tudatlanságot, jóakarattá és ismeretté változtassa.
Ez a férfiu Kertbeny Károly.
43

44

45

46

47

Translations from Alexander Petöfi, the Magyar Poet. By Sir John Bowring, LL.D. (Trübner & Co.), The
Athenaeum 1866/2039, nov. 24., 678–679.
Az Athenaeum adatbázisa e keresésre azonban nem adott találatot, így az ismertetés szerzőségét
nem tudtam megállapítani.
1872-ben arról tudósítva az angolokat, hogy Arany lefordította Robert Burns Tam o’ Shanter című
költeményét. (A. VAMBÉRY, Hungary, The Athenaeum 1872/2357, dec. 28., 853.) 1874-ben pedig
hogy megírta a Bolond Istókot. (A. VAMBÉRY, Hungary, The Athenaeum 1874/2461, dec. 26., 870.)
Kertbeny 1855. október 27-i levelében azt írta Aranynak, hogy az Athenaeum vonatkozó évfolyama
is közölt kritikát saját és a Moritz Kolbenheyer-féle fordításról. Lehet, hogy rosszul emlékezett és téves adatot írt meg, mert a kritikát nem találtam a lapban. „Az angol Athenaeumban van egy hosszú,
nagyon elismerő kritika Önről, a magam és a Kolbenheyer fordítása alapján.” (Kertbeny Károly –
Aranynak, Pest, 1855. okt. 27., AJÖM XVI. 1058.) Moritz Kolbenheyer Toldi estéjének fordítása 1856os évjelzéssel jelent meg Pesten: Toldi’s Abend. Poetische Erzählung in sechs Gesängen. Aus dem
Ungarischen des Johann Arany, Übersetz von Moritz KOLBENHEYER, Pesth, Gustav Heckenast, 1856.
JÓKAI Mór, Az én kortársaim = J. M., Életemből, I, Révai Testvérek, Budapest, 1898 (Nemzeti Kiadás,
XCVI), 186.
S. L., Petőfi legbuzgóbb forditója, Fővárosi Lapok 11(1874)/221, szept. 29., 964.

„

82

tiszatáj

Közel 60 kötetre rug az általa átültetett magyar munkák száma s valóban több volt mint egyszerű könnyelmüség lapjainktól, midőn egyidőben egész sportot csináltak Kertbeny kicsufolásából.
Hogy az ő lázas tevékenysége talán túlnyomóan az elsietettség bélyegét viseli, némi alapon lehetne
állitani, de szűkkeblűség volna őt minden tekintetben elitélni. Petőfi, Arany és Jókai nagyrészben az
ő ernyedetlen buzgalma által nyertek az idegen nagyságok pantheonjában helyet s alig segitett valaki jobban megtörni azon, egészen a nevetségesig balga nézeteket, melyeket a külföld müveltségbeli
állapotainkról nyilvánitott.”48

Detrich Márta Kertbeny életéről és műfordítói munkásságáról írt értekezésében szintén a
fordító kultúraközvetítői, mediátori szerepét nyomatékosította.49 Egy 1991-ben benyújtott
doktori disszertáció pedig a komparatisztika történeti perspektívája szempontjából hangsúlyozta Kertbeny munkásságának jelentőségét.50
Arany János műveinek 19. századi angliai recepcióját illetően mindenesetre a német
nyelv közvetítő szerepe emelendő ki. Míg Arany korai, főként Shakespeare-fordításai esetén
is a német nyelv játszotta a mediátori funkciót, e nyelv közvetítői szerepe a kulturális javak
áramlásának folyamatában fordított esetben is érvényesült. Arany 19. századi külföldi recepciójában a német nyelv, főként Kertbeny fordításainak köszönhetően, kulcsszerepet játszott.
Hadd fejezzem be tanulmányom a fordító erre vonatkozó megjegyzésével:
„Most már szinte nincs is német, angol vagy francia lexikon vagy irodalomtörténet stb., amely az Ön
és nemes társa, Petőfi nevét tisztelettel ne említené, amely a magyar költészetet ne ugyanolyan figyelemmel ismertetné, mint eddig a szerbet, oroszt, lengyelt, a másodrendű skandináv és román népeket. És ez már mégiscsak valami.”51

És ez már mégiscsak valami.

48
49

50

51

MÁRKI Sándor, Kertbeny Károly Mária, Magyarország és a Nagyvilág 12(1875)/4, jan. 24., 37–38.
„Az ő kitartó munkájának köszönhető, hogy a külföld más iránt is kezdett érdeklődni, mint az örökös
betyár-csikós történetek iránt. Rájöttek arra, hogy nemcsak a fegyverforgatáshoz értünk, hanem tudományos és művészi téren is számot kell velünk vetni a jövőben. A tollnak erejével érte el azt, amin
hiába fáradozott az emigráció egész délibábos diplomáciája: Európa belátta, hogy életképes, erős,
egészséges nemzettel áll szemben, amely joggal tarthat igényt politikai és szellemi függetlenségre.”
DETRICH, i. m., 83.
Mary Adrienne KAISER BOZSIK, Károly Mária Kertbeny (1824–1882): An Early Comparatist, A Thesis
Submitted in Partial Fulfillment of the Requirements for the Degree Doctor of Philosophy, Lehrstuhl
für Anglistik und Komparatistik, Bayreuth, Germany, Fall 1991.
Kertbeny Károly – Aranynak, Buda, 1854. jan. 9., AJÖM XVI. 948.

TAKÁTS GYULA

„

84

tiszatáj

EGYED EMESE

Francia nyelvű olvasmányok Aranytól,
Aranyról a hosszú 19. században
Arany Jánost nemcsak nyertes pályamunkái és Petőfi Sándor barátsága tették ismertté hazájában; kitartó munkálkodása Budapesten az Akadémia és általában a magyar szépirodalmifordításirodalmi és szaktudományos publikációk érdekében, következetes viselkedése, ezzel
összefüggésben konfliktushárító képessége, munkáinak a közönség és a szakkritika részéről
egyre elismerőbb fogadtatását is előkészítették a magyarul olvasók körében.
Hogyan alakult a művek fogadtatása Franciaországban? Számon tartották-e Aranyt publikációkban, az irodalmi életben, s ha igen, munkássága melyik vonatkozása számított sikeresebbnek? Milyen kapcsolatokban láttatja Arany művét a francia nyelvű recepció? Kik voltak
ennek a recepciónak elősegítői, markáns alakjai? És milyen e recepció száz év távlatából?
Ezekre a kérdésekre keresünk választ a következőkben.
(A nem rövid pálya és a „francia recepció” viszonyát nemcsak a történések rendjében
vizsgáljuk: a „nagykönyvbe kerülés” normajelző mozzanata és főként az első francia nyelvű
Arany-monográfia párizsi megjelenése előtt több olyan jelzésre vagy esemény értékű történésre mutatunk rá, amelyek hozzájárultak ahhoz, hogy Arany Johann, Jean, majd János neve
ismerősebben csengjen vagy ragyogjon a francia nyelvet használók világában.)
Szócikké válni…
Kevéssel a költő halála után, 1885-ben jelent meg a La Grande Encyclopédie című francia lexikon, melyben Arany János szócikke is szerepel.1 Aranyról Edouard Sayous tájékoztat, aki a
magyar történelemmel évtizedekig foglalkozott, három könyvet is publikált Magyarországról.2 Fontosnak tartja Arany családjának protestantizmusát is megemlíteni,3 aztán a család
szerény anyagi körülményei után rögtön a poétikai önképzés hangsúlyozása következik az
életrajzban, és az, hogy az idegen költészeti teljesítményeket Arany részben egyes művek
eredeti nyelven való olvasásával, részben fordítások által ismerte meg; felkészülése ideje a
magyar irodalom remekeinek tanulmányozásával folytatódott. A költő fordítói munkássága
elismerését jelenti a szócikk további része: Szophoklész, Arisztophanész, Shakespeare, Burns

1

2

3

La Grande Encyclopédie, Inventaire raisonné des Sciences, des lettres et des Arts, szerk. BERTHELOT et
alii, III. k., Paris, 1885, 541. Itt és a továbbiakban a francia szövegek magyar fordítását e cikk szerzője
végezte – E. E.
Vö. Édouard SAYOUS, Histoire des Hongrois et de leur littérature politique de 1790 a 1815, Paris,
Libraire Germer-Baillière, 1872. – ezzel elnyerte a Francia Akadémia díját; Uő., Les origines et l’épopée payenne de l’histoire des Hongrois (1874); Uő, Histoire générale des hongrois (1877) két kötetben.
SAYOUS maga is kálvinista (Franciaországból elmenekült) család sarja volt. Az enciklopédia megjelenése idején egyébként már nem a különböző felekezetek lakta Magyarországgal, hanem az angolok
történetével és a középkorral foglalkozott.

2017. március

85

„

magyar fordításait köszönhetik a magyarok Aranynak,4 és Sayous az általa legkompetensebbnek tartott személy, Gyulai (Pál) véleményét idézi, amely szerint e műfordítások eredeti
magyar remekművekként hatnak Arany hazájában. Az epikus költészeti teljesítmény kap
még itt figyelmet (a sorrend talán értékrendet is kíván jelezni), Aranyt eszerint „a magyarság
ősi erényeinek feltárására irányuló szándéka és született hajlama a hagyományok követésére” inspirálták, olyan művek megírására, mint a Toldi,5 a Murány ostroma, az Elveszett alkotmány stb. Megtudható még a rövid ismertetőből, hogy Arany az Akadémia titkára volt, és
hogy halálakor Magyarországon nemzeti gyászt hirdettek. A szócikk zárlatában Sayous Szász
Károlyt idézi, aki szerint Petőfi az ifjúság, Arany pedig az érett kor költője.6 (Ugyanő egy évtized múlva a költő munkásságában nemzeti és vallásos értékeket hangsúlyoz egy keresztény
szellemiségű francia lapban.7)
Milyen viszonyba hozható ez a pályaértékelés Arany János munkásságával? Hiszen Arany
János írói működését – az életidő és a rákövetkező évtizedek magyar szövegeinek dialógusba
rendezhető mikrokozmoszát – mint a tudatos műveltségszerzés és közlés sajátos dinamikáját követhetjük nyomon a magyar irodalmi kommunikáció történetében első publikációitól a
késeiekig. A literátus erudíció jegyében létrehozott kompozíciói vagy helyzetrögzítő-kapcsolaterősítő impromptu-szövegei, a nyilvánosságban való folyamatos jelenléte és tömör, nem
ritkán kategorikus (írásbeli) megnyilatkozásai szilárd alapokra építették kritikusi tekintélyét
is – ennek alakulástörténetét máig meggyőző monográfiájában Dávidházi Péter mutatta be.8
Arany szigorú elvárásokkal olvasott magyarul és idegen nyelveken is, elméleti megfontolásait folyamatos olvasónaplónak tekinthető recenziói, prózai dolgozatai, széljegyzetei teszik
megragadhatóvá és tették részben nyilvánossá – ezeket mind Arany művei kritikai kiadásának korábbi köteteiből, mind a széljegyzetek most közzétett, Hász-Fehér Katalin munkáját
dicsérő kötetéből ismerheti meg a magyar olvasó.9 Lényeges jelen kutatásunk számára S.
Varga Pál tanulmánya a Naiv eposzunk (1860) című Arany-értekezésben megjelenő kulturális
problémáról („Népies-nemzeti”, „nemzeti klasszicizmus”… – a nemzeti irodalom hagyományközösségi szemlélete)10 és több, a francia–magyar, magyar–francia kapcsolatokra vonatkozó
írás is – itt azonban terjedelmi korlátok miatt vállalnunk kell a válogatás személyes döntéseit, felelősségét.
4

5
6

7
8
9

10

A Burns-fordítás mint a kortárs európai irodalomhoz kapcsolódás is hírértékű lehetett ebben a szócikkben.
A szótárban a mű címe: Toldy [!], uo.
Az életrajzi „összekapcsolódás” makacsul megragadt a franciák emlékezetében: Arany László halálhírekor Arany Jánost mint a híres Petőfi tanítványát említi a Le Figaro 217. száma, 1898. aug. 5., 2.
E. SAYOUS Arany, poète national hongrois in Revue Chrétienne (Protestante) 1893. február, 141.
DÁVIDHÁZI Péter, Hunyt mesterünk Arany János kritikusi öröksége, Argumentum, Budapest, 1992.
Arany János Munkái, Lapszéli jegyzetek, Folyóiratok I., s. a. r. HÁSZ-FEHÉR Katalin, Universitas Kiadó–
MTA Bölcsészettudományi Kutatóközpont, Irodalomtudományi Intézet, Budapest, 2016 (a továbbiakban AJM I.), 60–61. Itt köszönöm meg Hász-Fehér Katalinnak e tanulmány létrejöttéhez nyújtott
hathatós segítségét.
S. VARGA Pál, „Népies-nemzeti”, „nemzeti klasszicizmus” – a nemzeti irodalom hagyományközösségi
szemlélete = SZEGEDY-MASZÁK Mihály főszerk.: A magyar irodalom történetei. II. 1800-tól 1919-ig,
Gondolat, Budapest, 2007, 445–460. Vö. még: S. VARGA Pál, A nemzeti költészet csarnokai. A nemzeti
irodalom fogalmi rendszerei a 19. századi magyar irodalomtörténeti gondolkodásban, Balassi Kiadó,
Budapest, 2005.

„

86

tiszatáj

Szemérmes közeledés
Ma Franciaországon kívül az egyes afrikai államok, Kanada és Svájc mellett a franciául olvasók köre nagy – akkor is, ha a nyelv nem tartozik a legnagyobb számban beszéltek közé.
A 19. században Franciaország hivatalos nyelvének presztízse a mainál nagyobb volt és a
nyelv elterjedtségét a gyarmatok létezése, illetőleg a korabeli európai nyelvpolitika is magyarázta. A kiadói viszonyokat egyértelműen meghatározta az üzleti szellem és versengés.
A francia irodalom költészeti fordításhagyománya többnyire a versek prózai átültetését
jelenti: a szokatlan versforma (hangzás) kockázatát rendszerint nem vállalják. Itt kell megjegyeznünk, hogy a francia nyelvű irodalom központja a 18. század óta ugyan Párizs, de forrásait (szerzők, könyvkiadók, lapkiadók) és olvasóit tekintve Franciaország területénél mindig
is jóval nagyobb volt.
Noha számolnunk kell bizonyos szinten diplomáciai és tudományos-kulturális kapcsolatokkal Franciaország és Magyarország között, amelyek eredményei közé olyan tények sorolhatók, mint a magyar szabadságharc emigránsainak befogadása Franciaországban vagy a
francia drámák és folyóiratok, könyvek népszerűsége Magyarországon (beleértve Erdélyt is),
tény, hogy Magyarország kulturális viszonyainak behatóbb ismerete a 19. században és a következő század elején nem annyira intézmények, mint inkább egyes személyek hatásának
köszönhető Franciaországban. A Habsburg-birodalom részét képező Magyarország íróinak
saját köreit és orientálódását nehezebb volt Nyugat-Európából felmérni, a saját identitáshoz
való irodalmi igényt egy gazdasági és politikai függetlenségét tekintve nem erős lakosságcsoport nyelvközösségétől elfogadni. Schwartner Márton Magyarország statisztikájának második, budai kiadását (1809–1811) egy bécsi udvari tanácsos, kancellár, N. Wacken rövidítve
franciául is kiadta,11 úgyhogy 1813-tól ilyen munka is rendelkezésére állott annak, akit az ország gazdasági-társadalmi (ezen belül népességi, nemzetiségi, vallási stb.) viszonyai érdekeltek. Egyébként Svájc közelsége és Franciaország sajátos népességi összetétele miatt az értelmiség jelentős része a 19. században is olvasott németül. A francia lapok folyamatosan
szemlézték a német nyelvűeket, és ismertették a német nyelvű könyveket.
Ami Franciaországot illeti: a köztársaság, királyság, császárság államformáinak viszonylag gyors váltakozása, külső és belső politikai érdekcsoportok hatása is oka volt annak, hogy
a Habsburg-birodalom részét képező, azzal szembeforduló (1848–49), vagy azzal unióra lépő
(1867) Magyarország művelődése, irodalma iránt nem beszélhetünk különösebb érdeklődésről. A század végére némi javulás figyelhető meg: az 1885-ös Magyar Könyvszemle irodalomtörténeti repertóriuma jelzi a franciául beszélő külföld számára is elérhető új információforrást, Magyarország hivatalos statisztikai adatainak gyűjteményét: György Aladár Statistique officielle de la Hongrie, son histoire et son développement-ját,12 vagy az egyéb természetű
híreket közreadó Nouvelles hongroises-t.13
Kont Ignác doktori tanulmányai keretében gyűjtött anyagokat a francia–magyar, magyar–
francia kapcsolattörténet dokumentálására, ezeket 1913-ban közre is adta Párizsban – ez a

11

12
13

Statistique du Royaume de Hongrie de M. de SCHWARTNER 1813, Frankfort sur le Mein [!], 1813, Tome
premier.
Athenaeum nyomda, 8r., 1111.
Vö. A Gazette de Hongrie kiadása, 1885. Irodalomtörténeti repertórium, Magyar Könyvszemle 1885.

2017. március

87

„

„Kont bibliográfia”.14 A Leroux-nál 1913-ban kiadott francia nyelvű Magyarország-bibliográfiájában a költő neve korabeli francia nyelvszokást követve még „Jean Arany”; e jegyzék
az Arany-bibliográfiához nem keveset tesz hozzá Amédé Saissy magyar versfordításaival
(1878),15 külön a Saissy által alapított Gazette de Hongrie-ban közölt fordítással és elemzéssel (a Toldi szerelme értelmezése és egy énekének francia fordítása, 1880), a Gazette de
Hongrie 1881-es kiadásában több Arany-vers Saissy-féle fordításával; Szász Charles [Károly]:
Jean Arany16 című tanulmánya említésével – többek között. Kont munkáját Baranyai Zoltán,
majd Henri Toulouze és Hanus Erzsébet fejlesztette tovább – ezt a második bibliográfiát
2002-ben vehette kezébe az olvasó.17 Hogy mi jelentett gondot a magyar kultúra franciaországi befogadásában (noha Auguste de Gérando, majd főleg az 1848–49-es forradalom és
szabadságharc Párizsban vagy a közeli településeken tevékenykedő magyar emigránsai fáradhatatlanul igyekeztek a közvélemény, a művelt világ hungarofíliáját kialakítani, elevenen
tartani), azt véleményem szerint a strasbourgi kutató tanár, Henri Tronchon érzékenyen
elemezte a 20 század elején.18 Értékes kiindulópont a szegedi egyetemi könyvtár tematikus
gyűjteménye, az interneten is hozzáférhető adattára is.19

14

15

16
17

18

19

Bibliographie française de la Hongrie (1521–1910) avec un inventaire sommaire des documents
manuscrits par I. KONT, Paris 1913. (Travaux de la Conférence d’Études hongroises à la Sorbonne.)
Amédé SAISSY, Poèmes hongrois. Trad. en vers de dix poèmes d’Arany, Petőfi, Gyulai, Szász, Greguss et
Zichy, Egyetemes Philologiai Közlöny, II . kötet, ill. Saissy egy Arany ballada-fordítása: Literarische
Berichte aus Ungarn, II. f., (1878).
Revue Internationale 4(1884), 145–159.
Bibliographie de la Hongrie en langue francaise par Henri TOULOUZE et Erzsébet HANUS. Institut
Hongrois – Bibliothèque Nationale Széchényi, Paris–Budapest–Szeged 2002, I k. (Documenta Hungarorum in Gallia)
Henri TRONCHON, Les Débuts de la littérature hongroise en France, Paris, É. Champion, 1925. 8. 57.
A Revue des études hongroises et finno-ougriennes 1925/3–4 már közöl tőle egy tanulmányt a magyar irodalom recepciója kezdeteiről Franciaországban, ezt tanulmánygyűjteményébe is felveszi :
„Études (France, Allemagne, Italie, Hongrie, Pays baltiques)”, a VI. fejezet. Változatlan új kiadása:
Slatkine Genève: Slatkine [Paris]: [diffusion H. Champion], 1980. A kérdés problematikusságát JeanLuc Moreau párizsi költő, nyelvész, irodalomtörténész, a magyar irodalom eredményes közvetítője
(például Radnóti, Petőfi, Hubay Miklós, Bánffy Miklós fordítója) is jelzi; Szávai Jánosnak a magyar
irodalomról a franciáknak szóló könyvét értékelve különös érzékenységgel foglalja össze, miért nem
lényegtelen, hogyan viszonyulnak saját szerzőikhez a honi olvasók (ezt mint a műfordítás lényeges
lélektani-olvasásszociológiai tényezőjét határozza meg); és arra is rámutat, hogy a költészet iránti
lelkesedés nem azonos minden kultúrában: „[Szávai János] csak a lényegeset mondva, előadja életpályájukat, jellemzi művészetüket, leírja főbb műveiket. A külföldi olvasó számára – akinek többnyire nem nyilvánvaló az az érzelmi háttér, amely a magyarok befogadását egyes esetekben meghatározza – rendkívül hasznosan hangsúlyozza azt, milyen helyet foglal el egyikük vagy másikuk honfitársai nemzeti tudatában, megmutatja azt a szinte mitikus dimenziót, amely például Petőfi vagy Ady
műveit körülveszi. Ugyancsak jogosan hívja fel a figyelmet a költők számbeli fölényére a magyar irodalomban és nem siklik el a tény fölött, hogy a költészetnek ez a százados túlsúlya a prózával szemben nem elhanyagolható akadálya annak, hogy a magyar irodalom nemzetközi visszhangra leljen.”
Jean-Luc MOREAU, A magyar irodalomról – franciáknak. János Szávai: Introduction a la littérature
hongroise, Irodalomtörténet 22.72(1991)/2, 434., 433–436.
A magyar irodalom francia recepciójára vonatkozó tematikus bibliográfia: J / LITTERATURE elérhetősége: http://www.bibl.u-szeged.hu/henri/litter1.html.

„

88

tiszatáj

Konkrétan Aranynak a francia irodalommal való kapcsolata természetét magyarul Kasza
Györgyinek a Pécsi Tudományegyetem francia intézetében készült és 1941-ben kiadott dolgozata vizsgálja – itt hangsúlyt kap a Revue des Deux Mondes,20 mint amelyből Arany a korabeli francia irodalmat illető ismereteit meríti rendszeresen; és minthogy Mazade és Pontmartin voltak ekkor a folyóirat kritikusai – mondhatni, az ő értékrendjük is befolyásolta Aranynak a francia irodalomról alkotott képét. Szintén Kasza Györgyi állapítja meg, hogy a francia
kritikusok közül Gustave Planche műveit ismerte Arany behatóbban.
Merre is tartott a francia irodalom, amikor Arany beavatta magát? Egy biztos: sokféleség
és az időszaki sajtó által is fenntartott, a magyarországihoz képest folyamatosabb vitaközegben létező nyilvánosságkeresés jellemezte. Egymásnak szöges ellentéteként felfogható poétikák jellemezték, és a metropolissá váló Párizs kulturális komplexitása figyelhető meg benne.
A Szépirodalmi Figyelő Külirodalom rovatában hosszabb írás jelenik meg, a kritikai kiadás szerint Arany János fordításában: egy, a korabeli francia költészet bemutatására vállalkozó, rendkívül kritikus hangvételű munkáról van szó: A francia költészet 1861-ben című írás21
argumentuma a korszak, ezen belül különösen a francia költészet „nem igen örvendetes jellemzése”, a forrás pedig Armand Augustin Joseph Marie Ferrard, comte de Pontmartin
(1811–1890) írása a Revue des Deux Mondes-ban.22 Armand de Pontmartin monarchia-párti
kritikus volt, fáradhatatlanul támadta a társadalombíráló szerzőket (például Balzacot).23
Aranyt érdekelte a franciák irodalma. Kritikusi megszólalásaiból nyilvánvaló, hogy maga
a színvonalas szépirodalom érdekelte, „határok nélkül”. Lapjaiban a külföldi irodalmak közül
a leggyakrabban a franciaországi válik valamilyen formában hírré. A későbbiekben a francia
irodalmi nyilvánosságban egyre tekintélyesebb Thalès Bernard és akinek Arany-ismereteit
köszönheti: Kertbeny Károly keresik vele a kapcsolatot. Arany János máshová fordul, Béranger-t24 siratja.
A kedvenc francia szerző: Béranger ?
Amikor Arany a Szépirodalmi Figyelőben Béranger dalainak kétnyelvű, francia–magyar kiadását ismerteti (1860), a fordítási feladat nehézségét magyarázza; nem titkolja, hogy a szerzőt kivételesen sokra értékeli – versnyelve könnyedségét, annak zenei elemeit mindenekelőtt. Hiányolja a Béranger-vers hangzásértékeinek közvetítését.25 Kasza Györgyi Pécsett

20

21

22

23
24

25

A folyóirat címének írásmódját a francia kiadványok sem jegyzik egységesen (Revue des Deux
mondes/Revue des deux Mondes, revue des deux mondes). A folyóiraton a kezdettől (1829) kapitálissal szerepel a teljes cím.
A francia költészet 1861-ben, Szépirodalmi Figyelő I/II., 50. sz., 791–793; 51. sz., 805–808; 52. sz.,
822–824; II/I., 1. sz., 7–9.; 2. sz., 23–25.
Internetes elérés:
http://gallica.bnf.fr/ark:/12148/bpt6k86970q/f703.item.r=po%C3%A9sie%20francaise%20en%2
01861.zoom
Vö. AJM I., 60–61.
Pierre-Jean de BÉRANGER (1780–1857) liberális-hazafias dalok, szatirikus versek szerzője. Arany
verssel adózott emlékének.
„... megszoktuk a chansonokat egy-egy nem ismert, de lelkünkben zengő melódiára olvasni”, „Béranger fordítása nehéz: fordítók sem adhatják vissza az eredetinek rythmusát, könnyedségét, finomságát, de látszik e füzetből is, hogy a lehetőségig iparkodtak megoldani nagy feladatukat.” Béranger da-

2017. március

89

„

1941-ben közreadott tanulmányában (Arany János és a francia irodalom) egyenesen Béranger-t nevezi meg mint Arany francia írói példaképét. A nép körében élő szóbeli költészet hiteles forrása az egységesnek elképzelt nemzeti irodalomnak – ezt a gondolatot kereste és vélte
azonosítani Arany Béranger munkásságában is. Nem mellékes, hogy Béranger-kötetét Arany
Petőfitől kapta ajándékba.
Kasza Györgyi munkáját némileg bírálja Nagy Péter, amikor Arany tudatos, a magyar
Molière-ismeretet szolgáló tevékenységére irányítja a figyelmet; jogosan állapítja meg, hogy
Molière munkáinak hosszúra nyúlt, de eredményes fordításprojektuma (1863–1883) az ő
kezdeményezésének köszönhető.26 A költő otthon volt a nagy francia nevettető szövegvilágában, és az is igaz, hogy Arany János szatirikusságának nem akadt még francia fordítója – de
a Molière-eszményítés gondolata Aranyra vonatkoztatva bizonyára túlzás.
Olvashatott-e Arany a magyar költészetről a francia sajtóban? A század első felében a
francia irodalomban is újdonságként ható naiv-költészeti tájékozódás a „magyar” művészet
jegyeit is hajlamos volt leginkább az idealizált néplélek-természet koherenciában keresni. Petőfit egy ilyen képzet letéteményesének teszi meg aztán 1858-ban a Bulletin de l’Union des
poètes kritikusa – miközben Thalès Bernard műveit értelmezi. A népek költészete iránt előbb
(„a sosem élt”) Osszián, majd Herder hatására érdeklődő, s főként az északi népek költészetét
és a jelesebb szerzőik munkáit vizsgáló, fordító Thalès Bernard itt mint Chateaubriand és
Lamartine méltó követője jelenik meg, és annyival többet tud(hat) náluknál, hogy időközben
a 15000 verssornyi Kalevala és a prózába tördelt Edda-dalgyűjtemény a kétféle kultúra jelenlétére hívta fel a tudós világ figyelmét; a kritika szerzője Petőfi és Burns nevével jelzi a helyi
népiesség művészi megjelenítését, Thalès Bernard-éval pedig az ennél magasabb vagy általánosabb, „egyetemes” szintet.27
A kedvenc: Victor Hugo?
A közönség számára az akadémia tagjai szerint is ismertté kell tenni a külföld szerzőit; hogy
Arany János a szerzője két Victor Hugóról szóló írásnak a Koszorúban, Trencsénÿ Károly közleménye óta tudjuk.28 Az Hugo Victor és Chateaubriand című cikk részben egy Hugo-írás fordítása, részben annak kiegészítése a magyar olvasóközönség számára.29 Az írások címadása
is Aranytól származik.

26

27
28

29

lai. Magyarítják (miért nem fordítják?) Szász Károly, Illésy György és mások. Első füzet. Debrecen
Csátky Lajos és társa bizománya, 1860 = ARANY János Összes Művei XI., szerk. KERESZTURY Dezső, Prózai Művek 2. 1860–1882, s. a. r. NÉMETH G. Béla, Budapest, Akadémiai Kiadó, 1968, 81. (A továbbiakban: AJÖM XI.)
NAGY Péter, A francia klasszikus dráma a magyar klasszicizmus korában. – Részlet egy nagyobb tanulmányból, Irodalomtörténeti Közlemények 1943/2, 123–131, itt: 124.
Thalès Bernard, Bulletin de l’Union des Poètes 1585. sz., 49–50. és 81–82.
TRENCSÉNY Károly, Arany János lappangó írásai, Irodalomtörténeti Közlemények 1930, 257. Vö. KASZA, i. m. 30.
Az új Arany széljegyzetes kötetben követhető, hogyan lesz Hugo francia nyelvű önéletrajzából
(1863) még ugyanazon évben német nyelvű önéletrajz, majd német nyelvű folyóirat-közlemény (az
Arany János által rendszeresen olvasott Europa című lapban), hogyan válik ez két magyar nyelvű
cikké Arany Koszorújában. AJM I., 347–353.

„

90

tiszatáj

Tény, hogy (a Koszorú szerkesztője névtelenségébe burkolózva) Arany megütközik, amikor valamelyik levelezője kétségbe vonja, hogy a legjelentősebb (és ezért a döntéshozó magyar irodalmi intézmények – értsd az Akadémia vagy a Kisfaludy Társaság – által fordításra
javasolt) külföldi szerzők: Molière, Victor Hugo, George Sand – a franciák közül –, az angolok
sorából pedig Eliot és Thackeray.30
A Koszorú, Arany folyóirata jelentős teret szentelt az új francia irodalom ismertetésének.
Kasza Györgyi Arany kéziratos könyvbejegyzéseit vizsgálva figyel fel Hugo Byron-versére
(Petőfi kötetébe jegyzi be Arany a vers néhány szakaszát).31 Az irodalomtörténész csak sugallja, hogy a hasonló helyzet identitás-komparációra ad lehetőséget: Arany János Byronja
Petőfi.
Victor Hugo – műveltsége, elbeszéléseinek epikus áradása, verseinek sokfélesége, életének nem egy mozzanata, nagy munkabírása, sőt politikai krédója okán – sok rokon vonást
mutat Arannyal, de nem állítható, hogy Arany János egyetlen vagy legfőbb költői mestere lett
volna.
Recepció a költő életében
„Johann Arany existe et produit” – olvasható a L’ Athenaeum Français című hetilapban (vö.:
Arany János megvan és alkot).32 Arany János művei a francia közönség elé főként a 19. század
második felében, illetőleg a következő század elején kerültek.
Kezdhetjük azzal is, hogy a költészetnek, noha a nyelv és a mentalitás újszerű törekvéseinek tagadhatatlanul népszerű közege volt, a 19. századi Franciaországban az irodalmi műfajok egészét tekintve kisebb volt a súlya, mint Magyarországon, ahol sokáig a politikai közlemények funkciója is az irodalmi művekre, drámákra, versekre hárult. A kor Franciaországában műkritika és esszé, prózai műfajok és illusztrált lapok vonzották az olvasókat és a
gyarmatokkal való intenzív kapcsolat, az iparvárosok vonzóereje, a metropolisszá váló Párizs
nemcsak saját témákat szolgáltatott az irodalom világának, hanem saját szokásokat, nyelvezetet, tempót is.
Az ország és kiemelkedő személyiségei felől is megközelíthetjük a kérdést, és akkor a
Magyarországot (vagy az Osztrák–Magyar Monarchiát) illető értékelő vagy kritikus magatartás az ország alkotóinak megítélését is természetszerűleg befolyásolja. Másrészt, ha az alkotó
saját műve és írói magatartása felől vizsgálódunk, akkor vagy az életrajzban, vagy az írói teljesítményben kell a kritikusi vagy a „közfigyelmet” megragadó mozzanatoknak lenniük.
Antológiák darabjai között…
Arany Jánost mint magyar kultúra jellemző szereplőjét állítja be a legtöbb értelmező, a magyar történelem és a népnyelv művészi felfedezőjét-közvetítőjét láttatják benne. Az elszórt
utalások, szűkszavú nekrológok mellett több-kevesebb magyarázattal ellátott versantológiák
közvetítették a francia nyelven olvasó közönség felé Arany János költészetét.
30

31
32

Koszorú II/I, 1864/7. és ARANY János Összes Művei XII., szerk. KERESZTURY Dezső, Prózai Művek 3.
Glosszák, szerkesztői üzenetek, szerkesztői megjegyzések, előfizetési felhívások, s. a. r. NÉMETH G. Béla,
Akadémiai Kiadó, Budapest, 1963, 132.
KASZA 1941, 28.
L’Athenaeum Français 1855. I. 6. 489.

2017. március

91

„

Paul Durivage (Hiador, Jámbor Pál) Poésies hongroises címmel már közölt antológiát
1856-ban Párizsban.33 Van azonban Thalès Bernard személyében korábbi, és született francia népszerűsítője a magyar költészetnek a francia nyelvterületen.
A következő évben publikálja Thalès Bernard Poésies nouvelles című antológiáját 34
(C. Vanier, Rigaud,1857), benne magyar vonatkozású költeményekkel: Bernard ódákat intéz
A magyarokhoz, Vörösmartyhoz, Petőfihez, Majtényi Flórához. E sorban az Au poète hongrois
J. Arany harminc szakaszos költemény, záró strófája felelet Arany Letészem a lantot versmondatára:
„Hát járd utad, Arany…! Hágj föl Kálváriádra!
De lantodat soha – soha félre ne tedd!
Mert az ember bolyong, egyre istenre vágyva:
és csak a dalnok az, ki Hozzá elvezet…”35
Henri-Frédéric Amiel egyetemi retorika- és esztétikatanár genfi pályaszakasza előtt Lausanne-ban tanított, a magyar kultúráról is tartott előadásokat. Antológiáját, amelynek tételesen megfogalmazott célja formahű francia versek létrehozása volt, 1876-ban adta közre
Svájcban a kedvére összeválogatott szerzők műveiből: Les étrangères. Poésies traduites de
diverses littératures par H. Frédéric Amiel, Paris–Neuchatel–Genève. A kiadványt Edmond
Scherernek ajánlja, az ajánlólevél 1875. november 15-én kelt. Chamisso, Gœthe, Heine, Hölderlin, Schiller, Uhland, Mœrike mellett helyet kaptak kötetében olasz, angol, portugál, magyar szerzők is (Leopardi, Byron, Camœns, Walter Scott, Petőfi, Arany).36 Az I., a Rythmes
connus kötetrészben olvasható „Du hongrois. Arany” (értsd: Magyarból. Arany) megjelöléssel
La Reine Élise. A vers a Mátyás anyja fordítása – anapesztusokban. Kimondottan friss, eleven
franciaságú vers, ma is hatásos! Ez a XXI. számú vers a sorban.37 A jegyzetekben Amiel történeti magyarázatokat fűz a vershez. Nem ragaszkodik az eredeti vers daktilikus ritmusához.
Szigethy Vilma 1929-ben Szegeden megjelent, a fordító H. F. Amiel irodalmi Európaközpontúságát és Magyarországgal való kapcsolatát vizsgáló tanulmányában sajnálkozását
fejezi ki amiatt, hogy a svájci tanár az annyira gazdag életműből csak egyetlen darabot fordított le franciára, noha egyetemi kurzusában a magyarság történetével és szokásaival több ízben foglalkozott, és Petőfitől kéttucatnyi verset is átültetett francia nyelvre. Igaz, fordításait a
33
34

35

36
37

Paul DURIVAGE, Poésies hongroises, De Soye et Bouchet imprimeurs Place du Panthéon, 1856.
Thalès BERNARD: Poésies nouvelles Paris, C. Vanier, Rigaud, 1857. A 3. számozatlan lapon: A la Mémoire du poète hongrois Alexandre Pétoefi, tué en combattant les Russes le 31 juillet 1849. – Magyar
vonatkozású költemények is vannak benne: 36. 1.: Au poète hongrois M. Vörösmarty; 149–154. 11.:
Au poète hongrois J. Arany; 181–182. IL.: Aux Magyars; 196–199.: Au poète hongrois Alexandre
Petoefi; 244–245.: À Mlle Flora Majtheny.
Thalès BERNARD, Poésies nouvelles, 1857, 149–154. A vers magyar fordításából idéz BAJOMI LÁZÁR
Endre, Franczia tűkör, Válogatás a 19. század magyar vonatkozású irodalmából, Magvető Könyvkiadó, Budapest, 1987, 191. (A verseket LOTHÁR László fordította.)
Internetes elérés: http://www.amiel.org/vie/notices%20biographiques/gagne01.html
Hogy érzékeltessük az antológia színességét: breton népdal, Leopardi, Uhland, Tegnèr (svédből),
Walter Scott, Uhland, Mörike, Schiller, Bürger, Chamisso, Lessing (a Bölcs Náthánból), Camoens, Celanói Tamás után a Rythmes nouveaux (Új ritmusok) kötetrészben Petőfitől olvasható a Fiam születésére francia változata: A mon nouveaux-né, egyebek mellett Hölderlin- és Goethe-versek szomszédságában.

„

92

tiszatáj

párizsi (hivatalos) kritika szigorúan megbírálta.38 Szigethy Vilma azonosítja Amielnek ez
egyetlen Arany-fordítása forrását: ez pedig a Genfben 1861-ben megjelent, német nyelvű
Arany-kötetben található Die Mutter des Königs Mathias Korvin, Kertbeny munkája. Az irodalomtörténész a metrum tiszteletben tartását értékeli a francia versben, de megjegyzi – és ez
szolgált argumentumul a forrásazonosításban – hogy Amiel a Kertbeny-szövegnek a kifejezéseit és fordulatait pontatlanságaikkal együtt veszi át.39 Ez a vers egyébként a jelzett német
(közvetítő) forráskötet nyitódarabja.
Karl Maria Kertbeny több antológiát is létrehozott, amelyekben magyar szerzőktől közölt
verseket, köztük Aranytól is, sőt terjedelmesebb Arany műveket is lefordított, nem törődött a
költő tiltakozásával. A ma főleg bibliográfusként ismert Kertbeny siet közreadni munkái
jegyzékét is: Uebersicht der literarischen Thätigkeit K. M. Kertbeny’s.40
Franciára fordított magyar versekből a szerzők népszerűsítésének céljával is készült
Arany-verset tartalmazó antológia. Ilyen a Melchior de Polignac szerkesztésében megjelent
Poètes hongrois, poésies magyares...41 1896-ból. Az előszó szerint Justh Zsigmond kérésére
készült az antológia, a válogató Melchior de Polignac, az előszó (Préface) Francois Coppée, a
korban népszerű francia költő munkája.42 Petőfivel, Arannyal, Tompa Mihállyal kezdődik az
antológia rész, utánuk rendkívül népes költőtábor következik Gyulay Páltól Czóbel Minkáig,
Szabolcska Mihályig, Heltai Jenőig, Vajda Jánosig. Hogy pontosan mi volt a szerepe a kiadásban Malonyai Dezsőnek, kérdés (tény, hogy 1893-tól Párizsban élt, Munkácsy Mihály környezetében, az előszóban köszönetet mondanak neki hatékony segítségéért). Az antológia jelentős számú Arany-költeményt közöl, csakhogy a többnyire pontos címfordítások, látszólag
egybevágó strófikus tagolású szövegek a legelidegenítőbb nyersfordításokat fedik. Semmiféle
törekvés nem észlelhető a poétikai megfeleltetésre forrásmű és fordításmű között – az
38

39

40

41

42

Henri-Frédéric Amiel (1821–1881) svájci protestáns család árvájából németországi tanulmányok
után (ahol Berlinben Schellingtől esztétikát, Friedrich Eduard Benikétől lélektant tanult) lett a francia irodalom tanára (az Étrangères akár ennek a korszaknak az olvasónaplója-tankönyve is lehet),
1849-ben a genfi egyetem katedrájára hívták meg, ott esztétikát majd 1854-től retorikát tanított. Halála után felfedezett és mára részben közreadott terjedelmes naplói a kritikai gondolkodás és az önvizsgálat példái.
Vilma SZIGETHY H. F., Amiel traducteur. Son européanisme littéraire. Ses relations avec la Hongrie, Szeged, 1929, 41. (Études françaises publiées par l’institut francais de L’Université de Szeged. nr. 2.)
Kertbeny Genfben 1860-ban megjelent könyve: Gedichte von Johann Arany, Versuch einer Musterübersetzung, Nach dem Ungrischen von K. M. KERTBENY. Ajánlás: „Dem großen Meister Wilhelm von
Kaulbach, dem Dichter der »Hunnenschlacht« in inniger Vererhrung, und als zeichen dankbarer
Erinnerung.” Itt közöljük a Kertbeny által saját jegyzékében közreadott, Arany János munkásságát is
érintő, 1860-ban már hozzáférhető műveit: Erzählende Dichtungen von Johann Arany, Aus dem
Ungrischen 2 Bände: I. Toldi II. Die Belagerung von Murány (Alfred Meissner und Theodor Fontane
gewidmet), Leipzig, 1851.; Nationallieder der Magyaren, 1852.; Album hundert ungrischer Dichter,
Dresden, 1854.; Arany, Athenaeum Français, Paris, 1855. jan. 26.; Sur la poésie hongroise, Athenaeum
Français, Paris, 1855. nov. 3.; Nemzeti dalkönyvecske, Pest, Lampel, 1856.; A magyar költészet Francziaországban, Budapesti vischang [ !], 1856/3, jan. 17.; La Hongrie, son développement intellectuel et
politique, notice sur le comte Széchényi, par KERTBENY, traduite par Gustave REVILLIOD, Genève, 1860.
Poètes hongrois, poésies magyares... recueillies par Melchior DE POLIGNAC et précédées d'une Notice
sur la poésie hongroise, P. Ollendorff, 1896.
Nyomtatási helye: Évreux, imprimerie de Charles Herissky. Interneten:
https://archive.org/stream/poesiesmagyares00coppgoog/poesiesmagyares00coppgoog_djvu.txt

2017. március

93

„

Aranynál oly lényeges formai jelentés, az idomteljesség oda, a versek ritmusának, hangulati
beállításának, képstruktúrájának nyomát sem fedezhetjük fel a kötet Arany János nevéhez
rendelt „versei” közt.43
A bevezetőben François Coppée a következőképpen ajánlja Arany írásait:
„Ha őt (Petőfi) az indulatok irányítják, Arany nyugodt, komoly, gondolkodó alkat. A másik diadalokat
fog aratni, ő pedig képes lesz megőrizni ezeket. Nem kedveli a csaták zaját, az otthon békességében
érzi jól magát. Képes a lelkekben a természet szeretetét felkelteni és eltölteni ugyanakkor belenyugvással, szelídséggel. Toldi című trilógiája eposz a népről. Művészi módon használja benne a népi
nyelvet és olyannak festi le a magyar parasztot, amilyen. A legteljesebb példáját adja a józanságnak,
amely egyik jellemzője és csodálatosan ki tudja fejezni sorsszerű közömbösségét, amelyet tevékenység-igénye helyesbít: e két tényező együttese adja ama csodálatos egyensúlyt, amely küzdelmei és
megpróbáltatásai idején megtartották”.44

Szükségesnek látszik elidőzni a francia verseskötet létrehozóinak személyénél. François
Coppée a bevezetőben magyarországi utazására utal, amely ugyan szerinte csupa ünneplésből állt, mégis inspiráló volt számára a magyarság megismerésében: „Varázslatos emléket őrzök Magyarországról. A francia misszió tagja voltam, amelyet felejthetetlen fogadtatásban részesítettek.”45 Paul Ollendorff (1851–1920) Justh Zsigmond franciára fordított regényének is
kiadója 1892-ben.46 Lengyelországi származású család sarja, idegennyelv-tanulási módszertankönyvek és drámai művek forgalmazásával kezdte könyves pályáját. Kora angol költőiből
is publikált egy antológiára valót (Poètes modernes de l'Angleterre címmel 1885-ben), ekkoriban – többek között szépen illusztrált kiadványai miatt is – már neves kiadónak számított,
központban, a Richelieu utcában volt a könyvesboltja, és könyvkiadói társulást vezetett. Justh
Zsigmond – naplója tanúsága szerint – ismerte mind Coppée-t, mind Melchior de Polignac-ot
(1891. január 29-én Czóbel Minkának Algírból küldött levelet, amelyben például Coppée-t

43

44

45

46

A következő című verseket vagy inkább gyenge tartalmi „fordításokat” hozza a kötet (zárójelben közöljük az Arany János-vers címét, ez a francia kötetben nem jelenik meg): J’ai déposé mon luth
(Letészem a lantot); L’intérieur familial (Családi kör); Différence (Különbség); Le Papillon (A lepke);
Trente ans après (Harminc év múlva); Confrontations devant un cadavre ([szó szerinti jelentése: Szembesülés egy holttest előtt] – Tetemre hívás); Jusqu’à la fin (Mindvégig); Ne me regarde pas (Oh! ne nézz
rám…); Mme Agnes. Ballade (Ágnes asszony. Ballada); En automne (Ősszel); Désirs (Vágy); A mon
enfant (Fiamnak); Tristesse muette (Néma bú); Consolation (A vigasztaló); Sur la pente (A lejtőn);
Dans le jardin (Kertben); Chanson populaire (Népdalok – 1 [Sírva jön a magyar nóta világra…]).
„Autant il est violent, autant Arany est calme, grave, philosophe. L'autre fera des conquêtes, lui saura
les conserver en les fortifiant contre les dangers à venir. (...) Il n'aime pas le fracas des luttes, mais se
plaît dans la douceur paisible du foyer. Il sait éveiller dans les âmes l'amour de la nature en même
temps qu'il y fait entrer la résignation et la douceur. Sa trilogie sur »Toldi« est l'épopée du peuple. Il
y emploie en artiste le langage populaire et peint le paysan hongrois tel qu'il est. Enfin, il donne le
plus complet exemple de cette philosophie du sens commun qui est une de ses caractéristiques,
il sait exprimer à merveille son indifférence fataliste corrigée par le besoin d'activité et dont la réunion produit ce merveilleux équilibre qui pendant des siècles l'a soutenu au milieu de ses luttes et
de ses bouleversements.” Poètes hongrois… Bevezető, XXI.
„J'ai gardé de la Hongrie un souvenir féerique. C’est en 1885 que j’y allai. Je faisais partie de la misson francaise, qui y recut un accueil inoubliable. GAUTIER, i. m., uo. Ide kívánkozik egy újságközlemény is: A Petőfi-szobor avatásán a francia vendégek három-három medált kaptak: Petőfi, Arany,
Jókai, 1885. aug. 11. A cikk 19-én jelent meg a Gil Blas című lapban: 1885. 08. 19. (N 2101, A7)
JUSTH, Le Livre de la pousta, traduit du hongrois par Guillaume Vautier, Paris, P. Ollendorff, 1892.

„

94

tiszatáj

mint közeli ismerősét említi.47) Malonyainál Justh Zsigmond valóban korábban, 1882-ben
kezdett ismerkedni Párizzsal, és otthonos volt a párizsi művészéletben, érdekelte, mit hogyan beszélnek művészkörökben. Ő maga is fordított.
Az antológia jelentőségét megadhatta volna a megnevezett és szövegek által bemutatott
magyar szerzők nagy száma is. A szándék (magyar költők bemutatása) jöhetett Justh-tól
(a szóban forgó antológia a Justh halálát követő évben jelent meg), erre utal a bevezető szövege, a kötet egésze azonban példátlan a magyar fordítástörténetben, az irodalmi hagyományok felől leginkább provokációnak fogható fel (nem annak fogták fel).
A fentinél sokkal színvonalasabb, bár csak két szerző műveinek fordítását hozza, F.-E.
Gauthier Arany-Petœfi. Traduction en vers című, 1898-ban Párizsban szintén Paul Ollendorffnál kiadott kötete. Ekkoriban ez a Gauthier az akadémia tisztségviselője, Franciaország budapesti konzul-helyettese (vice-consul) volt, ezt a kiadványban a sajtó alá rendező neve alatt
francia szokás szerint fel is tünteti a kiadó. A kötet a Les grand poètes hongrois sorozat darabja. Az ötletgazda szentpétervári tartózkodása idején döntötte el, hogy honfitársait megismerteti Puskin költészetével,48 állítása szerint az a kötet sikeres volt a francia olvasók körében.
1897. december 12-én keltezett előszavát egy részben saját karrierjéhez kapcsolható magyarázat vezeti be. Mint egy, a hivatalával járó szakmai kihívást beszéli el, hogy budapesti tartózkodásakor Arany és Petőfi verseit óhajtotta Puskinéihoz hasonlóan a francia olvasók figyelmébe ajánlani; minthogy azonban ehhez nyelvtudása nem volt elegendő, hathatós segítségre szorult, és ezt meg is kapta ebben a vállalkozásában André Tinayre-től, aki a konzulátus titkárságán dolgozott akkoriban mint tanuló. Ő fordította le „szó szerint” (nevezzük
nyersfordításnak) a Gauthier szavaival élve csodálatos és népszerű mesét, a János vitézt, illetőleg a Toldit. Ez utóbbi megjelenésétől – teszi hozzá Gautier – számítható Arany írói elismerése. A kötetben a sorrend meglepő: az „Arany-rész” (a Toldi teljes I. része) megelőzi a Petőfiverseket. Gautier továbbá bevezető szövegében kilátásba helyezi a Toldi szerelme és a Toldi
estéje („La mort de Toldi”) lefordítását is. Ez az ígéret értékű kijelentés (és magának a Toldinak a közlése) korrekcióként fogható fel az után, hogy jó néhány évvel korábban a Revue des
Deux Mondes egy, a magyar költészetet summázó szöveg Arany értékelésében a Toldit mint
idejétmúlt történetet, főhősét pedig mint nem egészen jól megformált alakot nevesítette Saint-René Taillandier (1817–1879).49 1895-ben egyébként C. de Harlez Louvain nyomdajelöléssel közöl magyar költészeti antológiát, benne néhány részlettel a Toldiból.50
Gautier kétszerzős antológiájának célja a franciára fordított magyar művek közreadása
volt, a szerzőkre vonatkozó információk mennyisége itt minimálisra csökkent. Arany születési adataitól a Múzeumkertben felállított szobrára vonatkozó tényközlésig tart a szűkszavú
szerzőismertetés, amelyben az Arany Jánoshoz című Petőfi-vers in extenso helyet kap – szintén Gauthier fordításában. (Szerencsésebb lenne a továbbiakban ezt mint Gauthier–Tinayre
fordítást nyilvántartani.) A vers versként hat, sikerült fordítás. A Toldi-trilógia Gautier által
47

48
49

50

„Coppée nagyon jó volt velem e napok alatt. A poétát itt találtam nagy örömömre, egyike a rokonszenvesebb francia âme artiste-oknak.”
Vö. Poésies et Nouvelles de Pouchkine, traduites par F. E. GAUTHIER, 1888.
Revue des Deux Mondes 1860. szept 1., 358. Vö. még SZABÓ Aladár, Saint-René Taillandier, Pécs,
1938., ill. KASZA Györgyi 1941, 60.
C. HARLEZ, Poésies hongroises, traduites avec un apercu historique, Louvain, 1895. (Greguss, Vörösmarty, Berzsenyi, népdalok és a Toldi részletei.)

2017. március

95

„

adott sommás értékelése az irodalom ideologikus tartalmait, itt a nemzetközösségi elv jelenlétét deklarálja: „A magyar irodalom méltán büszke e három műre, melyek formája, karaktere és naiv tónusa lényegileg nemzeti.”51
A személyneveket a közreadó nem jelöli következetesen, magyar és francia névváltozatokat cserélget: Nicolas Toldi, Miklos, palatin Lacfi (!), l’épouse de Loerincz névalakokat használ.52 A hangzó költészet jegyében a neveknek is inkább a magyaros hangzására figyel:
Lœrincz. Tagadhatatlan azonban, hogy Gautier jelentőséget tulajdonít a vershangzásnak, és
noha korában ez már ritka, a forrásszöveg hangzásvilágát részesíti előnyben a célnyelv verselési tradíciójával ellentétben. Bár túl nagy ellentét nincs, a Sándor-vers még a 19. században használható, maga Hugo is kedvelte a megnyújtott verssorokat. A fordító menüettritmusban adja a Toldi felező tizenketteseit, párrímeket, sőt hímrím–nőrím párokat használ.
A Gautier által közreadott Toldi-szöveg tehát korrekt fordítás, bár a korabeli francia költészetnek inkább az akadémikus vonalához volna sorolható.53
Figyeli saját művei fogadtatását?
Kertbeny Károly szerinte tolakodó figyelmét Arany mint szerző nem fogadja el, nem reagál,
vagy inkább kritikusan reagál Kertbeny fordítás-antológiáira.
A Szépirodalmi Figyelőben aláírás nélkül (vélhetően Arany János tollából) rövid írás jelenik meg Thalès Bernard-ról – Thalès Bernard Melodies pastorales III. lenyomatát áttekintve
gunyoros hangon azonosítja az eredetinek nevezett versek sorában Petőfi több költeményét,
némi humorral, de kiejti a plágium szót és a szerzői névhez való jogra utal – az írói tisztesség
hiányát sugallja.54 Ekkorra Thalès Bernard-nak már több kötete megjelent, különböző nyelvekből fordított, és népdalokat is közlő gyűjteményeket adott ki. Aranynak igaza volt, a szerzői névhez való jog számára kodifikálandó elvárás volt.
1891-ben publikálja magyarságismereti munkáját Raoul Challard. Az irodalom alakulástörténetét vizsgálva a 19. század második felében egy triász: Petőfi, Arany, Madách munkásságát tartja leginkább említésre méltónak. Mindhármuk tevékenységét bemutatja röviden.
Aranyról megállapítja, hogy szegény szülők gyermeke volt s viszonylag későn, egy véletlen
(a megnyert irodalmi pályázat révén) lett ismertté. „Arany a excellé dans la ballade” – munkásságában a balladákat értékeli legtöbbre. 55

51

52

53

54

55

„La literature hongroise est justement fiere de ces trois ouvrages dont la forme, le caractère et le ton
naïf sont essentiellement nationaux.” GAUTHIER, i. m., 10.
Fordítói lábjegyzet: Laurent p. 22. A helynevek írásában durva nyomdahibák fordulnak elő a kötetben: Szalontából az életrajzi mozzanatnál Szaconta, a rövid Petőfi-életrajzban pedig Félegyházából
Pelegyhaza lesz.
KONT Ignác ismerteti a kötetet a francia sajtóban: I. KONT, Revue Critique 1898, 34–35.; Concordia,
dec. 1898.
„Mi köszönjük Th. Bernard úrnak, hogy bevezeti költőnket a nagyvilágba; de bemutatáskor meg
szokták nevezni a vendéget.” ARANY János, Thales Bernard = AJÖM XI. 40–41.
Cazelles Arany balladakorpuszáról értekezve megállapítja, hogy lehet a műfajt vizsgálni, de maga a
költő nem kívánta versei külön egységeként kezelni a balladákat.

„

96

tiszatáj

Milyen volt a francia nyelvű költészet Arany munkássága idején?
Hogy Arany János műveinek fordítását a kor francia lírai vagy narratív költészeti sodrához
mérhessük, vagy a róla szóló elemzéseket jobban értsük, érzékelnünk kell a korabeli francia
irodalom és kritika irányzatait.
1874-ben M. D. Histoire du romantisme címmel adja ki Théophile Gautier elméleti munkáit és az időszaki sajtóban megjelent egyes szerzőkre vonatkozó – a szerzőket méltó módon
búcsúztató – ihletett pályaképeit.56 A közoktatásügyi miniszter kérésére készített összefoglalót a 19. század költészetéről, de nem a kérésnek megfelelő (1830–1848), hanem annál hoszszabb periódusra: a Les progrès de la poésie française depuis 1830. című tanulmánya mintegy
az irodalomtanítás vezérfonalának készült. „A könyv e harmadik része, a költészetről szóló
tanulmány a nevelési miniszter fölkérésére készült, az 1867-es világkiállításról szóló beszámolókhoz kapcsolódik, és az 1830-tól 1868-ig tartó periódust fogja át” 57 – írja. Théophile
Gautier az ’50-es években a La Presse,58 az 1860-asokban a Moniteur Universel, illetve a
L’Illustration, a Journal Officiel munkatársa, az Othello és a Velencei kalmár fordítója, költő,
aki „a próza formájában meggyőzően munkálkodott”.59 A francia költészet 19. századi alakulástörténetéről szóló terjedelmes és pártatlan számbavételre törekvő összefoglalóját60 kánonjavaslattal zárja, három költőnagyságnak nyújtja a pálmát egyszerre: „Miféle konklúzióval zárhatnók e költészetről szóló hosszú munkát? Nehéz megállapítani. Mindezen költők közül, akiknek munkáit megvizsgáltuk, ki lesz az, akinek a neve bekerül majd a dicsőség és elismerés mondatába: Lamartine-é, Victor Hugóé, Alfred de Musset-é? Csak az idő a megmondhatója.”61
Benne van a tudományos narratívumban?
1860-ban La Poésie hongroise au XIXe siècle [A magyar költészet a 19. században] címmel Saint-René Taillandier közöl a Revue des Deux Mondes-ban tanulmányt, ezt 1863-ban külön is
forgalmazzák Párizsban.62 Később ismét közread magyar tárgyú értekezést, ezúttal magyarcseh komparációt: Tchèques et Magyars. Bohême et Hongrie. XVe siècle-XIXe siècle... par Saint-

56
57

58
59

60

61

62

G. Charpentier et Cie, libraires-éditeurs.
„Cette troisième partie n’est pas composée d’autre chose que d’une étude sur la Poésie qui fut faite
pour le ministère de l’instruction publique et jointe à la collection des rapports sur l’Exposition
universelle de 1867. Cette étude part de 1830 et va jusqu’à 1868, quoique, pour les nécessités du
moment, les rapports officiels imprimés.”
A lapigazgató Émile Girardin (1806–1881) volt.
A Moniteur 1863. szeptember 28-i száma online:
https://fr.wikisource.org/wiki/Alfred_de_Vigny_(Th._Gautier,_1863)
Online elérhető:
https://fr.wikisource.org/wiki/Les_Progr%C3%A8s_de_la_po%C3%A9sie_fran%C3%A7aise_depuis
_1830
„Quelle conclusion tirer de ce long travail sur la poésie? Nous sommes embarrassé de le dire. Parmi
tous ces poètes dont nous avons analysé les œuvres, lequel inscrira son nom dans la phrase glorieuse et consacrée: Lamartine, Victor Hugo, Alfred de Musset? Le temps seul peut répondre.” Uo.
Tizenkettedrét kötet, Michel-Lévy frères kiadásában.

2017. március

97

„

René Taillandier.63 René-Gaspard-Ernest Taillandier, írói nevén Saint-René Taillandier heidelbergi és müncheni tanulmányok után Strasbourgban, doktori címe megszerzése után a
Montpellier-i egyetemen tanított, innen hívták meg 1868-ban a Sorbonne retorika tanszékére. Államtitkár, a III. Köztársaság idején közoktatásügyi miniszter volt, a francia akadémia
1874-ben választotta soraiba. Munkássága egészét tekintve pedagógusként, történetkutatóként, irodalomtörténészként tartják számon. Folyamatosan közölt a Revue des Deux Mondesban.
A magyar Kont Ignác szabadelőadások keretében mutatta be a Sorbonne hallgatóinak
mint a 19. század három legjelentősebbje, Petőfi, Vörösmarty és Arany János munkásságát –
franciául.
Az Arany-oeuvre párizsi bemutatása: Kont Ignác
A Journal des débats politiques et littéraires (közkeletű elnevezéssel a Journal de l’Empire)
az 1914-ben az ekkor már csaknem száz éve megjelenő párizsi konzervatív napilap L’Étranger rovata könyvszemléi között ismerteti Kont Ignác Un poète hongrois – Jean Arany 1817–
1882 című opusát.
Az írás szerint Kont, akinek közismertek Magyarország irodalmáról szóló szép munkái, a
Sorbonne-on Vörösmartyról, Petőfiről, e 19. századi költőkről szóló előadásai után most
Arany Jánost mutatja be – életútját, majd kritikai megközelítésben lírai verseit, eposzait és
verses elbeszéléseit.64 A recenzens átveszi Kont vélekedését, amely szerint Arany csak magyar kívánt lenni, a kozmopolitizmus ellensége volt, és éppen nagyfokú eredetiségének következtében problémát jelent Magyarország határain kívül megismertetni; a fordítás révén
munkássága népies jellegét is nehéz közvetíteni. Nem könnyű olvasmány még a magyar
nyelvet ismerők számára sem. Ezzel magyarázható, hogy oly kevéssé ismerik a költőt Magyarországon kívül. Azt is megjegyzi az ismertetés szerzője, hogy Arany Jánosnak kevés műve
hozzáférhető Franciaországban, és az írásait bemutató – egyébként nem nagyszámú értékelés – sem mentes a hibáktól. Az írás azzal zárul, hogy Kont Ignác komoly értekezésének köszönhetően ettől kezdve megbízhatóbb és mélyebb ismeretek állnak rendelkezésre a magyarság lelkét és szellemét megtestesítő költőről.65
A legtöbb információt Aranyról és az általa létrehozott irodalmi-irodalomkritikai-fordításirodalmi œuvre-ről ekkor kaphatta a francia olvasó. A magyar olvasók által csaknem kizárólag költőként tisztelt Arany János jelentős energiákat fordított szerkesztési és műfordítói
feladatokra is. Franciaországi (vagy inkább a franciául olvasó világban kialakult) identitását
legalább felerészben a (világirodalmi szerzőkre koncentráló) fordításmunkák elismerése adja akkor is, ha ezek nem a francia nyelvből fordított alkotások. Másrészt a népiesség műköltészeti kiaknázását is értékelik munkásságában. A Revue des Revues 1898-ban hírt ad a világirodalom magyar fordítóiról, „Jean Aranyt” is mint három Shakespeare-mű és Arisztophanész fordítóját említi.66
63

64
65
66

Tchèques et Magyars. Bohême et Hongrie. XVe siècle-XIXe siècle... par Saint-René TAILLANDIER, Didier,
1869; 2. kiadás, 16-rét, 507.
Igaz ugyan, hogy a harmadik műfaj, a „contes épiques" szó szerinti fordítása „elbeszélő mese” lenne.
Journal des débats politiques et littéraires 1905. február 21., 2.
1898. jan. 1., 24. k., 1. f., 506.

„

98

tiszatáj

Arany János elhunytakor több lapban is közreadott rövid életrajzának nem sikerült olyan,
a külföld számára hatásos mozzanatokat megjeleníteni, amelyek ráirányították volna a leginkább kuriózumokra fogékony francia közönség figyelmét. Protestáns voltát, szűkös anyagi
körülmények között való felnövekedését, ilyen családból való származását, Petőfivel való tanítványi vagy baráti kapcsolatát említik általában a szűkszavú nekrológok – attól függően,
milyen a híradásra vállalkozó lap profilja. Szóba kerül többször is, hogy szobra áll Budapesten, akárcsak Petőfi Sándornak.
A későbbiek során aztán egyre inkább értékelni kezdi a külföld (a francia kritika is)
Arany műfordítói teljesítményét, különösen a görög dráma és Shakespeare színpadi műveinek fordításában elért eredményeit.
Aranynak olyan személyes kapcsolatokat, mint egy Teleki Lászlónak vagy egy Justh Zsigmondnak, nem sikerült kialakítania a franciákkal. Művei franciára fordítására főleg elhunyta
után vállalkoztak, nem is mindig a legtehetségesebb fordítók.
„Elhunyt Magyarország nemzeti költője”
A L’Association Littéraire Internationale, a Victor Hugo által 1878-ban alapított szerzői jogvédő szervezet kiadványa Levelezés rovatában az MTA elnökének címezve közli az intézmény hivatalos részvétnyilvánítását Arany János elhunyta miatt. A közlemény emlékeztet arra, hogy tiszteletbeli választmányának tagjai közé tartozott a nagy költő, és munkássága a tudás egyetemes értéktára részét képezi. Az elismerés kifejezése mellett az egyesület bejelenti,
hogy nyilvános előadással adózik majd az időnap előtt elhunyt, zseniális szerző emlékének.67
A lap folytatólag Lónyai Menyhért, az MTA vezetője válaszlevelét is publikálja.68
Az 1836-ban Émile de Girardin alapította napilap, a La Presse 1882. dec. 20-i, 348. száma
szűkszavúan, de címoldalon ad hírt egy december 24-ére tervezett párizsi emlékestről,
amelynek fővédnökségét Victor Hugo vállalta. „Szombaton, december 24-én rendezik meg a
nagy magyar költő tiszteletére az emlékestet. Victor Hugo vállalta, hogy tiszteletbeli elnöke
lesz az irodalmi vacsorának.”69 A Le Temps híradásából pedig kiderül, hogy az Association
Littéraire Internationale fogja rendezni – akárcsak egy másik író irodalmi életbe lépése jubileumát – az Arany-emlékünnepélyt is, mely szokás a névtelen újságíró szerint ugyan nem
számít hagyománynak, de kezd megkapaszkodni a párizsi környezetben.70
A Le matin, journal républicain indépendant napilap 1882. december 26-i számában
számol be arról, milyen volt az Arany János tiszteletére szervezett párizsi egyesületi emlékünnepély. Ezt a cikket szó szerinti fordításban közöljük:
Szombaton este a Nemzetközi Irodalmi Egyesület tagjai Magnynál gyűltek össze, hogy megünnepeljék Aranyt, Magyarország nagy költőjét.
Az elég nagyszámú közönségből hadd említsünk név szerint Torres Concedo, Ulbach, Belot, Jules
Lermina, Munckakzy [!], Bruck Lajos, Turr ezredes, Jules Appert, Liouville Henry és Albert, Ruiz Zo-

67
68
69

70

L’Association Littéraire Internationale 16(1883)/5–6, 3.
Uo. 4. A szervezet ALAI – Association Littéraire et Artsitique Internationale névvel ma is működik.
Samedi, 24 décembre aura lieu le banquet commémoratif a la gloire de Jean Arany, le grand poete
hongrois. Victor Hugo a accepté la présidence d’honneur de ce dîner littéraire, La Presse 1882 dec.
20., 348.
Le Temps 1882. 12. 22., 7911. sz.

2017. március

99

„

rilla, Ratisbonne, Janvier doktor, Lanfranchi, Delisle, Ch. le Chassin, Steenackers, Mario Proth, Campbell Clarke, Eusebio, Blasco urakat és a többit.
A közös étkezés után, amikoris Putnoky László cigányzenekara a legváltozatosabb és legeredetibb darabjait hallatta, elkezdődött a köszöntők sorozata.
Ulbach úr, az ügyvezető elnök rövid, szellemes és kedélyes beszédet tartott, aztán átadta a szót
Turr (értsd Türr) ezredes úrnak az elnyomott nemzetiségek védelmezőjének, aki miután a Korinthosz kapuin áttört, most piheni ki a hadak fáradalmait.
Az ezredes után a Gazette de Hongrie főszerkesztője a nap hősétől mondott – szavamra igen jól –
néhány [franciára] fordított verset.71 A verseket erősen megtapsolták, Arany megérdemelné, hogy az
értelmiség és általában a jóérzésű emberek megismerjék munkásságát. Az elhangzott művek közül
az Elhagyott ház és a Ráchel siralma fordítás (egyébként jó fordítás)-voltában is elárulta, hogy nagy
formátumú szerzőről van szó.
A híres festő, Nunckakzy (!) néhány barátságos szót szólt Franciaországról, örökbefogadó hazájáról; ezt követően L. Chassin Aranyt mint a költészetben és a hazafiságban testvérét nevezte meg.
Nehéz lenne felsorolni valamennyi köszöntőt, de nem hallgathatjuk el Henry Liouville úr ékesszóló és sajnos túlságosan rövid rögtönzését, aki a magyarokat a Parlamentnek a magyar nemzet
iránti rokonszenvéről biztosította, és Jules Lermin úr köszöntőjét.
Joggal tapsolták meg munkatársunkat és barátunkat, amikor nemzetközi egyesületünk számára
azt követelte, hogy ne csak kereskedelmi társaság legyen. Célja ennél nemesebb. Az egyesületnek
testvéri köteléknek kell lennie a népek között, biztos pont azok számára, akiknek a függetlenséget és
a szabadságot kell kivívniuk.”72

Victor Hugo jelenlétét nem említi a beszámoló. Végre azonban egy (nemzetközi) recepciótörténeti bizonyosság: Arany János francia nyelvre fordított verseit azon a karácsony estén nem csak Munkácsy Mihály és Türr István hallgatta (vagy hallotta).

71

72

Bizonyára A. SAISSY-ról van szó, a Gazette de Hongrie alapítójáról, aki maga is fordított Arany-verseket. Úgy vélem, ő a szerzője a névtelenül közreadott beszámolónak is. A kiadványról: KONT, i. m.,
106–107.
Le matin, Journal républicain indépendant 1882. 12. 26., 187. sz.

BENJÁMIN LÁSZLÓ

2017. március

101

„

BARANYAI ZSOLT

Arany János recepciója az orosz irodalomban
„Arany János az európai magyar olvasó legnagyobb bánata: Európa nem vette tudomásul. Holott – vélik – ő mutathatta volna meg legjobban, mire képes ez a nyelv és ez a költészet: ő volt
a magyar vers és nyelv legnagyobb mestere.”1 Jó fél évszázada íródott Németh G. Béla klaszszikussá vált Arany-esszéjének precíz értékelése. Megállapítása súlyozottan érvényes Arany
költészetének orosz nyelvi recepciójára. Annak, hogy Arany mindmáig alig ismert az orosz
olvasók körében, alapvetően a fordítás hiánya az oka. Ez pedig éppen Németh. G. Béla szuperlatívuszban kifejezett értékítéletének következménye: sem a költő életében, sem a halála
óta eltelt közel másfél évszázadban nem akadt olyan autentikus fordítója, aki a magyar
nyelvben oly mértékig jártas lenne, hogy megbirkózhatna Arany nyelvi virtuozitásával. A cári
időkben néhány önálló kezdeményezést leszámítva nem készült annyi és olyan színvonalú
fordítás, ami Aranyra irányíthatta volna a világirodalmi tájékozottságú orosz versszerető közönség figyelmét, a két világháború közti időszakban pedig a két ország közti ellenséges politikai és ideológiai beállítódás végképp nem kedvezett annak, hogy a (nép)dalköltő és forradalmár Petőfi mellett a „kispolgárnak” beállított Arany is bekerüljön a szovjet-orosz világirodalmi kánonba.
Előbb-utóbb aztán a szovjet kultúrpolitika is érezte „adósságát” Arany életművével
szemben, s szorgalmazta egy reprezentatív kiadás létrejöttét. Kun Ágnes és Hidas Antal válogatásában, szerkesztésében, s a szocialista időszak magyarból legtöbbet fordító szovjet-orosz
költőinek (Mihail Iszakovszkij, Leonyid Martinov, David Szamojlov és Nyikolaj Csukovszkij)
tolmácsolásában, Jelena Malihina előszavával és kommentárjaival az orosz állami irodalmi
könyvkiadó 1960-ban megjelentetett egy 319 oldalas kötetet, ami mindmáig a legteljesebb
orosz nyelvű Arany-kiadás. Ezt követte rá két évre Arany balladáinak Zichy-illusztrációkkal
díszített albuma Budapesten a Corvina Kiadónál, melynek fordításai zömmel az előbbi kiadáson alapulnak.2
Egy író, költő idegen nyelvi kultúrába való befogadásának nem csak az az egyetlen mércéje, hogy mennyit és milyen színvonalon fordítanak tőle, hanem az is, hogy a befogadó kultúrában a kritika vagy az irodalomtörténet milyen mértékben vesz tudomást róla. Hogy pontosan mikor jelent meg az első Arany-fordítás oroszul, s melyik műve volt az, azt megfelelő
bibliográfiai adatok híján ma már nem lehet megállapítani.3 Az viszont biztos, hogy nem ere1

2

3

NÉMETH G. Béla, Arany János = uő., Türelmetlen és késlekedő félszázad, Szépirodalmi Könyvkiadó, Budapest, 1971, 62.
Янош AРАНЬ, Избранное, Москва, Гослитиздат, 1960., Янош AРАНЬ, Баллады, Corvina, Budapest,
1962.
Magyarországon az első tanulmányok, bibliográfiák a magyar irodalom orosz fogadtatásáról a második világháborút követő években kezdtek megjelenni. Ezek közül a legfontosabbak: GYÖRGY Lajos,
A magyar és az orosz irodalom kapcsolatai, Kolozsvár, 1946.; RADÓ György, Adalékok a magyar irodalom orosz bibliográfiájához, Egyetemi Nyomda, Budapest, 1949.; FENYŐ István, Reformkori irodal-

„

102

tiszatáj

detiből, vagyis magyarból, hanem legtöbbször német közvetítés útján fordítottak. Arany János életéről, munkásságáról, főbb műveiről a kortárs orosz olvasók leginkább az orosz folyóiratokban megjelent, a magyar irodalmat ismertető cikkekből, tanulmányokból szerezhettek
tudomást még a költő életében, az 1870-es évektől kezdődően, vagyis előbb, mint ahogy versei fordításban olvashatók lettek volna. Ezekre is érvényes az előbbi megállapítás: az 1870es, 80-as években megjelent ismertetések többnyire német, olykor francia és angol lapokból
átvett írások orosz fordításai, kisebb mérvű átdolgozásai voltak.
Az Arany-recepció szempontjából fontos szerepe van, minden ideológiai konzervativizmusa ellenére is, P. I. Feuercsak kijevi professzor A magyar irodalom vázlata című tanulmányának, amely egy hivatalos állami lapban, a népművelési minisztérium folyóiratában jelent
meg Szentpétervárott 1870-ben.4 A cikk – címe ellenére – nem csak az irodalomról szól, áttekinti Magyarország egész történelmét, s a cári rezsim hivatalos politikai értékelését is kifejezésre juttatja a korabeli magyar viszonyokról. Joggal mondta róla a magyar–orosz irodalmi
kapcsolatokat kutató Ljudmilla Sargina, hogy „inkább a magyar kultúra vázlatának tekinthető.”5 Ez a folyóirat már korábban, 1837-ben is közölt két cikket a magyar irodalomról: az
egyik Kisfaludy Károly pályáját mutatta be, a másik a magyar közművelődés állapotáról adott
átfogó képet, természetesen a cári kultúrpolitika álláspontja felől értékelve a magyar irodalomban végbemenő folyamatokat.6 Szellemében és szemléletében Feuercsak cikke a megváltozott történelmi körülmények dacára sem tér el szinte semmiben a bő három évtizeddel korábbi közleményekétől: 1848-at zárójelbe teszi, csak az 1849-es bukást említi, mélyen hallgatva az orosz intervencióról. Hogy elterelje a figyelmet Oroszországnak a magyar szabadságharc leverésében játszott szerepéről, inkább arra tér ki, hogy a szabadság elbukása után
19 éves abszolutizmus és az ezzel járó germanizáció sújtotta az országot. Szerinte az 1825ben kezdődött nemzeti mozgalom (amit mi reformkornak nevezünk), 1847-ben érte el
csúcspontját.
Feuercsak bőségesen talál alkalmat annak kidomborítására, hogy a Magyarország területén élő szláv népek, köztük az oroszok (népfajokról, törzsekről beszél!) jelentős mértékben
járultak hozzá a „magyar civilizáció kincsesházának” felépítéséhez.7 (Petőfi jellemében is a
délszláv eredetet hangsúlyozza, mint mondja: „szerb vér folyt ereiben.”) Mindenesetre ez az
első olyan összefoglaló áttekintés, amely már a Petőfi utáni irodalmat is érinti, Garayt, Tompát és Aranyt „az új idők elsőrangú költőinek” nevezve. „Arany ráadásul felülmúlja Petőfit” –
mondja ki lakonikus ítéletét, amely mögött nem tudni, egyéni ízlés, vagy inkább hivatalos álláspont rejlik-e.8 Feuercsak véleménye, amely Arany primátusát hangsúlyozza Petőfivel
szemben, még sokáig tartja magát az orosz kritikai irodalomban. Aranyról megállapítja, hogy

4

5

6
7
8

munk az egykorú orosz sajtó tükrében, Akadémiai Kiadó, Budapest, 1959.; KEMÉNY G. Gábor szerk.,
Tanulmányok a magyar–orosz irodalmi kapcsolatok köréből I–III., Akadémiai Kiadó, Budapest, 1961.
(A továbbiakban: KEMÉNY G. 1961.)
П. И. ФЕЙЕРЧАК, Очерк мадьярской литературы, Журнал Министерства Народного Просвещения, C-Петербург, 1870/7–8., 286–311.
Ljudmilla SARGINA, A magyar irodalom fogadtatása Oroszországban az 1870–1900 közötti években =
KEMÉNY G. 1961, II., 200–230.
Erről részletesen: FENYŐ István, i. m., 21–28., és Ljudmilla SARGINA, i. m.
П. И. ФЕЙЕРЧАК, i. m., 311.
П. И. ФЕЙЕРЧАК, i. m., 308, 309.

2017. március

103

„

„szigorúak az esztétikai elvei, gazdag a költői képzelőereje és sok eredetiség van benne. Versei részben epikusak, részben líraiak. Epikusként a népmondák világából meríti témáit. Ilyen
az Ivan Toldi [sic!] címu muve, melyet a szerb lírikus, Jovanovic҆ 9 fordított le szerbre, ilyen a
Daliás idők és A nagyidai cigányok. Lírikusként rászolgál, hogy a legjobb európai lírikusok között foglaljon helyet.”10 A továbbiakban prózai fordításban közli „egyik legjobb versét”, a Fiamnak címűt. „Arany manapság mint lírikus, esztéta és kritikus folytatja a tevékenységét” –
fejezi be az Aranyról készült szűk egy oldalnyi terjedelmű portrét Feuercsak. Pár sorral lejjebb még megemlíti Arany nevét Gregussal, Gyulaival, Keménnyel és Toldyval együtt, mint
akik meghatározó tényezői Magyarországon az ízlés formálásának.
Feuercsak esszéje szinte szó szerint bekerült két, a korban igen jelentősnek számító kézikönyvbe. Az egyik a szentpétervári egyetem neves professzora, I. N. Berjozin szerkesztésében 1875-ben megjelent ötkötetes Orosz Enciklopédiai Szótár, a másik az ugyancsak Szentpétervárott kiadott négykötetes A világirodalom története című munka, melynek szerkesztője
a széleskörű világirodalmi tájékozottsággal rendelkező V. I. Zotov volt. (Zotov, akinek műveltségét az a carszkoje szelo-i líceum alapozta meg, amelyben a 19. század első évtizedében
Puskin is tanult, az 1860-as években éppen az említett Orosz Enciklopédiai Szótár munkatársaként dolgozott.)11 Feuercsak nem tüntette fel a forrásait, ezekre azonban következtethetünk a fent említett két munkából, melyeknek a végén néhány tételből álló bibliográfiai utalás
található. Érdemes ezek közül két autentikus forrást megemlíteni: Jósika Júlia bárónő írását,
amely feltehetően német átvételből jelent meg 1860-ban egy orosz folyóiratban,12 valamint
N. Popov történész tanulmányát Szalay Lászlóról a Magyarország története a Pragmatica
sanctióig című műve kapcsán.13 Az ekkoriban Brüsszelben, emigrációban élő Jósika Júlia bárónő, férjére, báró Jósika Miklósra való tekintettel érthető módon nagyobb szerepet szentel a
magyar regényirodalomnak, mint a lírának. A líra helyzetéről adott áttekintésében a legnagyobb figyelmet természetesen Petőfire fordítja. Az epikus, lírikus és drámaíró Vörösmartyt
is bemutatja, ellenben Aranyra mindössze csak néhány sor jut. Bármennyire gazdag és megbízható forrás is az orosz befogadó fél számára Jósika Júlia, éppen maga Arany János int óvatosságra vele kapcsolatban lapjában, a Szépirodalmi Figyelőben. Egy 1860-as kis glosszájában, miközben elismeri, mennyire fontos és hasznos szolgálatot tesz az emigrációban élő
írónő hazájának azzal, hogy megismerteti a külföldet a magyar irodalommal, egyúttal meg is
bírálja: „megannyit árt az afféle ismertetés, milyet […] Jósika Júlia ad irodalmunkról a Revue
Contemporaine-ben, melyből az látszik ki, hogy a különben érdemdús Jósika Miklós első és
egyetlen regényírónk – utána következik egy nagy pauza, s ezen alól, messze, messze Ke-

9
10
11
12

13

Jovan JOVANOVIĆ (ZMAJ) Toldi-fordítása 1857-ben jelent meg Újvidéken. (Toldija, Novi Sad, 1857.)
П. И. ФЕЙЕРЧАК, i. m., 310.
И. Н. БЕРЕЗИН, изд., Русский Энциклопедический Словарь, отдель I, том 5, С-Петербург, 1875.
Русский Мир, С-Петербург, 1860, No 75, стр. 174–181. (A cikket részletesen ismerteti FENYŐ István, i. m., 45–54.) és История Всемирной Литературы, составил В. Р. ЗОТОВ, том IV., Вольф, СПетербург–Москва,1882.
Н. ПОПОВ, Мадьярский историк Владислав Салай и его история Венгрии до прагматической
санкции, Журнал Министерства Народного Просвещения 1868/1, 3, 5, 6.

„

104

tiszatáj

mény és Jókai. Irodalmi állapotaink ismertetésénél megkívánjuk a részre nem hajló szempontokat.”14
Feuercsakhoz képest több információval rendelkezik Aranyról mind az Orosz Enciklopédiai Szótár, mind Zotov világirodalom-története. Az Orosz Enciklopédiai Szótár Aranyt a magyar irodalomról szóló szócikken belül tárgyalja. Először Ilosvai kapcsán említi meg, mint
„modern költőt”, aki újabban feldolgozta a Toldi-témát. A cikk szinte szó szerint mindent átvesz Feuercsaktól, még az ominózus értékítéletet is Arany–Petőfi vonatkozásában: „A politikai szereplők – Széchenyi, Kossuth és mások – sorában ott található a lírikus Petőfi – de a
kortárs Arany fölötte áll. Vele egy sorban áll Garay és Tompa, ismert még a termékeny verselő, Czuczor és a szalonköltő Bajza.” Arany rövid bemutatása a következő fordulattal fejeződik
be: „Lírikusként a legjobb európai költők mellé állítható; ugyanakkor a magyarok irodalmának egyik ága sem emelkedik a középszerű fölé.”15 Aligha elfogadható ez utóbbi álláspont
irodalmunk egészének megítéléséről, ami viszont az egyes szerzők „rangsorát” illeti, nem
lenne célravezető vitatni az enciklopédia értékelését, elegendő visszatekintenünk a 19. század közepére, hogy is nézett ki akkor a magyar irodalmi kánon – magyar szemmel. Ez az enciklopédia, mint általános ismeretek tára, rangjához és hivatásához méltó színvonalon igyekezett tájékoztatni a kortárs orosz olvasót a magyar irodalom történetéről, írók, költők gazdag névsorát sorakoztatva fel. Ugyanakkor sajnálatos, hogy Magyarország és a magyarság
megítélése egészében véve a cári cenzúra elvárásainak megfelelő hangnemben készült. Tárgyilagosság helyett az aktuálpolitikai érdek és az orosz nacionalizmus ideológiája nyomta rá
bélyegét, nyílt politikai állásfoglalást fogalmazva meg a két ország viszonyát illetően. „A magyarok Európában való megjelenésük óta kibékíthetetlen ellenségei a szlávságnak és Oroszországnak, ezért leverésük 1849-ben az ésszerű politika elengedhetetlen feltétele volt. Sem
jelenleg, sem a jövőben Oroszország nem engedhet meg a szomszédságában egy új Lengyelországot.”16 Az irodalmi élet bemutatása végén egy rövid statisztikát közöl sajtóviszonyainkról, melyben elismeréssel állapítja meg, hogy „jelentős Magyarországon a zsurnalisztikai tevékenység”, s felsorolja, hogy 1873-ban 328 periodika jelent meg, ebből 201 magyar, 78 német, 13 horvát, 9 román, 6 szerb és 5 olasz nyelven.17
Ha csak egy árnyalattal is, de észrevehető, hogy ebben az enciklopédiában már jobban kirajzolódik Arany jelentősége, ami még erőteljesebbé válik Zotov világirodalom-történetében.
Ennek részletes ismertetésére nem térek ki, mert lényegében ez is a Feuercsak-tanulmány
átvétele, de már tudomása van a teljes Toldi-trilógia elkészültéről. Az Aranyt bemutató szócikk az alábbi híradással fejeződik be: „Az 1879-es esztendő kiemelkedő irodalmi eseményének tekinthető, hogy Arany befejezte Toldi-trilógiáját. Az első rész, melyben Toldi fiatal korát
írja le, még 1846-ban jelent meg; a 3. rész, amely bukását és halálát énekli meg, 1854-ben, a
második pedig »Toldi szerelme« címen csak most.”18 A Toldi-trilógia elkészültének hírül adásával a főszerkesztő feltehetően világirodalom-történetének naprakész tájékozottságát, filo14

15
16
17
18

Szépirodalmi Figyelő 1860/6. Lásd ARANY János Összes Művei XII., szerk. KERESZTURY Dezső, Prózai
Művek 3. Glosszák, szerkesztői üzenetek, szerkesztői megjegyzések, előfizetési felhívások, s. a. r. NÉMETH
G. Béla, Akadémiai Kiadó, Budapest, 1963., 11.
Русский Энциклопедический Словарь, 108.
I. m., 106.
I. m., 108.
В. Р. ЗОТОВ, i. m., 806.

2017. március

105

„

lógiai megbízhatóságát akarta bizonyítani, de nem kizárt, hogy a cikk szerzője maga is elcsodálkozott a mű felépítésének keletkezéstörténetén. Figyelemre méltó a szócikk végén feltüntetett rövid bibliográfia, melynek bevezetéseként megemlíti, hogy „A magyar irodalomról nálunk nem sok cikk található. Közülük a legjobb P. Feuercsak: A magyar irodalom vázlata c.
munkája, ebből vettük főbb adatainkat.” A továbbiakban, mint fentebb utaltunk rá, megemlíti
Jósika Júlia tanulmányát és a Szalay László magyar történetéről készült orosz recenziót,19 de
feltüntet még három további cikket is, amely a magyar irodalomról, illetőleg Petőfiről tudósít.20 A legkorábbi ezek közül a Magyar irodalom című, amelyet a Сын Отечества (Hazafi)
című lap 1853-as 90. kötete tartalmaz. Ki vagy mi lehetett ennek a tanulmánynak a forrása,
honnan vehette adatait a lap cikkírója? Jósika Júlia ez esetben (még) nem jöhet szóba. Alig
vagyunk túl a szabadságharc bukásán; az egyetlen, akire gondolni lehet, a kortárs magyar
költők és magyar irodalom rendkívül agilis (bár túlbuzgóságával nem egy esetben alaposan
melléfogó) fordítója és propagálója, Karl Maria Benkert, magyarul használt írói nevén
Kertbeny Károly. Kertbeny már 1851-ben kiadott Lipcsében egy kétkötetes Arany-fordítást,
amely a Toldit és a Murány ostromát tartalmazta.21 Toldi-fordításának kefelevonatát megküldte Aranynak, aki 1851. február 25-i levelében válaszolt is, hosszú lajtromot készítve a
félrefordításokból.22 Annyi hibát talált, ami alapján megkérdőjelezhetővé vált, érthető- és élvezhető-e egyáltalán németül a mű, s ezek után érdemes-e kiadásra. Arany fáradságos revíziója hiábavalónak bizonyult, ugyanis mire a válasza megérkezett Kertbenyhez, a kötet kijött a
nyomdából, így a szerző észrevételeit, javaslatait már nem lehetett figyelembe venni.
Kertbeny nem keseredett el Arany kritikája miatt, beismerte, hogy sem megfelelő nyelvtudása, sem költői vénája nincs, de áthatotta az a meggyőződés, hogy jó szolgálatot tesz hazájának
azzal, ha irodalmunkat megismerteti a külfölddel. „Ön azonban tudja, - írja fordítói tevékenységével kapcsolatban Aranynak, – milyen jobb célokat kergetek én ezzel, […] hogy igazán kiválót tudjak nyújtani, és tudjam nemzeti szellemünket reprezentálni.”23 Hamarosan összegyűjti és megküldi Aranynak a róla, illetve költészetéről szóló német nyelvű kritikákat a következő megjegyzéssel: „Önre nézve mindezek a kritikák rendkívül kedvezőek és igazolták,
hogy az ön neve már valóban egész Németországban ismert.”24 Gyulai Pálnak is – saját „katalizátori” szerepének teljes tudatában – dicsekedve írja egy levelében: „Petőfit és Aranyt az én
fordításomban nemcsak a német lapok méltatták, hanem a Revue des deux mondes, az Athenaeum és a Review is, és pedig meglepően kedvezően.”25 Az érdem nem vitatható el tőle; az ő
19
20

21

22

23

24
25

Lásd a 11. és 12. sz. jegyzetet.
Литература венгерская, Сын Отечества, 1853, т. XC., Венгерский поэт, Алексадр Петефи,
Русская Речь 1861/36, és ugyancsak róla lásd: Русское Слово 1861/3.
Erzählende Dichtungen von J. Arany, Aus dem ungarischen übersetzt durch KERTBENY, 1. k.: Toldi,
Erzählende Dichtung in zwölf Gesängen, 2. k.: Die Eroberung von Murány, Erzählende Dichtung in
vier Gesängen, Leipzig, Friedr. Ludw. Herbig, 1851.
Lásd ARANY János Összes Művei XV., szerk. KERESZTURY Dezső, Levelezés I. Arany János levelezése
(1828–1851), s. a. r. SÁFRÁN Györgyi, BISZTRAY Gyula, SÁNDOR István, Akadémiai Kiadó, Budapest,
1975, 342–349, ill. 711–718.
Kertbeny Károly levele Aranynak, Pest, 1852. aug. 3. = ARANY János Összes Művei XVI., szerk. KERESZTURY Dezső, Levelezés II. Arany János levelezése (1852–1856), s. a. r. SÁFRÁN Györgyi, BISZTRAY
Gyula, SÁNDOR István, Akadémiai Kiadó, Budapest, 1982. (a továbbiakban AJÖM XVI.), 839.
I. m., 1174.
AJÖM XVI. 1174.

„

106

tiszatáj

német fordításai (bármilyen gyatrák is), tették ismertté Arany nevét külföldön. Ezekkel a kiadásokkal a magyar irodalomra irányította a korabeli neves német költők (Bodenstedt, Bettina von Arnim, Th. Fontane, Meissner, Uhland és mások), figyelmét, s személyes kapcsolatain keresztül is előmozdította a magyar irodalom külföldi terjesztését. Megnyerte például a
nagy tekintélynek számító, történelmi tablóiról ismert német festő, Kaulbach támogatását, s
az ő illusztrációival 1861-ben Genfben kiadta Arany 18 versét „mesterfordításban”.26 Kertbeny egyik párizsi útja során megismerkedett többek között G. Sanddal és a Párizsban élő
orosz emigráció vezéralakjával, a politikai íróval és gondolkodóval, A. I. Herzennel is. Nagyszabású vállalkozása volt az 1854-ben Drezdában kiadott Száz magyar költő albuma, mely
Aranytól négy verset tartalmaz (Ősszel, Családi kör, Dante, Magyar Misi).27 Talán nem pusztán
szerénytelenség volt a részéről, amikor a kötet kiadójaként magát egyszerűen Kertbeny néven jelölte, míg korábban teljes névvel szokta feltüntetni magát (Karl Kertbeny vagy
Kertbeny Károly.) Ezzel mintegy azt sugallta, a Kertbeny név már fogalom, egyben garancia
is; német nyelvterületen már tudják, hogy ő a magyar irodalom kultúrkövete. 1853-ban,
megszerezve Pákh Albert, a Szépirodalmi Lapok szerkesztőjének jóindulatát, egy tíz közleményből álló sorozatban mutatta be, mit ismer a külföld a magyar irodalomból (Irodalmunk
túl a határokon). „Eredménye negyvenhét német, angol, francia folyóirat, amelyek méltatták
az idegen nyelveken megjelent magyar műveket” – összegezi az Arany-levelezés egyik sajtó
alá rendezője, Sáfrán Györgyi Kertbeny munkásságának hozományát.28
Az orosz irodalmi lapok tudósításainak forrásai között így teljes joggal feltételezhetünk
egy-egy német, vagy németről angolra, franciára fordított Kertbeny-cikket, kötet-előszót, ismertetőt. Ezt alátámasztják Fenyő István kutatásai is, aki Petőfi kapcsán a Русское Слово
egyik 1861-es tanulmányában utalást talált Kertbeny 1860-as német Petőfi-kiadására. Fenyő
kimutatja, hogy nem csak német, hanem francia forrásai is vannak a magyar irodalom orosz
ismertetőinek: Charles Louis Chassin (Petőfi egyik francia fordítója) és Saint-René Taillandier (aki a magyar irodalomról és Petőfiről a franciák számára írt esszéket.) Arra a kérdésre
viszont, hogy a francia szerzők vajon honnan, kiktől tájékozódtak a magyar irodalom helyzetéről, Turóczi-Trostler József egy tanulmányában találjuk meg a választ: az 1849-es magyar
emigránsoktól – írja Fenyő.29
Látjuk tehát, az 1870-es években a haladó szellemű, a világirodalom befogadására nyitott
orosz lapok már felfigyelnek Arany nevére, így a nagyobb akadémiai vagy egyetemi összefoglaló irodalomtörténeti munkák, lexikonok (amelyek intézményi jellegüknél fogva konzervatívak), rákényszerülnek arra, hogy Aranyt számon tartsák a világirodalmi kánonban. Ahhoz
viszont, hogy a szélesebb olvasóközönség is megismerje, fordítások kellettek. Az első vers,
amely illusztrálni hivatott Arany költészetének stílusát, hangnemét, a Fiamnak című volt, melyet Feuercsak cikke tolmácsolt prózai fordításban 1870-ben, amit aztán az összes többi, a
Feuercsak-tanulmányt felhasználó munka is átvett.
26

27

28
29

Gedichte von Johann ARANY, Versuch einer Meisterübersetzung, Genf, 1861. A kötet tartalmáról és a
megjelenés kapcsán Kertbenynek Aranyhoz írott leveléről lásd KOROMPAY H. János jegyzeteit = ARANY
János Összes Művei XVII, Akadémiai Kiadó, Budapest, 2004, 915–920.
Album hundert ungarischer Dichter, In eigenen und fremden Übertragungen herausgegeben von
KERTBENY, Dresden, 1854.
AJÖM XVI. 1174.
FENYŐ István, i. m., 64.

2017. március

107

„

A prózai szöveg alapján nehéz lenne megállapítani, hogy eredetiből, azaz magyarból fordították-e ezt a verset, vagy közvetítő nyelv segítségével. Ez utóbbit valószínűsíti azonban az
a körülmény, hogy az 1880-as években oroszra fordított magyar verseket is még németből
vagy franciából vették át. Erről tanúskodik a klasszikus orosz irodalom talán legjobb 19. századi magyar fordítójának, Szabó Endrének egy, a Vasárnapi Ujságban megjelent kis írása.30
Szabó Endre31 az 1870-es években fellépő költőnemzedék ígéretes tehetségének mutatkozott, már fiatalon pártfogásába vette Szemere Miklós és Jókai is. Pestre jött, hogy jogi végzettsége dacára újságírónak álljon. Kárpátaljáról, rutén vidékről származott, így korán és
könnyen megtanult oroszul. Hogy nyelvtudását tökéletesítse, többször járt Oroszországban.
Egyik ilyen útja során a Вестник Европы (Európai Hírnök) című liberális pétervári lapban
olvasott néhány Petőfi-fordítást, melyek alatt nem volt feltüntetve a fordító teljes neve, csak
az O. M. monogram. Az egyik fordítás annyira rossz volt, hogy be sem tudta azonosítani, melyik Petőfi-vers lehet. Levelet írt a lap szerkesztőségének, s nemsokára Novgorodból kapott
választ egy Olga Nyikolajeva Csjumina-Mihajlova nevű hölgytől, aki azzal mentegetőzött,
hogy ő François Coppée francia szövege alapján fordította Petőfit. (Csjumina a gyermekkorát
Finnországban töltötte, megtanult finnül és a fontosabb európai nyelveken, s itt hallotta először Petőfi nevét, ami felkeltette érdeklődését.) Levélváltásba kezdtek, Szabó Endre felajánlotta neki önzetlen segítségét. Úgynevezett „fehér versekben” – vagyis „nem rímelő sorokban,
de a verslábakat és idomokat lekottázva” – elküldte neki a magyar szövegeket, elsőként
Aranytól A rab gólyát, Petőfitől a Távolbólt, Gyulaitól a Hadnagy uramat. Így jelent meg immár közvetlenül magyarból fordítva az első Arany-vers oroszul, Csjumina átültetésében a
Вестник Европы 1889. szeptemberi számában.32 A tatár hercegi ősöktől származó Olga
Nyikolajeva orosz férje után felvette a Mihajlova családnevet, így gyakran kettős névvel jelentek meg saját művei, fordításai. (Fordított Dantét, de a legtöbb fordítása az angol irodalomból való: Milton, Tennyson, Byron.) 1897-ben önálló kötetet adott ki,33 ebben Aranytól
csak a már közölt A rab gólya található. Csjuminát Petőfi-fordításaiért Szabó Endre javaslatára 1889-ben beválasztották a Petőfi Társaságba.
Az Arany-recepció fontos állomása az ugyanebben az évben Szentpétervárott megjelent
Novics-féle „kis antológia” (Мадьярские поэты),34 amely Arany öt versét tartalmazza: A rab
gólya, Egy kis hypochondria, Fiamnak (ezúttal már nem prózai, hanem verses fordításban),
Kortársam halálán, Magyar Misi.35 Izgalmas és tanulságos feladat lenne kideríteni – ha egyáltalán kideríthető –, hogy miért éppen ezek a versek kerültek bele az antológiába, mindenesetre nem kerülheti el figyelmünket, hogy Kertbeny 1854-es Száz magyar költő antológiájá-

30
31

32

33
34

35

SZABÓ Endre, Mihajlova Olga, Petőfi orosz fordítója, Vasárnapi Ujság 1889/14, 225.
Szabó Endre munkásságáról lásd: ZÖLDHELYI Zsuzsa, Szabó Endre, az orosz irodalom magyar népszerűsítője = KEMÉNY G. 1961, II., 138–199.
Számon tartja a fordítást Radó György bibliográfiája is. RADÓ György, i. m., 52. A Csjuminával való
kapcsolat alapján érthető, hogy ez a folyóirat több Szabó Endre-verset is közöl fordításban, (neve
oroszul: Сабо Андрей), valamint, hogy Szabó Endre feleségének, a korban jónevű Szabóné Nogáll
Janka írónőnek is viszonylag sok elbeszélése jelent meg oroszul.
О. Н. ЧЮМИНА, Стихотворения (Költemények), 1892–1897, Гутенберг, Санкт-Петегбург, 1897.
Мадьярские поэты, Маленькая антология, No. 14., Санкт-Петербург, 1897., Под редакцией Н.
НОВИЧА, стр. 136.
Lásd RADÓ György, i. m., 56.

„

108

tiszatáj

ban is szerepel a Magyar Misi, vagy a Kaulbach-illusztrálta 1861-es genfi kiadásban ott található A rab gólya. Ugyanakkor feltételezhető, hogy egyik-másik versnek nem ez az első megjelenési helye, publikálhatták őket a korabeli orosz folyóiratok valamelyikében.
Az antológiát kiadó Novics (valódi neve Nyikolaj Nyikolajevics Bahtyin) nyelvzseni volt,
ha nem is tökéletesen, de valamennyire megtanult magyarul is. A magyar irodalomban való
eligazodásban, a költők és versek kiválogatásában Szabó Endre segédkezett neki. A kötet
reprezentatív módon mutatja be a magyar lírát; 25 költőtől közöl fordításokat: Csokonaitól,
Berzsenyitől, a két Kisfaludytól kezdve Vörösmartyn, Petőfin, Sükey Károlyon, Tompán, Gyulain, Szász Károlyon és Lisznyain át a kortársakig, így megtalálható még benne pl. Ábrányi
Emil, Bartók Lajos, Endrődi Sándor, Kiss József, Komjáthy Jenő, Reviczky, Szabolcska Mihály
és Vajda János. Minden költőt egy rövid életrajzi vázlat keretében mutat be, s magyarázatokat fűz az olyan nevek, tárgyak, fogalmak mellé, amelyek, megítélése szerint, nehezen értelmezhetők az orosz olvasók számára. (Példaként néhány ezek közül: Árpád vezér, betyár,
csárda, csikós, honvéd, stb.)36 Novics magyar antológiájának súlyát, jelentőségét igazán akkor tudjuk megítélni, ha tekintetbe vesszük, milyen óriási vállalkozásba fogott, amikor 1896
és 1915 között a „kis antológiák” kiadásával meg akarta ismertetni az orosz közönséget a világirodalommal. A magyar a sorozat 14. kötete, de adott ki többek között finn, francia, svéd,
szlovák, szlovén, perzsa, japán és kínai költészeti antológiát is. A kiadásokat előkészítő hatalmas kartoték-hagyatékát ma az ún. Puskin-házban őrzik, ez ad otthont az Orosz Tudományos Akadémia irodalomtudományi intézetének. A Novics-féle Magyar költők című kötet legtöbb fordítása még ekkor is közvetítő nyelv segítségével készült. Petőfitől 31 vers található,
ezek zömét az egyik legkiválóbb orosz műfordító, A. K. Scheller-Mihajlov fordította németből;
ő már az 1860-as években is fordított németből Petőfit a korabeli lapokba (Дело – Tett,
Современник – Kortárs), általában A. S. aláírással.
Arany tehát a 19. század végére „megérkezett” az orosz közönséghez, már nem csak róla,
tőle is lehetett valamit olvasni. Újabb áttekintés jelent meg az orosz sajtóban a magyar irodalomról, A magyar irodalom történeti és kritikai szemléje címmel, ezúttal a Книжки Недели
(Heti Notesz) 1898. decemberi számában, amely recenziót közölt az ekkoriban a legkiválóbb
angol egyetemeken előadó Reich Emil Londonban megjelent Hungarian litterature című
könyvéről.37 A századvég Arany-megítélésének szempontjából fontos publicisztikája a
Русская Мысль (Orosz gondolat) című folyóirat 1902. évfolyamának VI. kötetében jelent
meg Megjegyzések a magyar irodalomról címmel. L. Sargina rámutat, hogy ez a cikk Melchior
de Polignac Notes sur la littérature hongroise című írása alapján készült.38 Itt is kísért még a
régi kánon értékrendje, mely szerint a „három legragyogóbb magyar költő: Tompa, Petőfi és
Arany”, a legkiemelkedőbbnek mégis Aranyt tartja, akinek alkotásaiban „a nép géniusza nyilvánul meg, minden erényével és harmóniájával. Aranyt az a nyugalom jellemzi, ami híres
elődjéből hiányzott.”
A huszadik század eleje az orosz irodalomban és művészetben a modernséghez való felzárkózás időszaka, a lírát a szimbolizmus és a szecesszió uralja, de világra szóló jelentőségű
avantgárd kísérletek jelennek meg a képzőművészetben, a táncban és a zenében. Mondhatni,
36

37
38

Novicsról és antológiájáról részletesebben lásd: Ljudmilla SARGINA, i. m., 210–212., és KOVÁCS Zoltán, Egy XIX. század végi orosz nyelvű magyar lírai antológia, Filológiai Közlöny 1965, 168–177.
Lásd Ljudmilla SARGINA, i. m., 206.
Ljudmilla SARGINA, i. m., 207–208.

2017. március

109

„

az orosz művészet saját megújulására összpontosítja minden energiáját, ezzel magyarázható,
hogy lanyhul az érdeklődés a 19. századi népies realista irányzat iránt. Némileg paradox módon majd a kommunista időszak irodalomkritikája kezdi el ismét értékelni a népies realizmust: egyfelől erősen elmarasztaló ideológiai kritikát gyakorol felette, másfelől kiemeli művészi-esztétikai értékeit. A kommunista párt a ’20-as években elég stabilnak érezte politikai
hatalmát ahhoz, hogy saját ideológiai érdekeinek megfelelően átértékelje nemcsak az orosz,
de az egész európai kultúra vívmányait. Ennek a programnak a jegyében született meg a
Kommunista Akadémia irányítása alatt a 11 kötetes monumentális Irodalmi Enciklopédia,
amely évtizedeken át az egyik legtöbbet forgatott kézikönyvnek számított.39 Mindjárt az első
kötetben található a Magyar irodalom címszó, melyet a szovjet emigrációban élő, moszkvai
egyetemeken és főiskolákon tanító magyar művészettörténész, kritikus, Mácza János írt. A sematikus-dogmatikus ideológia jegyében mond véleményt Aranyról:
„Arany világnézete alapvetően tipikusan kispolgári. Kitörni a paraszti sötétségből, megteremteni a
magyar nemzet számára a kulturális élet feltételeit és felébreszteni ehhez a népi erőket – ez volt az
ideálja. De a kapitalista viszonyok növekedésével, különösen Budapesten, ahol élt, nem tudott megbékélni. Innen romanticizmusa, passzivitása, élete vége felé pedig a talajvesztettség és az örökös
vonzódás a vidéki »egyszerű népi életforma« iránt. Ezek az utóbbi motívumok különösen élesen kifejezésre jutnak utolsó versgyűjteményében, az Őszikékben (Осенние Песни – Őszi dalok). Arany
balladáiban, didaktikus verseiben és nagyobb elbeszélő költeményeiben a magyar nemzeti burzsoázia és a vele szövetséges kisnemesség romantikus eszméit fejezte ki.”40

Mácza közhelyektől hemzsegő értékelését csupán azért volt érdemes idézni, mert itt történik először utalás az Őszikék ciklusra. A második világháború előtt és a személyi kultusz
éveiben nem változott a szovjet irodalomtörténet-írás „hivatalos” Arany-képe, ehhez képest
elmozdulást jelent az 1990-es években kiadott világirodalom-történet.41 A 19. század második felének irodalmát tárgyaló 7. kötet magyar irodalomról szóló fejezetét az irodalmunkról
számos könyvet, tanulmányt jegyző Oleg Rosszijanov írta. Gazdag anyaggal dolgozik, mind
Arany műveit, mind a róla szóló irodalmat illetően. Elsőként ad értékelést az ötvenes évek lírájáról (Visszatekintés, Emlények), amit Petőfi Felhők-ciklusához hasonlít. Abban lát különbséget kettejük között, hogy Arany erkölcsi-esztétikai következtetései sokkal sztoikusabbak és
tragikusabbak. E korszak balladaterméséből kiemeli A walesi bárdokat, az Ágnes asszonyt és
az Árva fiút. A szatirikus-ironikus verses elbeszélések közül a Bolond Istók, A nagyidai cigányok és A fülemile értelmezésére tesz műfajtörténeti szempontú kísérletet, s jellemzi Arany
humorát. Szóba hozza a kései balladákat (Hídavatás, Tengeri hántás, Vörös Rébék). Kevésbé
sikerültnek tartja viszont a Buda halálát és a Toldi szerelmét. Elismeri, hogy az emberi kapcsolatok és a szerelmi szenvedély rajzában Aranynak a lélek mélységéig sikerül eljutnia, a két
mű tragikumát mégsem sikerül Rosszijanovnak megértenie. Indokolatlan cselekedetek láncolatának tartja Toldi tetteit, amelyek „pusztító, meggondolatlan döntésekhez” vezetnek.
A Toldi szerelme alapkonfliktusát leegyszerűsítve, a civilizált királyi udvar és a faragatlan,

39

40
41

Литературная Энциклопедия, Под редакцией В. М. ФРИЧЕ и А. В. ЛУНАЧАРСКОГО, Издательство
Комунистической Академии, 1929.
И. МАЦА, Венгерская литература = Литературная Энциклопедия, том I., 1929.
История Всемирной Литературы в девяти томах, Издательство Наука, том VII., Москва, 1991.

„

110

tiszatáj

a népi sorból kiemelkedett hős összeütközésében látja, ez a vélemény mintha nem is a trilógia utoljára keletkezett részéről, hanem a Toldi estéjéről szólna.42
Sokkal árnyaltabb értékelést ad a Toldi szerelméről napjaink egyik legfelkészültebb orosz
irodalomtörténésze, a magyar irodalomban járatos J. P. Guszev, A magyar irodalom arcképekben című kiadvány egyik szerkesztője, s az abban található Arany-portré szerzője. Amit
Rosszijanov Toldinál illogikus cselekedeteknek fogott fel, Guszev szerint nem más, mint amit
Dosztojevszkijnél action gratuit-nek nevezünk, s ami mélylélektani okokra vezethető vissza.
Csak nekünk tűnik úgy, hogy Toldi nem tudja, mit cselekszik, pedig tetteinek megvan az oka,
s ezzel Guszev rávilágít a látszat–való ellentétének Aranynál oly fontos szerepet játszó problematikájára.43 A Buda halála nyelvi gazdagságát méltatja, s rámutat, hogy ez egy újabb kísérlete a magyar irodalomnak a nem létező nemzeti eposz megteremtésére. Guszev esszéjének
hatását emeli, hogy átérződik rajta az Arany-típusú költőegyéniség iránti vonzalma. Azt sugallja olvasóinak, hogy Aranyt még az is közel érezheti magához „aki nem ismeri a magyar
nyelvet, költészetének hangzása, dallamossága és harmonikussága révén”. (Sajnálatos, hogy
egy-két tévedés is becsúszik az Arany-portréba, például Arisztophanész-fordításait nem említi, csak Szophoklész-fordításairól beszél.)
A huszadik századi szovjet-orosz irodalomtörténeti művek vázlatos áttekintése alapján
látható, hogy a sematizmus évtizedei szinte semmiben sem járultak hozzá egy korszerű
Arany-kép kialakításához, amely képes lett volna felkelteni az orosz olvasók érdeklődését
költészete iránt. Mindemellett az is tény, hogy soha annyi Arany-fordítás nem született, mint
ebben az időszakban. Az 1917-es orosz forradalom után a „forradalmi versek” divatja jött el,
a kiadók sorra jelentettek meg olyan verseket, amelyek tartalmuknál fogva beilleszthetők
voltak egy forradalmi költészeti antológiába. 1925-ben J. Matejka (Gábor Andor egyik emigrációbeli álneve) és Sz. Zajackij (Lányi Sarolta fedőneve) szerkesztésében kiadták Moszkvában a Magyar forradalmi költészet című antológiát, amelybe bekerült – mint forradalmi vers
– Arany A walesi bárdok című balladája.44
Több mint negyed század elteltével, 1952-ben újabb, minden addiginál teljesebb antológia jelent meg a magyar irodalom java terméséből Hidas Antal bevezető tanulmányával és
Anna Krasznova (Kun Ágnes) válogatásában.45 Ebben kapott helyet az első orosz nyelvű Toldi-fordítás, igaz, inkább csak szemelvény, 648 sor, a Toldi első részének kilenc éneke, Ny.
Zabolockij tolmácsolásában.
A legteljesebb az Arany János – „Izbrannoje” című kiadvány, vagyis Arany János válogatott
művei.46 A kötet összeállítása, valamint az a nem éppen hálás feladat, hogy megnyerjenek
költőket a fordításokhoz, ismét Hidas Antal és Kun Ágnes szorgos munkájának köszönhető.
Sok minden rendelkezésre állt, még az 1952-es antológiából is át lehetett venni fordításokat,
de legalább az első Toldi teljes fordítására nagy szükség volt. Zabolockijnak az 1952-es antológiában megjelent töredékes Toldi-fordítása helyett L. Martinov egy teljesen új fordítással
42

43

44
45
46

O. РОССИЯНОВ, Венгерская литература = История Всемирной Литературы в девяти томах,
VII., Москва, 1991., 520–521.
Ю. П. ГУСЕВ, Янош Арань = Венгерская литераура в портретах, Москва, „Индрик”, 2015., 138–
146.
Bенгерская революционная поззия, Москва, 1925.
Атология венгерской поэзии, Москва, 1952., с. 561.
Lásd a 2. sz. lábjegyzetet.

2017. március

111

„

állt elő, s megtoldotta még a Toldi estéjének átültetésével. E. Fehér Pál a kötet megjelenése
apropóján írt recenziójában röviden összeveti a két fordítást, s véleményét a következőképpen összegezi: „Martinov kezében nagyon is lekerekedik, megsimul a Toldi, Zabolockij tolla
alatt még az eredetinél is súlyosabb. Mindkét Toldi szép, de más, mint Arany János elbeszélő
költeménye.”47
A legtöbb verset Leonyid Martinov fordította, a két Toldin kívül lírai költeményeket,
A walesi bárdokat és az Epilógust. David Szamojlov fordításában szerepel a Rózsa és Ibolya,
a Keveháza, az Ágnes asszony és az Árva fiú. Nyikolaj Csukovszkij hét fordítása közül kiemelkedik A bajusz orosz nyelvű megjelenítése. Iszakovszkij A fülemilét ültette át oroszra. Az itt
szereplő balladafordítások egy része átkerült az 1962-ban Budapesten kiadott Arany János
balladái című albumba. Lányi Sarolta véleménye szerint Martinov „remekelt” a Tengeri hántás, az Ünneprontók és A kép-mutogató fordításával, míg a Tetemre hívásét nem tartja jónak.
Úgy találja, Szamojlov „kitűnően megoldotta” a Hídavatás fordítását. Dicséri a Népdal fordítását is, ami olyan jól sikerült, mintha „egyenest oroszul született volna.”48 Lányi, akinek hatalmas műfordítói tapasztalata van, a Szondi két apródja és Az egri leány átültetését kudarcnak ítéli: „Ennek érthető lefordítása bármely idegen nyelvre megoldhatatlan.”49 Jovánovics
Miklós is véleményt nyilvánított Arany balladafordításairól, s észrevette Szamojlovnál a kitűnőnek tartott V. László-fordítás egyik leleményét. A vers 4. versszakának 4. sorát, mely így
hangzik: [A nép…] „Csendes, mint a halál”, a fordító egy Puskin Borisz Godunovjából vett fordulattal adja vissza: „народ безмолвствует”, ami szó szerint annyit tesz – ha erőszakot követünk el nyelvünkön –, mintha azt mondanánk: „hangtalankodik”.50
Minél több ilyen nyelvi leleményre lenne szükség a fordításban, hogy Arany közel jusson
a más ajkú olvasóhoz. Ha a történelmi, társadalmi és kulturális különbségek szinte lehetetlenné teszik is egy vers képi világának más nyelvre való átültetését, egy-egy emblematikus
mű akár csak egy sorának megidézése áthághatja az akadályokat.
Ha csak vázlatosan is, áttekintettem Arany orosz irodalmi recepciójának főbb állomásait:
a számtalan apró filológiai adat arról árulkodik, történt egy s más, talán nem is kevés az elmúlt közel másfél század alatt. De hogy befogadta-e költészetét az orosz irodalom, arra nem
mernék határozott választ adni. Arany továbbra is „az európai magyar olvasó legnagyobb
bánata” marad?51

47

48
49
50
51

E. FEHÉR Pál, Két műfordításkötet margójára. Az orosz és a magyar vers hasznáról, Élet és Irodalom
1960. nov. 4.
LÁNYI Sarolta, Arany János balladái orosz nyelven, Új Írás 1962/11, 1255–1257.
I. m., 1256.
JOVÁNOVICS Miklós, Hazám földén túl, Arany János balladái oroszul, Élet és Irodalom 1962. aug. 18., 12.
Végezetül köszönetemet szeretném kifejezni kollégáimnak: Hász-Fehér Katalinnak, Kristó Sándornak, Kormányos Andrásnak és Bognár Ferencnek az anyaggyűjtés során nyújtott önzetlen segítségükért!

TAKÁCS TIBOR

2017. március

113

„

BERKI TÍMEA

Arany János életműve a magyar–román
irodalmi kapcsolatok történetében
Arany János irodalmi munkásságának román nyelvű recepciótörténete illeszkedik a (magyar–román) irodalmi kapcsolatok általánosítható ívéhez: az első, szórványosan megjelent
fordítások után antológiák, majd a szerzői életműből válogatott fordításkötetek képezik a recepció fontosabb állomásait. A román irodalom – pontosabban Mihai Eminescu költészetének – 19. századi magyar nyelvű recepcióját vizsgálva számtalan esetben szembesültem azzal
a problémával, hogy érdemes lenne a másik oldalról is láttatni a közvetítés mikéntjét. Az
Eminescuval egykorú, magyar nyelvű másodlagos irodalom, a nekrológok, ismertetések, monográfiák eleve felkínálják ezt a lehetőséget, hiszen ekvivalenciákat keresnek, amikor elhelyezni próbálják az idegen irodalom képviselőjét a befogadó irodalmi közegben. A magyar
irodalom román nyelvű megjelenését és értelmezését az évforduló apropóján Arany János
példáján vizsgálom. Arra a kérdésre keresem a választ, hogy miként viszonyulnak a román
kultúrában az Arany-életműhöz, mi az, ami a román nyelvű olvasók rendelkezésére áll, mi és
hogyan segíti tájékozódásukat. A felhasznált források változatosak: a recepció kiindulópontját jelentő fordítások, fordításkötetek és azok paratextusai, irodalomtörténeti értekezések,
egyéb másodlagos szövegek, mint egy interjú- és egy „személyes irodalomtörténet”. Ezek segítségével arra is figyelek, hogy milyen értelemben problematikus Arany János, illetve a
klasszikus magyar irodalom recepciója a 20. századi romániai közegben napjainkig.
Az Arany-recepció közel százharminc éves története és a költő születésének bicentenáriuma is kitűnő alkalom az összegzésre. Arra, hogy lássuk, részint mennyiben kánonfüggő az,
ami fordítások által a különböző nyelvű irodalmak része lesz, részint mennyire perdöntőek
egy-egy mű fordításra való kiválasztásakor a fordítói/kiadói intenciók, érdekek és azok a recepciótörténetben hol helyezhetők el. Két példán vizsgálom a fentieket, jelesül az első, 19.
században megjelent Arany-fordítások, valamint egy, az 1970-es években megjelent interjúkötet kapcsán.
1995-ben, amikor egyetlen román anyanyelvű hallgató sem jelentkezett a Bukaresti Tudományegyetem hungarológia szakára, Molnár Szabolcs a Magyar irodalom románul (1830–
1970). A fordításirodalom bibliográfiáinak felettébb hasznos voltáról című írásában hívja fel a
figyelmet a két kultúra és irodalom közötti kapcsolatra, a kapcsolattörténeti szempontból elhanyagolhatatlan bibliográfiák jelentőségére, fordító- és kutatócsoportok létrehozásának
szükségességére. Sajnos azóta is – intézményesített és szervezett keretek hiányában – szórványos az érdeklődés a román irodalom irányából. Molnár tanulmányában kis statisztikát is
közöl a magyar irodalom román bibliográfiája alapján:

„

114

tiszatáj

„A Réthy-Váczy könyvészetben1 több mint 900 magyar író tolmácsolt műveinek bibliográfiai adatai
találhatók. A legtöbbet fordított költőnk Ady Endre, aki 1374 tétellel szerepel a lajstromban, Petőfi
1328 tétellel követi, majd az erdélyi Horváth Imre – 526, József Attila – 511, Szemlér Ferenc – 404,
Arany János – 276, Sütő András – 231 tétellel következik. A sor végén Pilinszky János egyetlen négysorosának román fordításával. Janus Pannoniusnak egy verse sincs jelen, Balassit nyolc vers képviseli egyetlen fordító sikeresnek nem mondható tolmácsolásában.”2

Jogos a kérdés e statisztika láttán, hogy miért többedrangú az érdeklődés Arany János
munkássága iránt a román irodalomban. Egyértelmű, hogy a 19. századi magyar költők közül
Petőfi Sándor és Arany János kerül a fordítók látóterébe. A számok azt mutatják, hogy gyakrabban fordítják műveiket, de azt is, hogy az Arany-fordítások csupán egy ötödét képezik a
Petőfi-fordításoknak.
Miért másodrangú Arany Petőfihez képest? Többféle válasz adható e kérdésre. Az 1989
előtti Romániában gyakorolt hivatalos irodalomszemlélet, de már a 19. századi első magyar
Eminescu-értelmezések alapján is „a legnagyobb magyar költő”, azaz Petőfi Sándor román
nemzeti irodalmi megfelelője – és ez a román kultúrában napjainkban is változatlan – Mihai
Eminescu.3 A nemzeti, nacionalista kánon efféle elgondolásából értelemszerűen esett ki
Arany János, hiszen az irodalmak közti megfeleltetések pólusain egyedül áll.4 Petőfi neve
emellett összefonódott az 1848–49-es eseményekkel, és nem volt idegen a magyarul is olvasó románság előtt, mozgatórugójává válva a román–magyar eszmei kapcsolatoknak – állítja
Dávid Gyula, romániai irodalomtörténész, a magyar–román irodalmi kapcsolatok jeles kutatója.5 Ő a 19. század végén, 20. század első évtizedeiben kibontakozó román nemzeti-népies
irodalom iránykeresésében látja a választ arra, hogy miként befolyásolta Petőfi és Arany János költészete a román irodalom alakulását, illetve arra, hogy csupán egyetlen irányzatnak
keltette fel a figyelmét, annak ellenére, hogy a román nyelvű Arany-recepció6 kezdetei a 19.
század végéig nyúlnak vissza.
1

2

3

4

5

6

RÉTHY Andor–VÁCZY Leona, Magyar irodalom románul. Könyvészet 1830–1970, Bukarest, Kriterion
Könyvkiadó, 1983. (A bevezető tanulmányt írta és a könyvészeti szakellenőrzést végezte KÖLLŐ Károly.)
MOLNÁR Szabolcs, Magyar irodalom románul (1830–1970). A fordításirodalom bibliográfiáinak felettébb hasznos voltáról = Hungarológia 1995/7, 51. Online:
http://www.epa.hu/02400/02472/00007/pdf/EPA02472_Hungarologia_1995_07_048-054.pdf –
utolsó látogatás: 2016 decembere.
2010 decemberétől Romániában törvény írja elő, hogy január 15-e, Mihai Eminescu születésnapja a
Nemzeti Kultúra Napja, azaz a román kultúráé. Lásd a 2010. december 7-I 238-as törvényt:
http://www.cdep.ro/pls/legis/legis_pck.htp_act?ida=100494 – utolsó látogatás: 2016. december 8.
A humanisztikus fordításelméletről bővebben, illetve a kulturális közvetítés antropológiai értelmezéséről lásd: N. KOVÁCS Tímea, Fordítás mint kulturális praxis, Pécs, Jelenkor, 2004.
DÁVID Gyula, A Petőfi-örökség és a román irodalom = D. GY., Találkozások. Tanulmányok a román–
magyar irodalmi kapcsolatok múltjából, Kolozsvár-Napoca, Dacia Könyvkiadó, 1976, 52.
Arany János és a román irodalom kapcsolatáról több összefoglaló is született magyar, illetve román
nyelven. Lásd pl. ARANY, Versuri alese în româneşte, kiad. és ford. GRĂMESCU, Haralambie, Bucureşti,
Editura de stat pentru literatură şi artă, 1957.; Utószó = ARANY János, Poeme. Költemények, szerk. LŐRINCZI László, Bucureşti/Bukarest, Editura de Stat pentru Literatură şi Artă/Állami Irodalmi és Művészeti Kiadó, 1960, 449–459.; DÁNIELISZ Endre, Arany János és Iosif Vulcan, Korunk 1964, 1239–
1940.; PÁLFFY Endre, Arany János és Coşbuc, A Hét 1974/39, 5.; DÁVID Gyula, Arany János és a román
népiesség = D. GY., Találkozások. Tanulmányok a román–magyar irodalmi kapcsolatok múltjából, Ko-

2017. március

115

„

1887-ben a magyarországi román kulturális elit lapjában, a Iosif Vulcan által szerkesztett
Familiában7 jelenik meg első ízben Arany-vers román nyelven, A rab gólya.8 A vers fordítója,
Miron Pompiliu a belényesi görögkatolikus líceumban tett érettségi után, 1866-ban lesz joghallgató a pesti egyetemen, és ekkor küldi be első versét Vulcan lapjához. Ugyanolyan felfedezettje és irodalmi keresztgyermeke lesz a szerkesztőnek, akár a nemzeti költővé vált Mihai
Eminescu. A pályakezdő Pompiliu hűséges munkatársa maradt a lapnak, amely teret adott
verseinek, fordításainak és román népköltészeti gyűjtéseinek. Fordítói intencióját tekintve
egyetérthetünk Dávid Gyulával, aki 1957-es Arany-tanulmányában írja,9 hogy az 1847-ben
íródott Arany-vers alaptónusa ragadhatta meg a romantikus költészeten nevelkedett és azt
követő fordítót, és neki köszönhetően válhatott tankönyvek, antológiák részévé ez a vers.
Az 1887-es első fordítás után négy év telik el, amíg újabb Arany-szöveg olvasható román
nyelvű folyóiratban, az 1891 októberétől Kolozsváron szerkesztett Ungariában. Mivel a lap és
annak szerkesztője, Moldovan Gergely megítélése egyaránt problematikus, érdemes egy kitérő erejéig foglalkozni a kérdéssel. A lap neve tükrözi annak szándékát: Magyarország megismertetését. Ennek az elképzelésnek köszönhetően kap teret a lapban a kétnyelvű szövegközlés, a nyelvtörténeti tanulmány, életrajz, irodalmi fordítás. A románok által nemzetárulóként
tekintett és megtagadott Moldovan karriertörténete azt mutatja,10 hogy etnikai identitását
hangoztatva és azt másodrangúnak tartva, inkább politikai identitását erősíti, a magyar állam
elkötelezett híve és ennek keretei között gondolkodik a magyar–román kérdésről. A nyelv
alapú nemzetfogalom és annak mentén szerveződő nemzeti irodalmak és kultúrák felől kivételnek, problematikusnak számít Moldovan viszonyulása, identifikációja. Az egyetlen olyan
tudományterület, ahol elismert szerzőként tartják számon a román kultúrában Moldovant, az
a néprajztudomány. Népköltészeti gyűjtései, a népi kultúrában való jártassága az az etnográfiai tapasztalat, amelynek perspektívájából ő is a kapcsolattörténet által hangoztatott elvek
mentén gondolkodik: a megismerés általi megértés híve.11 Fordításai révén pedig a román
irodalom magyar recepciójához járult hozzá, köteteit a recepciót adatoló bibliográfia is számon tartja.12

7

8
9
10

11

12

lozsvár-Napoca, Dacia könyvkiadó, 1976, 83–111.; RÉTHY Andor–VÁCZY Leona, i.m., 5–45, és különösen 245–255.
A Familia a Vasárnapi Ujság mintáját követő képes családi lapként látott napvilágot 1865-től Budapesten, majd 1880-tól Nagyváradra költözött a szerkesztőség. Kezdetben 300, majd 1871-től 1000
példányban jelent meg. Összefoglalóan erről: Lucian DRIMBA, Iosif Vulcan, Bucureşti, ed. Minerva,
1974, 66.
Cocostercul rob (Arany), Familia 1887/28, 1. (Ford. M. POMPILIU.)
DÁVID Gyula, Arany János és a román népiesség = D. GY., Találkozások…, 1976, 92.
Moldovan Gergely életpályájához, identitásának alakulásához lásd legutóbb BERKI Tímea, Magyar–
román kulturális kapcsolatok a 19. század második felében. Értelmiségtörténeti keret, Kolozsvár, EME,
2012, 175–215.
Ezért is vállalkozik arra, hogy bemutatja az Aranyos vidékét Az Osztrák–Magyar Monarchia írásban
és képben c. sorozatban.
DOMOKOS Sámuel, A román irodalom magyar bibliográfiája (1830–1960), Bukarest, Irodalmi Könyvkiadó, 1966.

„

116

tiszatáj

Dávid Gyula a kormánytámogatással megjelentetett Ungariáról úgy véli, hogy hiányzott a
lap kapcsolata a román irodalommal és a román olvasókkal, nem voltak a Kárpátokon túl élő
munkatársai, ezért nem működhetett hídként a két kultúra között.13
Hozzátesszük, hogy a folyóirat, a programszövegek és vitatkozó vezércikkek mellett számos történeti szempontú tanulmányt közölt, amelyek a magyar és román kultúra sajátos
kérdéseit vizsgálták olyan szerzők tollából, akiket a román olvasók is (el)ismertek. Köztük
szerepelt több ízben például Moldovan elődje, Szilasi Gergely, aki az 1872-ben induló kolozsvári egyetem első román tanszékvezetője volt.
Ami a Kárpátokon túli szerzőket illeti, több nyelvtörténeti tárgyú szöveget olvashatunk
Bogdan-Petriceicu Haşdeutól,14 szemelvényeket Titu Maiorescu kritikáiból.15 Már az első évfolyam tartalomjegyzékében ott áll egy A. V. szignó mellett a pontosítás, hogy bukaresti szerző.16
Dávid Gyula megállapításai árnyalhatók abban az értelemben is, hogy Moldovan állandó
vitahelyzetben találta magát, lapja az iránta tanúsított negatív beállítódás kivédésének eszköze és szerkesztői válaszainak színtere volt: a nemzeti értelemben vett, akkor formálódó
román irodalom képviselőivel itt vitatkozott, itt üzent nekik.
Kapcsolattörténeti szempontból mégsem hagyható figyelmen kívül a lap nagyszámú
Arany-fordítása.17 Az Ungaria koncepciójához jól illeszkedik a magyar és a román irodalom
megismertetése. Már az első számában írói életrajzokat közölnek, olyan írókét, akiknek műveit a későbbiekben románul is olvashatják az érdeklődők. A biográfiák sorát Aranyé nyitja,18
akit a névtelen szerző a Toldi kapcsán elsőként, legfontosabb magyar íróként emel ki. Petőfi
(csak) másodikként szerepel e sorban, Tompa a harmadik. Az első Arany-fordítások kevésbé
tesznek eleget a műfordítói elveknek, erre Dávid Gyula részletesen kitér tanulmányában: félrefordításokra, minőségi elégtelenségekre hívja fel a figyelmet.
Recepciótörténetileg viszont értékesek, megkerülhetetlenek e szövegek. A fordítók egyetemi hallgatók, iskolai tanítók, tanárok. Nyelv és irodalomismeretük, önképzőköri, iskolai
irodalmi foglalatosságaik gyakorlati tapasztalatára alapozva vállalkoznak fordításra.
A magyar állam által támogatott lapban a magyar irodalom és kultúra román nyelvű népszerűsítése és megismertetése a cél, és ez a cél nem esztétikai indíttatású, hanem (kapcsolat)politikai. Ennélfogva ezek az Arany-szövegek a kapcsolatfelvétel jegyében politikai üzenetek is egyben, hiszen a hatalmon levő kultúrából érkeznek és annak elfogadását hivatottak
erősíteni.

13
14
15

16

17

18

DÁVID Gyula, Arany János…, 93.
Bogdan Petriceicu Haşdeu (1838–1907) a román filológia és történetírás egyik úttörője.
Titu Maiorescu (1840–1917) kritikus, esszéíró, Mihai Eminescu költő, Ioan Slavici és Ion Creangă
író, Ion Luca Caragiale az ő értelmezései nyomán válik a román klasszikus irodalmi kánon jelentős
képviselőjévé.
Formaţiunea limbei şi a neamului rumân, A. V. din Bucuresti, Ungaria 1891/1. Online:
http://dspace.bcucluj.ro/bitstream/123456789/51764/1/BCUCLUJ_FP_106398_1891_001_001.pdf,
utolsó látogatás: 2016. december 9.
A Családi kör, Ráchel siralma 1892-ben, A fülemile 1894-ben, Ágnes asszony és Zách Klára 1907-ben,
Az elhagyott lak 1908-ban jelenik meg románul az Ungaria hasábjain. Vö. RÉTHY–VÁCZY, i. m., 244–
253.
Ioan Arany, Ungaria 1891/1, 39.

2017. március

117

„

E két román nyelvű lap, bár a román kultúrához tartozónak véljük, mégis a magyarországi recepcióhoz köthető. Földrajzilag Magyarországon, a Monarchiában jelentek meg, nem ún.
nemzetállami keretek között, bár valamelyest nyomon követték tartalmukat, a lapok köré
csoportosuló értelmiségieket a Kárpátokon túliak is. Az ottani román nyelvű irodalom ekkoriban többközpontú, korántsem egységes képződmény volt, így a recepció is nehezebben belátható, és esetleges.
Az 1949-ig szórványosan megjelenő Arany-fordítások, ismertetések később, a második
világháború után berendezkedő ideologikus diskurzus részeivé válnak. A népek közti megismerés és barátság jelszava alatt illeszkednek a közös (értsd: román–magyar) irodalom- és
könyvkiadás-politikához,19 és válnak programszerűvé. Így készülhet el a kétnyelvű Aranykötet, amely az első, történeti értékű fordításokkal is számol, miközben a minőségi szempontokra is figyel, valamint képanyaggal, kézirat-reprodukciókkal és utószóval segíti az olvasók tájékozódását.20
A recepció másik állomását a (Romániában pl. országos szintűnek tekintett) 1957-es,
1967-es Arany-évfordulók jelentik, amikor kitüntetett figyelmet kap Arany János és közvetve
a magyar irodalom más irodalmakkal való kapcsolata.
A magyar irodalom 20. századi román recepciója a szórványos gesztusok és egyéni kezdeményezések ellenére is kérdéses. Bár egyre több antológia, fordításkötet is hozzáférhető a
román olvasók számára, sőt irodalomtörténeti összefoglalókat is publikáltak, azok mégsem
foglalkoznak tételesen Arany, Petőfi vagy a magyar irodalom klasszikusainak munkásságával.
1930-ban jelenik meg az első, román szerző által román nyelven írt, hiánypótló és általános
elismerésnek örvendő összefoglaló ebben a tekintetben: Ion Chinezu, Aspecte din literatura
maghiară ardeleană című munkája.21 Az erdélyi magyar irodalom első évtizedének történetéről értekezik Chinezu, és ezzel hagyományt teremt. Utódai már a romániai magyar irodalmat ismertetik, és egyértelmű számukra, hogy az első világháború vége a történet kiindulópontja.22 Ion Chinezu az első világháború után berendezkedett kolozsvári román egyetemen
védi meg doktori dolgozatát, majd azt szerkeszti az említett kötetté. Itt kerül kapcsolatba a
román egyetem magyar tanszékvezetőjével, Kristóf Györggyel. Kristófot az általa betöltött
pozíció hatalmazza fel – hosszú évtizedekig tanulmányai, egyetemi előadásai által is – az erdélyi irodalmi gondolkodás formálására, ekként válik az „erdélyi magyar irodalom”, majd a
„romániai magyar irodalom” első teoretikusává.23 Ennek az irodalomnak pedig a magyarországi magyar és romániai román irodalomhoz egyaránt viszonyulnia kell, miközben önmaga
legitimálására kényszerül. A romániai magyar irodalom pedig új fejezetet nyit az „egységes”
„magyar” „irodalom” történetében. Ezt erősítik meg Ion Chinezu, Nicolae Balotă, majd Gavril

19
20
21

22

23

Vö. DÁVID, i. m., 85.
ARANY János, Poeme–Költemények, szerk. LŐRINCZI László, Bukarest, ESPLA, 1960.
Ion CHINEZU, Aspecte din literatura maghiară ardeleană (1919–1929), Cluj, ed. Revistei Societatea de
mîine, 1930.
Ion Chinezu után Nicolae Balotă, majd Gavril Scridon ismerteti román nyelven a romániai magyar
irodalmat és fontosabb képviselőit. Vö. Nicolae BALOTĂ, Scriitori maghiari din România 1920–1980,
Bukarest, Kriterion, 1981, illetve Gavril SCRIDON, Istoria literaturii maghiare din România: 1918–
1989, Cluj-Napoca, Promedia Plus, 1996.
KRISTÓF György, Kritikai szempontok a magyar irodalomtörténetben. Tanulmányok, s. a. r. GAAL
György, Kolozsvár, Kriterion Könyvkiadó, 2013.

„

118

tiszatáj

Scridon irodalomtörténeti áttekintései. Köteteikben utalásszerűen említik Arany költészetét,
amennyiben olyan erdélyi/romániai írót tárgyalnak, akire hatással volt. Egyértelmű számukra, hogy a román olvasó tájékozott a magyar irodalomban, hiszen nem fűznek magyarázó
jegyzeteket azokhoz a szerzőkhöz, akiket csak az utalások rendjén vagy hivatkozásként említenek, köztük Arany János nevéhez. Gavril Scridon Horváth István erdélyi költőről például azt
állítja, hogy Arany formaköltészetével kísérletezik, anélkül, hogy egy megjegyzés erejéig tisztázná azt, hogy ki is Arany – ritkán használja Arany teljes nevét! –, miben áll formaköltészete,
egyáltalán kapcsolata a(z erdélyi) magyar irodalommal.
Ezek a román nyelvű ismertetések hiánypótlók, fontos állomásai a magyar irodalom népszerűsítésének román nyelvterületen, mégis kifogásolhatók abból a szempontból, hogy nem
reflektálnak a „romániai magyar” és a „magyar irodalom” viszonyára, sőt elhallgatják azt az
előtörténetet, amely ezt a kulturális tudást létrehozta. Még az 1996-os Scridon-kötet sem
mentesül e kifogás alól annak ellenére, hogy 1989 után jelent meg, amikor elvileg fölülírhatóakká váltak a korábbi politikai ideológiák.
Ellenpontozásként Haralambie Grămescu példaértékű fordításkötetét említeném.24
Grămescu kötetét bevezető tanulmánnyal, fordításait jegyzetapparátussal látja el, a tudományos igényesség jegyében. Lábjegyzetei egyértelműsítenek, allúziókat tisztáznak, történelmi
adalékkal szolgálnak pl. a Válasz Petőfinek kapcsán. Azért is hangsúlyozandó ennek a kötetnek a jelentősége, mert reflektál a Petőfi–Arany és a román recepció aránytalanságának kérdésére. Haralambie Grămescu úgy véli, hogy Arany János verselésének tökélye lefordíthatatlan. Ez magyarázhatja azt, hogy miért gyakoribbak a Petőfi-fordítások, Grămescu szerint pedig azt is, hogy miért ismertebb Petőfi, és Arany kevésbé.
Ami a recepciót illeti, a megjelenési példányszámok, a fogadtatás visszhangja, a kritikai és
irodalomtörténeti értékelés azok a szempontok, amelyek fogódzót nyújthatnak. A széles olvasóközönség szintjén nem készült felmérés ebben a tekintetben. Míg a román irodalom kötelező tantárgy a román és magyar iskolákban egyaránt, a magyar/erdélyi/romániai, vagy az
országban élő más kisebbségi irodalmak nem azok, noha az 1970-es években javaslatként
felmerült a valódi kölcsönösség gyakorlása. Egy interjúkötet25 kolozsvári vitáján26 vetik fel
annak szükségességét, hogy az iskolákban is szervezzenek író–olvasó találkozókat és a román diákok is tanulhassanak a magyar irodalomról.
1972-ben jelenik meg az említett kötet magyar és román nyelven. Beke György 56 romániai és magyarországi értelmiségit kérdez a román–magyar kulturális kapcsolatokról, válaszaikban Arany János neve többször is felbukkan. Fontosnak tartom az említések felsorakoztatását, hiszen a hetvenes években, a kapcsolattörténet és könyvkiadás „aranykorát” éli Romániában, és magyar vonatkozásban is sikeres időszaknak tekinthető, a politikai kontextus
ellenére. A magyar–román kulturális közvetítésben szerepet vállalók véleménye is bizonyos
szinten a recepció része, megmutatja, hogyan talál helyet például a magyar irodalom a románban, mi az, ami átvihető, átvehető a másik kultúrában. Egyesek Aranyról is nyilatkoznak.

24
25

26

Haralambie GRĂMESCU, Versuri alese, București, ESPLA, 1957.
BEKE György, Fără interpret. Convorbiri cu 56 de scriitori despre relaţiile literare româno-maghiare,
Bukarest, Kriterion, 1972. Online: http://adatbank.transindex.ro/html/alcim_pdf11293.pdf, utolsó
látogatás: 2017. január 12.
Masă rotundă. În discuție: Beke György, Fără interpret, Tribuna 1973/4, 8.

2017. március

119

„

Személyes véleményeik és az interjú műfaja olyan sajátos forráscsoport, amely kiegészítheti
a kapcsolattörténeti kutatásokat.
Az egyes interjúkat a kérdező személyes élményei alapján megrajzolt portrék vezetik fel.
Például Köpeczi Bélát Beke tulajdonképpen az MTA főtitkáraként ismerteti meg olvasóival,
ekkor utal arra, hogy a Duna-parti épületben őrzik Arany János dolgozóasztalát is.27
A magyar magániskolában tanuló, későbbi népies költő, műfordító Mihai Beniuc Petőfi
Sándor, Arany János, Tompa Mihály és Vörösmarty Mihály néhány szövegét az interjúkészítőnek is felmondja, jól emlékezetbe véste gyermekkorában azokat. Beniuc számára Petőfi,
Ady és József Attila a legfontosabb a magyar irodalomból, de Arany, Madách és Illyés Gyula
nevét sem feledheti.28 Megjegyzendő itt, hogy Beniuc fordítói intencióiról is nyilatkozik a vele
készített interjúban: Petőfit és a magyar népies irodalmat éppen saját irodalmi stílusának
megtalálása okán fordítja.
Emil Giurgiuca, a magyar irodalom egyik aktív románra fordítóját családi és magyar iskolai élményei befolyásolták, magyar vonatkozásban pedig Petőfi, Arany és Vörösmarty. Az általa klasszikusnak és romantikusnak nevezett magyar irodalom román nyelvű hiánya ösztönözte fordítói tevékenységében.29
Lőrinczi László fordító, a kétnyelvű Arany-kötet szerkesztője is egy élményét osztja meg
Bekével, amely nem egy íróval, hanem egy államférfivel kapcsolatos. Dr. Petru Groza az
1957-es kétnyelvű kötet szerkesztésekor konzultált Lőrinczivel és tanácsokkal látta el, tájékozottságáról tett tanúbizonyságot, miközben a két nép közti megértés és barátság elvét
hangoztatta.30 A megértés és barátság elvének ideologikussága egyértelmű – Beke interjúi
korábban A barátság húrjain címmel folytatásokban jelentek meg romániai magyar lapokban
–, de nem elhanyagolandó az a tény sem, hogy 1957-ben Petru Groza személyesen köszönti
és levelet ír az Arany-ünnepségekre. A levelet a korabeli sajtóban is közlik – igaz, hogy csak
magyar nyelven. Ő volt az a politikus is, aki 1945 őszén a Román–Magyar Társaság létrehozását szorgalmazta.31
Dávid Gyula a vele készített interjúban a román népies irodalom és Arany János kapcsolatára, az 1920–30-as évekre tér ki.32 Azokat a fordítókat említi, akik e költészetből inspirálódva annak fordítóivá, vagy az új népiesség kidolgozóivá váltak, mint Teodor Murăşanu, 33 vagy
Pavel Dan, Eugen Jebeleanu. Megfontolandó Dávid Gyula azon felismerése, hogy európai táv27
28
29
30
31

32
33

Köpeczi Béla = BEKE, i. m., 336.
Mihai Beniuc = BEKE, i. m., 186–196.
Emil Giurgiuca = BEKE, i. m., 196–213.
Lőrinczi László = BEKE, i. m., 308–324.
Petru Groza megítéléséről és a romániai magyarsághoz való viszonyáról lásd bővebben: NOVÁK Csaba Zoltán, A romániai magyar kisebbség helyzete. Petru Groza politikájának magyar támogatása =
BÁRDI Nándor, FEDINEC Csilla, SZARKA László (szerk.), Kisebbségi magyar közösségek a 20. században,
Gondolat, Budapest, 2008, 204–209.
Dávid Gyula = BEKE, i. m., 473–487.
Dávid Gyula őt tartja a Toldi első fordítójának, de az a Réthy–Váczy-féle bibliográfia adatai szerint
már 1890-ben megjelent románul. Putnoky Miklós és Ioan Crișan nagyszebeni tanárok voltak, nyelvtankönyvek és szótárak mellett olvasókönyvet is szerkesztettek. Együttműködésük eredménye volt
a román Toldi-kiadás is, képekkel, szótárral ellátva. Lásd: Toldi. Narațiune poetică în 12 cînturi.
Întregită cu ilustrațiuni și vocabular de dr. Ioan CRIȘAN și Nicolae PUTNOKY, Sibiu, Tiparul tipografiei
arhidiecesane, 1890.

„

120

tiszatáj

latokban kell a Petőfi- és Arany-recepciót vizsgálni. A megkésett román-recepciót a befogadó
irodalom lehetőségei és belső szükséglete befolyásolta. Ezzel szemben például a szerb-horvát
és szlovák irodalom már a 19. század közepén érdeklődik a népiesség iránt, és az irányzat
képviselői az Arany-balladákat és a Toldit az 1850-es években le is fordítják.
Az interjúkból a költő Arany képe bontakozik ki, aki hatással volt a magyarul is tudó román fordítókra, költészete esetenként motiváló erőként működött. József Attilához vagy Petőfihez képest azonban továbbra is másodrendűnek tűnik. Ez ismét a kései recepcióval magyarázható, azzal, hogy a hetvenes években a kortárs (romániai) magyar irodalom megismerése, fordítása volt az elsődleges. Továbbá számolnunk kell azzal is, amikor Arany másodlagosságát értelmezzük, hogy a magyarországi magyar irodalom hogyan gondolkodott róla a
hetvenes években, milyen Arany-képet közvetített mondjuk Petőfihez képest.
Ezek a folyamatok jól példázzák az egyes irodalmak alakulását és megmutatják, hogy az
egybeesések, hatások-kölcsönhatások nem feltétlenül egyidejűek. A szórványosan megjelenő
fordítások kontextusa eltér attól a programszerű Arany-recepciótól, amikor államközi kultúrpolitikák támogatják a már hivatásos fordítókat. Ráadásul a magyar–román barátság és
kölcsönös megismerés égisze alatt (kétnyelvű) kötetek készültek, miközben a hallgatás homálya fedte a kisebbséginek tekintett irodalmak történetiségét.
Bár a komparatisztika az 1970-es évek egyik új tudományaként jelentkezik Romániában,
nem sikerül intézményesülnie. A román irodalmi diskurzus számára az „együttélő népek”
irodalma kevésbé volt érdekes, ezért sem lett prioritás a magyar irodalom recepciója. A személyes kapcsolatok, az önként vállalt nyelvtanulás, a nyersfordítások, írói programok vezettek új szövegek, szerzők megismeréséhez, majd megismertetéséhez, és 1949 után Ady Endre,
Petőfi Sándor, József Attila költészete volt a legérdekesebb a román irodalom számára.
A „román irodalom számára” ugyanolyan általánosító megfogalmazás, mint a román és
magyar vagy a nemzeti irodalmak kapcsolata. A 19. századi román nyelvű Arany-fordítások
története és helye a kapcsolattörténetben azt mutatja, hogy eltérő felismerésekhez, eredményekhez vezet a történeti szempontú, az esztétikai normával mért vagy a politikai ideológiák
által meghatározott közvetítés. Az antropológiai indíttatású kapcsolatfelvétel, egymás kultúrájának megismertetése és megértése a humanista beállítódás, az azonosság és ekvivalencia
kérdését veti fel, amelynek vizsgálata nem tekinthet el a fordítás kontextusától, a fordító
személyétől, egyéni motivációitól, a fordítás politikájától.
A kapcsolatfelvétel továbbra is szükséges, főként, mivel a legfrissebb román nyelven írt
magyar irodalomtörténet erre provokál. Horváth Andor 2016 őszén átadta „névjegyét” a román olvasóknak.34 Személyes irodalomtörténete azokat a magyar irodalmi alkotásokat eleveníti fel, mutatja be és értelmezi, amelyek élete során magyarság-tudata kialakulását befolyásolták. A névjegyként átnyújtott, román nyelven megírt szöveg bemutatkozó, de egyúttal
számvetés is saját identitásával, irodalmával, irodalmi kánonával, kultúrájával, s nem mellesleg párbeszédre hívó gesztus. A kötet kolozsvári bemutatóján a szerző hangsúlyozta, hogy
nem magyar nyelven írta e művét, hanem románként gondolkodva, a román olvasóknak. Kettős identitásúként (romániai magyarként) megtehette ezt, mint ahogy a román–magyar kapcsolatok 19. századi szereplői is többes identitásúként vállalkozhattak a közvetítésre.

34

Andor HORVÁTH, Carte de vizită în care autorul povestește cum a devenit maghiar, Cluj, Idea Design&Print, 2016.

2017. március

121

„

Horváth Andor két szinten vezeti be román nyelvű olvasóját történetébe: témákhoz kötődően irodalmi alkotásokat mutat be, szövegfordításokat idéz vagy közöl,35 majd a fejezetek
egymásutániságát megszakítva, jegyzetek segítségével történeti–eszmetörténeti kontextust
teremt. Az első fejezet, a gyermekkor sajátos emlékei elsősorban költőkhöz, Petőfihez,
Aranyhoz és József Attilához kötik. Erős és személyes indítás ez az Egy gondolat bánt engemet, Falu végén kurta kocsma, A vén zászlótartó, a Mama és a Családi kör segítségével. Mégis
az Arany-vers az egyetlen, amely többletjelentéseket hordoz, túlmutat a megjelenített témán.
Itt sikerül Horváth Andornak felhívnia a figyelmet éppen a vers zárlata kapcsán arra az allegorikus kifejezésmódra, amely a cenzúra ellenére is a szabadságról árulkodik, és amely
Arany költészetében gyakori eszköz.
Horváth Andor kötetében Aranynak nem sikerül elszakadnia Petőfitől, és ez talán azért
történik így, mivel a szerző elsősorban a (klasszikus) irodalmi kánont tartja szem előtt, amikor a magyar irodalomról gondolkodik. Mint állítja, arról az irodalomról ír, amelyről az iskolában tanult, ezt ismeri, hiszen ő nem irodalomtörténész a szó szoros értelmében, hanem
esszéíró, műfordító, szerkesztő, a román kultúrát jól ismerő gondolkodó. A Toldi a János vitéz
társaságában kerül ugyanazon fejezetbe és szemlélteti azt a mesehőst, akivel a fiatal olvasók
azonosulhatnak – alkotóik, Petőfi és Arany barátsága illeszti őket egymás mellé.
A szegény jobbágy, A walesi bárdok, a Gondolatok a béke-kongresszus felől, a Vojtina ars
poeticája által ismerszik meg Arany e kötetben. A költő témaválasztása és műveinek formai
változatossága kerül előtérbe – de előremutatóan, utalásszerűen, vagy akár figyelemfelkeltő
módon a későbbi vallomásos, meditatív, a költészeti kifejezés új regisztereit felfedező Arany
képe is felvillan.
Az emberi élet korainak sajátos érdeklődési körét rajzolja meg Horváth Andor, miközben
a nemzeti kánon, a magyar irodalom teremtődik újjá egy másik kultúrában történelmével,
gondolkodásával, teljesítményével és kulturális emlékhelyeivel együtt. Ennek a teremtéstörténetnek vagy szerzői névjegynek része az erdélyi/romániai magyar irodalom, történelem.
A „személyes irodalomtörténet” felidézése, az egyéni perspektívából megírt történet látszólag
távolabbról kapcsolódik a magyar irodalom román recepciójához, de ugyanúgy része annak.
Az egymásra figyelés, a kultúrák találkozásának bizonyítéka. Erre kínál lehetőséget az
Arany-évforduló is. Egy apró romániai adalék álljon itt zárásképp. Nagyszalontán az Aranyév megünneplésére honlapot hoztak létre,36 amely a bicentenáriumi ünnepségekről és a legnagyobb fiára büszke szülővárosról ad hírt. A három nyelvű honlap román kezdőoldalán ez
olvasható: „În amintirea marelui nostru poet 2017 anul Arany.”37 A magyar köszöntőfelirat
románul is, angolul is ugyanazt az üzenetet hordozza: „Nagy költőnk emlékére a 2017-es esztendő Arany-év”. A fordítási hűség és a nyelvek közötti ekvivalencia szabályának megfelelően, és ez esetben ennek köszönhetően, a román és angol nyelvben egyaránt visszaköszön a
birtokos névmás: költőnk/poetul nostru/our poet: Arany. Ebben az évben így azoké, akik rá
emlékeznek.

35

36
37

Abban az esetben, ha bizonyos szövegeknek nem készült még román fordítása, vagy nem tud róla a
szerző (pl. részleteket fordít Bánffy Miklós Erdélyi történetéből, miközben Marius Tabacu éppen ekkor, 2016 őszén fejezi be a trilógia román nyelvű fordítását), maga vállalkozik erre.
http://arany200.eu
http://arany200.eu/ro/acasa/

NAGY LÁSZLÓ

2017. március

123

„

ERDŐDI ALEXANDRA ANITA

Egy kézirat, egy költő, egy város
TENGERI -HÁNTÁS, ARANY J ÁNOS, SZEGED
Arany János és Szeged kapcsolatáról azért lehet beszélni és írni, mert bár nagyon kevés adat
áll rendelkezésre, azok mégis nagy jelentőséggel bírnak a város szempontjából, sőt akár az
Arany János-kutatás felől nézve is. A Fővárosi Lapok számait átnézve 1864 és 1886 között
három igazán figyelemreméltó cikket találtam Szegeddel és Arany Jánossal kapcsolatban.
Mindhárom újságrészlet az 1880-as évekből származik, és szomorú események kapcsán íródott. Az egyik cikk Arany János halálához, a másik kettő a szegedi árvízhez kapcsolódik.
A Fővárosi Lapok 1882. november 26-i, 272. számának 1698. oldalán, a Vidéki hírek között a következő kis tudósítás olvasható:
„»Arany János« címmel Szegeden külön füzetben megjelent a szép emlékbeszéd, melyet az izr. hitközség által rendezett gyászünnepélyen Löw Immánuel rabbi mondott.”

A következő két cikk az 1879-es szegedi nagy árvízhez kapcsolódó információkat tartalmaz. A Fővárosi Lapok 1880. szeptemberi 10-i, 207. számának 1025. oldalán Arany János levele olvasható, melyet az akkori szegedi polgármesternek, Pálffy Ferencnek írt:
„Arany János, kinek nevéről az uj Szeged egyik utcáját nevezték el, a következő válasz-levelet irta
Pálffy Ferencnek: »Igen tisztelt polgármester ur! Becses soraiból értesűltem, hogy Szeged szab. kir.
város tanácsa a város uj utcái rendezése alkalmából, azok egyikét nevemről méltóztatott elnevezni.
A görög hitrege beszél egy Amphionról, a ki lantja pöngetésével várost épített: vajha ezt tehetném
én, legalább a nevemet viselendő utcával! De sem Amphion lantja nem enyém, sem a regék korát
nem éljük: s én csak ohajtásomat fejezhetem ki, hogy – mint phönix-madár a tűzből, – ugy Szeged városa a vizből minél előbb megifjodva, megépűlve, megszépűlve keljen elő. Tisztelettel maradván tisztelt polgármester urnak, Margit-sziget, 1880. szept. 5. alázatos szolgája Arany János.«”

Szeged vonatkozásában a legfontosabb cikk a Fővárosi Lapok 1884. április 22-i, 95. számának 623. oldalán található, mely arról tudósít, hogy egy Arany János-kézirat került a Somogyi-könyvtárba:
„Szeged Somogyi-könyvtárának Szász Károly oda ajándékozta a »Szegedi Árvizkönyv« összes eredeti
kéziratait, köztük a »Tengeri hántás«-t Arany János kezeirásában.”

Ez a kézirat a mai napig a szegedi Somogyi Károly Városi és Megyei Könyvtárban található. A 23,5×29,1 cm-es, mára már megsárgult papírlap rektóján a Tengeri-hántás című ballada
első 12 strófája, míg a verzón az utolsó két strófa látható. Az Árvízkönyvről1 utoljára Szőkefalvi-Nagy Erzsébet írt ismertetést, melyben ő is megemlíti, hogy „becses ereklyeként őrzi a

1

Árvízkönyv Szeged javára, szerk. SZÁSZ Károly, Budapest, Kisfaludy Társaság, 1880.

„

124

tiszatáj

könyvtár” Arany János kéziratát.2 Az Árvízkönyvből három példány is fellelhető a könyvtárban, 1880-ban adták ki Budapesten, a szerkesztő Szász Károly volt. A Tengeri-hántás a 42–
44. oldalon olvasható benne. Ezt a könyvet az Arany-szövegek kritikai kiadása3 is megemlíti
mint a ballada első nyomtatott megjelenését. Voinovich a két általa ismert kéziratot, illetve
az Árvízkönyet összevetve a szövegeltéréseket sorra veszi, de a szegedi kéziratról nem tesz
említést. Ez utóbbi tisztázatnak tűnik, és az eltérések alapján a központozásban, írásmódban,
illetve a kritikai kiadásból hiányzó, „Adony”-hoz fűződő jegyzet meglétéből következtetve ez
került be az antológiába. További eltérések a kritikai kiadáshoz képest: „mellyes”; „most
buvik fel”; „rosz lapályon”; „Oda hagyta”; „Ne tegyétek ti, leányok”; „csillag húll ma”; „Ti leányok, ne tegyétek”; „Tova hajtott”; „se’ fútta”; „Éje hosszú”; „Törik is már a tengerit Adonyban” – az utolsó szóhoz Arany jegyzetet fűz: „Minden helyi vonatkozás nélkűl.”; „haza kerűlt”;
„hogy’ jára”; „Itt nyugosznak”; „Ferkó sem nyughatik”; „nagy-fel, messze”; „veleálmodsz”;
„űlve”; „Furulyáznak”.
A Somogyi Könyvtár munkatársainak köszönhetően a kéziratot megtekinthettem, a digitális másolatot a rendelkezésemre bocsátották, melyet itt közölhetek is.

2

3

http://www.sk-szeged.hu/statikus_html/kiallitas/honapkonyve/arviz/arviz.html. Utolsó megtekintés 2017. január 24.
Arany János összes művei I., Kisebb költemények, szerk. VOINOVICH Géza, Budapest, Akadémiai, 1951.,
330–332. és 530–532.

2017. március

125

A SOMOGYI-KÖNYVTÁRBAN ŐRZÖTT ARANY JÁNOS-KÉZIRAT REKTÓJA

„

„

126

tiszatáj

A SOMOGYI-KÖNYVTÁRBAN ŐRZÖTT ARANY JÁNOS-KÉZIRAT VERZÓJA

2017. március

127

„

JANCSOVICS KLAUDIA

Arany János hírlapi arcai
Arany János mintegy varázsütésre került be az irodalmi életbe, miután 1847-ben megjelent a
Toldi. Mikor művével felbukkant, nemcsak a Kisfaludy Társaság elismerését vívta ki, a sajtó is
azonnal felfigyelt rá. A korabeli lapok szintén őt ünnepelték, a „koszorús költő” eposzi jelzőjévé vált. Mindez nem újdonság a jelenkor számára, hiszen pontosan ez az a szerep, amelyet
ismerünk vele kapcsolatban. De hogyan képződött le mindez a korabeli sajtóban? Ez érdekelt
elsősorban, amikor a költő életében, az akkori kulturális élet központjában, Budapesten megjelenő újságokat kezdtem lapozgatni. Vizsgálódásom tárgyát elsősorban a Budapesti Hírlap,
a Vasárnapi Ujság, valamint néhány élclap, köztük a Bolond Miska képezte.
A korszakban, a sajtó virágkorában ennél jóval nagyobb számú lap jelent meg, de már az
említettek is tartalmaznak olyan cikkeket, melyek új megvilágításba helyezik Arany személyét. A Toldi megjelenése után nagyjából tíz év telik el és a költő nimbusza, fényesen ragyog,
a sajtó folyamatosan cikkezik róla. Az első néhány évben leginkább mint a Toldi íróját emlegetik, s már ekkor megajándékozzák őt a „koszorús költő” jelzővel. Ettől kezdve, ha Arany
verset közölt, a lapok egybehangzó módon nyilatkoztak róla. Szinte mindent, ami a tollából
származott, ovációval fogadtak (kivéve persze A nagyidai cigányokat).
Később, amikor az Akadémia tagjává választják, erről a szerepéről is sokat olvashat a korabeli közönség. Arany egyszerre jelenik meg mint költő, folyóirat-szerkesztő és mint akadémiai tag. A három szerepkör nem különül el élesen egymástól, a lapok tanúsága szerint
egyik sem élvez prioritást a másikkal szemben. A kultusz hangjai tiszteletteljesek és tisztelettudók.
Ugyanakkor jól kirajzolódik két újabb irány is a cikkekben. Az egyik a tisztelet tiszteletlen
túláradása, mely átlépi a magánélet határait. A lapok mindent tudni akarnak róla, minden
mozdulata iránt érdekelődést mutatnak. Pedig Arany a magánéletét külön akarta választani
irodalmi munkásságától. A másik a tisztelet szeretetteljes túláradása, mely átlépi a komoly
fennköltség határait. Ez ellen talán Arany maga sem tiltakozott, hiszen a játékosság és a humor hozzátartozott alkatához is, műveihez is.
A Bolond Miska című szatirikus lap többször megemlíti kifinomult humorérzékét, melyben olykor a cinizmus is megbújik. Az élclapokat említve érdemes kiemelni, hogy nemcsak a
költő eredendő és ízes humorát fedezték fel, hanem Arany közismert szerénységéről is ők
tudtak egyfajta játékos beszédmódot kialakítani, és anekdotává formálni Arany történeteit.
Az Üstökös és a Borsszem Jankó hangneme azután az ún. „komoly lapokba” is átköltözött,
gyakran lehet ezekben is hasonló jeleneteket olvasni róla.
Újabb arca Aranynak a Budapesti Hírlap hasábjain rajzolódik ki. A lapról meg kell említeni, hogy a költő halála után majdnem minden hónapban közölt róla cikket, visszaemlékezést,
kiadott levelezést. 1883 augusztusában jelent meg Jókai Mór Negyven év visszhangja című
írása, melyben személyes élményeit rögzíti: Arany komoly kritikai szemmel figyelte alkotásait, s aminek a nyilvánosság előtt nem adott hangot, megfelelő helyen és időben elmondta ne-

„

128

tiszatáj

ki. Ebből a visszaemlékezésből lehet érzékelni, hogyan viseltetett Arany írótársai iránt –
a költőn, folyóirat-szerkesztőn és akadémiai tagon túl jóval több volt ő: barát is. S végül a
szerény, a csendes humorú Arany Jánoson túl fel lehet fedezni e cikkekben a csípős humorral
megáldott kemény bírálót is.
A következőkben néhány olyan részletet válogattam össze e lapokból, melyekben a koszorús költőhöz nem, de Arany Jánoshoz annál közelebb kerülhet az olvasó. Betűhív átiratban közlöm.
Bolond Miska 8(1867)/6, február 10., 23.
Az ember nem is hinné, hogy a mi jó komoly Arany Jánosunkban milyen pompás humor
rejtőzik. A Kisfaludy-társaság fényesen sikerült nagy gyűlése után a Frohnernél pezsgődus
lakomára gyűltünk össze. Voltunk ott tagok vagy 40-en. Lakoma alatt egyszer fölkel Arany,
hogy neki, mint a társulat iménti igazgatójának egy komoly inditványa lenne. S erre folytatja:
hogy minekutána több éven tapasztalta, miszerint a Kisfaludy-társaság havi gyüléseire a tagok 8–9-en jelennek meg, néha pedig csak oly kis számban, hogy a gyűlést sem lehet megtartani: igen jó volna s ő inditványozza is, hogy a gyűleseket jövőre a Frohner szállodájában
tartsuk, pezsgő mellett, akkor – mint a jelen lakoma is mutatja – senki sem fog a gyűlésből hiányozni.
Bolond Miska 8(1867)/24, június 16., 97.
Arany Jánosnak a Szt. István-rend lovagkeresztjét adták, melylyel együtt báróság is jár. No
kedves János bácsi, már most megtanuljon ám az orrán körösztül beszélni, mert ez okvetetlenül megkivántatik a bárósághoz.
K–s M–n [Kakas Márton/Jókai Mór]: Arany János,
Üstökös 16(1865)/3, január 21.,
17–18.

ARANY JÁNOSRÓL KÉSZÜLT RAJZ,
Üstökös 16(1865)/3, január 21., 17.

Előttünk áll nemzetünknek azon nagy költője, a ki legnagyobb költője lehetne nemzetünknek, ha egy igen
nagy fogyatkozása nem volna, mely őt ebben meggátolja: az, hogy irtóztató szerény.
Átalános bevett fogalom szerint két dolog kivántatik meg egy költőtől: az egyik az, hogy igyék, a másik
az, hogy magát dicsérje.
Arany se nem iszik, se magát nem dicséri.
Más poéta nem mulasztja el tudatni a közönséggel,
mikor volt szerelmes? mikor haragudott meg a kritikusokra? mikor csalta meg a kedvese? mikor volt kótyagos? eventualiter mikor nincs a csizmájának talpa?
és főleg: miket tenne ő a hazájáért, ha azok a feltett
tettek engednék magukat megtétetni?
Arany mindezekről nem énekel: a helyett csak a
nemzet nagy hőseivel foglalkozik, a kiknek ugyan

2017. március

129

„

nagy tus volt olyan nagy embereknek lenni, mikor még nem volt se puskapor, se censura.
Csupán egyszer fakad ki annyira a maga dolgában, hogy azt mondja:
„Ne volnék csak olyan vén!
Irótollam letenném,
S beszegődném maholnap
Csizmadia inasnak!”

Csizmadia inasnak! Ez alak itt ni! Hisz ezzel a gyönyörű bajuszszal egyenesen csizmadia
atyamesternek választhatnák meg!
Miért ne! ha engemet megválaszthattak csizmadia-czéhbeli – választmányi-tag-mesternek. – Az vagyok!
Már akkor Arany csak megérdemelné, hogy a hol én választmányi-tag-mester vagyok, ott
atyamester legyen.
És ő csak inasnak ajánlkozik.
Ezért nem lesz belőle semmi. Mondom én ezt neki eleget.
Most is megválasztanák akadémiai titkárnak, ha nem volna neki egy nagy ellensége, a ki
mindenféle ráfogott hibákat hiresztel felőle: – pedig egy házban lakik, egy asztalnál ebédel
vele!
Ez rágalmazója Aranynak: – saját maga.
Kérdjük tőle: hogy vagy? Feleli: sehogy sem: Nem érek én már semmit.
Akkor van épen csordultig a poézis szinmézével.
Kérdjük tőle: mit írsz? „Semmit sem;” feleli; „nem tudok én már irni sem.”
Akkor költötte épen „Buda halálát,” a mi olyan remek mű volt, hogy még a Pesti Hirnök is
kénytelen volt – megtámadni.
S ha kérdjük, mi van az ujságodban? Azt mondja: „ugyan hát mi lehetne benne?”
De ’isz igy nem lehet nagy emberré lenni! Annak a legelső titka a jó programm csinálás.
Persze az is nagy hiba, hogy a lapjában nincsenek himzet-minták.
A tudós kollégák aztán azt mondják:
„Oh be remek hőskölteményeket ir ez az Arany; ne válaszszuk meg akadémiai titkárnak,
hadd kényszerüljön még több ilyen szép verset irni! azt mi elolvassuk – a tiszteletpéldányból.”
A publikum meg azt mondja:
„Ne járassuk Koszorúját, hadd legyen kénytelen mentül több szép hőskölteményt irni; azt
majd megszerzi a tiszteletes s elolvassa tőle az egész komposzszeszszorátus.”
És azért soha sem hallod tőle, hogy panaszkodnék.
Az akadémiai üléseken dirib darab papirosokon szoktunk egymásnak izengetni. Én
karikaturákat mázolok neki, ő meg nekem epigrammokat küldöz.
Egyet közlök belőlük. Arról folyt épen az értekezés, hogy a história csak azoknak a neveit
jegyzi fel, a kik szellemükkel hatottak és a kik vérengző hadjáratokat viseltek.
A papirrongyra, mit hozzám röpített, ez volt írva:
Az emberi-öltőt nagy feledékenység Elnyeli, mint tenger;
Csak kettő marad fenn az emlékezetben: Der Denker und Henker.

Az ilyen papír-rongyokat én rakásra gyüjtöm, s majd ha mind a ketten meghaltunk, majd
ha a magyar uraságok belgák és angolok lesznek; – ezereket fognak érte kapni – az örököseim.

„

130

tiszatáj

Arany Jánosnál, Borsszem Jankó 3(1870)/106, január 9., 26.
(A rubrikák már majdnem ki vannak töltve.)
HIVATALNOK (olvasva.) „Tud-e olvasni?”
ARANY. Tudok.
HIVATALNOK (a formuláréból tovább kérdezve) „Tud-e írni?”
ARANY (szerényen.) Irni? … Hm hm! (Félre:) Mit mondjak? Nem lesz-e szerénytelenség, magamról azt mondanom, hogy tudok?
HIVATALNOK. A kérdés az, vajjon tud-e irni vagy nem?
ARANY (némi tétovázás után habozva) Tudja kérem,… voltaképen még nem tudok ugyan, de…
most tanulok.
HIVATALNOK (beirja) „Nem tud.”
S. L.: Karlsbad, Vasárnapi Ujság, 20(1873)/33, augusztus 17., 393. [részlet]
Karlsbadnak e nyáron is számos magyar vendége van. Ott van a többek közt Arany János is, a ki
a vendégek közt átalánosan kedvelt és tisztelt egyéniség. Az udvarias bérlő jeles hazánkfia
költségeinek egy részét nagy titkon el akarta engedni, mely udvarias előzékenységét a magyar költő azzal viszonozta, hogy az elengedett összeget a karlsbadi szegényeknek ajándékozá.
[–]: A magyar tudományos akadémia, Vasárnapi Ujság, 26(1879)/22, június 1., 356.
A magyar tudományos akadémia nagygyűléseiből meg kell még említenünk, hogy Arany Jánost egyhangúlag választották meg az igazgató-tanács tagjának a Horváth Mihály halála által
megürült helyre, a mit el is fogadott. Arany Jánost, mint a „F[ővárosi] Lapok” irja, mielőtt az
akadémia akarata Fraknóit emelte a főtitkárságra, először főtitkári czimmel nyugdíjba helyezte – az alapszabályok értelmében. Arany nem akarta ezt elfogadni, s csak hosszú, többoldalú kapaczitálásnak engedett végre. Még érdekesebb tudni, hogy a két év alatt, melyben
szembetegsége miatt az akadémiai főtitkári teendőket másra bizták, egy fillért sem vett föl
évdijából. Hiába hívták fel, hogy vegye föl, azt mondta: nem dolgozott meg érte. A felgyűlt
összeg egy részét utóbb ugy akarták neki átadni, mint az akadémiai könyvkiadó vállalat által
kiadott „Prózai Dolgozatok” tiszteletdiját; de ő megnézte, hogy másnak mit adnak egy ivért s
többet nem fogadott el. [...]
[–]: Arany Jánosnál, Vasárnapi Ujság, 26(1879)/50, december 14., 806.
Arany Jánosnál e hó 10-én a magyar gazdaszszonyok egyletének küldöttsége jelent meg, s diszes ezüst babér-koszorut nyujtottak át neki. Az arany-szalagokon e felirások olvashatók:
„Arany Jánosnak, a Toldi Szerelme költőjének, a magyar gazdasszonyok választmánya, Budapest 1879. deczember 11. – Mig más a borostyánt szedi levelenként, neked koszoruban kell
adni a repkényt.” Az átadás végett megjelentek a költő lakásán Damjanichné, Kármán Lajosné, Feleki Miklósné és Apáthy Istvánné. Arany dolgozószobájában, neje, menye és unokája
körében fogadta a küldöttséget, melynek nevében Felekiné üdvözölte „Toldi szerelme" költőjét, kivánva, hogy isten még sokáig éltesse a haza és mindnyájunk dicsőségére. Arany szerényen viszonozta az üdvözletet, mentegette magát, hogy nem érdemli meg e kitüntetést; érzi,

2017. március

131

„

hogy „Toldi szerelme” gyöngébb mint a trilógia többi része. A bemutatásnál Damjanichnénak
fölemlité, hogy ő és Petőfi 1849-ben meglátogatták Damjanichot, mikor az sebesülten a városligetben feküdt. Erre Damjanichnénak kezet csókolva és még egyszer megköszönve a kitüntetést, az egyszerű, de megható ünnepély véget ért.
[–]: Arany János hálája, Budapesti Hirlap, 3(1883)/89, március 31. (Melléklet, 1.)
Az ősz bárd, ki nemzetét oly váratlanul lepte meg két év előtt „Toldi szerelmé”-vel, ezt egyetlen strófa hiján adta sajtó alá. Azóta köztudomásu, hogy e kihagyott versszak az, mely a Margitsziget fejedelmi tulajdonosára, József főhercegre vonatkozik.
E versszakot, melynek egész kis története van, alább közöljük, nagyjából ugy, amint a
„Bud. Szemle” april havi füzetében pár nap mulva olvasható lesz.
„Toldi szerelmé”-t Arany teljesen befejezvén, Gyulai Pálnak adta át elolvasás végett. Gyulai lázas izgatottsággal fogott hozzá, egy nap alatt átolvasta s visszavitte a költőnek, azon
egyetlen kifogást tevén ellene, hogy a legvégén Toldi nagy fájdalmát Piroska halálán nem fejezi ki eléggé az az egy fölkiáltás: „Piroska!“ Arany azzal védekezett, hogy ép a fájdalom
mérhetlensége folytán vész el hangja is Toldinak s nincs egyéb szava, mint ez az egy.
Gyulai később távozván, Arany maga is kezdett tűnődni rajta, s hogy ha nem is azt a részt
bővité meg, módositást eszközölt rajta. Ugyanis később, Arany halála előtt egy hónappal,
Gyulai ujra meglátogatván őt a Margitszigeten, az öreg ur irományai között számadásait
rendezgeté, rovatokba vezetgetve be kiadásait. Gyulai rendes szokása szerint lapozgatott
Arany irományai között, közben mondogatva, hogy „mért nem bizod az ilyen munkát a feleségedre vagy Lacira?”, az öreg ur azonban mosolyogva jegyezte meg, hogy szeret magával
folyton tisztába lenni; közben zsörtölődve korholta Gyulait, hogy ne csináljon olyan rendetlenséget iróasztalán.
A félelmes kritikusnak már akkor kezében volt egy papirdarabka s azon nyolc sornyi vers
tisztán leirva. Egyszerre felösmerte, hogy ez a „Toldi szerelme” tizenkettedik énekéből való,
azon helyről, hol Toldi a Piroska sirjára négy szomoru füzfát ültet. Mutatta Aranynak, hogy
mit talált s erre Arany elbeszélte, miként akart Gyulai megjegyzése szerint oda még valamit
iktatni, s mint dolgozta át azt a végső négy versszakot.
– Később arról is gondolkoztam, mondá, hogy miután a Margitsziget a jelenet szinhelye,
nem kellene-e beleszőnöm József főherceget is, aki e szigetet a főváros diszére, s a szenvedő
emberiség javára egész tündérkertté varázsolta át. Arra is gondoltam, hogy illő volna személyes hálámat kifejezni egy pár sorban, mert hogy nyaranként itt lakhatom, ez reám beteg emberre nézve valóságos áldás. Aztán József főherceg sok szivességet tanusitott irántam, minden föltünés nélkül, észrevétlenül gyöngéden. Megvallom, mindez jól esett szivemnek és
érzésszülte ez a versszak. De kihagytam mind az első, mind a második kiadásból, nehogy
hizelgőnek gunyoljanak, vagy valami olyast sejtsenek, aminek semmi alapja sincs.
– Azt ugyan nagyon rosszul tetted, – mondá Gyulai, – mert jól mondja Erdélyi, hogy „amit
érzesz, sohase tagadd el!”
– Könnyen és hamar itélsz, – válaszolt az agg költő. – Kihagytam az első és második kiadásból, de a harmadik vagy negyedik kiadásban, halálom után, benne lesz. Ime lásd magad –
szólt, odalépve könyvszekrényéhez s kihuzva abból „Toldi szerelmé”-nek nyomtatott példányát, – nézd, mily gondosan bejegyeztem ide a kihagyott versszakot, megjelölve azt is, hogy
hova kell jönnie. Most halld kapcsolatosan mind a négy versszakot, ez a 105-ik.

„

132

tiszatáj

S ezzel kezdé olvasni, amint következik, a jelenlegi kiadásokban még benne nem levő e
versszakot:
„A négy füz elárvult sarjai tán élnek
Ma is, oltalmában fejdelmi személynek,
Ki, hogy e szép sziget rászálla idővel,
Beszővé nagy multját virányos jövővel,
S hagyta, hogy a környék agg fülemiléje
Éneke utolját ott elzengicsélje,
Azután hallgatva ott várja halálát, –
De kövessük Toldit és a rege szálát.”

Jellemző a költő egyenes, igaz lelkére, hogy e sorokat már hizelgésnek vélte és magas szellemére, hogy mily nemes alakot talált arra, hogy háláját egy „fejdelmi személy“ iránt kimutathassa. Az agg fülemile dala elnémult már, hizelgőnek a szabad természet dalnokát nem
mondhatja senki, hogy elhunyta után e sorok napvilágot láttak!
[–]: „Elég, ha nekem világol”, Vasárnapi Ujság 26(1879)/50, december 14., 806.
„Elég, ha nekem világol”, ezt irta volt Arany János a saját költészetéről egy régibb költeményében. Hogy nem neki világol egyedül, arra egy egész ország a tanu. Költészetének fénye
bevilágitja e nemzet minden rétegeit s elhat a kunyhóba és palotába egyaránt, s mindenüvé
magával viszi tiszta derűjét. Midőn „Toldi szerelme” megjelenésének hire ment, egyike volt
az első megrendelőknek József főherczeg neje, Klotild főherczegnő. Rögtön intézkedett, hogy
Knoll könyvárus megküldje számára azt a művet, melyet a nemzet oly őszinte örömmel üdvözöl. Azóta a fenséges asszony mohó gyönyörrel olvassa Arany muzsájának e legujabb remekét, melynél a költő szebb karácsonyi ajándékkal nem lephette volna meg nemzetét. Különben nem ez az egyedüli bizonyság arra, hogy a főherczegi család menynyire együtt érez a
nemzettel, mennyire osztozik örömeiben s mily nagyra becsüli irodalmunkat. A főherczegnő
a mult télen együtt olvasta udvarhölgyével Jókai műveit, s Ráth Mór utasitással bir, hogy rendesen beküldje a főherczegi pár részére a hazai irodalom legujabb termékeit. A fenséges aszszony, ki franczia anyától születve nem az anyatejjel szivta be, hanem csak később, már aszszony korában, sajátitá el szép nyelvünket, ezt nemcsak családja körében tette kizárólagos
társalgási nyelvvé, de irodalmunkat is megismerni s megismerve megszeretni igyekezett. –
Bizony sok főuri magyar család vehetné mintául az alcsuthi kastély buzditó példáját.
Jókai Mór: Negyven év visszhangja, Budapesti Hirlap, 1883. augusztus 23., 3–4. [részlet]
És én egyátaljában nagyon tisztelem a birálókat. Köszönöm, ha velem foglalkoznak, s tanulok
tőlük. Petőfi mindig becézett, annak minden nagyon jó volt, amit irok. Es [!] elrontja a fogat.
A kritika keserü, de gyógyit. Sokat köszönök Gyulaynak, még többet Aranynak és Keménynek, akik, ha nem nyilvánosan is, de magánhasználatra szánt birálataikban olykor kegyetlenül bántak velem, s nagyon jót tettek vele.

FÁBIÁN SÁNDOR

„

134

SZÖRÉNYI LÁSZLÓ

tiszatáj

*

Tisza, táj
Azt, hogy van Tiszatáj, és hogy van Tisza-táj, azt máskor és más időben tudtam meg.
Hogy van Tisza-táj, azt a családi elbeszélésekből, mert ükanyám egyszer beszorult egy
malomba, de mint harcias asszony, télen mindig hordott magával rövid puskát, szétlőtte
a farkascsordát, amely meg akarta őt akadályozni továbbhaladásában. Tömörkény írt is
a vitéz fiatalasszonyról. Személyesen a Tisza-tájon akkor jártam, mikor meghalt a feledhetetlen Catullus-kutató és Zsilka Jánosnak, hajdani kedves tanáromnak barátja, Horváth István Károly, őt gyászoltuk a Szegedre látogató klasszika-filológus kollégákkal. Be
is rúgtunk bánatunkban. Ez semmi feltűnést nem keltett abban a Tisza-parti kocsmában,
ahol egyébként is mindenki részegebb volt, mint mi. A Tiszatáj című folyóiratot később
kezdtem olvasni, noha Péter Lászlóval, akit nagyon szeretek és akit Isten éltessen ezúttal is jó egészségben, már ismerős voltam, hiszen 1973 óta folyamatosan tanítok Szegeden. De a lap maga valamilyen kiszámíthatatlan oknál fogva akkor került a kezembe,
amikor nagy unalmamban a Széchényi Könyvtárban néztem, hogy az ’56-os forradalom
után mit írtak a vidéki lapok. A Tiszatájat akkor éppen Szabolcsi Gábor szerkesztette, aki
egyik cikkében javasolta, hogy a Sztálin-híd (leánykori nevén Árpád híd) nyugati végén
úgyis Óbuda található, amely reakciós elnevezés, úgyhogy érdemes volna talán most Leninvárosnak átnevezni. Ez annyira megtetszett nekem, úgyis mint óbudai lakosnak,
hogy attól kezdve mindig kerestem a lapot.
De úgy látszik, mások is olvasták, mert szegény Ilia tanár úr főszerkesztése alatt a
lapot egyszerre csak elkobozták, a főszerkesztőt leváltották, és attól kezdve is egyfolytában, hogy úgy mondjam, görbe szemmel néztek rá. Ilia tanár úr egyszer azt mondta
nekem, hogy „Laci, hányszor beszélgettünk itt ebben a szobában; te se tudod, én se. Már
azt se nagyon, hogy miről. De sebaj: mindent fölvettek magnóra!” Vörös Laci pedig, szegény, néha a vonaton, néha Szegeden mesélt ezt-azt: a legszebbeket szerencsére meg is
írta, ezek a főszerkesztői értekezletek voltak, ahol az észt osztották a szerencsétlen magyar értelmiségieknek (akkor ez még megbélyegzés volt, ma már foglalkozás, mint egy e
heti meghívóból megtudhattam). A lényeg az, hogy a Tiszatáj kedves olvasmányaim közé tartozott és tartozik mind a mai napig. Többek között ez talán azért is van, mert magába tudta szívni annak a területnek a hagyományát is, amelyet nyelvészetileg, egyház*

1947 márciusában indult útjára a Tiszatáj folyóirat. Története, e küzdelmekkel és eredményekkel teli 70 év nemcsak a mindenkori szerkesztőség históriája, de főképpen a lapot írással, gondolattal és
élettel megtöltő szerzők, barátok és kollégák története. Közülük kértünk meg néhányat, hogy az ünnep alkalmából válasszák ki az elmúlt évtizedek Tiszatájban megjelent anyagai közül a számukra
legkedvesebbet, melyet köszöntő soraik kíséretében ez alkalomból újra közreadunk. A 70 éves Tiszatájat köszöntő ünnepi sorokat, valamint a lap archívumából kiválasztott régi-új szövegeket következő számainkban mutatjuk be.

2017. március

135

„

történetileg vagy folklorisztikailag szegedi nagytájnak szoktak nevezni, azaz a magyar
délvidék kultúráját, ahonnan az én családom is származik, és amelyet ma országhatárok
választanak el tőlünk. És mivel az Istennek van haragja, és ez időnként megnyilvánul,
mint Arany Jánostól is tudhatjuk, ezért lassan elnéptelenedünk, majd kihalunk – vesd
össze a Toldi szerelmét, a III. ének 9. versszakának első négy sorát:
„Aztán neki indul Tisza-menti síknak,
Falu rajta sűrü, mint égen a csillag,
Magyaros a neve, magyar aki lakja:
Nem irtotta még ki az Isten haragja.”
Nagyon szeretem Veress Miklóst, az akkor még általa szerkesztett Mozgó Világba írtam is, ezért a legnagyobb örömmel olvastam a Tiszatáj 1995. szeptemberi számában
Arany-obulus című versét*. (Akkor tértem haza olaszországi négyéves kiküldetésemből,
és kezdtem el újra boldogan tanítani Szegeden. Az egyetem visszafogadott, igaz, hogy fizetést fél évig nem kaptam, mert az akkori Külügyminisztérium akkori személyzeti főosztályvezetője tréfás kedvében úgy tájékoztatta a szegedi egyetemet, hogy én már nem
térek oda soha vissza. Szerencsére Fried tanár úr gyanakvó természete miatt nem hitt
nekik, de a pénzt csak később tudta, utólag, kihajtani. Hazajövetelemnek úgy tűnik, hogy
örültek a népek is, a kollégák és tanítványok, sőt még Esterházy Péter is, aki akkor azt
írta a Szegedi Egyetem című világlapba, hogy ő is örül hazatértemnek.)
Veress Miki verse már csak azért is tetszett, mert Baka Istvánnak ajánlotta, azaz
ahogyan ő írta a vers élére illesztett ajánlásban: bakapistának. Szegény Pista, akivel halála előtt körülbelül két héttel beszéltem utoljára, abban a hónapban halt meg, vagyis
szeptember 20-án. Az egész verset ide kellene idéznem, de semmi szükség rá, mert gondolom, hogy a kedves jelenlegi szerkesztők nyilván úgyis ide fogják szerkeszteni. De
azért egy félelmetes szakaszt mégiscsak ideiktatnék:
„Vén trotylinak egy úr is idepök
ha ellebeg a bankári kabátban –
ülök hársak pacsuli-illatában
míg jövőmből is kiszellőzködök –
bocsánat: szellőzködöm – az ik-ek
tán fontosabbak mint a koporsóság:
ország mely porrá őrülné a sorsát
hogy urnálkodhasson a semminek”
De ez még nem elég, mert egy számmal korábban, az augusztusiban olvashatunk egy
az évben májusban írott verset, Határ Győzőtől.** Mit tesz Isten, Győző bácsi (bocsánat, ő
nevezi magát így) nem elégszik meg azzal, hogy Aranyt idézze az olvasó szeme elé, hanem Aranyt is ráadásul egy olyan mérges növény kapcsán, amelynek volt egy reformkori megújított neve is, amellyel viszont Arany játszott el, vérfagyasztó humorral, de
*
**

www.lib.jgytf.u-szeged.hu/folyoiratok/tiszataj/95-09/veress.pdf
www.lib.jgytf.u-szeged.hu/folyoiratok/tiszataj/95-08/hatar.pdf

„

136

tiszatáj

olyannal, amely Petőfinek is tetszett volna, mert hiszen nem vetette meg sosem az abszurd felé kacsintó szarkazmust. Lássuk előbb Aranyt, és aztán Határ Győzőt!
„Ah, de mindez kaviár ma.
Mindenütt e próza lárma;
Nektár helyen csalmatok!
Nem ügyeltek lábra s tagra:
Ami rímel szarvas -...
Az legyen jutalmatok!”
(Báró Kemény Zsigmondhoz, 1865)
Határ pedig így kommentálja, leírva a régi népi és a ma újra használt nevét is a derék
növénynek, amelyből egyébként Arany szerint azt a mérget is készítették, amelyet az
idősb Hamlet fülébe öntöttek:
„ki a Nemzet Kalapácsa?
maga szerencse-kovácsa!
ki a Helység Csalogánya?
vigye kőpart üsse kánya!
frissen szedett főtt csalmatok
nincsen hozzá bizalmatok?
hát e gyöngyöző? beléndek
(hogy a süly essen belétek?)
bölcs itóka – Őt idézi –
bájitalnak szókratészi
Garabonciáriusára
Gyomaendrőd ma nagyot igyon
ihol én ihol a Gyomai Gyom
ihol én ihol a Gyomai Gyom”
(A Gyomai Gyom)
Határ Győzőt egyszer láttam csak, sajnos, a Kossuth Klubban, óriás tömeg szorongott
az emeleten, ünnep volt: hiszen először jött haza emigrációja óta. Csak később tudtam
meg, hogy rabként Miskolcon dolgoztatták, az akkor épülő Rákosi Mátyás Nehézipari
Műszaki Egyetem alapjait rakta le, ez még külön tetszett nekem, mert apám ugyanakkor
nem túl messze, Sajóbábonyban rakta le a szocializmus alapjait mint rab, igaz, hogy az
nem egyetem volt, csak egy szovjet rakétakilövő.

ARANY JÁNOS RAJZA A MARGIT-SZIGETRŐL A NAGYSZALONTAI ARANY JÁNOS EMLÉKMÚZEUMBAN

Ára: 600 Ft
Előfizetőknek: 500 Ft

