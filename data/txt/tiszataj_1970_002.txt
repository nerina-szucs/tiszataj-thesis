MUNKATÁRSAINK

192S-ban születtem Kiskunfélegyházán. A z
irodalmat már középiskolás koromban megszerettem. Orosz nyelvből Szegeden, franciából
Budapesten
szereztem
középiskolai
tanári oklevelet. 1955 óta Kunszentmiklóson
élek és dolgozom, a középiskolai fiúkollégiumban
vagyok
nevelőtanár.
Szegeden
kezdtem
el
írni
—
sporttudósításokat
a
Délmagyarország-nak.
Bár az egyetemen dijat nyertem Leszkovtanulmányoinmal,
első irodalmi
bírálatom
csak jó tíz év múlva, 1965-ben jelent meg
a
Nagyvilág-ban.
Azóta
többé-kevésbé
rendszeresen
irok
kritikákat,
jegyzeteket,
kisebb tanulmányokat, amelyeknek
legnag y o b b része az Alföld-ben, a Forrás-ban, a
Jelenkor-ban és a Tiszatáj-ban jelent meg.
Elsösoi ban a modern próza kérdései f o g lalkoztatnak: a francia, a magyar és újabban a nálunk meglehetősen elhanyagolt jugoszláviai magyar széppróza ú j útjai.

BENKÖ ÁKOS

X X I V . évfolyam, 2. szám. 1970. február
TARTALOM
PATTANTYÜS LÁSZLÓ: Riadólánc (elbeszélés)
LÖDI FERENC: Versek
SÁFÁRY LÁSZLÓ: Versek
VERESS MIKLÓS: Versek
AKÁCZ LÁSZLÓ: Lány az ablak mögött (elbeszélés) ...
SZEPESI ATTILA: Egy költőre (Vers)
PETRI FERENC: Versek
APÁTI MIKLÓS: Vándorút (versrészlet)
ZELEI MIKLÓS: Versek
KALÁSZ MÁRTON: Versek
BÁLINT TIBOR: A veres kakas meséje (elbeszélés) ...
POLNER ZOLTÁN: Varázsolások (versösszeállítás)

99
102
104
105
107
125
126
127
128
129
130
132

HUSZONÖT ÉV TÖRTÉNELEM
PÉTER LÁSZLÓ: A fölszabadulás naptára
LIEBMANN BÉLA: Krónika — képekben
TOMBÁCZ IMRE: Az vagyok, aki voltam
SZEGEDI LUKÁCS IMRE: Forradalmárok születnek
(befejező rész)
ROTBART LÁSZLÓ: A Csillagban (befejező rész)

136
136
138
142
146

HAZAI TÜKÖR
PAPP ZOLTÁN: Szegedi pillanatok — ötvenezer négyzetméter

152

MŰVÉSZET
Kiállítási

napló

G. VASS ISTVÁN: Lipták Pál grafikai kiállítása Gyulán
TÁPAI ANTAL: „Apám kilencvenéves"

156
158

Művészek a Tisza partján
LACZÓ KATALIN: Tóth Sándor

160

ÖRÖKSÉG
BÁN IMRE: Szepsi Csombor Márton szikszói emléktáblája előtt
163
KULCSÁR PÉTER: Megnyitó szavak a szikszói kiállításra
164
TANULMÁNY
SZABOLCSI GÁBOR: A paraszitnovella és a szegedi parasztnovella találkozása a kialakuló szocialista irodalommal a Népszava hasábjain
HEGEDŰS ANDRÁS: Vallomás Váci Mihályról

166
174

KRITIKA
Vers
BENEDEK ANDRÁS: Sáfáry László: Korforduló
177
MAJOROS JÖZSEF: Héra Zoltán: Száll a nap
179
PÁLYI ANDRÁS: Solymos Ida: Arc nélkül
180
Próza
,
BENKÖ ÁKOS: Csurka István: Nász és pofon
181
ÖRDÖGH SZILVESZTER: Kahána Mózes: íratlan könyvek könyve
183
Tanulmány
CSAPLÁR FERENC: Fábry Zoltán: Korparancs
184
BÁRÁNY LÁSZLÓ: Kolozsvári Grandpierre Emil: Utazás a valóság körül
185
RITTER GÁBOR: Hankiss Elemér: A népdaltól az abszurd drámáig
187
Két flekk Lődi Ferenccel
KRÓNIKA

189
190

ILLUSZTRÁCIÓK
BOZSIK ISTVÁN (első címlap, műmelléklet II.); IFJ. ÉBER
SÁNDOR (151.); MATKÓ KATALIN (101.); PINTÉR JÓZSEF (125.); SZŰCS ÁRPÁD (155.); TÁPAI ANTAL (műmelléklet I., 158.); TÖTH SÁNDOR (műmelléklet II.).
TISZATAJ
Irodalmi és kulturális folyóirat
A Magyar Í r ó k Szövetsége Dél-magyarországi C s o p o r t j á n a k lapja
Megjelenik h a v o n k é n t
Szerkeszti a szerkesztő bizottság
Főszerkesztő: HAVASI ZOLTÁN
Kiadja a Csongrád megyei Lapkiadó Vállalat
Felelős k i a d ó : KOVÁCS LASZLO
Szerkesztőség: Szeged, Magyar Tanácsköztársaság ú t j a 10. T á v i r a t c í m : T i s z a t á j
Szeged, Sajtóház. Telefon: 12-330. Postafiók 153. Kiadóhivatal: Szeged. M a g y a r
Tanácsköztársaság ú t j a 10. T e l e f o n : 13-116, 13-500. Postafiók 153. Terjeszti a
Magyar Posta. Egyes szám á r a 6 forint. Előfizetési d f j a : negyedévre 18, f é l é v r e
36, egy évre 72 forint. Előfizethető a Posta Központi Hírlapíródéban (Budapest,
V., József nádor tér 1.) és bármely kézbesítő postahivatalnál. Egyéni előfizetések a 61 260, közületi előfizetések a 61 066 csekkbefizetés! lapra (átutalások az
MNB 8. egyszámlára) küldhetők be. Kéziratot n e m ő r z ü n k m e g és nem a d u n k
vissza. Indexszám 25 916. — Szegedi N y o m d a

PATTANTYÚS LÁSZLÖ

RIADÓLÁNC
R O T A — jelent valamit ez a négy 'betű? Nem maradhat név híján a történetben — kezébe vette az újságot, és úgy, amint az évek által kifaragott szokás diktálta, lassú, elégedett mozdulattal indult terepszemlére a hírek, események között.
Egy kigyúlt áruház rémségeinek szakszerű ecsetelése és egy tengeri viharról
szóló megrázó tudósítás után néhány soros jelentésen akadt meg a tekintete. Nem
volt különösebben érdekes hírecske, csak egyszerű rendőrségi szokvány jelentés.
Rendszám, néhány kezdőbetű, megrovó kis kommentárféle a riporter részéről. Először átsiklott felette: ahá, ezt már ismerjük, ismét a szokásos . . . a „nyughatatlan
fiatal erők", nna . . .
Mintha robbant volna valami a fejében. A rendszám! Úristen! Igen, a kezdőbetűk . . . és .. . Esti Ú j s á g . . . a hír az utolsó pillanatban érkezhetett a redakcióba . . . fél k i l e n c . . .
A garázs természetesen üres volt. A vaslemez ropogva, zörrenve engedett a
nyomásnak, az ajtó félresiklott. Lihegett. Szokatlan volt számára a gyors lefutás
az emeletiről, és a nyugtalan gondolatok parázslottak az agyában. Erős olajszag ült
e beton felett, a sarokban — mint máskor is — példás rendben sorakoztak a 600X
12-es gumiköpenyek. Kettő futózott, hátsó keréknek kitűnő. A kannát felborították . . . ők voltak!
Savanyú, pállott szag áramlott a deszkák alól, az aknából, önkéntelenül billentette fel az egyik, olajtól átitatott fekete tuskót. No igen, kiborították a konzervet . . . minden mindegy nekik . . . de, hogy éppen ide . . . Az ördögbe is, most mi
lesz?
A deszka kongó hangot adott és ferdén ült rá a résre. Lábával kiigazította.
Utálta a rendetlenséget, a káoszt, a szokatlan helyzeteket. És most itt van, tetszik,
nem tetszik. A válaszút elmaradt valahol, és helyette előbukkant a KELL.
Szemei pirosan izzó stoplámpák. A benyomott fék hozza így működésbe.
A fék, és nem a gáz. Az az átkozott gázpedál... a sebesség... AZ . . . megtörtént . . . a rendszám . . . igen. A rendszám és a nevek kezdőbetűi, R, mint Rota.
És tovább? Kihallgatások. Szesz bizonyára . . . hogyne, gin vagy w h i s k y . . .
Tulajdonképpen marhaság az ital tizennyolc éves korban, és éppen gin . . . Bessi
odalesz, ha megtudja. Megtudja? Nemsokára itt a rendőrség! Kik lehettek még
a (kocsiban? A kezdőbetűk . . .
Mennyi ideje lehet még?
Az újság alácsúszott az asztalról. Kibomolva hevert a szőnyegen, akár a nyilvánosságra tárt titok. Tizenöt sor . . . őrület! Mekkora felfordulás lesz . . . tizenöt
s o r . . . Egy halál, egy sérülés, ott is jöhetnek még komplikációk . . . kerékpárt
t o l t . . . nem képes vigyázni magára egy húszéves lány!? A másik? „Kilökték, és
olyan szerencsétlenül e s e t t . . . " Koponyaalapi törés. Mert mind ilyenek ezek-a kis
;

99

cafkák! Eleinte mindent megígérnek, azután jön a „meggondoltam" . . . úgy kell
nekik! Cserbenhagyás, mindkét esetben cserbenhagyás . . . a bolondok! Azt nézhették, az egyiket, a koponyatörésest, és nekimentek a másiknak, a kerékpárosnak.
A pohár talpa korcogott a metszett kristályon, a whiskynek pocsék mellékíze
volt, és a kinyílt újság odalenn akár egy ellottyadt szajha, kiteretkezve országvilág elé: nézzétek, ez van! R. és társai. . . meg a rendszám . . .
— Ne hisztizz! Kérlek, ne hisztizz! Igen, a drágalátos csemeténk. Az enyém is,
ha szabad remélnem . . . nem vagyok ízetlen, csupán a tényeket óhajtom vázolni.
Ügy van, és a kocsi rendszáma is . . . Hogyan? Nem hívtam, mikor hívtam volna,
ha szabad érdeklődnöm? Ez valóban kézenfekvő gondolat, kalapot emelek ragyogó női figyelmességed előtt. Hívom Z.-t. Máris indulok, nem vesztegetem az
időt; Bármely percben csikoroghat kapunk előtt .az URH-s kocsi. Z.! Remek
ötlet, -van még remény. Nyugodj meg, kérlek, és a többit bízd rám. A végső
célpont H. Emlékszel a telekvásárlási ügyre? Harmincezer, úgy ám . . . Gondolom, az alaphelyzet nem változott időközben, így minden okom megvan a bizakodásra.
— Halló!
A Z A B L A K magányosan nézett szembe a bolyhosra foszlott éjszakával. Tapadósan fogta markában a párát lehelő irdatlan tenyér. És az emeletek. Egyik a
másik felett, és nyolc szinten emelkedve az utca fölébe. Egyik a másikon. Téglák,
panelek, kapcsolatok, megsegítések, viszonzások. Téglák téglák után. Nyolc szinten, ötven, száz, ezer szinten, a végtelenségbe ágyazódva.
A fény belekiáltott az éjszakába, és a néma ordítást meghallotta egy halott
ablak valahol. Másik utcában, másik épületben, másik emeleten . . . és ott volt Z..'
Zikó fogta a telefonkagyló lábszárcsont fogantyúját, és morgott az ebonitrések
felé, mint haragos kuvasz a nemszeretem látogatóra a kerítésen át:
— Kábult vagyok kissé . . . Kicsoda? . . . Egy kis összejövetel... Fogalmam
sincsen róla, még nem jöttek meg. Az újság? Ugyan! Blőd újrateremtése ezerszer
hallott eseményeknek, ő lenne? És ő is? . . . meg a rendszám . . . Ez baj, nagy baj,
nagyon nagy baj. És bizonyos ebben? Azért mégsem lehet csak ú g y . . . Komisz
ügy, roppant keserves h e l y z e t . . . áááhh! Keserves szituáció. Igen, igen, cselekedni
kellene. H.-ra gondolsz? Érdekes, nekem is ő j u t o t t . . . Ügy, amint mondani méltóztatsz, harminc darab a javából. Nem hiszem, hogy módjában volna átnyergelni,
legalábbis nem időben . . . Máris!
— Halló!
Egyenesen előre és kissé rézsút vágott kaput a fény. Mint egy több karú sugárszóró. Három egy sorban. A középső a legerősebb, és kétoldalt — diszkrét kíséret — a testőrség. Vigyázz-t kiáltanak az értetlenségnek, és erőstorkú, de hangtalan sivítással vijjogják a riadó parancsát, valahová, valakinek az aláhajló ereszcsatornák alól.
Fekete tömbben három kapu, fényből. Egy erősebb, kettő gyengébb. De a falak, a téglák összefogják, egybeötvözik mindezt. A tömbszerű házat, a csatornával
keretezett tetőt, a három ablakot — egy erősebb, kettő gyengébb társításban —
és a bennélőket. Azokat, akik jelen vannak fizikailag és azokat is, akik lazább
szálakkal tartoznak az oltalmazó egységhez.
A néma, dermesztő üvöltésre ismét felvillan egy fény valahol. Fény üzen
fénynek. Telefonon át. Nem látják egymást, de ismerik a fotonok és elektronok
törvényeit, és engedelmeskednek nekik. Belekúsznak a membránok cinkos f a laiba, és kiterjesztik a téglák és a kötőanyag hatalmát a láthatáron túlra.
Hung kieső tégla volt a falban; erős, kemény klinker — alkalomadtán jól jö100

het —, de még nem tartozott az egységhez. Mellésodródott valahogyan a ragacsos
épületnek, és a habarcs kinyúlt utána: jöszte!
Balatoni édes estékről duruzsolt a habarcs, bárányszelíden fuvolázott egy édes
dallamot, és a klinker meglágyult önérdekének lángjaitól.
A harmincezer valóban hiányzott.
Akkor.
Most, a kigyúlt riadólánc új fázisában, az alkalmi fény tétován kutatott a
rejtelmek, sötét indulatok, nehéz álmok közegében az igazság után.
De éjjel hunyt szeműek az igazság mulatóhelyei.
— Halló! — mondta a habarcs keményen.
Nem duruzsolt többé. Nem a balatoni esték muzsikáltak a drótok húrjain, de
a téglák parancsa.
— Nem! — csendült a klinker.
— Akkor!!!
— Nem . . .
— Akkor?
— Hallgatom . . .
Komisz északi zegernye volt ez a javából. Ráfeküdt az agyra, kilúgozta a szívet és megdöntögette a szép ház belsejét. Kattogva rohant a rémület a csukott
szobák ajtain keresztül. Agyakat látott, alvó testeket. Feleséget, gyereket. És a
szekrényben vasaitan pihentek a szmokingok, a polcokon francia kölnire emlékezett a csipkeszélű nylonhalmaz . . . És a balatoni villa? . . .
Hószínű dombok villantak meg a barnafényű combok felett, a szerelem isteni
kis d o m b j a i . . . és a tószagú homály a víz f e l e t t . . .
— Értem. Egy halott, egy súlyos sebesült, és mindkét esetben cserbenhagyás
is. Nem tehetem! Akkor se, ha . . . Értse meg, hogy . . . Egy hónapon belül a pénz
meglesz, és . .. Nem, ezt nem teheti velem! És a halott? Mert az nem volt senkinek
a . . . borzasztó, csak úgy kilökni . . . d e . . . és ha nem sikerül? Ha minden kísérletem hiábavaló? Hogy F. is? Ez bizonyos? így talán lehetséges, ámbár . . . Jó,
utána majd én hívom fel. Most ez a legsürgetőbb!
H U N Y T A K , gyúltak a fények a város felett. Szelíd lángok és vad tüzek.
Kigyúltak, újraszülettek, és nem haltak meg soha egészen.
A riadólánc fényei beleásták magukat az éjféli táncba. Meglapultan, sunyin
és erőszakosan és kéregető lankadatlansággal tartották a vonalat, a téglák népének különvonalát az éjszakában.

S. L.

NEMZEDÉKEM
Kopaszon vagy már dértől verten,
picit hajlottan, mint az ág,
felhősen, mint az őszi égbolt
s jókedvvel, mint a friss vizek
vonul e szép ármádiád,
én büszkeségtől duzzadó korom.
Lábát a tarló megsebezte,
aszfalt égette át sebét,
könnyét, ha volt, a föld elnyelte,
s ha szomjas volt, a bő esők
lakatták jól: óh, terhes ég!
Ez hát a had, mit úgy hívunk: derék.
Roggyanva én még sose láttam,
magnak is tölgy volt s az maradt.
Villámok földjén tanult állni,
mint hű tanú, mely nem felejt.
Kénesőn zúgott át a nap,
mikor eszmélt e nemzedék, enyém.

ÉNEK

A

HAVON

Látod, nem állt még össze az az ének,
mit neked szántam régtől fogva már.
A számban minden szép szó összeégett
s a hallgatás az, mely formába zár.
Pokolrajáró önző istenekkel
így lettünk ketten testvérek, rokon.
Szívem, míg ég, a kezed, jaj, ne vedd el,
s töröld meg arcom, fáradt homlokom.
Napot hoztál és fényt, tavaszt a télbe,
és hallgatásom kaptad csak cserébe,
pedig dalokba ölhetném magam.
Nem érnek annyit, mint az ölelésed,
te költészetté Vált aranyhalam,
kihez végképp is némán visszatérek.

SZÁMVETÉS
Negyvenen túl a dolgok egyszerűbbek,
kik nem szerettek, azok elkerültek,
vagy ártottak, ha olyan volt a légkör,
csupa jóságból, tisztán emberségből.
Ilyenné állhat össze az a képsor,
mit elhasználtam róluk hasmenéskor.
így nem maradt meg bennem tüske, fullánk
fizetségként, ha van, mi túlontúl bánt.
Ennyi jósággal áldattak a szentek,
s akik szívükre vontak, melengettek..
Tőlük tanultam élni. S mi az érdem?
Lehetne hárommilliárd testvérem.
De mérlegelni kénytelen az elme:
a tűz a víznek nem lehet szerelme,
a fénynek sem az éj a csillagokkal,
s élőnek a holt, zsoltárnak a bordal.
A négy ikszen túl hangosak az évek
és meztelenek, mint a denevérek.
S már az is baj — a dübörgésük hallom —,
csikók prüszkölnek nekik avas almon.
Akkor, hej, akkor, jó csikókoromban
térdig gázoltam vérben és koromban.
Nem is tudom, hogy mint vészeltem által:
bár puskacsőnek nem is álltam háttal,
mint annyian e kornak vértanúi —
a bombák elől megtanultam bújni.
Ej, negyvenen túl, ez már nem is élmény!
Ha volna isten, bizony visszakérném
húsz évemet, vagy öttel is még többet:
inasnak lenni, maszatos kölyöknek...

SAFÁRY LÁSZLÓ

LÁTÓFA
Magas látófa áll a földeken,
a csősz itt őrködik, ha van mire,
most fehér körös-körül az egész láthatár,
esik a hó,
lépéseimnek sincsen már nyomuk.
A hó alatt most pihen a föld,
a meleg földben nő a csira...
A világ már régtől régen teremti önmagát,
forró szelek suhantak át e tengeren,
teremtő porszemek hulltak alá
itt a földeken
s amott a dombok szikláira,
mégis hiába lesz az aratás,
kevés embernek lesz kenyere,
hiába lesz a szüret,
kevés embernek lesz bora.
A teremtés munkája elakadt,
nem elég lesni a napot, esőt,
az időjósok jelentéseit,
a szelek szárnyán sem jön teremtő, finom homok.
De porszem vagyok,
porszem vagy te is,
és mindannyi ember, ki jobbat akar,
nem hiába hulltunk az életbe a határtalan időből,
a teremtés munkája folytatásra vár,
az idő parancsát nekünk kell teljesíteni!
Akár lágy homok leszünk,
akár viharként fogunk e földre rázuhanni,
derékba fognak törni a korhadt fák
és a korhadt emberek!

JÁTÉK
A viz mellett találtam egy csigát,
házatlan volt és kék, mint az ibolya,
Megfogtam és a patakba tettem.
Egy kiálló száraz kis kődarab lett a börtöne.
Játék volt ez nekem,
neki kegyetlen és titokzatos csapás!
Milyen gyenge és kicsiny vagyok,
ha a hegyek felé fordítom szemem •
és látom az évszázados, mozdulatlan tölgyeket!
Ha meg lenézek a lábam elé,
mekkora erő vagyok,
micsoda hatalom!
Ó, hogy csúszott,
hogy mászott a szerencsétlen csiga,
104

már tízszer ment körül a tenyérnyi kövön,
minden pillanatban nyújtogatta szarvait,
s mindég be kellett ijedten húznia!
Végül kifárasztották az ellenséges, hideg habok
és megpihent börtöne közepén.
Megsajnáltam a szegény csigát,
a partra tettem,
eredj utadra,
földünk kicsinyke kék virága!
Én is tovább indultam vidáman,
hiszen olyan jó szabadnak lenni,
és még jobb szabadságot osztani!
Még egyszer visszanéztem a part felé,
ahol olyan hatalmas voltam, egy élet ura!
Már két csiga kúszott egy páfránylevelen,
és kék volt mind a kettő, mint az ibolya.

VERESS MIKLÓS

IKON

FEKETE KRISZTUSSAL

1.

5.

Fejem fölött a semmi
Magam alkotta rendben
Arcomat meglegyinti
Szárnyhegyével a minden

Hóhér s király alattam
Röhögi hogy e népért
Zsigereim eladtam
Egy tálnyi öröklétért

2.

6.

Iszonnyá vált anyámból
Szólít a kín dadogva
Sebek rózsája lángol
Eszmélet csipkebokra

Nem vallottam be úgy sem
Bármilyen korbáccsal vertek
Hogy nem én vagyok jaj isTen
Nem én voltam a gyermek

3.

7.

Onnan néz vak közönnyel
Ki érzi jól hogy nincsen
Ki látja jól hogy könny ver
Az irgalmatlan isten

Hiába tépték húsát
Nem árulta el mégsem
Ez a test hogy hazugság
Megváltó szenvedésem

4.

8.

Mint hülyék álma bámul
Égboltozatnyi kék szám
Hűvös parancsa rámhull
Tudom hogy nem menekszem

Hitek szikéje ágál
A bűzhödő talányban
Ez a lét nem elég már
Hogy undorom kihányjam

t

105

9.

12.

Szavam már megtagadták
De végül fölkiáltok
S bemocskolt áhítattá
Nemzeni át a világot

Olvasó szemgolyómból
Illatos hajamból tömjén
Ima a fájdalomból
A rettegésből törvény

10.

13.

Lándzsa megszakasztja
Zuhog oldalam gennye
Nyúlott nyelvem az ostya
Herém csengettyű nyelve

Kint és bent csak a semmi
Hiszen ez volt az ára
Hogy örök szóvá lenni
Jöttem a Golgotára

11.

14.

Beleim szent edények
Koponyám ezüst kancsó
Szívem kék kehellyé lett
Vesém szenteltvíztartó

Hol-nem-volt ikon e festmény
Címe szerzője nincsen
A szédület keresztjén
Függ és néz rám az isten

RONDO
Kés és pohár az asztalon
a szemben folyók fényei
látom magamat ringani
széttárt karokkal szabadon
Moccan kezem hát megfogom
hogy tudnám magam védeni
Kés és pohár az asztalon

Zizzen a nyárfa ágai
között az ég fin hallgatom
Madarak röptét így szegi
zuhanássá az irgalom
Kés és pohár az asztalon

ŐSZI TÍZSOROS
Rozsdahalál a lombokon
most minden elmúlás rokon

mígnem e sugár is elszalad
homály támad egy perc alatt

most minden utolszor ragyog
kérgek szemek és kék bogyók

s ködből a lomb az ágakon
s verdes a vers is
száll vakon

hinnéd csak hó
magad se tudod

de tolla hull
hova hull

AKACZ LÁSZLÓ

LÁNY AZ ABLAK M Ö G Ö T T
K E Z Ü K E T a szájuk elé tartva, végtelen libasorban húztak a templom
felé laz öregasszonyok. Fekete ruhájuk még sötétebbé vált a reggeli fényben,
cipőjük nyomát egy pillanatra megőrizte a frissen esett hó.
Innen, az utcai szoba ablakából olyannak tűnt ez a látvány, mintha televízió közvetítené az egészet: az alsó ablakszem volt a képernyő, és odakintről
csak az jutott el Sárika szeméhez, amit ez az apró négyszög befogadott.
Pergett az öregasszonyok menetének fekete-fehér filmje, s a kirajzolódó,
majd elhomályosuló alakok láttán Sárikában megmozdult az emlékezet.. Azok
a régi vasárnapok tűntek fel előtte, .amikor anyukával együtt még ők is ott
lépkedtek ezekben a mindig egyforma, örökkévalónak látszó menetekben. De
aztán — most pünkösdkor lesz két éve — egy közgyűlés után félrehívta Sanyi
bácsi, az elnök, és a szokásosnál is szaporább szavakkal megmondta neki,
hogy jobban tenné, ha ezután az esti misére járna; akkor mégis kevesebben
látják, s ha látják is, nem szólnak úgy érte.
Attól kezdve Sárika az esti misére járt — télen hétkor, nyáron nyolckor
kezdődött ez az esti mise —, és nem is ült le a régi helyére, az oldalkápolna
ajtajánál, hanem csak megállt hátul, a gyóntatószék oldalához bújva, a kórus
alatt, ott ahol azelőtt a későn jövő férfiak várták ki a mise végét, összekulcsolt
kezükben kalapjukat gyűrögetve.
Erre a nézelődésre ezután szokott rá. Egyszer anyuka éppen akkor küldte
be ide, az utcai szobába, valami szalvétáért vagy térítőért, amikor a nagymiséről ballagtak haza az emberek. Előbb csak a fehérneműs szekrény mellől figyelte a régi körmeneteket idéző vonulást, de aztán, hogy odaállt a sárgás,
szőlőfürtmintákból összeállított függöny mögé — ezt a függönyt anyuka horgolta még lány korában —, és onnan figyelte az ismerős arcok lassú hullámzását, egyszercsak képpé változott előtte a kettős üvegen túli világ.
A kép tiszta volt, élesen kirajzolódott részletekkel, amelyek ugyan ismerősnek tűntek, de mégis volt bennük valami különös idegenség, amitől hirtelen
olyan izgalmassá változott az egész nézelődés. S mindehhez még valami apró
bűntudat is párosult; mert Sárika érezte, hogy ezzel a titkos figyeléssel tulajdonképpen meglopja az odakint levőket.
El akart hát lépni az ablaktól, de a ráköszönő látvány, mégis ott tartotta,
s hosszú perceken át, lassan tovább mozduló szemmel vette sorra az utcáról beérkező képeket, amelyek megéreztették vele, hogy tulajdonképpen kettős arcú,
s kétféleképpen is nézhető a világ. Ügy is, ahogy addig szemtől szemben látta,
s úgy is, ahogy most az ablakon át felfedezte magának; mint egy életre kelt
107

kép, mint valami szakadatlanul pergő, ismerős, de régen látott tájakról
készült film.
Attól kezdve vasárnapról vasárnapra ott állt az ablak mögött, s a nagy
szemű függöny oltalmából vizsgálódott, figyelt. Nyáron szegény nagymama régi
kendőjét terítette a vállára, hogy meg ne fázzon, ilyenkor, télen meg anyuka
irhabundáját vette fel, s ha utánaszóltak, még sálat is kötött.
Most azonban hiába próbált figyelni a péntek este lehullott hótól élesebb
rajzóvá, de valószínűtlenebbé is lett világra, s a benne sötét árnyakként jövőmenő emberekre, tekintete elkalandozott, s míg a függöny egymásból kinövő
mintáit nézegette, már az ebédre gondolt. Anyuka pufók herendi tálját látta,
benne a felhőző, zsírfoltos húslevessel, az otthonos mozdulatot, amivel anyuka
a tálból merít, s hallotta a gondoskodó, de udvarias kérdést is, amellyel megkérdezi Karcsitól, kér-e még. Karcsi persze kérni fog, hogy otthonosságát mutassa, de azért is, mert tényleg szereti anyuka főztjét, és már előre hallotta azt
is, hogy mind a ketten nevetnek. Anyuka azon a furcsa, magasba felfutó hangon, amelyen a fiatal férfiak előtt szokott, Karcsi meg előbb kitörve, aztán
magát hirtelen visszafogva, illedelmesen.
Így lesz, gondolta Sárika, pontosan igy. Karcsi megérkezik tizenegyre, fél
tizenkettőre, a kocsival ide áll pontosan a járdaszegély mellé, s míg a nekinekilendülő berregéssel ide-oda tolat, a. kerekek tárcsáján megcsillan a fény,
s jobbról is, balról is, meg itt, szemben is meglibben az utöai szobák függönye,
amint a szomszédok meglesik, hogy apuka kártyacimborája, a fényképész jött-e,
vagy megint őt látogatja meg az á fiatal orvos.
Az a fiatal orvos, aki egy idő óta mind gyakrabban tünedezik fel errefelé,
így mondják, tünedezik, mintha az, hogy Karcsi őt időnként meglátogatja, nem
volna valami tisztességes dolog!
Érdekes, ezt a tünedezést odabent az irodában is így mondták, meg egyszer
itt, a boltban is, amikor a múltkoriban anyuka átküldte, hogy hozzon a forralt
borhoz szegfűszeget. Pannika néni, a pénztárosnő seppegte ugyanezt a szót az
egyik kiszolgálólánynak, amikor azt hitte, hogy ő már nem hallja meg a beszédét. Milyen egyformán tudják a rosszait nemcsak gondolni, de mondani is
az emberek!
Sárika összehúzta magán anyuka irhabundáját, s míg átjárta a könnyű,
friss meleg, egy pillanatra arra gondolt, hogy micsoda fejedelmi berregéssel,
szinte muzsikálva fog majd nemsokára megszólalni odakint az öreg előszobacsengő.
Aztán újra csak a pénztáros Pannika járt az eszében, aki tényleg olyan
gúnyosan mondta utána, hogy tünedezik. Miért bántja az Pannikát, hogy
őhozzá .jár valaki, miért nem tudja szó nélkül megállni, vagy ha már szól,
miért nem tudja csak úgy, egyszerűen tudomásul venni az egészet? És egyáltalán, miért f á j az az egyik embernek, ha a másiknak valami jó?
É R D E K E S , efféle dolgokon már egészen kislány korában is sokat gondolkodott. Megfigyelte például, hogy azokat a fiúkat, akiket még csak látásból ismertek, mindig valami csúfolódó néven emlegették; azt mondták, az a
nagy fülű, az a görbe lábú, meg ilyesmi. Aztán, ha megismerték, persze Pista
meg Sanyi lett belőlük, de előbb szinte mindegyiknek ilyen gúnyneve volt.
Mindig a csúnyát veszik észre az emberek, mindig a rosszat látják meg, s
mondják először? Miért nem vigyáznak, miért nem hallgatnak addig, amíg nem
tudják, ki 'kicsoda?
108

Egészen elszánt és határozott lett ezektől a gondolatoktól, s el is határozta,
ha legközelebb valami ilyen vita lesz odabent az irodában, nem fog hallgatni,
szólni fog; megmondja a véleményét.
A feszültség aztán megint feloldódott benne, s mint amikor egy jó negyedórája ide állt a függöny mögé, ismét egészen könnyűvé, légiessé változott. Oda
is simította az arcát a bunda prémgallérjához, hogy valami rajta kívül álló
dolgot érezve meggyőződjön önmaga létezéséről.
A gallér simogatása aztán Karcsi kezét juttatta eszébe. Nem puhaságával,
hanem azzal, hogy felidézte azt a megszokott mozdulatot, amellyel egy-egy látogatás után egy. idő óta mindig elbúcsúztak. Amikor a fiú apukától is, anyukától is elköszön, ő a vállára teríti anyuka bundáját, hogy Karcsit kikísérje.
A folyosó végén, ahova már nem ér el a lámpa fénye, nekitámaszkodik az
ajtófélfának, a karját összefűzi, a szemét behunyja, és úgy várja Karcsi kezét.
Míg az ismerős ujjak lassan végigúsznak az arcán, úgy érzi, mintha felemelkedne, s mint valami léggömb, egyetlen biztos ponthoz kötődve lebegne a levegőben. Ha megkérdeznék, miért szereti Karcsit, azt felelné, ezekért a simogatásokért, azért a néhány megsemmisülésben eltöltött percért, amit ezzel a
simogatásával okoz.
Persze, hogy tényleg szereti-e, hogy tényleg úgy szereti-e, ahogy azt az
emberek értik, azon csak nagy ritkán gondolkodott. Nem mintha nem foglalkoztatta volna kettőjük ügye, hanem azért, mert már szinte fenyegetően
nagynak érezte azt az árnyékot, amely az ő ismeretségüket a maga bizonytalan
sötétségével bevonta. Ha ugyanis az emberek valami férfiismerőse kapcsán
róLa szót ejtettek, akkor, ha nem is az első, de a második szavuk már biztosan az volt, hogy na, vajon elveszi-e majd szegényt. Ezt persze senki nem
mondta vissza így neki, ezt csak úgy, mindennél bizonyosabban megérezte az
arcát végigtapogató tekintetekből, s kiolvasta azokból az édeskés szavakból,
amelyek azt tudakolták, hogy jön-e majd az a kis orvos szombaton, s hogy
mit fognak most feltálalni neki vacsorára.
ölni tudott volna ilyenkor, görcsbe ránduló kézzel fojtogatni, de persze,
nem szólt, csak nyelt egyet, és hallgatott. Aztán a sokszor elhessegetett gondolataival ismét eltűnődött azon, hogy miért is nem ítélheti meg egy ilyen
ismeretségét olyannak, amilyen, miért kell egyre inkább, nem azzal, ami van,
hanem annak bepiszkoló és lealjásító következményeivel számolnia. Egy hálóban, ezeknek a feltételezett következményeknek az apró szemű és nyálkás
hálójában érezte magát, s egyebet nem szeretett volna, mint ebből a fojtogató
börtönből valahogy megszabadulni.
Ezek a keserűségükben tiszta percek mutatták fel neki egész eddigi életét,
ez a néhány kemény pillanat értette meg vele, hogy annak, ami körülötte történt és történik, egyetlen oka és magyarázata van: az, hogy érettségi után itthon maradt.
Múltjának ez a gyógyíthatatlan, sőt egyre fájdalmasabbá váló sebét hol
kényszerűen elviselte, hol viszont alig fegyelmezhető szenvedéllyel bánkódott
miatta. E körül a megváltoztathatatlan tény körül forgott, keringett az élete,
ehhez volt hozzákötve, mint valami kipányvázott állat a földbe vert karóhoz,
amitől, hiába húzza, rángatja, nem szabadulhat...
Ez a kép is egy ilyen keserű percében juthatott eszébe, talán éppen akkor,
amikor az állomásról jövet a futballpálya mellett elhaladt, ahova Áron bácsi,
a szenes fuvaros ki szokta kötni a lovait.
109

Igen, -amikor az állomásról jön, mindig akkor a legelkeseredettebb.
M Á R B E J Á R Ó D I Á K K O R Á B A N megérezte, hogy milyen keserű dolog egy állomásról hazafelé lépegetni.
Az embereket sajnálja-e ilyenkor, akikkel a véletlen egy rövid időre öszszezárta, vagy inkább azt, hogy mehetett, hogy végre mehetett? Igen, inkább
az utazás f á j neki, az a rövidke varázslat, ami alighogy felvillant, máris véget
ért. Annak a nagy utazásnak a gyorsan ellobbanó ígérete, amelyre ő annak
idején nem indult el, és amelyre már laligha fogja őt a régen elképzelt, messzi
tájakra vinni.
Mert tényleg, most már hogyan is mehetne?
Itt vannak anyukáék, ők sem fiatalodnak, lassan mind többet kell m a j d
nekik segíteni, s itt van ez az állás is, ami tulajdonképpen egy semmiség,
hiszen igazán nem nagy dolog könyvelőnék lenni egy kis falusi szövetkezetben,
de azért mégis, egy kézzel fogható bizonyosság, egy állandósult, szinte m á r
magától is meglevő valami.
Ahogy reggelenként, pontosan háromnegyed nyolckor elindul otthonról
anyuka langyos útravaló-puszijávai a homlokán, akkor érzi leginkább azt,
hogy ez az itthoni élete már milyen formába öntött, milyen gépies. Az alig
ötperces utat hazulról az irodáig már tényleg úgy teszi meg, mint egy gép,
mint egy állomástól állomásig közlekedő, szorgalmas kis mozdony.
És ott bent az irodában is!
A kabátját a hazulról hozott vállfára teszi, kényelmes szandálra cseréli
a cipőjét, felveszi a fekete selyem munkaköpenyét, amelyre kétnaponként
frissen mosott, fényesre vasalt fehér gallért gombol. Aztán kávét tölt a főzőbe, s míg a fekete kicsurog, átnézi a megyei lapot. Ha az újságban egy
bizonyos nevet megtalál, elolvassa a hozzá tartozó cikket, majd kitölti a négy
kávét, s egyet bevisz Sanyi bácsinak, egyet a főkönyvelőnek, egyet Klári néninek, egyet pedig lassan, aprókat kortyolgatva megiszik maga. S mindezt
pontosan, egy felbonthatatlan menetrend szerint, mint egy szorgalmas kis
mozdony.
Közben persze gondolkodik is. Ha azt a bizonyos nevet megtalálta, akkor
rendszerint arra a különös szemű újságíróra gondol, aki őt azon a szövőműhely-avatáson szorgalmas kis mozdonynak nevezte. Nem, nem úgy gondol
rá, hogy felidézi az arcát vagy az alakját, ennyi idő után erre már képtelen
is lenne, hanem úgy, hogy megpróbál az ő szokása szerint gondolkodni. Ahogy
az újságíró azon az avatási vacsorán, ő is csoportokba rendezi az embereket,
s mindenféle kategóriákat nevez el róluk. Klári néni például kifejezetten
mokka-karakter. Az embereknek ebbe a f a j t á j á b a az ő osztályozása -szerint
azok tartoznak, akik a kávéjukhoz használt cukrok számával hangsúlyozzák
egyéniségüket. S mindezt úgy, hogyha valaki nem a szokásos két vagy három
cukorral szervírozza nekik a feketét, iákkor rettentően megsértődnek, szinte
magukból kikelve közlik, hogy ők mindig két vagy három cukrot használnak,
vagy mint éppen Klári néni, egyet sem. Egyszer a szomszéd város presszójában — persze azt, hogy ott járt, anyukának nem mesélte el — megfigyelte
ennek a mokka-karakternek a városi változatát is: ott abból derül ki, hogy ki
milyen egyéniség, ha mindig gőzzel kéri a kávéját, vagy mindig gőz nélkül.
Hogy milyen kicsinyesek tudnak lenni még ebben is az emberek.. .
De azt, hogy ki a községi, a járási és a megyei ember, azt nem ő találta
ki, azt még az újságíró magyarázta el neki, azon a bizonyos avatási vacsorán.
110

Megivott egy üveg bort, amit vele hozatott oda a tálaló asztaltól, az italtól
a szeme, mintha gőz csapódott volna rá, bepárásodott, aztán, amikor elszívott
egy cigarettát, beszélni kezdett.
— Tudja, maga szorgalmas kis mozdony, milyenek vagyunk, mi emberek?
Olyanok, mint költözéskor a madarak; csak nagyon kevesen vagyunk a helyünkön. Majdnem mindenki készülődik valahova, majdnem mindenki tovább
akar állni! Persze azért nem megy el mindenki. A verebek, például a verebek,
mindig a helyükön maradnak. Meg a galambok is, meg még egy jó páran
azok közül, akik annyira, de annyira készülődnek...
Azok, akik meg se próbálnak elrepülni, akiknek minden jó úgy, ahogy
van, azok a községi emberek. Ezek tényleg olyanok, mint a verebek, akiknek
az egész világot jelenti egy utcasarok, s .ahogy ott röpködnek. egy vézna kis
fa fölött, azt hiszik, hogy az égig szállnak. Van persze köztük olyan, amelyik
nagyon jól tudja, hogy a satnya lomboktól milyen messzire van az ég, de
vagy nem mer, vagy nem tud a többieknél magasabbra repülni. Ezek a legrosszabbak, ezek az abszolút községi emberek.
A járási emberek már inkább a galambokhoz hasonlíthatók. Messzebbre
is, magasabbra is szállnak, de ők is csak ott keringenek a maguk nyárfája
körül, s ahogy a verebek, ők is csak azt hiszik, hogy azon a kis erdőn túl, ami
fölött röpdösnek, véget ér a világ.
A megyei emberek — ezek talán a sólymokhoz, vagy valami ilyen, nemesebb madárhoz hasonlíthatók — még tágabb határok között mozognak, ők
nemcsak azt látják meg, hogy a verebek utcasarka meg a galambok erdője
milyen kicsi, de azt is, hogy a maguk tartományának is megvannak a határai,
s hogy ezeken a határokon túl még messze-messze folytatódik a világ. És éppígy tudják azt is, hogy ezeket a tág határokat már csak nagyon kevesen tudják
túlrepülni...
Így osztályozta az újságíró az embereket, s a félrészegek túlhajtott indulatával még azt is bizonygatta, hogy a maga minősítését mindenki személyi
igazolványába be kellene vezetni; K., J. és M. betűk váltanák így az igazolványokban egymást, jelezve, hogy ki a községi, ki a járási, ki pedig a megyei
ember. S mindezt azért, hogy meg lehessen szüntetni azt az állapotot, hogy
egy községi ember egy járásinak, vagy pláne egy megyeinek parancsol. Mert
— így mondta az újságíró —, nincs rettenetesebb annál, ha egy veréb egy
sólymot röptét!
Ahogy a mind zavarosabb beszédet hallgatta, egyre inkább megérezte,
hogy a fiatalembernek egy részletesen kidolgozott rendszere lehet az emberek
osztályozására, mindenféle al- és főkategóriákkal, de alighogy kügazodott
valamennyire ezekben a kategóriákban, mindjárt azt kezdte kutatni, hogy ő,
vajon ő tényleg olyan szégyellni valóan községi ember-e, hogy tényleg olyan
utcasarkon, fonnyadt kis fa fölött libegő verébsorsú-e az ő élete.. .
& attól kezdve hosszú időn át nemcsak magáról, de szinte mindenkiről
a megadott kategóriák szerint gondolkodott.
A N Y U K Á T például első perctől kezdve kifejezetten községi embernek
találta. Mert egy olyan véletlen megjegyzésen, hogy a szokásosnál mintha egy
kicsit mintásabb, lenne az ú j ruhája, vagy azon, hogy a tejcsarnokos miért
köszönt egyszer jó reggelt, amikor mindig kézit csókolomot szokott, csak egy
községi ember rágódhat napokig; És az egyéb dolgai is! Azok a rettentő nagy
névnapok, amelyekre mindig heteken át készül. És hogy kitölti az egész életét
111

ez a készülődés! Tényleg, pontosan olyannak tűnik ilyenkor, mintha a saját
esküvőjén ministrálna . . .
Ezt a megjegyzést egyébként apuka engedte meg egyszer magának, amikor néhány éve anyuka valami csomagban küldött amerikai turmixgép megvásárlásával már tényleg túlzásba vitte a készülődést.
Igen, apuka ezért más! ö tud néha ilyen ministránsdolgokat mondani.
De nem is mondja, csak úgy két más mondat között ejti el őket, s csak néhány
perc múlva ébred rá az ember, hogy mit is mondott. Apuka . . . Apuka . . . ,
ő biztosan nem községi ember. Vagy legalábbis nem úgy, ahogy a többiek.
Apukában van egy csomó visszafojtott indulat, ami most már nemigen fog
előtörni belőle. Igaz, néha előtör, de már nem azért, hogy csináljon valamit,
hanem azért, hogy romboljon. Az eszét például arra használja, leginkább, hogy
kártyázik. Apuka okos, nagyon éles esze van, s többnyire nyer is, de néha nincs
szerencséje, s ilyenkor nagyon sokat veszít, aztán meg folyton csak azon töri
a fejét, hogy miképp szerezhetne pénzt valahonnan. És ez egy ilyen megállíthatatlan körforgás, aminek már aligha lesz v é g e . . .
Anyuka is meg apuka is csak szalad a maga körben forgó ketrecében,
mint valami bezárt mókus, és egyikük sem tudja, hogy akármennyire is h a j t j a
magát, tulajdonképpen csak egy helyben áll.
És Sanyi bácsi, az elnök? Ö talán még megyei ember is lehetett volna.
S nemcsak hivatalosan, hanem amúgy, igazából is. Sanyi bácsi kubikos volt
valamikor, aztán egyszercsak katonatiszt lett. Már valami egészen magas
rangja volt, amikor hirtelen leszerelték, és azt mondták neki, ha akar, gyárigazgató lehet egy messzi városban. De ő ezt nem vállalta. Hazajött, s előbb
a malomban dolgozott, mint ellenőr, aztán elhívták elnöknek ide, a szövetkezetbe. Igen, Sanyi bácsiban van valami tiszteletreméltó konokság, ami olyan
keményen összetartja. És amellett tapintatos is! Amikor ő idekerült, a többiek
csak úgy emlegették, hogy a hentes lánya. Sanyi bácsi aztán megmondta,
hogy nincs itt semmiféle hentes lánya, itt csak Sárika van és kész! Aztán még
az a megjegyzése, ott, a balatoni kiránduláson!... . Egymással szemben ültek
egy pokróc két sarkán, s amikor enni kezdtek, Sanyi bácsi egyszercsak hátat
fordított neki. Amikor megkérdezte, miért tette ezt, azt felelte, hogy ő még
kubikos korában megszokta, hogy nem nézi azt, aki eszik. Az evés, az mindenkinek a magánügye. Senkinek semmi köze hozzá! Hát eszébe jutna ilyen
apukának, vagy pláne anyukának?
És Karcsinak? Karcsinak.. . Karcsi az más . . . ö . . . ö talán nem is úgy
ember, ahogy a többiek, őt valahogy nem lehet ezekbe a kategóriákba besorolni. Anyukáról is, apukáról is, meg még Sanyi bácsiról is olyan könnyű
gondolkodni, olyan egyszerűen meg lehet róluk mondani, hogy milyenek, de
Karcsi, Karcsi egészen más. Ha valaki megkérdezné, hogy mondjon róla valami jellemző dolgot, talán nem is tudna mit felelni. Karcsi nem úgy él benne,
mint valami megfogható, szavakkal jellemezhető valaki, hanem inkább úgy,
mint valami hangulat, ami csak eltölti, átitatja, de beszélni róla már nemigen
lehet. A szavaira például nem is igen emlékszik, inkább csak a mozdulataira,
amivel a beszédét kíséri. Ha valamit magyaráz — szeret sokat és hosszan m a gyarázni —, a könyökét a térdére támasztja, s mutatóujjával, mintha úgy
akarná előkalapálni az újabb gondolatokat, a halántékát ütögeti; ha pedig
kedveskedni akar, akkor egészen közel hajol, s úgy néz, félig komolyan, félig
mosolyogva, hogy alig lehet egy pár pillanatig is elviselni a tekintetét. Nem,
112

Karcsit tényleg nem lehet úgy megítélni, mint másokat. Karcsi neki egy
furcsa, színes köd, ami az ő alakját körülöleli. Persze, azért mégsem csak köd,
hanem sokszor erős fogódzó is. Mert senki másnak, de éppen neki lehet elmondani olyan dolgokat, mint Sanyi bácsi ebédje a Balatonon, hiszen ha valaki, hát akkor ő meg tudja érteni, hogy milyen szép lehetett az az egész.
Mondta is, amikor a hátatfordítást meg Sanyi bácsi magyarázatát elmesélte,
hogy ilyesmiket kellene tanítani az osztályfőnöki órákon; ilyen nagyon tiszta
és nagyon szép dolgokról kellene beszélni a gyerekeknek. . . Igen, Karcsi más,
ő nem úgy gondolkodik, mint anyukáék, tőle minden kérdésre meg lehet
kapni az egyetlen, az igaz választ.
És Karcsi elviszi őt innen, még nem mondta, de biztosan elviszi, mert ragaszkodik hozzá, jön, ha csak teheti, mindig meglátogatja. S most is, igen,
most is már első szóra elfogadta a meghívást, pedig most nemcsak egy délutáni kávéra vagy hétköznapi vacsorára hívta, hanem most először ebédre,
s egy ilyen ebédmeghívást elfogadni, már nem szokás csak ú g y . . . Pláne egy
ilyen ünnepi ebédre szóló meghívást, karácsony másnapján . . .
Csak most, hogy a karácsonyról a tél, a télről meg az ablakon át a szemébe szikrázó hó is eszébe jutott, eszmélt csak fel, mintha egy hosszú-hosszú
víz alatti tempózás után ismét a felszínre bukkanna.
Az úrfelmutatást köszöntő harangzúgás megszűrve, távoli üzenetként érkezett most el hozzá, s ez a szelíd jelzés is figyelmeztette, hogy amíg gondolataival foglalatoskodva itt állt az ablaknál, mennyire eltelt az idő.
Megint autózúgást hallott, de a havas úton csak az állatorvosék régi
Skodája döcögött végig, s aztán, hogy továbbra sem látta feltűnni a fürge
mozgású kis piros kocsit, l'assú, sima léptekkel visszasétált az udvari szobába.
A szobában meleg volt, puha, mindent betöltő meleg, s ezt a melegséget
már átitatta az a furcsa illat, amit Sárika karácsonyszagnak nevezett el, még
kislány korában.
Ez a karácsonyszag — Sárika mindig szeretett a megfoghatatlan dolgoknak is valami nevet adni — a sokféle süteménytől 'kicsit édeskés, az elégett
gyertyáktól 'kicsit füstillatú, az ünnepesti iszogatástól kicsit boros volt, de
ezeket az 'alkatrészeket csak akkor lehetett valamennyire is felismerni, ha valaki hosszasan és kitartóan elemezgette őket; egyébként összefolytak, egymásba olvadtak egy finom, érzékeny orroknak való karácsonyszaggá.
S Á R I K A leült az ajtó mögötti, széles hátú díványra, az egyik lábát
összekulcsolt kezével felhúzta, s magasba tartott orral szívta magába a jól ismert illatot.
A karácsonyszagról a sütemény-, tojás-, sonka- és mindenféle kölniillatokból összeálló húsvétszag, majd a fű- és virágillatokkal teli pünkösdszag jutott az eszébe. A pünkösdszagról meg szegény nagymama, aki úgy szerette
ezt a tiszta, élettel teli illatot.
A szegény nagymama, mert a nagymamát, amióta csak emlékszik, mindig
így emlegették: szegény. Nagymamának ez a szegénysége olyan természetes
volt, mint az, hogy amíg élt, bojtos mamuszban csoszogva járt-kelt, rövidre
vágott, fehér haját simán hátrafésülve viselte, s hogy a flanellpongyoláin
akkorák voltak a rózsák, mint egy-egy nagyobbacska dinnye.
Ezt a dinnyehasonlatot természetesen apuka mondta egyszer, alighanem
akkor, amikor arra a kérésére, hogy .adja el nagyapa régi szerszámait, hogy
az érte járó pénzből kiüvegezhessék a verandát, nagymama végleg nemet mon2 Tiszatáj

113

dott. Apuka akkor nagyon felbőszült, és mindenféle csúnya dolgot kiabált a
nagymamának, olyasmit is, hogy ha előre tudja, micsoda egy ronda vénaszszonnyal kerül össze, azért a vacak műhelyért soha nem vette volna el anyukát. Azért a vacak műhelyért, amit különben már úgyis oda kellett adni, mindenestül .. .
Szegény nagymama, aki akkor is úgy csitította apukát, hogy vigyázzon,
ha dühös is, ne kiabáljon ki mindent a gyerek előtt! Pedig ő már akkor tudott
mindent a műhelyről is meg a házasságukról is, sőt, a tejcsarnokosék idősebbiik lánya még azt is elmondta neki, hogy mielőtt megesküdtek, kivel volt
dolga anyukának meg apukának. . .
Szegény nagymama, aki mindig így, pajzsot akart tartani a szeme elé,
hogy ne lásson semmit abból, ami körülötte történik. Csak hát azt nem vette
észre, hogy az a pajzs üvegből van, sőt, az emberek jóvoltából ez az üveg
még nagyitóvá is változott.
Szegény nagymama, aki még az utolsó napjaiban, amikor már csak néhány percre tisztult ki előtte a világ, még akkor is azt mondogatta, hogyha őt,
Sárikát nem is vették fel megint az egyetemre, azért okvetlenül be kellene
iratni valahova, mert annak, hogy csak úgy itthon maradjon, semmi, de
semmi értelme. És hogy mondogatta, milyen kemény volt, még úgy, betegen
is, a szava. És milyen, de milyen igaza l e t t . . .
Igen, nagymamára kellett volna hallgatni, már akkor, amikor még csak
először küldték vissza a jelentkezési lapját.
Űgy, ahogy mondta, anyukának le kellett volna mondania arról, hogy
a lányából orvost csinál, s engednie kellett volna, hogy ő beiratkozzon arra
a tanfolyamra, amit akkoriban indított a városi ruhagyár.
De hát anyuka erről hallani sem akart! Neki már erről is jó előre megvoltak a maga kis álmai. Elképzelte, hogy a lánya orvos lesz, és ő m a j d itt,
az előszobában — ezt alakították volna át váróvá — feltornyozott hajjal, f e hér köpenyben várja majd a betegeket, s ott, a fényes bútorok között mondogatja majd nekik, hogy legyenek türelemmel, azonnal jön a doktornő, csak
még éppen megreggelizik, s lehetőleg ne idegesítsék, mert nagyon fáradt szegény . . .
Így tervezte el anyuka — ezt egy éjjel, amikor apukát várták valami
véres kártyacsatából, el is mondta neki —, s ez az álma is éppen olyan volt,
mint a többi: a maga kicsinyes kereteit pontosan kitöltő, részletesen kidolgozott. De olyan félreszabott és túldíszített is, mint a r u h á i . . .
Igen, .ez a nagyon nevetséges, de nagyon szánni való kicsinyesség tartotta
vissza akkor is, amikor be akarta dobni azt a levelét, amelyben a felvételét
kérte.
Még most is mennyire emlékszik arra a pillanatra.
Ott állt, kezében a halványsárga borítékkal a frissen festett piros-, zöldcsíkos postaláda előtt, amely olyan erőszakosan ugrott elő a halványkék falból
— az ilyen megsűrűsödött percekben a színeket különösen jól megfigyelte —,
s már a karjában volt a mozdulat, amikor a kezét mégis visszafogta. Igen,
ennek a lendületnek a halálára emlékszik a legtisztábban, arra az ezredmásodpercre, amikor egy idétlen pózban megmerevedtek a levelet tartó ujjai.
Éppúgy, mint amikor kislány korában a kezét legyező módjára szétfeszítve
a tükör előtt kényeskedett. Hogy valójában mi fogta vissza a kezét, anyuka
tiltó szava, vagy még inkább, ahogy mondta, az alázatos tekintete? Igen, in114

kább ez a szétesett arc, amivel akkoriban mindig ránézett, s ami tényleg olyan
szánnivalóan küldte felé könyörgését.
Nem gondolta végig .akkor, de később mind tisztábbá vált előtte, hogy
anyuka tulajdonképpen azoktól a kérdésektől félt, amelyek majd az ő sorsát
tudakolják. Azt, hogy végül is hova kerül majd, mi lesz belőle, miért tettek
le végleg az egyetemről, miért nem maradt egyéb választás, mint az a tanfolyam. Anyuka ezeket a fullánkos kérdéseket nem tudta volna elviselni, s
ezért ragaszkodott ahhoz is, hogy amikor hívták, eljöjjön ide a szövetkezetbe.
Mert erről a munkáról senki sem gondolhatja, hogy véglegesnek szánták.
Ez csak egy olyan ideiglenes megoldás, amit kellőképpen lenézni, dicsérni vagy
sajnálni lehet.
Hogy is mondta akkoriban anyuka? Nem engedheti meg, hogy kislányának sorsa mellékútra terelődjön!
Persze ezt a mellékútra-terelést is apuka mondta ki először, de aztán
anyuka, ahogy szokta, rákapott, s csak hajtogatta, hajtogatta, mintha az ő találmánya lenne.
Mellékútra-tereJés . . .
Miért lett volna olyan szégyellni való mellékút, ha mégis elmegy arra
a tanfolyamra?
Amikor a tejcsarnokosék kisebbik lánya szólt neki róla, hogy megörült!
Csak állt ott, a kiskapuban, ami egy nagyra nőtt képkeretként fogta körül,
s tényleg, úgy is érezte, hogy ő egy kép, ami végre keretet kapott, s ez a keret
most kiegyenesíti, megfeszíti az életét. És attól, ami ezen a tanfolyamon várja,
nemcsak formát, de színeket is kap, tisztább, világosabb színeket, olyanokat,
amilyeneket mindig is szeretett volna magának.
Azt várta tán leginkább, hogy végre újra együtt lehet.
Így, pontosan így fogalmazta meg magában azt az állapotot —amikor ez a
szó, hogy állapot, eszébe jutott, elpirult —, amelyre, amióta a gimnáziumból
kimaradt, mindig annyira vágyott. Nem beszélgetni, nem jönni-menni valakivel, hanem csak úgy, .együtt lenni, csak úgy, érezni, hogyha akar, hát szólhat valakihez, s ha szól, tudja, hogy válaszolnak neki. És az a válasz, az éppen
olyan lesz, amilyennek várja, amilyennek szükségét érzi.
M I K O R E S T E , az elalvás előtti oldott perceket élte, már szinte mindent tudott ú j életéről. Tudta, hogyan fog szorgalmas kis mozdony módjára
az autóbuszhoz sietni — a ruhagyár külön autóbuszt járatott a falujukba —,
hogyan örül majd, ha üres helyet talál, ha télen megcsapja a fűtőtest melege,
ha nyáron hűvös lesz a kapaszkodórúd a keze alatt. A ruhagyárat is elképzelte, a varrógépek kötelességtudó duruzsolását s az órákat, amelyeken majd
mindenféle szövetek simogatják a kezét, s amelyeken minden szó nélkül is
„együtt lesz". És azt is tudta, hogy fiúk is lesznek majd a gyárban, kékköpenyes, kócos hajú fiúk, akik majd utánuk sziszegnek a folyosón, s rájuk nyitják .a teremajtót, ha még nem érkezett meg a tanár.
Teljesen feloldódott ezekben az álmokban, s tisztának, egyszerűnek látott
mindent maga körül.
Aztán jött anyuka a maga sírámaival, és egyszerre mindennék vége
lett . . .
Amikor azzal a levéllel visszajött, napokig sírt, s mint valami kitiltott
látogató, újra meg újra végigjárta az elképzelt világot.
2*

US

Igen, akkor, alighanem akkor csomósodott meg itt, a szeme sarkában az
a két, hegyes nyü formájú ránc.
Ezeket a ráncokat érdekes módon nem fésülködés közben vette észre,
amikor a tükör előtt áll, hanem egyszer így, ültében, amikor ujjaival az arcán
motozott.
Mutatóujja érzett rá először a friss változásra, s aztán a többi ujjával is
odakapott. Tapogatta, nyomozta az arcát, mindkét kezével, s mielőtt a tükör
elé lépett volna, már irányuk és nagyságuk szerint is jól ismerte az ú j ráncokat. Az elébe tűnő kép már csak bizonyossággal szolgált.
Igen, az a két kicsi redő figyelmeztette először, hogy az idő felette is
telik, s hogy az idő múlását semmi olyan könyörtelenül nem mutatja, mint
az arc.
Akkortól vált szenvedélyévé, hogy az emberek arcát figyelje.
Először természetesen anyuka arcát térképezte fel. Amikor varrás vagy
olvasás közben elengedte magát, különösen jól megfigyelhetővé váltak r a j t a
a különböző tájak: szűk homloka, behízott szemei, cseresznye módjára kigömbölyödő orra alatt a lapos kis száj, meg állánák kettős dombja, amelyen ott
lengedezett néhány szőrszál.
Apuka arca nem ilyen nyilvánvalóan mutatta az eltelt éveket. Apukát
sokkal tovább kellett figyelni, míg felfedezte rajta az öregedést. Az ő arcán
egészen aprók voltak a ráncok, de sokkal több is volt belőlük, mint az anyukáén, s így, igen, így együtt hatottak. Sűrű, alattomos pókhálójukkal így tették apuka arcát észrevétlenül, de tisztességtelenül is öreggé.
Érdekes, Sanyi bácsi arca — pedig nagyjából egyidősek apukával — egészen másként alakult. Az ő bőre nagyjából sima maradt, csak néhány helyen
szelte át egy-egy görcsös gyűrődés-, amelyek olyannak tűntek, mint valami
szelíd síkságból hirtelen felmagasodó hegyek. Ezek a gyűrődések azonban nem
kegyetlenséget, hanem sokkal inkább tisztességet és erőt mutatlak, s ahogy
egyszer magában mondta: miattuk esik jól ránézni Sanyi bácsi arcára.
Anci néni arcát megint másnak látta, ö valamivel fiatalabb volt anyukánál, s a bőrén még csak itt-ott jelentek meg a ráncok. Az ő arca másként változott, nem eltorzultak, hanem átrendeződtek az arányai. Mintha valami gumimatrac lett volna, amelyben ide-oda lehet terelni a levegőt, úgy nőttek, apadtak rajta a párnák, s úgy lett a régi kedves arc egyre torzabb.
Hosszú ideig figyelte így akkoriban az emberek arcát, s egyre inkább
megbizonyosodott felőle, hogy azök, akik tisztán élnek, olyan egyszerűen is
öregednek meg, mint Sanyi bácsi. Olyan őszintén, nyilvánvalóan telepszik rájuk az öregség, s mint valami nyugodt kézzel, néhány vonallal felépített rajz,
olyan lesz a tekintetük is. S éppen azért, mert önmagukat tisztábban, érthetőbben mutatták, mindig szívesebben nézte az ilyen arcokat, s titokban azt
kívánta magának, hogy ő is ilyen egyszerűen, tisztességesen öregedjék majd
meg.
Igen, úgy kellene élni, ahogy Sanyi bácsi élhetett, s nemcsak azért, hogy
az övéhez hasonlóan alakuljon majd az arca, de azért is, mert neki tényleg
minden szavából, mozdulatából kiérződik a tisztesség.
Ahogy az asztala mögött ül, ahogy a papírokat vigyázva, simogatva rendezgeti, ahogy — ha szólnak hozzá — lassan felnéz, ez mind olyan megnyugtató. És ahogy agyoncigarettázott, tompa hangján szól, de ahogy gondolkodik,
az is. . . Igen, amit az evésről mondott például azon a kiránduláson! így tény116

leg csak a tiszta emberek tudnak gondolkodni. Meg az is, ahogy a templombajárás miatt szólt! Nem magyarázott sokat, nem hangoskodott, csak úgy, szép
csendesen — a szokásosnál tényleg jóval szaporábban — elmondta, amit erről
a dologról gondolt. Persze, még azt is hozzátette, hogy tűnődjön majd el
arról is, valóban kell-e neki ez a hétről hétre megismétlődő szertartás, vagy
talán csak anyuka meg az anyuka módjára gondolkodók kedvéért jár még
mindig templomba. De ezt is úgy mondta, hogy látszott rajta, tudja, hogy az
ilyesmi is majdnem olyan dolog, mint az evés, és beleszólni, tényleg csak
nagyon vigyázva szabad.
Sanyi bácsi ebben is olyan megértő volt, de épp így, minden komoly dologban! ö mindig tudta a legfontosabbat, amit anyukáék meg a hozzájuk
hasonló emberek képtelenek megérteni, hogy nem akkor segítenek valakin,
ha a maguk kedve, gondolata szerint terelgetik az életét, hanem, ha érzik,
hogy az a másik jót akar, akkor úgy intézik a dolgokat, hogy ezek a vágyak
teljesüljenek. Űgy, pontosan úgy kellene gondolkodnia mindenkinek, ahogy
Sanyi bácsi gondolkodik! Űgy, hogyha olykor nem is érti egészen, hogy mit
akarnak körülötte az emberek, de tudja, hogy becsületesek és jószándékúak,
akkor mindent megtesz értük.
Sanyi bácsi tiszteli az embereket, ő nem terelgetni, hanem segíteni akar!
Ezért is járta ki, hogy az új műhely felépüljön, s ezért is tudnak most újabb
száz asszonynak munkát adni. Igen, Sanyi bácsi, még ha egy ilyen kis műhely
dolgában is, de képes volt arra, hogy valamit véghezvigyen. És Sanyi bácsinak ezért olyan tiszta az arca, és ezért olyan egyszerűek a mozdulatai! ő már
tud mitől olyan nyugodt lenni!
Persze Sanyi bácsi is itt, ebben a semmi kis faluban lett végül ilyen nyugodt, ő is visszajött valahonnan, ahol vagy nem tudott, vagy nem engedték
nyugodtnak lenni. De végül mégiscsak megtalálta a maga nyugalmát, s csak
úgy találhatta meg, ha mindig-mindig ezt a nyugalmat kereste. Ezért is jött
biztosan vissza, ezért is jött máshonnan el. És azzal, hogy visszajött, azzal,
hogy eljött, tett valamit.
Igen, Sanyi bácsi tudott is, mert is az ú j műhelyért meg a hasonló dolgokért tenni, és alighanem éppen azért, mert előbb azt tanulta meg, miképpen
tegye rendbe a maga d o l g á t . . .
És • ő, ő miképpen igazíthatná el a saját életét? Neki mit kellene tenni,
hogy ebből a fojtogató szorításból kikerüljön?
Be kellett volna dobni akkor azt a borítékot! Hagyni kellett volna annak
a megkezdett mozdulatnak, hogy éljen, hogy végül is az legyen belőle, aminek
szánta. Nem lett volna szalad anyuka szétesett arcára gondolni, sem a könyörgő szavaira, hanem el kellett volna engedi a levelet, hagyni, hogy menjen,
hogy repüljön, hogy rántsa maga után őt is ez a repülés. Bele kellett volna
kapaszkodni ebbe a repülő levélbe, és elszállni innen, ahova annyira vágyott,
a simogató szövetek közé.
Igen, ott lett volna az ő helye, ott találta volna meg biztosan a maga nyugalmát .. .
M I Ö T A ? Űgy tízéves korától vált szenvedélyévé, hogy szabjon, varrjon.
Még szegény nagymama adta először a kezébe — anyuka tiltakozása ellenére — a tűt meg az ollót, és áldozta fel egy régi kötényét, hogy ő a szabásba,
öltögetésbe beletanuljon. Ez az agyonmosott, öreg karton éreztette meg először vele, hogy micsoda öröm valamit jókedvvel csinálni, hogy milyen élvezet
117

a maga kedve szerint szétvágni valamit, csak azért, hogy csinálhasson belőle
mást. Ahogy lelkes mozdulatai nyomán a kis fényes olló a foszlott kötényben
előrehaladt, ahogy aztán a vastag fehér cérnával valami idétlen babaruhává
alakította a szétszabott kötényt, megérezte, hogy nincs jobb annál, mint valami olyat csinálni, aminek nyoma marad.
És mit tudott eddig csinálni, aminek nyoma marad?
Az, hogy gimnáziumba járt, az nemigen hagyott nyomot. A jó feleleteknek
csak a naplókban marad emléke, s a dolgozatok, azok is a semmibe vesznek.
Talán a bizonyítvány, az érettségi bizonyítvány az egyetlen, ami számít.
Persze, az is csak úgy, hogy van, hogy jelzi, a gazdája képes lenne valamire,
de egyebet aztán alig. Egy lépcsőfok, amire fel lehet állni, hogy tovább lépjen
róla az ember. És aztán? Aztán s e m m i . . .
Mert mit számítanak például azok a névnap előtti nagytakarítások, amelyekre annyi haszontalan órát pazarolt csak azért, hogy anyuka vendégei jó
híreket vigyenek majd szét róla, hogy elmondhassák, milyen ügyes, milyen
házias. Mintha ezek a hírek érnének valamit, mintha nem szóródnának szét
ugyanúgy, mint a por, amit ilyenkor az ablakon át az utcára rázott?
És mi marad meg abból, amit most hivatali munkaként végez? Egy csomó
szám, egy csomó fölsértett testű papír, ami attól, hogy finom kis golyóstollával hozzáért, nemhogy életre kelne, hanem inkább elvérzik, meghal.
Gyakran próbált magyarázatot keresni arr.a, hogy amit csinál, abban
mégis, van-e valami hasznos, hogy amivel napról napra kitölti az idejét, az
nem egészen értelem nélkül való-e?
Ügy okoskodott ilyenkor, hogy ő tulajdonképpen egy nagy-nagy gép pici
alkatrésze, amely ugyan kevés munkát végez, de amelynek szolgálata nélkül a
nagy gép csak akadozva járna. El is képzelte magának azt az utat, amelyet az
ő számlái, kimutatásai megtesznek, a kisebb, majd a nagyobb állomásokat,
ahol várják, és a többi számlával, kimutatással tovább indítják őket. S ahogy
ilyenkor magát nyugtatgatta, egy-egy rövid időre meg is győződött arról, hogy
értelmesen, hasznosan él. De aztán, keserűbb perceiben gyorsan rájött, hogy
ezek a magyarázatok olcsók, hazudnak, mert a számlák meg a kimutatások
közül alig egy-kettőre van igazán szükség, s azokat Anci néni is nyugodtan
megcsinálhatná a sok pletyka meg a jövés-menés helyett. Rá tulajdonképpen
nincs is itt szükség, és az állása, az tényleg csak egy kicsinált valami, ahogy
azt az asszonyok mondogatták idekerülésekor.
Otthon is meg az irodában is haszontalannak érezte magát, egy olyan fogaskeréknek, ami tényleg csak forog, kopik, de nem h a j t semmit, semmit a
világon.
Be kellett volna dobni azt a levelet, s ezzel az egyetlen nagy lendülettél
el kellett volna rugaszkodni innen, el kellett volna szakítani minden-minden
visszahúzó szálat. . .
De hát ezt akkor nem tette meg.
Talán, ha valaki bátorítja?
De ki az, akitől ilyen bátorítást kaphatott volna?
Anyukától semmi esetre sem, hiszen ő épp az ellenkezőjét.. . Apuka?
Érdekli is apukát az ő sorsa? Neki most már tényleg csak az a fontos, hogy
szabadok legyenek az estéi meg az éjszakái, s hogy ezekhez az estékhez meg
éjszakákhoz elég pénze is legyen! Azt a néhány lányt, akit gimnáziumban ba118

rátnőjének nevezhetett, az érettségivel elvesztette, itthon meg igazán alig van
valaki, akihez a szokásos semmitmondó szavakon kívül valamit is szólhatna.
Talán egyedül Manci, a presszóslány, de hát ő sem biztathatta, hiszen
csak alig egy éve került ide.
Igen, Manci biztosan megérezte volna, hogy akkor szólni kell. Benne valahogy megvan az a különös érzékenység, hogy egy tekintetéből, egy mozdulatból is olvasni tud, s ha valamit válaszol, azt is ilyen finoman teszi. Alig
rándult feljebb a szemöldöke, s alig rebbent meg a szája akkor is, amikor egy
nyári vasárnap, míg ő a szokásos délutáni fagylaltját nyalogatta, egy kiöltözött fiatalember úgy kérte a gint, hogy zsin; és mégis mennyi minden benne
volt ebben a két kis mozdulatában.
Így kellene egymásnak üzengetniük az embereknek, ilyen apró, tiszta jelekkel kellene megéreztetniük, hogy mi is van bennük!
De hát az emberek nemigen képesek az ilyen apró, tiszta jelzésekre, mert
a legtöbbjük egy bura alatt él, amelynek valahogy olyan a fénytörése, hogy
tényleg csak a rosszat közvetíti.
Szegény Manci is .. . Róla például azt beszélik, hogy kitiltották Pestről.
Pedig dehogy tiltották ki, csak egyszerűen megundorodott azoktól a piszkos
éjszakáktól, amelyeket végig kellett néznie. Amikor aztán meglátta a hirdetést, fogta magát, és lejött. De hát az emberek ezt képtelenek felfogni, és
anyuka is azt mondta, hogy ne nagyon látogassa azt a presszósnőt, mert egy
ilyen ismeretség nem vet majd jó fényt a családra.
Nem tisztelik egymást az emberek! Nem ismerik egymást, nem tudnak
egymásról semmit, és mégis beszélnek, mégis terjesztik sötét kis történeteiket!
Tényleg, alig egy-kettő van közöttük, aki meg tudja érezni, hogy mi is
van abban a másikban, s hogy az, ha úgy hagynák, mit is szeretne. Sanyi
bácsi, Manci meg talán még .egy páran . . .
És Karcsi, Karcsi is, aki amikor azon a véradó napon megismerte, már
az első félóra végén meglátta rajta, hogy nem érzi jól itthon magát. Hogyan
is mondta? A szemében van valami látens szomorúság, ami az egész arcát
olyan messzenézővé teszi.
A szeme . . .
S Á R I K A felkelt a díványról, odalépett az anyuka ágya mellett fénylő
hatalmas toalett-tükörhöz, s egészen közel hajolva hozzá, vizsgálgatni kezdte
a szeme alatt már észrevehetően csipkéző ráncokat.
A patakmeder . ..
Még nem igazi patakmeder, még inkább csak egy kis csermely medre, de
már látszik, már van, s az alján már ott hálóznak azok a finom kis repedések,
amelyektől, ha alig észrevehetően is, de már megbomlik az egész tekintete.
Sárika hátrább lépett, hogy egy kicsit távolabbról nézzen szembe magával, s mivel így csak egy halvány, véletlenül odavetődött árnyéknak tűnt a
szeme alatti árok, valamivel vidámabb hangulatban lépett ki a konyhába,
hogy megnézze, anyuka mire haladt már a főzéssel.
A konyha puha, jó szagú gőzökkel volt tele, és Sárika az ajtóban állva
egy pillanatra azt hitte, hogy a tűzhely mellett fehér kötényben szegény
nagymama forgolódik, de egy ideges mozdulatáról mindjárt megismerte, hogy
csak anyuka. Aztán arra is rájött, hogy miért ez a szokatlan konyhai uniformis: Karcsi előtt akar biztosan a hímzett kis kötényben tetszelegni, megmutatva, hogyan is fest szerinte a jó háziasszony, a gondos anya.
119

Hiába, anyuka már ilyen, s mint mindig, most is hiba nélkül szeretné eljátszani kigondolt s z e r e p é t . . .
Sárika nézte egy ideig a lázas ügyeskedést, de aztán, hogy anyuka szólt
neki, menjen csak vissza a szobába, mert a párás levegőtől megduzzad az
arca, s a ruhája is magába szívja a konyhaszagot, visszahúzódott.
Most az udvarra nyíló ablak mellé, az összecsukott varrógéphez ült le,
hogy lássa, ha megjön Karcsi, s elébe tudjon szaladni.
Az üvegen át a havas kert tűnt a szemébe, a foltos törzsű körtefák, a
bokrok fehér gombafeje, s ez a sok fehérség megint csak a véradást juttatta
eszébe, amikor ugyanígy minden világított körülötte: a terítők, a lepedők, a
vatták fehér virágai, s az arcok is, az orvosok, az asszisztensnők komoly, figyelő arca. Köztük talán a legnagyobb fényességgel a Karcsié, akire m á r
reggel, amikor a vérközpont hatalmas, csukott szemű autóbusza megérkezett,
felfigyelt.
Sokat gondolt később arra .a szemvillanására, amivel akkor Karcsit m a gának felfedezte, de igazi magyarázatot tulajdonképpen soha nem talált rá,
mivel is vonta magára a tekintetét. Talán azzal, hogy egyszerre fordultak egy
arra totyogó kisgyerek után? Igen, inkább ez a kis jelzés kapcsolhatta őket
össze először, ami már tényleg olyan igazi volt, mint Manci gin-hunyorítása.
Valami különös sugárzás indulhatott meg közöttük, valami titokzatos hullám, ami csak akkor kel életre, ha mindkét állomás alkalmas a befogadására,
az adó is meg a vevő is.
Kell lenni valami ilyen sugárzásnak az emberek között, hiszen ezt m á r
egészen kislány korában is tapasztalta.
Egyszer gesztenyét szedtek a többi gyerekkel az iskolaudvaron, s az egyik
fa tövében meglátott egy héjából csak félig kibukott, s szorultságában szinte
segítségért kiáltó szemet. Érte nyúlt, s a megsápadt, őszi fűben az ú j tanító
fiával akadt össze a keze, aki ugyancsak ezen a gesztenyén akart segíteni.
Kell lenni valaminek, ami miatt két ember ugyanarra figyel fel, kell lenni valaminek, ami miatt két ember egyszercsak ugyanazt t e s z i . . .
Persze, akkor csak éppen megnézték egymást Árpival, s elfutottak mind
a ketten az öreg fa alól, de amíg csak ki nem maradtak az iskolából, mindig
ott vibrált közöttük valami. S azóta is! Elég, ha csak annyit mondanak előtte,
gesztenye, máris megrebben benne valami, máris újra érzi azt a régi, különös
sugárzást.
Ezt a sugárzást azért már tényleg csak a gesztenye őrzi, hiszen Árpiék
már régen elkerültek innen, s különben is, a múltkor azt hallotta, hogy m á r
meg is nősült a fiú; de a gesztenye, az neki már örökre ilyen bizsergető sugárforrás marad.
És ez is milyen érdekes? Milyen különösek tudnak lenni a tárgyak!
S nemcsak a gesztenye, az a sötét, vasveretű kapu is, amely Paula néniék
házát őrzi! Hogy meggyűlölte ezt a gonosz tekintetű ajtót, mert r a j t a keresztül
kellett Paula néni keserves zongoraóráira járnia. És bár Paula néni m á r régen
meghalt, s ő is elfelejtett zongorázni, ha az öreg kaput meglátja, mégis ú j r a
felkszikrázik benne a régi gyűlölet. A hasadozott deszkák, .a rozsdás pántok
magukba szívták az ő félelmeit, s ha csak rájuk pillant, máris sugarazni kezdenek.
És az a kicsi virágfüzéres zsebkendő is, amelyet a véradáskor gyűrögetett
— ha fél, vagy izgul, mindig kell valamit gyűrögetnie; anyuka is sokat szidja
120

emiatt —, az a százszor kimosott kis ruhadarab is hogy őrzi azt a napot, hogy
kigyúl, hogy felparázslik, ha csak ránéz; és a tapintása, az is mennyivel finomabb, valószínűtlenebb l e t t . . .
S Á R I K A most úgy érezte, hogy a kis zsebkendőt ismét a kezébe kell
szorítania, s fel is állt, hogy anyuka toalett-tükrének alsó fiókjából elővegye.
Ahogy aztán ott szorongatta a puha batisztdarabkát ujjai között, szinte
pillanatról pillanatra könnyebbé vált, s később már olyasmire is gondolt,
hogyha nekilendülne, tán még úszni is tudna a szoba langyos, karácsonyi levegőjében.
Amikor örömének hirtelen jött hullámai meg csitultak, a zsebkendővel a
kezében sétálni kezdett, s hogy az órán látta, már fél egy is elmúlt, tudta,
hogy nem kell már sokáig várakoznia.
Boldog volt most Sárika, annyira boldog, hogy úgy érezte, ez a nagy lebegtető várakozás minden régi fájdalmáért kárpótolja.
Anyuka egy órákor beszólt, hogy nyissa szét a régi ebédlőasztalt, s terítsen.
Sárika szép, tiszta mozdulatokkal tette a dolgát. A sárga damasztabroszt
kitárt ujjaival sokáig simogatta, s a herendi készlet minden darabját úgy tette
rá az asztalra, mintha ajándékul adná neki.
Negyedóra alatt így is elkészült a terítéssel.
Fél kettőkor anyuka behozta a széles derekú levesestálat, amelynek tetejéről még ő törte le a porcelán rózsa egyik szirmát — ezt a kis pajkosságot
minden vendégnek el szokta mesélni —, néhány perc múlva apuka is megérkezett a vasárnap délelőtti biliárdpartiról, majd anyuka kitálalta a második
fogást, előkészítette a süteményt, s míg apuka kibontotta a borosüvegeket,
sietve átöltözött.
A szoba lassan telítődni kezdett a karácsonyi ebéd illatával, és Sárikában
most már szinte alig visszafoghatóan ágaskodott a várakozás indulata.
Az előszobacsengő azonban csak nem akart megszólalni.
Két óra után anyuka, hogy melegre tegye, kivitte a levesestálat, apuka,
ahogy az ilyen kényszerű várakozások alkalmával szokott, fogai között egy
fogpiszkálót forgatott, Sárika pedig csak állt, mindinkább kinyúlva, egyre
egyenesebben, mint akit szép lassan megfeszítenek.
Fél háromkor anyuka azt mondta, hogy egyenek, mert teljesen elfő a
leves, és a hosszas melegítéstől a hús is megszálkásodik. A Karcsi részét —
így mondta — majd valahogy rezerválja.
Szótlanul kanalazták, csak a visszahulló levescseppek zaja törte meg
szemtelenül a csendet.
Amikor végeztek az ebéddel, anyuka a konyhából visszaszólt. Azt mondta,
biztosan beteghez hívták azt a szegény fiút, azért nem tudott idejében jönni.
Sárika egy tisztább percében arra gondolt, vajon hogyan működhet anyukában ennyire tökéletesen az a gépezet, amely mindig a legolcsóbb, leghazugabb magyarázatokat mondatja vele. Beteghez, Karcsit? Hát nem elmondta
vagy százszor, hogy a vérközpontból soha senkit nem hívnak beteghez!
De azt, hogy a fiú nem jött, csak délután négy óra felé merte magában
kimondani. Amikor aztán kimondta, mintha hirtelen lehűtötték volna, az egész
teste lelassult, megnehezült, s a keze, ahogy az ölében összefűzte, az érintéstől
teljesen idegenné változott.
Ez a testi idegenség aztán még inkább eltávolította magától, s előbb csak
121

fel-felvillanó szavakkal, majd mind teljesebbé váló mondatokban gondolkodni
kezdett.. .
Miért nem jött el?
Arra az eshetőségre, amit anyuka mondott, még úgy sem gondolt, hogy
esetleg tényleg közbejött' valami. Ezt azért tartotta kizártnak, mert tudta,
hogyha így lenne, a fiú valamiképp feltétlenül értesítette volna. Vagy egy
távirattal, vagy egy üzenettel, valahogy mindenféleképp! De hogy ezt nem
tette, az csak azt mutatja, h o g y . . . hogy nem jött. Hogy meggondolta, h o g y . . .
visszariadt.
Visszariadt!
Igen, ez az egyetlen és pontos megnevezése annak, ami történt. Visszariadt. Éppen az ilyen, hirtelen elmaradt cselekedetekre illik leginkább ez a
szó. Az olyanokra, amelyeket valami váratlanul felvillanó gondolat akadályoz
meg, s ezeknek a gondolatoknak a fényében válnak végrehajthatatlanná.
De mit csinálhatott, amivel ezt a visszariadást kiváltotta?
Mert legutóbb nem engedte, hogy Karcsi már itt az előszobában megcsókolja? De hát anyuka rájuk nyithatott volna bármelyik pillanatban!
Nem! Ez csak egy kis lényegtelen apróság! Különben is, az ilyen dolgokban nem engedte elfajulni a kapcsolatukat. Ha másban nem, azért .az ilyesmiben hallgatott anyukára, aki — mikor is? — az érettségi napján elmagyarázta neki, hogyan is kell viselkedni egy rendes lánynak. Mit kell tennie, hogy
megőrizhesse magát, mit engedhet meg az udvarlásban, s ezeket az egészen
apró lépéseket mikor, mennyi idő után teheti meg.
Igen, anyuka mindent pontosan megmondott, és ő be is tartott mindent
pontosan. Mint egy szorgalmas kis mozdony a menetrendet!
A menetrendet...
De hiszen ez tényleg egy menetrendnek tűnhetett! Egy menetidőkből, állomásnevekből összeállított menetrendnek, amely a maga kicsinyes csináltságával pontosan beleillett anyuka gondolkodásába.
És ő ezt az utasításként kapott menetrendet pontosan betartotta!
E G Y H É T M Ű L V A engedte megfogni a kezét, akkor is csak pár pillanatra, három hét múlva hagyta, hogy Karcsi megsimogassa, majd újabb egy
hét múlva, hogy meg is csókolja. De tényleg csak hagyta, mert anyuka erről
is kioktatta, hogyan kell az ilyesmit hagyni, hogy olyannak tűnjön, mint valami ki nem érdemelt, de azért átadott ajándék. És a testéhez, ahhoz már' nem
is volt szabad engedni, hogy nyúljon, csak egy-két látszólag nekiszabadított
pillanatban, és akkor is csak azért, mert lássa az a fiú, hogy majd egyszer,
majd akkor másként sem fog csalódni benne.
És ő ezt az egészet végigcsinálta! Mint valami szorgalmas kis mozdony, pontosan betartotta a menetrendet, a menetidőket és az állomásokat is. S mindezt
úgy, hogy néha még mondta is, mit miért nem szabad. Arra pedig nem is
gondolt, hogy mindez milyen kiábrándító lehet. Csak végrehajtotta anyuka
parancsait, de azt, hogy ezek a parancsok tulajdonképpen mire utasítják, soha
nem mérte fel.
És vajon mi mindent nem mért még fel?
A látogatások nevetséges etikettjét p é l d á u l . . .
Mert hiszen — emlékszik — ő is, igen, ő is éppen olyan felajzott izgalommal figyelte, mint anyuka, hogy tudja-e a fiú, ha nincs férfi a társaságban,
akkor vendég létére is neki kell tölteni a poharakba, de úgy, hogy <a frissen
felnyitott palack első néhány cseppje a maga poharába hulljon."
122

S épp így azt sem, mekkora utat tehetett meg anyuka elvei felé azzal,
hogy titokban örült, amikor azt hallotta, hogy Karcsinak az apja is orvos,
jónevű belgyógyász egy balatoni fürdőhelyen. És bántotta, igen is bántotta,
amikor kiderült, hogy csak egy falusi tanító. Pedig, amikor gimnáziumba járt,
még idehaza is hogy hadakozott, ha valakiről ilyen kis híreket potyoghattak el,
mennyire mondta, hogy az ilyesmi, az egyáltalán nem számít! És most már
benne is kezdenek felszívódni anyuka édeskés álmai.
Olyan ő tényleg, mint a kávéba ejtett cukor, amelynek szép fehér színe
fokról fokra megsötétedik, s nemcsak a színe változik meg, de oszlani is kezd,
felhígul, hogy aztán egyszercsak szétessen.
Ha olcsó is a hasonlat, az ő élete tényleg pontosan ilyen cukorélet, abból
is a könnyebben bomlók közül való.
Hány éve érettségizett? ö t ! Hányszor jelentkezett felvételire? Kétszer!
Hányszor próbált úgy igazán elkerülni hazulról? Egyszer. Azaz: egyszer sem,
mert akkor is csak a postaládáig jutott, s a levelet, azt a levelet nem dobta be.
Egyszerű és tiszta folyamat, egy sima és zökkenőmentes séta a lépcsőn —
visszafelé. Egy-egy fok, egy-egy árnyalatnyi sötétedés, újabb és újabb lazulás.
De észrevétlen vagy csak alig észrevehető lazulás, mert mi minden lehet, amit
még most sem lát, amit csak mások vesznek észre!
Karcsi például, aki visszariadt, s aki éppen az ilyen dolgok miatt riadhatott vissza . . .
S mindezt azért, mert hiányzik belőle az a képesség, hogy meg tudja magát fogni a csomópontokon. A csomópontokon, amelyekről .azon a vacsorán az
újságíró beszélt. Mert részegségében még ilyen csomópontokat is emlegetett,
amelyekkel időről időre szembetalálkozik minden ember. S ezeken kell kinekkinek megtartania magát! Megfogni, ahogy az újságíró mondta. És ő ezek
közül a csomópontok közül az egyiket, talán a legfontosabbat már elvétette.
Nem tudta megfogni m a g á t . . .
De miért nem alakult ki benne ez a képesség? Miért csak így, utólag
döbben rá mindenre?
Miért? Mert már kicsi korában is hagyta, hogy mások mozduljanak helyette, hogy már azt a héjába szorult, segítségért kiáltó gesztenyét is engedte,
hogy más szabadítsa ki! Mert végül is Árpi fejtette le róla a héjat, ő kapta
fel, ő szedte ki a ráfeszülő b u r o k b ó l . . . Pedig egészen biztos, hogy nem ő látta
meg először, egészen biztos, hogy nem ő vette észre, hiszen amikor megakadt
a szeme rajta, a fiú még az udvar túlsó felén futkározott, és mégis. . .
És hányszor ismétlődött meg életében már ez a pillanat, hányszor tudta éppen
ilyen pontosan, hogy mit kellene tennie, és mégis, mindig tétlen maradt. Akkor is, amikor egyszer semmi mást nem akart, csak egyszerűen tovább utazni,
akkor is leugrott a vonatról az utolsó pillanatban! És az újságírót sem merte
soha felhívni, amikor a városban járt! Pedig ő is mennyire mondta, hogy el
kell mennie innen, s ha akarja, szívesen segít. Csak hívja, csak szóljon! Hányszor állt ott, a postai telefonfülkében, hányszor szorongatta, mint valami más
világba nyíló ajtó kilincsét, a telefonkagylót, és mégsem . . .
Mindig ugyanaz a görcs, mindig ugyanaz a megbénító félelem! S mindig
ugyanaz a nagy belső világosság, ami olyan láthatóvá, olyan nyilvánvalóvá
teszi ezt a félelmet.
Igen, a községi emberek legrosszabb fajtájához fog tartozni, akik — ahogy
az újságíró elmagyarázta — nagyon is tudják, hogy milyen kicsi az az utca123

sarok és milyen fonnyadt az a fa, amely fölött röpködnek, de mégsem tudnak
változtatni a sorsukon.
Megölte akkor ezt a mozdulatot, nem hagyta szállni azt a levelet, s csak
most veszi észre, hogy közben micsoda sajnálni való kis veréb lett belőle.
Egy veréb az utcasarokról, egy veréb a fonnyadt f a fölül, aki előtt hiába
válik képpé a világ, hiába tudja felfogni az apró kis jeleket, s aki hiába t u d j a
annyira az emberekről, hogy közülük ki kicsoda, akkor is csak egy kis szürke
veréb marad . . .
Egy veréb <az utcasarokról, egy veréb a fonnyadt fa fölül.
K Ö Z B E N odakint bealkonyult, és a beszivárgó szürkeségtől lassan mind
szűkebb lett a szoba. A végén már annyira szorosnak érezte, hogy szinte m á r
a lélegzés is nehezére esett. így aztán, amikor anyuka bejött a szobába, és felkattintotta a villanyt, kicsit megkönnyebbült, és képes volt az ismerős szavakat meghallgatni, amelyek megint azt panaszolták, hogy apuka most is elment kártyázni, s ma is veszíteni fog majd egy csomó pénzt. . .
Hat óra után megvacsoráztak; hogy ne vesszen kárba, megették a m a r a dék húst; aztán anyuka átöltözött, majd felvette az irhabundáját, Sárika is a
prémes télikabátját, és hét óra tájban elindultak a templomba.
Az esti misén — karácsony másnapja volt — csak félig telt meg a t e m p lom, s az orgona harsogása így sokkal szabadabban csaponghatott a magasba
futó, vedlett oszlopok között.
Sárika, ahogy ott állt szokott helyén, vállával a gyóntatószékhez támaszkodva, elmerült ezekben a lezuhanó dallamokban, s amikor a mise végén <az
utolsó nagy hullámok ráhullottak, úgy érezte, megfullad a rettentő szorítás
alatt.
Míg anyukával hazafelé lépegettek, szokatlanul ritka volt körülöttük a
csend, és a hópelyhek, amelyek akkor kezdtek el ismét szállingózni, olyannak
tűntek, mintha nem is lefelé igyekeznének, hanem csak úgy, kedvükre úszkálnának a levegőben.
Amikor a megszűrt estében a házuk elé értek, Sárika ránézett az utoai
szoba ablakára, amely most feketén, kiégve nézett vissza rá.
Otthon átöltöztek, aztán anyuka be akarta kapcsolni a rádiót, de ahogy
Sárikára nézett, visszahanyatlott a keze.
Ültek még egy ideig, mind a ketten a saját bánatuk árnyékában, m a j d
úgy kilenc óra után, amikor már tudták, hogy apuka most sem jön haza r e n des időben, megágyaztak és lefeküdtek.
A rózsaszín ernyős olvasólámpákat egyszerre oltották el, s a rájuk szakadó
sötétségben egyszerre kezdtek el sírni.

124

SZEPESI ATTILA

EGY K Ö L T Ő R E
Apadt folyó, medredben a
hordalék-holnap zuhogott —

S marad a tétova görcs, a talán,
s a remény, hogy kellene mégis

Emlékek, fák emberi arca!
Éjek, elődök, meteorok!

teremteni arcokból, madarakból
álmot az elpihenésig.

A valaha-hitből kivillan
most is egy pipacs, egy bogáncs,

VALAMIT, ami izzik az őszben,
ami másnak nem adatott.

de sokasodnak az érszűkülések,
telefonok, nosztalgiák.

Ami túlél, fölemel, kiragyog az éji
kávé s pipa füstje alól!

*

*
*

verset fonnék a szélből
bogos gyökérből

lásd deres ág szuronya villan
dobogj szülőföld szavaimban

hangolnám sípon furulyán
roppanó csigolyán

zuhogj emlékkel-átfonó
fekete folyó

szemzerrt csak barna rög közül
mire a romlás kizöldül

mivé lettél sámánvilág
arcomon derűd alig tűnik át

varjú írja az égre
ében-Hamupipőke

kívül hamu-éj csak ami lesz
higgyük hogy tündökletes

falevél elsodorja
mintha Dürer halállova volna

meséből a Lángszemöldökű
világot-vivő csípejű

PINTÉR

JÓZSEF

RAJZA

S. L.

PETRI FERENC

FÜSTGLÓRIA
AZ I F J t S Á G
íme az ifjúság emlékei
tárlókban
üvegek mögött
belépés díjtalan
katonák és diákok a felét fizetik

honnan jössz hova tartasz
koffein hajtja szíved
az úton hét csapda van
a vízben hét örvény
a puskacsőben hét golyó

s íme az ifjúság emlékei
lépcsők a végtelenbe
szerelem a halálig
lépcsők sehová
és szerelem mindig a következővel

KER
az egyik út a tüskebokroson
a másik út a lápon át
sebesedel
lobosodol

EMLÉKEI

a panaszfalat keresed
a panaszfalat eltörölték
hét lakat mögött védtelen
szemedbe lámpa világít

SZTŰT
messziről látod az életedet
egy meg hat az hét
hét meg hat az tizenhárom
az alkohol beszél a kezeidhez

szögek a tenyeredben
tüskök a körmeid alatt

kihamvadnak a szemeid
kigyulladnak a lámpák

F A L A K MÖGÖTT
ha tudtad volna
de te mindig csak azt játszottad
hogy az ólomkatonát
elgázolja a játéktraktor
ha tudtad volna
ha tudhattad volna
az ablak mögött falióra
az óra mögött fal
a fal mögött falak
falak mögött ábrándod égő sátra

továbbá Jean Paul Sartre
aki félelmében fél
továbbá Ernest Hemingway
aki félelmében bátor
arcodra árkok szántva
sörtéd a simogatások
áttörhetetlen drótakadálya
tiszta röhej

az óra mögött fal
a fal mögött falak
s falak mögött ábrándod égő sátra

akárcsak az hogy a bokszolókat
mindig az óra rugói ütik ki végleg
akárcsak az
hogy az ablak mögött falióra

FÜSTGLÓRIA
és megfeledkeztél
és nem tudod már
mert ki nem feledkezik meg
mert kinek a feje káptalan

és megfeledkeztél
és nem tudod már
elmállott
széthullt
összeroncsolódott

átutazóban
idegen kocsmákban
mindennap másik asztaloknál
átutazóban
az ifjúságodon
az életeden

arca a poharad alján
s ringyók isznak a poharadba
abba a házba nem lehet bemenni
az a szoba üres
az az ablak vakablak

APÁTI M I K L Ó S

VÁNDORÚT
(RÉSZLET)
fordulj meg föld
ne mutasd tovább a hátad

csak engem fogadj el
tárd fölém eged
engedd
hadd hunyorogjak

fordulj meg hegy
ha a víz megárad

szemben
a szőlőkarókon
vergődik nyarad
oszd szét

fordulj meg emlék
az egészet lássad
fordulj meg életem
hazám tengere
tengerem hazám
itt állok előtted
igaz
ballongatyában
tehozád méltatlanul
nem kérek semmit

hogyan lehetne egyszerűen
megfogalmazni mindörökre
ülök egy kövön
l

hallom a harangszót
a gyárszirénát
de én vagyok az is
127

látom a kémények füstjét
az apátság virágait
az is én vagyok
mesélik elföldelik a halottakat
és azok is én vagyok
hogyan lehetne egyszerűen
ülök egy kövön
úgy élek vándorlok
arcommal együtt
mint lábommal cipőimmel
el kell választani
a törzset a fejtől
a fontosat a jelentéktelentől
de ez nem kivégzés
a vándor él így
és pihenek is
egyszer három napig
és beszélek is
bakterral mezőőrrel kikiáltóval
más feltevések szerint
virággal fűvel csillagokkal

kalandom te vagy életem
józanságom meg én vagyok
minden kiagyalt rémület
lepattan rólam
nem haragszom most senkire
és nincs
szeretet komplexusom

ütött és vak tájakon
harapós tanyák között
ringatózom vastengelyen
ez a vonat is hazahoz
múltam mint szántók és mezők
el-eltűnik a hátam mögött
lettem a soha meg nem érkezők
jövendő hitű apostola
kalauzokkal beszélem meg
a menetrendek
erkölcsi tanulságait
tisztára törlöm leheletemmel
az elfutó villanyvezetékeket
nem én zenélek a szél zenél csak
kőbánya kispest pestszentimre
pontosan tudom hogy mit szabad
és emlékszem reményeimre

ZELEI MIKLÓS

A FIÚ MEGVÁLTOZIK
A ruhát koptam,
költöttem a pénzt,
de nem a lélek
félszegségeit.
Pénzem és ruhám.
Pénzem és ruhám.
Kuvasznyűjei
másznak torkomon,
nyüzsgik arcomat
himlőfoltjai.
128

Ruhának, pénznek,
Ruhának, pénznek,
Nálunk hazudni
lét kérdése volt,
hogy erre teljen
nem tellett másra.
Ruhára, pénzre.
Ruhára, pénzre.

EURÓPA ELRABLÁSA
A homlokomra
hajnal se szállat harmatot.

hét óra lesz
jöhetne már
ki megbocsát.

Karomban egy nyaláb
viseltes napsugár,
előttem kő hever,
villám hasal —
csillám-tragédia.
Lobogó, érces szél
leng ablakomon
házsor lángol
az ablak előtt.
Lobogó, érces szél —
nem csak az énekben van?

A múltat félem én
nagyon,
szél jár fogaim közt és
eső kopogtat,
a számon ág hever —
tábortűz után
a tűz helyén.
Európai vagyok.
Megszánt és messzi ment a félelem.
A lövészárkokból nyakkendőt kötök.

Uszkök hevernek,
pernye szálldos —
KALÁSZ MARTON

I G É Z Ő NAP
Talán mégsem a kényszerűség
s a véletlen kezesit hozzád,
csak nem vagyok hivalkodó,
sok hivalkodásban szemérmes;
talán mégsem a számítás az,
már mindenre be vagy tanítva,
kényelmemre s bogaraimra,
munkámra — mégsem a véletlen
maraszt veled kifúló őszben
ezen a vad szikárló telepen,

mégsem vas-kényszerzubbonyom,
csillog, de verőfényes ablak,
kékségben, vörhenyben, bizony
én állok az ablakban idefönt,
nem odaadó árny: én dolgozom,
élőn, nem szaggatva húsomból
a szavakat, külön szerencsés
testiségben megmosva elmém
hívom gondolatom, s kihívom
a bölcsességet, ép megmásulást.

ÁKOMBÁKOM
Az én lovaim
lányom eldobált papírjain
ősz festékfoltok mögött
ennék a füvet, várják a ködöt
Az én lovaim
konyhaasztalon verik a havat
poroszkálnak, száguldanak
3 Tiszatáj

Orsolyának

csikorgó vidéken
talányos napsütésben —
Odakinn
a verőfényt nem lódobogás
szélroham üti át
összébb húzódik a gyerekszem
a szárny, melyben öregszem
a világ
129

BÁLINT TIBOR

A VERES K A K A S M E S É J E
Relativitás úr, az atomfizika professzora már évek óta magányosan éldegélt kedvenc robotemberével egy tisztviselő telepi villa emeleti lakásában,
és étkezdében ebédelt, mikor egy napon megkívánta a húslevest, azt a tizennyolc karátos arany fürdőjét a búsnak, zöldségnek, fűszernek, amely olyan
illatokat párologtat fel, mint egy egzotikus erdő tavaszi futózápor után. Elment hát a piacra, és vett egy gyönyörű kakast, melynek tollai alól aranyszínű
bőr sárgállott elő. Veteményt is hozott, meg egy darab lábszárhúst velős
csonttal.
— Hallod-e, Szilárd! — mondta. — Itt ez a kakas, mire visszatérek reggeli sétámról, vágd le!
S azzal el is indult, a robotember meg leült egy székre, és gondolkozott.
Zavar és ijedtség zsibbasztó árama futott végig a testén, hiszen gátlásos lény
volt, s nem merte bevallani gazdájának, hogy a parancsra semmiféle kapcsolás
nem jön létre központi v.ezérlőrekeszeiben: ült hát és várt.
Már fél kilenc múlt öt és fél perccel, de még mindig nem tudta, mihez
kezdjen: ¡a huncut Relativitás ismét meg akar tréfálni, gondolta. Bizonyára
a fejébe vette, hogy ma ezzel a kedves állattal ebédel, pedig tudja, hogy a m a dárfélék jobban szeretik a kölést meg a kendermagot, mint a húslevest.
Sóhajtva fölállt, megtakarította a zöldséget, utána kioldotta a kakast, körömkefével tisztára mosta annak a lábát, fésűt, h a j olajat vett elő, lesimította
az állat rozsdavörös tollait, s megint visszaült a helyére, s megint csak várt.
Érezte, hogy valamit még tennie kellene, s ha nem jut eszébe a cselekvés,
a professzor napokig sóhajtozik majd és bánatos pillantással méregeti őt:
„Ej, ej, Szilárd! Bizony el kellene vigyelek a különleges gépklinikára, mert
nemigen tudunk mi már szót érteni, öregszel, barátom, öregszel, ez az igazság!"
A kakas végiglépdelt a konyhán, és meszes fonatokat hullatott a padlóra,
aztán megállt, gombszemét várakozón a robotember felé fordította. Szilárd
reája pillantott, s a kölcsönös várakozás hirtelen fölzaklatta. Most m á r nem
ülhetett tovább tétlenül. Megnyomta a nikkelmellényre szerelt gombot, s a
mikromagnóról visszahallgatta az utasítást:
„MIRE VISSZATÉREK, VÁGD L E A KAKAST!"
Már bocsánat. .., de hogy érti ezt a tanár úr? — motyogta, és zavarában
csengetni kezdett a füle. — Mijét vágjam le ennek a szegény állatnak? Ha
a farokdíszét stuccolom meg, haragudni fog rám, a sarkantyúira pedig épp
oly büszke lehet, akár csak én. Lássa hát be, kedves Relativitás, hogy ez . . .
ez lehetetlen parancs. Ügy szólván egész szervezetem tiltakozik ellene. Mi hát
a teendő?
130

Odalépett a konyhaberendezések vezérlőtáblájához, a parancsot betű szerint lekopogtatta, mire az asztalfiókból kinyúlt egy kis fémkar, és borotvaéles,
vörös nyelű kést tett az asztalra, majd ismét visszahúzódott. Szilárd fölemelte
a vágószerszámot, reá lehelt, a térdéhez ütögette, utána ismét fölsóhajtott:
— Nem értem! Egészen megbénult az agyam!
Közben már fél tíz is elmúlt. Relativitás ilyenkor szokott visszafordulni
a Hársfa utcai sétány végéből, miután sétabotjával egy félkört rajzol a levegőbe, és hegyes cipősarkán megpördül. Szilárd már szinte hallani vélte, ahogy
fölfelé szuszog a falépcsőn, ijedtében hóna alá kapta a kakast, másik kezébe
a kést fogta, és lement a nyüzsgő, napfényes utcára; ott fölállt a Domonkosrendiek templomának lépcsőjére, ahova egy hatalmas hársfa vetett árnyékot,
és bekapcsolta magnóját:
„VÁGD LE A KAKAST! VÁGD LE A KAKAST!"
Föltartotta az állatot is meg a kést is a feje fölé, előtte azonban úgy fölerősítette a magnetofonját, hogy az már szinte fenyegetően zengett a téren;
a járókelők némelyike fülére szorította a kezét, és rosszalló hunyorítással pillantott Szilárdra, a másik hátrafeszítette az állát, tenyerével éles vonalat húzott át a nyakán, s mutatta a robotembernek, hogy mit kell tennie.
A hangszóró azonban egyre csak bömbölt:
„MIRE VISSZATÉREK, VÁGD LE A KAKAST!"
Az emberek mosolyogva lépdeltek tova.
— Micsoda vasfejű alak lehet!
— Na nesze Relativitás, kappansült!
— Ebből se lesz ebéd má délre!
Végül egy frakkos, glasszékesztyűs alak állt meg előtte, karját hátrafonta, és kedélyesen hintáztatta magát; majd körülpillantott, mint aki aggódik, hogy elorozzák előle az élmény borzongató mámorát, levetette a kabátot,
a villanyoszlop kampójára akasztotta, kesztyűjét lehántotta a kezéről, és elvette
Szilárdtól a kakast meg a kést; egyetlen nyisszentéssel levágta az állat fejét.
Utána egykettőre visszaöltözött', és boldog, átszellemült mosollyal folytatta
sétáját; a gépember pedig lezakatolt a lépcsőről, és a kakas feje fölé hajolt,
amely a kanális rostélyán tátogott kékesen dermedő szembőrét mozgatva; a
bizonyosság kedvéért Szilárd a véres, elnehezült testet is fölemelte, amelyből
még egy kis meleg áradt át fémujjaiba, és nem értett semmit!
— Hülye állat! — kiáltotta végül fölocsúdva, s a véres kést elhajította,
mégpedig arra, ahol a frakkos ember cilinderét látta imbolyogni. — Most
hogy állítsak haza ezzel a kétfelé tagolt szerencsétlennel? Segítség! Becsapott
az emberiség!!
Tíz perc múlva, mikor Relativitás úr befordult a kapun, vérnyomokat
pillantott meg a rózsabokrok közötti sétányon, és botját előrelendítve izgatottan indult a lépcsőfeljáró felé. Az előszoba szőnyege ugyancsak véres volt.
Szent isten! Mi történt itt?!
Aztán belökte a konyha ajtaját, s verítéktől puhára lazult arccal, sápadtan megállt a küszöbön: Szilárd ekkor már az asztalnál ült és tűbe fűzött
cérnával buzgón igyekezett visszavarrni a kakas fejét a törzséhez, amely már
kihűlőben v o l t . . .
3*

131

POLNER ZOLTÁN

VARÁZSOLÁSOK
Ha Arany Petőfi lett volna, bizonyára nem balladákba, hanem lírai
versekbe
menti a népi hiedelemvilág csodálatos szépségű révüléseit. A babonáknak és hiedelmeknek, ezeknek a messzi évszázadok mélyéről feltörő vallomásoknak
ugyanis csak
a vers lehet értő őrzője, megtartója egyetemes kultúránk számára. Immár tíz éve
gyűjtöm őket Csongrád megye községeiben a mi tragikusan búcsúzó öreg
dajkáinktól, zsörtölődő szavú vénembereinktől,
akik csak életük utolsó két évtizedéből
emlékezhetnek a fényre. Tőlük, akik maguk is úgy hallották, úgy tanulták őket szüléiktől, a titkokat tudó
parasztemberektől.
Persze ott bujkálnak ezek a hiedelmek József Attila, Radnóti Miklós és Federico
Garda Lorca verseiben, Bartók zenéjében is, aminthogy
Nagy László és Juhász
Ferenc is magán érzi a látók sámánisztikus varázsoló
erejét.
Ösköltészet? Népköltészet? Nem tudom. Nem is érdekel. A valóság
aranyrögjei
számomra ezek a babonák. Most, hogy mintegy 4—500 darab sorakozik már magnószalagjaimon, jegyzetfüzetemben,
most értem meg csak igazán az aranymosók
megszállottságát.
Az ébresztgető,- a népköltészet igazát hirdető Csoóri Sándor írja egyik
dkkében:
„Székely népballadáink nekem azt is jelentik, hogy a magyarságnak
Ady,
Bartók
vagy József Attila mellett volt egy másik személytelen Adyja, személytelen
Bartókja,
személytelen József Attilája. Személytelen, vagyis személyek
fölötti."
Ilyen személyek és országok fölötti világnak érzem én a babonák olykor
megejtő,
olykor döbbenetes világát, amelynek táplálója volt a szegénység.
Innen gyönyörű képi világa, a „modern" művészetet
meghazudtoló
megoldásai,
a ráolvasások, a varázsolások, a szuggesztív számmisztikák
ősi szertartása. Énnek a
világnak titkairól vallott nekem a szegvári özv. Halál Ignác né, a földeáki
Adók
Gáspár, a kiszombori Szepesi András, a mindszenti Sátor János, a
ferencszállási
id. Vörös Imréné és tavaly nyáron, erdélyi utam során, a sepsiszentgyörgyi
Radó
Sándorné és Vass Eszter.
Hiszem, hogy ez a költészet legősibb forrása; vajon a mostaninál nem
kellene-e
ebből sokkal többet merítenie a huszadik század mégújuló, emberarcú
lírájának?

LEGÉNYFOGÓ
Beszólítom udvarról
a Napot.
Patakzó fénybe öltözöm.
Lángolj, lángolj sápadt arcom,
tündöklő haragban alszom.
Hajamról csepeg a korom.
Tüzes nyállal itatlak
ma éjjel
testem virágos ünnepén.
132

Jaj, duzzadó holdas mellem:
galamb sír a förgetegben
és fehér ágyam csupa vér.
Halotthalványan kimész
az ajtón.
A keszkenőm testedre hűl.
S én csontomig lázas-boldog
sugárzó gyertyákat gyújtok
eleven lábnyomod körül.

KELÉS
Testemen csámcsogó
kiverlek a házból,
vinnyogó tarjagos
kiverlek a házból,
hétlyukú patkóval
kiverlek a házból.
Béka vigyen pocsolyának,
döglött disznó földsarának,
rühes kutya héthatárnak:

sebesedjél
varasodjál
tüzes lobbá
vörösödjél
seb, var, lob, vér:
rólam vesszél!

FÉRJRONTÓ
Kőragyás mezőben
pondrós kutya vesszen!
Kenem szemét vérrel,
fülét nyavalyával.
Pusztítsa el rontás
zöld-penész halállal.
Tépázó fogával
nyüzsgő féreg marja.

Mondogassad torkom,
torkómnak haragja:
Ez a kutya nem lát,
az uram se lásson!
Ez a kutya nem hall,
az uram se halljon!
Csak az én szeretőm
énhozzám hajoljon!

SZÁJPENÉSZ
Gyöngyöm, apróságom!
Mi fehérlik szádon?
Jaj, milyen fehér szakáll
iszonyú, fehér szakáll
lombosodik szádon.
Kincsem, apróságom!
Kérleljen meg álom!
Ezt a kilenc rongybabát

árva, kilenc rongybabát
szád havába mártom.
Gyöngyöm, apróságom!
Pihékelj párnádon!
Csürhejárás vad sara
nyöszörgő, falánk sara
csupa véres lábnyom.

FARSANGI KAKAS
Halál-hideg hajnal:
késem virít benne.
Didergő kakasom
véredet kell vennem.
Véredet is veszem
taréj-tubarózsa.

Fröccsentem az égre,
jószágőrző ólra.
Köszvény felhők ellen,
tüzes férgek ellen:
didergő kakasom
virágozz késemben!

BOSZORKÁNY
Ki táncol a kemencében
vénségére táncot?
Én táncolok édeslányom
fékevesztett táncot.
Mért jajgat a kemencében
sivalkodó seprő?
Én jajgatok édeslányom:
fenyegető felhő.
Engem
táncoltat az ördög:
ordítok, visongok, hörgők.
Csontom rázza, bennem tombol,
torkomon át kukorékol.
Ezt a táncot nem én járom:

holtig járom édes
lányom.
Én járom a kemencében
hervadó parázson.
Csak a kezed adjad, nyújtsad
csak á kezed lányom,
óriás békák dombolnak,
féreg nyüzsög kőben.
Vonyítanak kint a kutyák,
falutok felhőben.
Csak a kezed adjad lányom
másképp nem menekszem.
Tüzes fogak szaggatják már
rimánkodó testem.

TOLVAJLÁTÓ
Ki őrzi tanyánkat? Nyelve-füle-farka.
Kilenc kicsi kutyakölykünk nyelve-füle-farka.
Tanyánk1 szeles négy sarkába elásom mind őket
kilenc tépi, kilenc őrzi
ide be nem törnek!
Kilenc csipet kutyánk. Nyelve-füle-farka.
Kilenc kutyánk apró foga. Nyelve-füle-farka,;
Tanyánk szárnyas sötétjében széttépik a holdat
kilenc tépi, kilenc őrzi
innen sose lopnak!

GYERMEKÁGYAS
Küszöb alatt tisztátlan.
Rontás a tollában.
Véres szemű kulcslyuk
bölcsőt néz a házban.
Ring a bölcső,
apró bölcső.
Sírdogál az újszülött.

Olló, seprő
két fokgyhagyma
virrasztja a küszöböt.
Csicsijja csöpp napfény,
lángos fehér felleg.
Patyolat virágszál
holnap keresztelnek.

KENYÉRMOSDATÁS
Pirulj kenyér, pirulj
poklos kemencében.
Három apró pulyám
tiszta szót beszéljen.
Egyiket itatom
kenyérnek héjáról,
másikat itatom

kenyér pirosáról,
harmadikat sűrű
édes illatáról.
Pirulj kenyér, pirulj
hadd mosdassalak meg.
Ica, Vera, Jani
forogjon a nyelved!

KARTOJAS
Vetem napszállatra
szomszéd udvarába:
átkozott hitványság
loccsanj földporára.
Kotolj kotló felhőt,
felhőben tűzlángot.
Kormos szoknyájába
fogja fel a házat.

Fogja fel a házat.
Fogja fel az udvart
villám-pöndölyébe!
Fakadjon ki száján
sikoltozó vére.
Kotolj kotló, kotolj
költsd ki boszorkányod:
szomszéd udvarára
átvetem az átkot.

HALOTTLAKODALMA
Utoljára eszünk együtt édesfiam.
Üres széked árválkodik az asztalfőn,
fehérlik tányérod mélye. Jaj, legénykém
nem is tudlak elsiratni bánatomban.
Hasadozik arcom! fénye, kezem reszket,
jaj, hogy gyászra szültelek csak, néma torra.
Nem hallja már senki csengő nevetésed,
simogató hangodat is elfelejtik,
íme, a te lakodalmad ősz anyáddal,
aki neked levest merít utoljára:
gyönge kézzel felfogom a tányérodat,
viszem ki az udvarunkba jó kutyádnak,
öntözöm elé a földre szomorúan,
látom kedves galambjaid veszni, hullni.
Utánad pusztul az állat mind egy szálig,
jaj, milyen vad, húsevő-halál virágzik.

I

HUSZONÖT É Y T Ö R T É N E L E M

A TÖRTÉNELEM

NAPLÓJÁBÓL

(V. rész)
A FÖLSZABADULÁS NAPTÁRA

KRÓNIKA — KÉPEKBEN
(FOTO:

Péter László

összeállítása

—

LEEBMANN)

.

A dőlt szedésű
szöveg
szegedi
eseményre
utal.

1 9 4 5. j a n u á r 1.
Megindult
a Szegedi
Szabad
Szakszervezetek
Hivatalos
Heti
Közlönye, a Munka.
Megjelent a Szikra
Könyvkiadó
Függetlenségi
Zsebnaptára.
Január

2.

A FÖLSZABADULÁS ELSŐ HETEI: A KÖZBIZTONSÁGOT M A G Y A R POLGARÖRÖK, M A G Y A R É S SZOVJET KATONÁK EGYÜTT BIZTOSÍTOTTAK. A K É P E N :
EGY RENDFENNTARTÓ SZAKASZ

A fasiszta német csapatok ellentámadási kísérletének kezdete
Budapesttől nyugatra és a Balatonnál.
J a n u á r 4.
Megjelent a Magyar
Közlöny,
az Ideiglenes Nemzeti Kormány
hivatalos lapja.
Az Ideiglenes Nemzeti Kormány rendelete a közalkalmazottak igazolásáról.
Megjelent
a Magyar
Nemzeti
Függetlenségi
Front Szegedi Nemzeti Bizottságának
rendelete
a
népbíróság fölállításáról.
136

E G Y

S Z 0 V

JET

KATONAZENEKAR
1944

FELVONULÁSA,

J a n u á r 7.
A Belvárosi
Moziban
megalakult
a Demokratikus
Ifjúsági
Szövetség,
és kiáltványban
fordult Magyarország
ifjúságához.

Január

9.

Az újpesti partizánok megmentették az újpesti nyilasházba bebörtönzötteket; 9-ről 19-re virradó éjjel fölrobbantották a nyilasházat.

EGY

SZOVJET

É D E S A N Y A FIA
SZEGEDEN

SlRjANAL,

J a n u á r 10.
Újpest, Csepel és a Hajógyárisziget fölszabadítása.
A Szegedi
Kenderfonógyárban
megalakult
az első üzemi
pártszervezet.
Beregi Oszkár és Pataky
Kálmán Szegedre
érkezett.
A Szegedi
Nemzeti
Bizottság
megalakította
a Nemzeti
Segély
szervezetét
az ország kirabolt
részeinek, főként a
bányavidékeknek élelemmel
való
ellátására.
DALNOKI MIKLÖS B É L A MINISZTERELNÖK
J A N U Á R 10-ÉN S Z E G E D R E É R K E Z I K

1945.

A szovjet hadsereg Visztula—
Oderái hadműveletének kezdete.
Megalakultak
a szegedi
igazoló
bizottságok
a
közalkalmazottak
igazolására;
a bizottságok
tagjai
letették az esküt Karácsonyi
Ferenc főispán
kezébe.
Meghalt
Szabó
Dezső
az
ostromlott fővárosban.

Január

14.

Megjelent
a
Délmagyarországban a Nemzeti Parasztpárt
földreform javaslata és Révai
József
cikke a Nemzeti Bizottságok
föladatairól.

ÜNNEPSÉG A SZEGEDI NEMZETI SZÍNHÁZBAN
A N É P F R O N T E S Z M É I JEGYÉBEN 1

S. L.

A Z V A G Y O K , AKI V O L T A M . . .
(Tombácz Jmre elvtárs, a munkásmozgalom régi h a r c o s a í r t a a
Tiszatáj számára az alábbi emlékező sorokat. Tombácz elvtárs 1945
áprilisától a Magyar Kommunista P á r t Szeged városi t i t k á r a , valamint a Nemzeti Bizottság t i t k á r a volt; m a j d különböző f o n t o s p á r t és állami területen dolgozott — vezető beosztásban. 1958. j a n . 1-én
ment nyugdíjba a Városi T a n á c s elnökeként. Mozgalmi t e v é k e n y s é géért megkapta a Szocialista Hazáért É r d e m r e n d e t , a M a g y a r Szabadság Érdemrend ezüst fokozatát, a Munka É r d e m r e n d a r a n y
fokozatát, a SZOT Aranyérmét és a B é k e Tanács A r a n y j e l v é n y é t .
Mindmáig köztiszteletben álló, aktív társadalmi m u n k á s , a Hazafias N é p f r o n t városi bizottságának alelnöke.)

— Az áldóját neki, hogy lehet valakinek ilyen neve: Tombácz — zsörtölődött velem Dutka elvtárs, miközben együtt várakoztunk a munkanélküliek névsorolvasásánál.
— Hisz, mire a sor rád kerül, mindig elfogy m i n d e n . . . Ajánlom: változtasd a neved
Bombáczra!
Ez a tréfás, zsörtölődő mondás járt az eszemben 1944. augusztus 31-én, amikor a ricsei internáló táborban az odaérkezett bizottság megkezdte a felülvizsgálatot. Reggel 7
órától este 7-ig kellett várakoznom, mire a T betűre sor került.
A bizottság vezetője váltig unszolt, ígérjem m e g hogy otthon nem politizálok —
azonban erre sehogy sem voltam kapható.
— Hát legalább azt ígérje meg, hogy ellene lesz minden szélsőségnek — türelmetlenkedett a miniszteri biztos. No, ezt — egy kis „reservalis mentalis"-sal — nyugodtan
megígérhettem, mert én mást értettem szélsőségességen, mint ő.
Így indult el a vonat jó néhány szegedi elvtárssal szeptember 2-án haza, a Tisza p a r t jára. Kis madzagvasút vitt bennünket Nyíregyházára, onnan kalandos módon kerültünk
szeptember 4-én haza. Ütközben rémültséget tapasztaltunk és szótlan fogcsikorgatásokat. Láttuk, éreztük, hogy nagy munka vár ránk otthon. Persze, az igaz, hogy a szabadlábra helyező papírosunkra rá volt írva, hogy otthon jelentkezni vagyunk kötelesek a
rendőrségen, de a hadihelyzet és az állandó légiriadó miatt a szegedi Városi Rendőrkapitányság detektívcsoportjánál akkor már mindenki elvesztette a fejét, és n e k ü n k a
legkis'ebb gondunk is nagyobb volt. annál, hogy jelentkezgetéssel töltsük az időt.
Hazaérkezve, azonnal felvettük a kapcsolatot az itthoni antifasisztákkal. Dr. Valentiny Ágoston lakásán, valamint a Hétvezér utcai Munkásotthonban tartottunk egyegy megbeszélést a teendőkről. A Komócsin fivérek fogták össze a mozgalom dolgait, s
ebből én, sajnos, kénytelen voltam kimaradni. Ugyanis az internáló táborban egy szikra
a lábam fejére esett, és a kis, jelentéktelennek látszó; sebpont annyira elfekélyesedett,
hogy ágynak dőltem. Október első napjaiban azonban mégis el-elbicegtem a városba,
ahol azt az utasítást'kaptam, hogy a területünkön szervezzünk egy csoportot, megbízható emberekből — a rend fenntartására, a felforgatás és a rablás megakadályozására.
Én Horváth József és Strack Ádám asztalos elvtársakkal szövetkeztem össze. Fegyverünk nem volt, s egyéb híján husángokkal felfegyverkezve ügyeltünk Uj-Somogyitelep
legelesettebb proletárlakta területe felett.
Október 10-én éjjel is ilyen furcsa őrjáraton voltunk, Horváth elvtárs és én. Egyszer csak a r r a lettünk figyelmesek, hogy váratlan csend támadt a határban.
Másnap délelőtt egy fekete szemű, tömzsi szovjet katona lökte be konyhánk a j t a j á t Fegyverét előretartva, szélesen nevetve kérdezte:
— Nemecki nyet?
Feleségemmel együtt azt se tudtuk örömünkben, mit csináljunk a kis szovjet katonával. Én végül is egy csomag Balkán-dohányt kotortam elő, amit kitörő örömmel fogadott a tovaris
138

Horváthtal és Strackkal mindjárt azon voltam, hogy a városba juthassak. Ám az a kis
háromszögletű sarok, amely a Körtöltés, a Papok tanyája és az Algyői út között ÜjSomogyitelepet alkotja, körül volt zárva — három napig se ki, se be.
Október 14-e körül lehetett, amikor a városi Bérház földszintjén levő rendőrőrszobán végre találkoztunk az elvtársakkal, és utasítást kértünk. Engem rögtön a somogyitelepi őrszobára küldtek, azzal a megbízással, hogy foglaljam azt le. Adtak mellém néhány elvtársat, s együtt — mint polgárőrök — elindultunk. Az őrszobát teljesen kifosztva
leltük. A Horthy-rendőrök még a szalmazsákokat is elvitték, miután előbb a szalmát
a szoba közepére borították. Dolgunk a telepen nem sok akadt, mert a telep lakosságának nagyobb része a városban tolongott.
Alig töltöttem 2 napot a telepen, amikor azzal bíztak meg, hogy panaszirodát állítsak fel a Hétvezér utcai Munkásotthonban, és legyek a hozzám fordulók segítségére.
Már az első nap megtapasztalhattuk, hogy a Hétvezér utca eléggé kiesik ahhoz, högy
akármilyen szervezetet oda telepíthessünk. Ekkor Komócsin Mihály elvtárssal megállapodtunk, hogy bezárjuk a panaszirodát.
Dr. Valentiny Ágoston polgármester üzent, hogy szüksége van ránk. Előszobájában ember ember hátán tolongott. Munkások, leszerelt katonák, nem kevés polgári karrierista is, akik pecsenyéjüket akarták sütögetni. Mikor nagy nehezen mégis befurakodtam a polgármesterhez, megállapodtunk, hogy megszervezem a Munkaügyi Hivatalt
Kinevezett annak vezetőjéül.
A közmunkát egyelőre a felrobbantott híd helyére építendő póthíd elkészítése képezte. Ide kellett a munkaerőt irányítani. A munka sokkal sürgősebb volt annál, semhogy irodai firkálgatásokkal tölthettük volna az időt, s beláttuk, hogy a hadra kelt hadsereg szükségleteinek fedezése, a város lakosságának ellátása, az élet, a munka megindítása sokkal gyorsabban megy a szakszervezetek — mint egy hivatal útján.
A szakszervezeti élet megindításával az MKP Városi Szervezete Komócsin Mihályt,
Gyólai Istvánt és engem bízott meg; a Horthy Miklós út 8. (ma Tanácsköztársaság útja)
szám alatt levő Lloyd-palotát foglaltuk le szakszervezeti székháznak. Előzőleg ott a levente intézmény irodái voltak. Rengeteg szemetet, törmeléket találtunk a helyiségekben. Az ablakokat — hasonlóan a Tisza-part más házainak ablakaihoz — kitörte a légnyomás. A dolgozók nappal az üzemekben voltak, s a kora délutáni órákban látogattak
meg bennünket.. Én nappal a helyiségeket súroltam, adjusztáltam, délután pedig titkároskodtam. A munkát a következőképp osztottuk meg: én a belső szervezési munkát végeztem, Gyólai István az üzemeket járta, Komócsin Mihály pedig összekötő volt a szakszervezet és a párt között.
Akkoriban a szakszervezetet rengeteg ember kereste fel. A 25 éven át félrevezetett
emberek tanácstalanul lődörögteg, össze kellett őket fogni, és munkára bírni. A vezetőhelyekre régi,, kipróbált szakszervezeti mozgalmistákat helyeztünk, az ú j szakszervezetek élére pedig olyanokat választottunk, akiknek múltbeli magatartása előttünk ismeretes volt, s tudtuk róluk, hogy a horthyzmus megdöntéséért küzdöttek.
Gyólai elvtárs Komócsin elvtárssal együtt fáradhatatlan volt az üzemek megindításában. Igyekeztek előkeríteni azt, amire ehhez szükség volt: nyersanyagot, energiát, élelmet. A legtöbb üzemben hiányzott a vezetőség is. A városi pártvezetőség javaslatára a
szakszervezet üzemi tanácsokat választatott az üzemekben. Ezek 5—8 tagból álló testületek voltak, s tagjaikat a polgármester erősítette meg posztjukban. Az első üzemi tanácsa
Szegedi Kenderben alakult, Strack Ádám kezdeményezésére. A munkásság ezt a 19-es
harcost választotta meg az üzemi tanács elnökévé is. Az üzemi tanácsok teljes jogú irányítói voltak a vállalatoknak. Kötelezettségeket vállalhattak, irányíthattak, csak el nem
idegeníthették az üzemet. Bátran állítható, hogy az üzemek dolgozói nagy lelkesedéssel
fogadták a munkásvezetést. Bár a szegedieknek nem volt sok tapasztalatuk az 1919-es
proletárdiktatúrából, a munkástanácsok létrehozását a proletárhatalom kifejlődésének
egyik fontos jelenségeként könyvelték el. Nem csupán a kommunisták, hanem a párton
kívüli dolgozók is természetesnek találták (mert hisz párttag kommunista akkor még
kevés volt), hogy a nagyüzemek azonnal államosítva lesznek. Mikor később megérkezett
az ideiglenes kormány ipari miniszterének az üzemi bizottságok hatásköréről szóló ren139

delete, ez — mi csűrés-csavarás — nagy visszatetszést keltett az üzemi dolgozók előtt,
mert Szegeden már egy lépéssel továbbmentek az üzemi bizottságok a rendeletben megengedettnél. A Szegedi Kenderfonógyárban üzemértekezleteken kellett megmagyaráznunk a dolgozóknak, hogy ez a rendelkezés, mint demokráciánk egyik rendelete, m i r á n k
is kötelező.
1944. október végétől szinte naponta alakult 2—3 szakszervezet. Az intellektuális
szakmák és a volt állami vállalatok (Posta, Vasút, Dohánygyár) szakszervezeteinek a l a kulásai határozott összecsapások voltak a felszabadult dolgozók és az őket régebben
elnyomó hivatali vagy üzemi vezetők között. A Horthy-idők vezetői korán fölismerték
azt a veszélyt, mely a szakszervezetek alakításánál fenyegette őket, abból eredően, hogy
mi a szakszervezeti bizottság (ma Szakmaközi Bizottság) képviseletében jelen voltunk
minden ülésen, és segítséget nyújtottunk a bátortalan embereknek a szakszervezeti vezetők megválasztásában.
A postások szakszervezetének alakuló ülésén egy főtanácsos „úr" m i n d j á r t az ülés
elején vétót emelt bizonyos „idegen személyek" jelenléte ellen. Az ülés erősen lehurrogta
az urat, de jelentős számban akadtak régi szekértolók, akik érezték, hogy a talpnyalásnak vége szakadhat, s ezért nagy hangon támogatták a főtanácsos úr javaslatát. Ennek
szükségességét a választás tisztaságával és befolyásmentességével magyarázták. Voltakolyanok is, akik nagyon jól érezték magukat a görnyedt derekak idején; ezek azzal indokolták eltávolításunk szükségességét, hogy a Posta állami vállalat, tehát az alkalmazottak nem lehetnek osztályharcos szervezet tagjai, és csak a felsőbb vezetőség engedélyével tarthatnak ülést. A cél nyilvánvalóan kettős volt: vagy eltávolítanak bennünket,
és a régi főtanácsosokkal tömik tele a szakszervezet vezetőségét, vagy pedig szétoszlatják
az „engedély nélküli" gyűlést. Komócsin Mihály elvtárssal együtt megmagyaráztam a
jelenlevőknek, hogy mi bizony itt maradunk, és akárhogy ijesztgetik az-urak a tisztviselőket és az altiszteket, csak nyugodtan gyűlésezzenek, abból az égvilágon semmi b a j u k
nem lesz. Az alakuló ülés igen zajossá fajult, a régi rend emberei m á r előre készített
szavazólapokkal vonultak fel. Végül is az ott helyben választott jelölő bizottság által
összeállított lista alapján történt a választás.
Az írók, újságírók és művészek szabad szervezetének alakuló ülésén — december
3-án — én képviseltem a szakszervezeti bizottságot. Itt is úgy indult az ülés, hogy m a j d
„a régi nagyok" vezetnek tovább. Ebben a társaságban különösen nagy volt a bizonytalanság és a rémület. Olyasfajta elképzelésük volt, hogy az ú j rendben művészetre n e m
lesz szükség, és most már feltehetően kapát, kaszát vagy fúrót és kalapácsot kell fogniok, hogy létezhessenek. Én az ülésre szállingózóktól jó előre megtudtam, mi n y o m j a
őket, ezért aztán üdvözlő beszédemben bőven iparkodtam foglalkozni a művészetek és
a művészek szerepével a szocializmusban. A jelenlevők láthatóan élénken figyeltek, érdekelték őket az elhangzottak. Egyébként ezen az ülésen találkoztam először Szirmai
István elvtárssal, aki nagyon helyénvalónak találta beszédemet.' Külön b a j u n k származott a hivatásos és öntevékeny színészek összekapásából. Benkő színházigazgató sírva
kért bennünket, hogy csukjuk be az egyetemi fiatalokból szervezett szabad színpadot,
mert az megöli őket. Nehezen értette meg, hogy ez csak a giccsek ellen megy, és csak
örüljenek a műkedvelőknek, mert azok igazi jó közönséget nevelnek a nagyszínháznak.
Probléma volt, miként foglalkozzunk a kispolgárság iparos és kereskedő rétegével.
A szociáldemokrata pártnak a felszabadulás előtt működött egy kisiparos-kiskereskedő
szervezete. Számtalanan voltak a kisiparosok és kiskereskedők között, akik mozgalmi
magatartásuk miatt nem tudtak elhelyezkedni, és kénytelenek voltak iparengedélyt
váltani. A városi pártszervezet egyetértésével alakítottuk meg a kereskedők és iparosok
szabad szervezetét, s ennek vezetését Székely László kalapos és zsibárus elvtársra bíztuk. Az egyes szakosztályok élére baloldali beállítottságú embereket helyeztettünk. Ez
nagyon jól bevált módszer volt. A kispolgárság eme rétegét kivonhattuk a volt barossisták és nyúlások hatásköre 'alól. Egy-egy szakosztály ülésén persze nagy harc folyt a
régi rend emberei ellen. A szakszervezettel való összefonottság nem volt talán egészen
rendjén való, de a pártharcoktól még egyelőre húzódozó kispolgárság összefogására n a 140

gyon megfelelt, és a kisembereket igen gyorsan bevonhattuk a helyreállítás munkálataiba.
A parasztság körében Krajkó András képviselte pártunkat. Én erről külön nem tudok írni, nem emlékszem, hogy a jelzett időben szorosabb kapcsolatom lett volna a parasztsággal.
Sajátos módon számos nem szakszervezeti, kifejezetten közigazgatási tevékenységet is el kellett látnunk. Így például az elmenekültek pincéjében visszamaradt tüzelőt
a szakszervezet osztotta szét az arra rászorulóknak. A Tisza jegét is' robbantanunk kellett, nehogy árvizet okozzon a jégtorlódás, a légnyomás persze az ablakokat megint kinyomta, s az üveget a szakszervezet utalta ki. Az állami hivatalok alkalmazottainak is
fizetni kellett volna. Az okosok kisütötték, hogy egy huncut fillért sem fizethetnek egy
budai hivatal „ilyen meg ilyen osztályának" utalványozása nélkül. A tisztviselők aggódtak a pénzért, mert a főosztály egyelőre nyilván „elérhetetlen" volt. A hivatali vezetők nem merték a felelősséget vállalni a kifizetésért. Látva ezt a végtelen gyávaságot,
én „utalványoztam" a fizetéseket. (Eddig még senki nem vont felelősségre ezért a merészségemért ...)
Szegeden nem volt újság. Szakszervezeti lap sem került a városba. Messze tájról,
Békés, Csanád, de Bács és Dél-Pest megye helységeiből is gyalog meg kocsin jöttek a csikorgó télben a párthoz, a városvezetéshez s a szakszervezethez — felvilágosításért, jó
szóért. Koncz László nyomdász elvtárs javaslatára a szakszervezeti bizottság elhatározta egy szakszervezeti lap kiadását. A szerkesztői tiszteket Koncz elvtárs és én láttuk el. Lapunknak igen nagy keletje volt. 1944. december utolsó napjaiban jelent meg
(ha jól emlékszem 1945. jan. 1-i dátummal) a „Munka" című lap első száma. Előbb hetenként, később kéthetenként adtuk ki. Ekkor m á r a Központi Bizottság Szegedről Debrecenbe költözött, és bizony eléggé magunkra hagyatva, a régi tapasztalatokra támaszkodva írtuk a lapot. A cikkek egyik-másik kitételéért ma már furcsán néznének ránk.
Ilyen volt például, hogy „A szakszervezet nem politizál", s ennék hatására tagságunk
igen meggyarapodott — a szakszervezettel szemben tartózkodó állásponton levők soraiból. Persze, ez a „nem. politizálás" egyáltalán nem volt azonos az ellenforradalom
„Ne politizálj" elvével. Meg is mondtuk nyíltan, hogy a kizsákmányolással és kizsákmányolókkal szemben határozottan politizálnunk kell.
A szakszervezetben dolgozó kommunistáknak lassan-lassan sikerült a Horthy-rezsim
idején rettegésben tartott emberek derekát kiegyenesíteni, és az emberek szimpátiáját
a kommunisták felé irányítani úgy, hogy 1945. március 15-én, amikor a Magyar Nemzeti Függetlenségi Front népgyűlést tartott a Klauzál téren, mint jó barátot üdvözölték
a tömegek a párt képviselőjét.
A sok mindenféle „szakma" között jelentkezett egyesületalapításra a háztulaj donosi szakma is. Vezetőjük, egy fiskális, ékesszólóan magyarázgatta, hogy ők mily nagy
demokraták voltak világ kezdetétől fogva, és hogy milyen társadalmi és nemzetgazdasági érdek fűződik ahhoz, hogy a házak tulajai derűsen nézzenek ebbe a demokratikus
világba. Sok minden népséget összeszedtünk a szakszervezeti tutajra, de a háztulajdonosokat nem engedtem be. Kifejtettem nekik, hogy meggyőződésem szerint a háztúlajdonosság nem szakma, hanem állapot. Ami a horthyzmus alatt igen kellemes állapot
lehetett, de hogy továbbra is az marad-e, arról nem kezeskedhetem, éppen ezért azt tanácsolom a „háztulaj szaktársaknak", hogy siessenek tiszteségesebb „szakmát" választani.
Nagy méltatlankodás közepette hagytak faképnél, mint egy olyan értetlent, aki még
a háztulajdonosi társadalom rettentő politikai értékét sem képes felfogni . . .
1945 márciusában a szakszervezeti bizottság 20 000 tagra terjesztette ki befolyását.
1945 áprilisában a Magyar Kommunista Párt szegedi szervezete titkárául választottak.
Sok-sok munka következett ezután, habár a munka mennyiségét illetően azelőtt sem
panaszkodhattam.
Dutka barátom régi tanácsát máig sem fogadtam meg. Nem változtattam meg a
nevem, mert az ú j rendben már semmi hátrányom nincs abból, hogy ma is az vagyok,
aki voltam:
TOMBÁCZ IMRE
141

SZEGEDI LUKACS IMRE

FORRADALMÁROK

SZÜLETNEK

(II. rész)
HARMADIK

BESZÉLGETÉS

— Egy-egy beszédem után sokan odajöttek. Emlékszem, egyszer egy úriasszony is.
Ezt mondta: — Drága gyerekem, úgy a szívemből beszéltél. Volt egy jó esetem. A főispánnal. Makón tartottam nagygyűlést. Látom, hogy ott van. A végén odajött hozzám,
s mondja: — Fiatalember, mit gondol, miért jöttem én el? — Magukat is érdekli — válaszoltam. — Ugyan. Azt akartam megnézni, olyan keménylegény-e beszéd közben, itt
a nép előtt, mint amikor az én irodámban verte az asztalt?
Ez 1945 tavaszán történt.
— Nehezen indult az élet. Vidékről szedtük össze a vágójószágot. Adtak érte vasat,
textilárut, de Makóról a főállatorvos, a főispán nem engedte, hogy a jószágokat kihozzák a megyéből. Ide Szegedre. Jöttek hozzám, panaszkodtak: Miska bátyám, nem engedik, hogy kihozzuk az állatokat. Kiszombornál leállítottak a rendőrök. A jószágot felrakták az autókra, s ott állnak a faluban. Elmentem a rendőrségre. Azt válaszolták, le
van állítva a szállítás. Gondoltam egyet, túljárok az eszeteken. Vettem egy rúd szalámit, s azzal irány Kiszomborra. Bementem a rendőrségre. Ismertek. Mondtam nekik,
gyertek csak, átmegyünk a kocsmába. Iszogattunk. Aztán kitettem az asztalra a szalámit. Ettünk. Közben odaszóltam a kinti embereknek, menjenek csak nyugodtan az autókkal. Vigyék a jószágokat.
— Szabadkoztak a rendőrök, mit mondanak majd a feljebbvalóknak. Megnyugtattam őket, mondják azt, hogy mire a rendelkezés ideért, Kiszomborra, az autók már régen elmentek. De ez csak egy eset. Azokban a napokban mindenütt megfordultam, ahol
csak baj volt. A szovjet hadsereg politikai csoportfőnökségével tartottam a kapcsolatot,
az összekötöm egy politikai tiszt, százados volt. Nemcsak a szegedi határt jártuk, megfordultunk Dunántúlon is. Én csináltattam a szegedi kendergyárban a kötelet, amivel
a Dunán az átkeléskor a pontonhidakat megerősítették. Élelmiszert kaptunk érte.
— Vagy itt volt a Szegedi Népakarat című újság. Ez volt a mi újságunk, Tombácz
sokat dolgozott. Abba pusztult bele Koncz Laci is, ő hozta a papírt, autóval. Télen
megfázott a teherautón, hiszen nem volt ajtaja sem, neki meg ruhája. Elvitte szegény
Lacikámat.
— Nem mindenki szívlelt bennünket, kommunistákat. Amikor vittek engem a rendőrök a gyűjtőbe, onnan meg Ricsére, jól emlékszem, néhány ismerős asszony kint állt
a kapu előtt. Köpött az egyik. Amikor meg hazakerültem 1950 októberében az Elnöki
Tanácstól, akkor meg a hivatalomban gyűlt meg a bajom. Sok baj volt itt akkoriban.
Sokaknak útjában voltam. Az adócsoportnál a parasztság adóját egyre csak emelték.
Ugyanakkor tízezer holdak voltak üresen, szántatlanul. Bejött hozzám az egyik
ügyvéd. Üzletet ajánlott. Miért magas ennek és ennek az adója, vegyük lejjebb, felezzünk. Gyorsan megmondtam, én magának nem vagyok elvtársa, velem ilyen üzleteket
nem lehet csinálni. Elkezdett lamentálni. Kizavartam. Behívattuk a parasztot. Állt ott
a szerencsétlen, mondtam neki, tegye le azt a kalapot, mert hát morzsolgatta zavarában. Kérdeztem tőle, mennyit kell az ügyvédnek fizetni? Megmondta. Mondom: azt
adja ide, szépen befizeti a tartozásba. Ha valami baja van, jöjjön be hozzám, itt elintézzük. De ne álljon szóba ezekkel az ügyvédekkel. Persze ment a jelentés Pestre, meg
ide-oda, hogy mit csinál Komócsin Mihály a parasztokkal. Eszik-iszik velük, de hát ez
sohasem volt igaz.
142

NEGYEDIK

BESZÉLGETÉS

Egy kép van előttem. Régi fénykép. Még 1949-ben készült. A ház, a kapu előtt, itt
Szegeden, a Bécsi körút 47. szám. alatt. Ott áll a mama, Róza néni fekete kendővel a fején, karja bekötve fekete kendővel. Akkor eltörött a karja. Sok mindent kifejez ez a
kéz, a mama mellett áll Miska bácsi, aki akkor ritka vendég volt idehaza, Szegeden.
Nagy feladata volt az Elnöki Tanácsban, ritkán jöhetett. A felesége minden második héten hazalátogatott a mamához, aki mindig várta őket jó szóval, jó szívvel, kifogyhatatlanul. A kép a kapu előtt készült. Lehet, hogy éppen akkor jött meg a fiú Pestről, az is
lehet, hogy már búcsúzott is. Vállán a ballonkabát, kezében aktatáska. Mellette Róza
néni, kezét összekulcsolva áll, mint ilyenkor állni szoktak az anyák, boldog, nagyon
boldog, hiszen megjött, hazajött ismét a fiú, nincsen semmi baja; és szomorú, mert
ilyenkor mindig szomorúak az anyák, mert már indulhat is vissza a fiú, hívja, szólítja
a kötelesség, a messzi Budapest. Róza néninek a fekete színből bőven jutott. Egész életére.
KÉZCSÖK RÖZA NÉNINEK
— Jönnek ide hozzám mindig panaszkodni. Hol ez a baj, hol az. Akinek lehet, segítek, akinek meg nincsen igazsága, annak gyorsan megmondom. 1956-ban is mondtam
a parasztoknak, dolgozzatok, mert a föld nem maradhat szántatlanul, vetetlenül. Most
meg ilyenekkel jönnek: Miska bácsi, nem veszik át a szőlőt, a krumplit, a gyümölcsöt.
Én ezt nem akarom megérteni. Azért termelünk, hogy több kerüljön a mindennapi asztalokra. Az én apám 37 esztendős volt, amikor meghalt. 1905-ben történt. Szervezett
munkás volt. Anyám, a drága jó anyám hét gyerekkel maradt özvegyen. Nem ment férjhez, nem akarta, hogy más lábakapcája legyenek a gyerekei. Nehéz sorban éltünk. Aztán még jött a háború, 1914-ben elszólította a bátyámat, rá egy esztendőre engem, rá
másik egy esztendőre pedig mentek az öcsémék. Ügy maradt az anyám, minden támasz
nélkül. Csak várt, várt bennünket, szegénykém.
— Azelőtt? Éltünk. Segítettünk neki, mi, gyerekek. Ment mosni, vasalni, meg mit
tudom én mit csinálni. Bérelt földet, évekig hordta a Szegedi Naplót. Dolgozott egész
életén át. Hetünk közül egy kislány, egy kisgyerek meghalt. A bátyám meg a háborúban maradt oda. Amikor nőttünk, akkor is keserves volt számunkra a lecke, az ország
minden táján megfordultunk a kenyérért. Akkoriban épültek Szegeden az egyetemi
klinikák, de nekünk, mint épitőmunkásoknak, nem adtak munkát. Magától vonta el a
falatokat a drága jó anyám, és a Csillagba hozta nekem a drága kis csomagját. Az öcsém
meg Zalaegerszegen volt, a másik Kecskeméten. A felszabaduláskor mindenki kapott
valamit, de mi nem csináltuk meg, hogy kapjon legalább 100 forintot, vagy valamit. 87
esztendős volt, amikor meghalt. Nagyon bántotta Illés testvérem sorsa, halála, aki 1956
februárjában halt meg. Anyámat nagyon megviselte. Betege volt. Illést a Belvárosi
temetőbe vittük, fekete zászlót öltöttek magukra a házak, a városháza előtt szólt a gyászzene, hatalmas tömeg kísérte utolsó útjára, eljöttek az elvtársak, barátok. Az orvosok
azt mondták: Miska bácsi, ne engedjék, hogy a mama kimenjen a temetésre, mert ott
lesz vége neki is. Akkor úgy döntöttünk, hogy a Tóni öcsém két kislánya maradjon vele.
Anyám kinyitotta az ablakot, hogy hallja legalább a fia temetését, s ha nincs ott a két
kislány, kiugrott volna szegénykém. Megérte a fia temetését.
— Ősszel meg jött az ellenforradalom. Mindenütt hőzöngtek, kiabáltak: kivégezni
a kommunistákat. Én nem féltem. Járkáltam a városban, a pártbizottságra, meg mindenüvé. Anyám a feleségemmel volt odahaza, s az öcsém családja is eljött. A feleségem
tartotta bennünk a lelket. Én éjszakára jártam mindig haza. A lakásunkat nem bántották, s az utcán engem sem mertek bántani. Pedig mindennap bementem a tanácsházára
is, a harmadik kerületi tanácshoz, nem engedtem, hogy felbomoljon a rend. Azt mondtam, emberek, tartsatok éjjel is inspekciót, ne adjuk ki kezünkből a hatalmat. Pedig a
tanácsháza mellett volt az ellenforradalmistáknak a fő fegyveres fészke, Én nem féltem. Mentem egyszer a korzón, ott is hőbörögtek. A hordárok ültek a park körül. Ilye143

neket mondtak: nézd, az anyja betyár szentségit, nem fél, nem fél, hogy felakasztják.
Egy úriasszony jött oda hozzám, majdnem elsírta magát, amikor ezeket mondta: drága
Miska bátyám, jöjjön innen, mert agyonverik. .Dehogy vernek, m o n d t a m Eljött velem
egészen a Széchenyi tér sarkáig, a moziig. Jó szíve volt, de máig sem tudtam meg, hogy
ki volt az az asszony. Volt nekem bejárásom a „forradalmi bizottsághoz" is, összekaptam Kovács úrral meg Perbíróval. Mindig azt hajtogatták, jó lenne, ha Komócsin elvtárs feladná ezt a kommunista gőgöt.
— Sokan mondták ezt nekem. Pedig nem voltam én gőgös. De az elvi tartásomból
nem engedtem soha. Az Elnöki Tanácsnál is volt egy esetem. Egy tanult ember, egy
Szolnok megyei ügyvéd beküldte hozzám válaszlevelét, amit falura küldött volna, de
én nem írtam alá. Megmondtam, ez nem helyes, nem írom alá. Három nap múlva megint beküldte. Visszaküldtem. Három nap múlva ú j r a beküldte a levelet. Kettőbe hasítottam. Szaladt Olt Károlyhoz panaszra. Ö meg behívatott. — Nézd, Miska, az is t a n á csosi beosztásban van, ne bánj így vele. — Én ilyesmit nem írok alá. Aztán bepanaszolt
az Igazságügy Minisztériumban a tanácsos társam. Ott azt mondták neki, bátran írd
csak alá a nevedet, hogy te vagy az előadó, amit az öreg aláír, azt büszkén vállalhatod.
Aztán odajött hozzám, bocsánatot kért, azt mondta: azt hittem, a paraszt gőgöd miatt
nem írtad alá a levelet. Pedig hát, dehogyis.
— De otthon ők, 1956-ban féltek. Éjszakára az udvaron a málnás bokrokban igazított nekik helyet a feleségem, ott pihenjenek a gyerekek, meg a drága jó anyám. H a
mégis jönnek az ellenforradalmárok, ránktörnek, ők legalább el t u d j a n a k menekülni.
Ilyen volt, ilyen zaklatott, munkával terhes, nehéz az élete. Már hatéves korában cseléd volt, s tízéves, amikor bekerült a városba. Írni se tudott szegény, mi tanítottuk meg,
mi, a gyerekei. Másképpen nem vették volna fel újságkihordónak. A Ferenc Jóskás időben volt ez, sötét hajnaltól sötét estig robotolhatott, futhatott mosás, vasalás után az úri
néphez. Amikor nőttünk, hogyne segítettünk volna. Én tízéves lehettem, amikor az
első keresethez jutottam. Akkor épült a szegedi vágóhíd.' Odamentem dolgozni. Nyár
volt, a csatornázáshoz egy másik hasonló korú gyerekkél hordtuk a betoncsöveket. Erős
rudat átdugtunk rajta, s úgy húzgáltuk a nehéz csövet. A mester elégedett volt velünk,
mondta is: szeptember elején n e menjetek még az iskolába, befejezzük ezt a m u n k á t
már úgyis hamar. Kellett a pénz, hát maradtam. Aztán október elején feljött velem
anyám az iskolába, akkor már az ötödik osztályba jártam. Erős szál ember volt a t a nító. Bejött velem szegény anyám, sírdogált, kérte a tanítót, hogy adjon nekem is v a lami könyvet. Csavargónak, iskolakerülőnek én nem adok könyvet — mondta a tanító
úr. Beültetett a negyedik padba. Bizony, sírva ment el anyám. Olvasni kellett, nekem
nem volt könyvem. Az előttem levő gyereknek a könyvéről figyeltem, hogy hol járunk.
A mellettem levő gyereket felszólította a tanító, de az nem tudott olvasni. Aztán mondta,
hogy olvassak én. — Nincs könyvem. — Kérd el. — Aztán ahogy a gyerek, a szomszédom
ideadta, folytattam az olvasást, ahol abbamaradt. A tanító kicsit elcsodálkozott. Mondta
a többieknek, disznók vagytok, nem tudtok olvasni. Annak, akinek nincsen könyve, az
tud? Két hétig jártam így, aztán megához szólított a tanító úr, egy ócska, szétszabdalt
könyvet adott. A nyomdában volt papír, azzal szépen béragasztgattam; befedtem. Meglátta nálam. Jó napja lehetett, mert a folyosón, ahogy álltam, odajött hozzám. Hűvös
volt, nem mentem én játszani, hidegre fordult az idő, nem volt melegebb ruhám. Kérdezte, miért nem megyek a többiekkel? Mondtam, nagyobb gondom van annál. Megbecsültem azt a könyvet. Ha az utcán láttam egy papírt, fölvettem, s elolvastam, ami r a j t a
állt. Pár hét után kérdezte a tanító úr, miért nem jöttél te szeptemberben? Megmondtam. Akkor bement az igazgatóhoz, behívattak engem is, és egy tiszta ú j könyvet k a p tam. Szerettein tanulni. A bizonyítványom mindig kitűnő, vagy jeles volt. El a k a r t a k
vinni a kegyesrendi gimnáziumba, ahol a papok tanítottak. De nem mehettem. Ott voltak a testvéreim, keresni kellett. Pedig anyám mindig mondogatta: fiam, jó helyed lesz.
A kollégiumban legalább jó helyed lesz, legalább neked legyen jó. De nem mentem. Inkább az építőipart választottam.
— Az első keresetemre is jól emlékszem. A szombati napra, amikor megkaptam az
első fizetésemet. Viseltes gúnyám volt, és lyukas zsebem. A vágóhídról jöttem, nem vol144

tak még beépülve a telkek, füves, kertes kis rész, ahová farsangba jártak játszani legények, lányok. Ott az úton kicsúszott a zsebemből az első keresetem. Amikor észrevettem,
megálltam az utcán, sírtam. Jöttek a felnőttek, asszonyok, emberek, ez is adott 10—20
fillért. Mondták, eredj vissza, biztosan megleled. Elszomorodtam én nagyon. Kellett
volna a pénz, már elgondoltam, hogyan adom majd oda szegény anyámnak. S elhagytam. Sírva szaladtam vissza, hátha megtalálom. És a gyöpön ott volt mind. Az egyik
markomba fogtam a keresetemet, a másikba pedig azt, amit összerakosgattak hirtelenjében az emberek. Szaladtam hazáig. Az asztalra kitettem a két kezemet, benne a pénzt.
Anyám csodálkozott. Hol vetted ezt a sok pénzt? Elmondtam neki. Este lámpafénynél
megvarrta a zsebemet.
— Sokat tudnék mondani róla. Hétéves koromban már hordtam az újságot. Télen,
hófúvások idején térdig, meg térden felül jártunk a hideg hóban. Sohasem felejtem el.
Pedig még jóformán gyerek se voltam. A karácsonyi számot hordtuk. Az anyám területe
a Meleg-kúttól kezdődött, ki a Rókus-állomásig. A Hunyadi téren lakott egy bábaaszszony. Oda is hordtam az újságot. Három gyereke volt, jó kávészag érződött náluk. Zsibolyogtak a gyerekek, még nem keltek föl. Vártam a pénzt az újságért. Akkor azt mondta
az a bábaasszony, ad nekem egy bögre kávét. Nem fogadtam el. Bepanaszolt anyámnál, hogy makacs gyerek vagyok, amiért visszautasítottam.
— Nem kaptunk mi segítséget. Anyám úgy élt, mint az ujjam. Szegeden egy húga,
Törökkanizsán egy nővére élt, ők se tudták segíteni. A két legkisebb testvéremet egy
időben elvitte anyám nővére magával, minket meg kértek, hogy örökbefogadnak. Anyám
dehogy adott volna. Amikor egy kicsit jobbra fordult a sorsom, a bátyám elment kőművesinasnak, én is keresgettem, akkor egy-két jobb ruhadarab is került, megszóltak bennünket: — Ügy járatod a gyerekeidet, mint a jó gazdák a gyerekeit! — mondták anyámnak. ö meg úgy válaszolt: — Ne érezzék, hogy nincsen apjuk, hogy szegények. — Minden fillért beosztottunk. Amikor még az apám élt, az utolsó fillérig ő is hazaadta a keresetét. Fizetéskor befizette a szakszervezeti járulékát, a többit odaadta anyámnak.
Még cigarettára is úgy kért. Amikor már leesett a lábáról, nagyon beteg volt, akkor az
utcán találtam egy krajcárost. örömmel mutattam neki. Ágyban feküdt az árvám,
felbiztatott, szaladjak át csak vele a boltba, kérjek r a j t a cigarettát. Legalább egy
cigarettát. Átmentem, a" segéd adott érte két cigarettát. Vittem boldogan. Az egyik
cigarettát azon nyomban elszívta. Nem tudtam én, hogy az volt, az lesz az utolsó cigaretta az életében. Mert utána nemsokára agonizált. Sírtunk, anyám is megjött, akkor
még hirtelen feleszmélt apám, rám tekintett, mi meg elcsendesedtünk. Tetettük volna
magunkat, kedvében jártunk volna, de hiába. Hajnalra meghalt. A másik cigarettát
már nem tudta elszívni.
Előkerülnek a képek. Egy ott függ a tisztaszobában, Róza néni, fekete kendőben,
fekete ruhában, néz le rám az alacsony kis asszony. -Mint a mindenkori szegénység. Ismerem az életét, onnan indultam én is. A nagybetűk világából, ahol nehezen állanaik
össze szavakká, mondatokká, boldogsággá a betűk. Az élet betűi. Mert Róza néni is úgy
tanult, amikor már a gyerekei iskolások voltak, az újságból kiválogatták a nagybetűket, kivagdosták, s egymás mellé rakosgatták. Érdekes volt, szép volt, szomorú volt.
Az élet iskolája. Róza néni megtanulta. Jelesre tanulta. A Bánhídi családhoz — hivatalnok, birtokos család volt — el-eljárt. Kiadták a mosnivalót, és hogy semmi hiba n e
legyen a munkában, Róza néni mindig felírta az ő maga nagy kusza, ákombákom betűivel, hogy ekkor és ekkor mit hozott el a tekintetes úréktól. Két nagyobb lány is volt
az úri házban. Egy alkalommal olvasta a nagysága a felírt leltárt. Azt mondta: Róza
néni, hát hiányzik itt valami, a zacskók, a vászonzacskók. Ezek nem szerepelnek sehol.
Róza néni meg hajtogatta: meg kell annak lenni, hiszen felírtam, odaírtam. S megmutatta. Valóban ott állt, igaz a Z betű helyett T betű sikeredett. Tacskó. Jó ideig derültek ezen az úri házban.
Régi, szomorú idők. Ma már kevesen értik. Kár pedig, hiszen emberséget, küzdeni akarást, a szegény nép, a lázadó nép életét példázza. Valahányszor a tisztaszobába
lépek, gondolatban mindig köszönök Róza néninek.
Lehajolok és megcsókolom a kezét.
4 Tiszatáj

145

ROTBART LÁSZLÓ

A CSILLAGBAN
Részletek a „Ne felejtsd el régi barátod" című könyvéből, amelyben a
szláv népfölszabadító mozgalom részvevőinek
a Csillagbörtönben
viselt
vedéseit, harcait örökítette meg.

jugoszen-

(II. rész)
Másnap, gyékényfonás közben Stupavskit egy csoport szlovák paraszt fogta közre,
s a tanító anyanyelvükön mesélt nekik a Pannon-tengerről, Vajdaság természeti kincseiről, népeinek történelméről. Az emberek figyelmesen hallgatták, s észre sem
vették, hogy milyen gyorsan múlik az idő,' amely egyébként örökké r á j u k nehezedett,
Stupavski pedig belefeledkezett a mesélésbe. Mint egy látnók, aki gyülekezetének a
szent jövőről szónokol, olyan lelkesen beszélt 'ő is honfitársainak.
Sasa nem lepődött meg, amikor néhány nap múlva Stupavski javasolta, nézzenek
utána, hogy van-e a rab hazafiak között írástudatlan, vagy olyan, aki nem fejezte be
az általános iskolát, mert jó volna, h a megtanulnának írni, olvasni, meg kellene
nekik adni az alapoktatást.
A foglyok alapvető képzéséről a pártvezetőség gondoskodott, de volt másféle
spontán kezdeményezés is. A matematika, eszperantó, rádiótechnikai és idegen nyelv
tanítási tanfolyamok az ifjúság körében, s egy írástudatlan írni, olvasni tanítása —
mindez a spontán jövő kezdeményezések közé sorolható. Különféle írott szövegek
készültek, utasításra vagy önkezdeményezéssel. Mi több, egy anyag fogadás eredményeként született.
Egyszer, 1942 tavaszán, Ljubisa Popara csomagot kapott otthonról, s a különféle
köztisztasági cikk közül egy közönséges iskolai füzet is előkerült. Nézegette Ljubisa
az irkát, majd félig magának beszélve, megjegyezte:
— Kár, hogy feleségem nem küldött vastagabb füzetet.
— Ugyan mit csinálnál vastagabb füzettel? — kérdezte tőle cellatársa, Katanic.
— Hiszen ezt se írod tele legalább három hónapig!
— Három hónapig? — fortyant fel Ljubisa. — Fogadjunk, hogy 24 órán belül
teleírom!
— Itt a kezem — ment bele a játékba Katanic.
— Fogadunk egy kenyérben?
— Állom a fogadást!
Senki sem hitte, hogy Ljubisa állni tudja a szavát. Ö maga is megvolt szeppenve. Mert hogyan találhat olyan témát, amellyel tele lehet írni a füzetet. A mentő
ötlet mégis megszületett. Miért n e költené át Iljin és Szegal műveit, a „Fekete fehéren" és a „Hogyan lett az ember óriás" címűket.
Katanic elvesztette a fogadást. S noha mindannyian éheztek, kijelentette, hogy
másnap reggel átadja Ljubisának a kenyeret. LjubiSa azonban mást javasolt:
— Osszuk el inkább közösen. Én egyedül úgysem eszem meg!

A javaslatot elfogadták, de csak szóban. Kataniéot később rábeszélték, hogy
tartsa meg a kenyeret, mert a börtönbeliek egy írásbeli anyagot kaptak érte cserébe, amely azután sorra járta a cellákat, hogy példaképül szolgáljon a fogház eszmei munkájának fejlesztésében. Katanié végül még büszke is volt, úgy vélte, hogy
146

némileg az ő érdeme, hogy a füzet megtelt, s nem is kérdezve senkit, eljuttatta a
szomszédos zárkába. Előzőleg persze elolvasta tartalmát, és meg volt vele elégedve.
Az irka soha többé nem került vissza abba a cellába, ahonnan útra kelt. Bejárta
az egész börtönt, és segítségükre volt a bácskai hazafiaknak abban, hogy letegyenek
egy különleges érettségi vizsgát, a börtön politikai érettségi vizsgáját...
AZ EGYSÉG — ERÖ
1942 egyik késő nyári napján a bácskai politikai elítéltek öt-hat emberből álló
csoportja megérkezett a nemrég még néptelen műhelybe. A bevakolatlan falak, a
deszkákkal és hasábfákkal elreteszelt ablakok visszataszító ridegségükkel ellenségesen meredtek az újonnan érkezőkre, akiknek a következő napokban azzal kellett
foglalkozniuk, hogy a kenderkócfürtöket végighúzzák a kártolófésűkön, s ezzel a kenderszálakat megszabadítsák a gyökérmaradványoktól és egyéb tisztátalanságtól.
A gospodjincei Milovan Polovina, a kovilji Mita Bozejac, továbbá Sava TucicSpartalo és Zivko Ranisaljevic verődött össze ebben a helyiségben, hallgatva a fegyőr,
egy alacsony termetű, békés kinézésű emberke előadását arról, hogyan kell a kendert gerebenezni.
A fegyőr megállt a kártolófésűk előtt, bal lábát előre rakta, jobb lábával, melyet
kissé hátra vetett, megtámaszkodott, mint a dobásra készülő súlylökő atléta, majd
bal kezével lazán megfogta a kártológép állványát, jobbjával pedig, amelyben a fésületlen kendercsomót tartotta, erőteljesen végighúzogatta a kócot a fésű éles fogai
között.
Alighogy az őr hozzálátott a gerebeneZéshez, a teremben óriási porfelhő keletkezett. Az itt tartózkodó rabok egy pillanat alatt szétrebbentek. Egyikük az ajtóhoz,
másikuk az ablakhoz rohant, hogy kinyissa. Az őr abbahagyta a munkát, és szemügyre vette újdonsült beosztottjait.
— Emberek — mondta nyugodt, kimért hangon, egy csöppnyi harag és gúny
nélkül, amit egyébként minden fegyőr hangjában érezni lehetett —, ez lesz a dolgotok. Naponta fejenként két kiló kenderkócot kell kigerebeneznetek. És most fel
a munkára!
E rövid utasítás után kilépett a műhely ajtaján, és átment abba a helyiségbe,
ahol a bűnözők dolgoztak, mert azoknak is ő volt a felügyelőjük. Ott a napi normát
többszörösen túlteljesítették a rabok. A börtön igazgatósága ugyanis a munkáért
bizonyos összeget fizetett, amit a rabok élelmiszervásárlásra költhettek, s ez bizony
jól jött a fegyenceknek.
Amikor egyedül maradtak, a politikai elítéltek rövid tanácskozást tartottak.
Nem kellett sokat beszélniük. Mindannyian egyetértettek abban, hogy minél kevesebbet kell dolgozniuk és a lehető legrosszabbul.
A kender belefúródott az acélfogak közé. A por ismét kezdett fölszállni, s noha
az ajtó és az ablakok tárva-nyitva voltak, alig lehetett két-három méternyire ellátni.
Minden karlendítésnél újabb porfelhő emelkedett a magasba, mint a kéményből
kitóduló füst vagy a tűzhányó kráteréből feltörő láva.
— Itt fogunk pusztulni — cikázott át a gondolat a kártolóban tartózkodó elvtársak agyán —, azért is hoztak bennünket ide. De nem hagyjuk magunkat! Harcolni
kell! Győzni fogunk! Erősek leszünk, harcolni fogunk, és győzünk!
Az egyenként ki nem mondott, de egységes gondolatokból megszületett a határozat:
— Ha az őr nincs a műhelyben, nem dolgozunk. Amint észrevesszük, hogy közeledik, valaki közülünk seprűvel port ver fel, hogy ne maradjon sokáig a teremben,
így tudjuk legkönnyebben szabotálni a munkát.
Amit megbeszéltek, végre is hajtották. A régi seprűvel fölkavart porfelhő azonban nem tudta örökké távol tartani a fegyőrt. Emiatt a politikai elítéltek mégis
kénytelenek voltak kártolni a kendert. Naponta két kilót? Nem, ez mégis sok lett
volna. Az első napon körülbelül fél kilót gerebeneztek fejenként.
— Kevés — szögezte le kurtán a rabokat kioktató fegyőr, de nem fűzött semmiféle megjegyzést a munka sikertelenségéhez.
Másnap a műhelyben két munkással kevesebben dolgoztak. Két fegyenc megbetegedett. Már előző nap este, amikor visszatértek celláikba, bajtársaik észrevették,
hogy rendkívül sápadtak, szemük beesett, karikás. Nem is vacsoráztak, ami a börtönben nagy ritkán fordul csak elő. Az őr már régen eloltotta a cellákban a villany4*

147

lámpákat, amikor az egyik zárkában valaki ököllel elkezdte verni az a j t ó t A beteget
bevitték a börtönkórházba, valamilyen orvosságot kapott, m a j d ismét visszavezették
a cellába. Azon az éjszakán kettő, a következő éjjelen pedig a többi kártoló is megkapta a kenderlázat. A betegség egy-két napig tartott, s azután elmúlt. Az emberi
szervezet, úgy látszik, elég gyorsan megszokja a kenderport.
így telt el néhány nap. A börtönigazgatóság ezt az időt valószínűleg a hozzászokás, a betanulás idejének tekintette. Senki nem zaklatta őket, az őr csak naponta
párszor lépett a műhelybe, és unott hangon megjegyezte:
— Többet kell dolgoznotok. Hogyhogy azok ott a másik teremben naponta öt
kiló kendert kifésülnek?
A felelet legtöbbször elmaradt. Talán nem is várt választ a kérdésre. Mégis
egy reggelen, amikor a csoport az alagút bejáratánál és kijáratánál átesett a számláláson, a műhely felügyelője szokatlanul idegesen fogadta őket.
— Figyeljetek ide, emberek! — kezdte emelt hangon. — Annak, amit csináltok,
nincs semmi értelme. Mi mindannyian tudjuk, hogy ti napi fél kilónál többet megcsinálhattok!
„Mit akar ezzel mondani!?" — tűnődtek el az elvtársak. — „Vajon ez a f e j mosás önkezdeményezésre történik vagy pedig az igazgatóság vette kezébe a dolgot?"
Mintha csak kitalálta volna gondolatukat, a fegyőr így folytatta:
— Ha nem növelitek a termelést, eljön az őrparancsnok úr, és akkor j a j lesz
nektek!
Űjból megkezdődött a kártolás.' Lassan, mintha néhányszor tíz kilós súlyt kellene
fölemelni, olyan lomhán lendülnek a karok a kenderfürtökkel a levegőbe, s .ugyanolyan lassúsággal ereszkednek a kártológépre, a kendertől kifényesedett, hegyes acélfogak közé.
Este van. Hamarosan mérlegre kerül a gérebenezett napi kendermennyiség. Lám,
az egyik elvtárs valamivel többet dolgozott. Nem, ezt nem szabad megengedni. Egységesnek kell lenni. Hiszen ő sem azért kártolt ki többet, mert végre akarta h a j t a n i
a parancsot. Nem, ez véletlenül történt. Milyen nehéz is lassan dolgozni, úgy hogy
a munka ne fogyjon ki a kezed alatt! És most az ő többletét egyforma részekre kell
osztani.
Következik a mérés. Fél kiló fejenként. Valaki két-három dekával többet vagy
kevesebbet gerebenezett. De látszik, hogy a termelést a szabotálásról hozott közös
határozat diktálja.
A fegyőr rámered az átadott kenderkötegekre, és kérlelő hangon fordul m u n k á saihoz :
— Miért nem dolgoztok többet? Hát nem értitek, hogy ebből nagy b a j lesz?
ígérjétek meg, hogy jobban fogtok dolgozni. Ha nem tudjátok hogyan kell kártolni,
én ismét megmutatom nektek.
— Mi nem tudunk többet csinálni — szólalt meg a kártoló egyik munkása —,
éhesek vagyunk.
Az őr végigmérte őket, és félhangon, mintha nem is hozzájuk szólt volna, megjegyezte:
— Azok ott a másik műhelyben ugyanolyan kosztot kapnak, mint ti, és m é g i s . . .
— Mi éhesek vagyunk — hangzott újból az előbbi kijelentés.
— Álljatok sorba — mondta a fegyőr kedvetlen hangon, és a gerebenezők csoportja az alagúton keresztül megindult a zárkák felé.
Másnap délelőtt eljött a műhelybe a kendergyár főfelügyelője. Először némán
figyelte a munkát, majd megszólította a hozzá legközelebb álló kártoló munkást:
— Te miért nem csinálsz fél kilónál többet?
— Éhes vagyok és gyenge — hangzott a válasz.
Ezután mindegyiküknek föltette ugyanezt a kérdést, s a munkások egytől egyig
egyformán válaszoltak.
— Holnaptól kezdve reggelire dupla levesadagot kaptok — mondta ellenőrző
körútja végén a kendergyár vezetője —, de naponta másfél kiló kendert kell kifésülnötök. Megértettétek? De jegyezzétek meg, ezután nincs tréfa!
Múltak a napok, de a mérleg minden este átlag fél kilót mutatott. A műhellyel
megbízott őr szinte esdekelve szólt hozzájuk:
— Tudom, hogy ez nehéz munka. Gyilkos munka! Egészségtelen itt dolgozni.
Tudom én ezt. Látjátok, a háború előtt az itt dolgozók a rendes koszton kívül külön
szalonna adagot kaptak.
148

— Nekünk pedig rántott levest adnak!
— Mit csináljunk? Háború van. Más nincs. Mindenben szűkölködünk.
— De mi közünk nekünk ehhez?
— Tudom, tudom én mindezt. Megértelek én benneteket. De nem féltek, hogy
megbüntetnek? Fölakasztanak b e n n e t e k e t . . .
Ilyen beszélgetések folytak nap nap után, míg egy napon megjelent a műhelyben Simándy őrparancsnok néhány kék egyenruhás alantasának kíséretében.
Zajtalanul lépett a műhelybe, mint ahogyan általában járni szokott. Arca, mint
mindig, kifejezéstelen volt. Arcvonásaiból sohasem lehetett megállapítani, hogy vajon
azért jött, hogy valakivel közölje, hogy kiengedik, vagy azért, hogy elvezessen valakit az egyes zárkába vagy hogy kiköttesse...
Hangtalanul odalépett egy kikártolt kenderkóc halomhoz, és hüvelykujja és mutatóujja között morzsolgatni kezdte a szálakat. Ezt a műveletet néhányszor megismételte, m a j d megszólított- egy munkást:
— Téged hogy hívnak?
— Dimitrije Bozejac.
— Tudsz-e te szebben kártolni?
— Nem tudok.
— Miért nem dolgozol többet?
— Nem bírok. Gyenge vagyok, éhes vagyok.
— És te? — fordult Simándy egy másik munkáshoz —, te miért nem dolgozol
többet?
A műhely őre fehéren, mint a fal, vigyázzállásban feszített a parancsnok háta
mögött, s rettegve hallgatta ezeknek a bácskai fegyenceknek a fölfoghatatlan kijelentését. Szemrebbenés nélkül nézte, hogy mintegy vezényszóra, egymás után ismétlik el Simándy parancsnoknak:
— Nem bírok, gyenge vagyok, éhes vagyok!
— Nem bírok, gyenge vagyok, éhes vagyok!
— Nem bírok, nem bírok, nem b í r o k . . .
Nyugodtan és fegyelmezetten, szenvtelenül ugyanúgy, mintha alantasaival beszélgetett volna, Simándy lassan hátat fordított a lázadó rabok csoportjának, és kíséretével megindult a műhely kijárata felé. Amikor elérte az ajtót, hanyag kézmozdulattal, mintha a k'enderportól meg akarná tisztítani szürke egyenruhájának az ujját,
ismét megszólalt:
— Ti csak dolgozzatok. Majd meglátjuk, mit fogunk veletek és önfejűségetekkel
csinálni.
Néhány percig egyedül maradtak.
— Most mi lesz?
— Biztos nem kapunk szalonnát, hogy megerősödjünk.
— Az egyestől nem menekülünk!
— Csak kurtára ne kössenek bennünket.
— Az a fontos,. hogy egységesek maradtunk. Most csináljanak velünk, amit
akarnak...
Az utolsó szavakat, ha magyarul ejtették volna ki, már a fegyőr is meghallja,
mert éppen akkor lépett a műhelybe. Csend lett. Az őr tekintetével végigmérte a
bácskai rabokat, és megszólalt:
— Emberek, gratulálok! Le a kalappal előttetek. Hihetetlenül egységesek voltatok. Én már régóta itt vagyok ebben a börtönben, rengeteg emberrel akadt dolgom, de ilyet még nem láttam. Azokkal odaát a másik műhelyben mindig valami
baj van. Meglopják egymást, különféle gazságokat csinálnak. De ti? Milyen egységesek voltatok! Hát egyáltalán nem féltetek? Nem féltek, hogy fölakasztanak benneteket?
A kártolócsoport, akiket a börtönigazgatóság lázadóknak tekintett, némán hallgatta a fegyőr őszinte elismerő szavait. Az őr hirtelen észbe kapott, hogy talán túlbuzgó volt kijelentéseivel, és sietve elhagyta a m ű h e l y t . . .
149

Teltek, múltak a napok. Többé senki nem kereste fel a bácskai gerebenezőket,
senki sem kérdezte meg tőlük, hogy miért nem dolgoznak szorgalmasabban, semmilyen büntetést nem kaptak. Simándy látogatása után azonban nem kaptak dupla r á n tottleves-adagot sem, de ezt nem is bánták.
A napok fogházi lassúsággal múltak. Bezejac, Polovina, Tucié, Ranisavljevic és
a többiek nap nap után elvonultak az őrök sorfala előtt, akik az alagútba való beés kilépéskor megszámolták őket. Bizonyos megbecsüléssel tekintettek rájuk, megbecsülték bennük a számukra ismeretlen erőt és magabiztosságot...
S így tartott ez egészen 1942 novemberéig, amikor a csoport, a börtön többi foglyával együtt elindult a munkászászlóaljjal az ú j küzdelmek, megpróbáltatások,
vereségek és győzelmek f e l é . . .
NÉPEK ÉS KÖLTÖK

~

1944 őszén azok az elvtársak, akiket nem soroztak be a munkásszázadba, továbbra is eljártak a műhelyekbe dolgozni. Éjszakánként az angol és az amerikai
repülőgépek kisebb-nagyobb sikerrel bombázták Szegedet, a rabok munkásszázada
pedig nappal a romok eltakarításán fáradozott. A romba dőlt házrészek eltakarításának fárasztó munkáját időről időre a vijjogó sziréna hangja szakította félbe, jelezvén, hogy jönnek az ellenséges bombázók. Ilyenkor a városban kitört a pánik.
Noha a gépmadarak nappali repüléseik alkalmával még egyszer sem szórták el
gyilkoló terhüket Szeged felett, a város lakói a légiriadó első hangjára eszeveszetten
menekültek az utcákról. Az emberek csoportosan, gyalog, kerékpáron, gépkocsin és
szekéren rohantak ki a városból. Különféle apróságot, rendszerint haszontalan dolgokat vittek magukkal, olyasmit, amit az ember akkor vesz magához, amikor pánik
fogja el. A munkásszázadra felügyelő katonák is hajlamosak voltak a pánikkeltésre.
Először is lövésre kész fegyverrel körülfogták a rabokat, de amikor már a lakosság
kígyózó áradata kitódult a városból a Szeged környéki lakatlan vidékre, megparancsolták a büntetőszázad tagjainak, hogy ők is helyezzék magukat biztonságba a városon kívül. Ezt persze önmaguk megóvására tették, a legkevésbé érdekelte őket
a rabok élete.
Az angol és az amerikai bombázók berepüléseinek idején beállt kényszerpihenő
mindig jól jött a bácskai hazafiaknak és a velük együtt dolgozó magyar elvtársaknak. Ilyenkor nem voltak zárkák, amelyek — noha a foglyok a börtönben is fenntartották a kapcsolatot — bizonyos mértékben mégis elszigetelték őket egymástól.
Itt azonban, egy dús lombú f a tövében, egy bombavájat csendjében mindig a k a d t
elég idő a beszélgetésre, az alaposabb megismerkedésre.
Egy napon, a légiriadó okozta munkaszünetben, egy zöldellő bokor nyújtotta
rejtekhelyen két grafikusmunkás, a szabadkai Gottesmann Tibor és a budapesti
Erdős László került egymás mellé. Mindketten régi tagjai voltak a kommunista pártnak, s volt miről beszélgetniük, amíg fölöttük a repülőgépek, ijesztő zúgással szelték
a levegőt. Arról meséltek, hogy hogyan szervezték meg a sztrájkokat, hogyan verekedtek a sztrájtörőkkel, miként nyomtatták az illegális röpcédulákat, és néha, titokban, hogyan írták a verseket, harcukról, a jövőről, szerelmükről és proletárjaik szerelméről. Mindketten. Két fiatal költő, két ismeretlen költő, aki soha sehol nem adta
ki verseit.
— Ha valaha kiszabadulunk innen — mondta egyszer társának Erdős Laci —,
meg kell ismernem a ti költészeteteket. Tudod, Tibor, gyakran elgondolkodtam azon,
hogy habár szomszédok vagyunk, mégis olyan keveset tudunk egymásról.
— Látod — válaszolta Tibor —, mi elég jól ismerjük a ti irodalmatokat. Hállottál-e költőnkről, Jovan Jovanovic Zmajról?
— Igen, de műveit nem ismerem.
— Nagyon szép dolgokat írt, de nem emiatt említettem. Ö volt az, aki Petőfi
verseit lefordította szerb-horvát nyelvre, még mielőtt a nagy magyar költő egyetlenegy verse is megjelent volna valamelyik más európai nyelven való fordításban.
— Ezt valóban nem tudtam.
150

— Nem ártana, ha valaki a szerb verseket is magyarra fordítaná.
— Ehhez tudni kell szerbül.
— Nem kell — mondta nevetve Tibor —, én elszavalok neked egy verset, és
lefordítom magyarra, te pedig, poéta vagy, költsd át.
Erdősnek tetszett az ötlet, s Gottesmann, a sárguló lombok árnyékában elkezdett lelkesen szavalni:
Lisje zuto veée po drvecu,
Lisje zuto, dole veée pada.
Zelenoga vise ja nikada
Videt
necu...
Erdőst meghatották a verssorok, tetszett a ritmusuk, kérte Tibort, hogy újra és
újra szavalja el őket, Branko Radicevié, a fiatalon elhunyt költő jól ismert verssorait. Egyszer csak megszólalt belőle a költő, s Petőfi és Ady nyelvén fölcsendült
a dal:
A zöld lombok már sárgulnak a fán,
és a sárga lombok már
hullanak,
nem láthatok zöld lombokat
soha,
soha már ...

IFJ.

ÉBER

SÁNDOR:

FÜZES

S. L.

HAZAI TÜKÖR

PAPP ZOLTÁN
SZEGEDI PILLANATOK
... Amelyek
vannak, felvillannak,
bevilágítják
az ember
életét.
Egy kisváros a világ százezernyi kisvárosa közül. Ezer dologban
ugyanolyan, mint amazok, de ezer másban egyszeri, utánozhatatlan
és megismételhetetlen.
Járjuk végig együtt utcáit, tereit, a múltat és a jelent
a látvány és az érzések keltette hangulatokkal
összeelegyítve
a tudat
vegykonyhájában.

ÖTVENEZER NÉGYZETMÉTER
Ha jól meggondolom, a római se lehet sokkal nagyobb. Területe ötvenezer négyzetméter. Pontosabban: nyolcvanhéttel .több. Valószínűleg ennyi helyet foglalnak el
az ember lábnyomai, hogyha lassú sétával körüljárja. Közép-Európában az egyik
legnagyobb zárt térség — mondtuk róla a két világháború között, amikor előszeretettel viszonyítottunk mindent kontinensünk reprezentatívabb mércéihez,- valószínűleg
a bűntudatnak attól a szándékától serkentve, amely szellemi elmaradottságunkat
szerette volna legalább itt, a léptékek világában kompenzálni. Ma m á r szerényebben
osztályozunk: hazánkban egyike a legszebbeknek. Ez is jól hangzik azért persze,
amellett munkát is ad az ember fantáziájának, hadd dolgozzék, azt eldöntendő, melyek is a legszebbek közül azok a bizonyos másikok, amelyekhez viszonyíthatnánk.
Egyben tág -teret adhatna így a lehetőségek gazdag variációinak, amelyeket .tetszés szerint csoportosíthat az elfogult avagy az objektív t u d a t — annak reményében
természetesen, hogy vesztesként -azért mégse kerülünk ki az esztétikai kategóriák
eme következetes végiggondolásából.
Az idők, az ízlések éppúgy változnak, mint az emberek. De e tér képe makacsul
állandósult, mintha ellent akarna állni azoknak az erőknek, amelyek — helyesen —
nagy lélegzetvételű lendülettel mindenáron át a k a r j á k formálni a város arculatát,
a látványnak is egy ú j összhatású rendjét kívánva így létrehozni. Ha egy, a századforduló idején élt régi szegedi kikelne sírjából, sok minden idegennek .tűnne számára, de itt egészen jól el tudna igazodni. Helyén találná a városházát, a Zsótérházat, a Kiss Dávid-palotát, a Jerney-házat, a törvényszéket, a Grünn Orbán-házat,
a takarékpénztár épületét — egyszóval mindazt, ami egykori évtizedekben egymás
mellé sorjázódott, végül kialakítva a négyszög alakot, olyan kulisszát vonva a szabadon hagyott térség köré, amelyen a neobarokk, az eklektika csakúgy r a j t a hagyta
kézjegyét, mint — sajnos — a szecesszió és — néhol — a stílustalanság. Csak a
postapalota nőtt időközben egy emeletnyit, és egy régi ház helyén építették fel
a dísztelenségével tüntető, ugyanakkor azonban árkádjaival kissé nagyzoló egykori
Népbank-palotát, amely hangsúlyozott jellegtelenségével létrehozó kora hasonló a r culatát példázza.
152

>

A takarékpénztár bádogkupolája vaskos díszezetével tör az ég felé, mintha kl
akarna lyukasztani egy darabkát a fölötte feszülő kékségből. Ám egy bizonyos pontnál megállapodik. Még kell elégednie azzal, hogy ráláthat a háztetőkre, amelyek
a madártávlat e magasából nézve szeszélyes alakzatot öltenek, enyhe lejtésükkel
vagy meredek — néhol derékszögben megbicsakló — kubista síkjaikkal. De a városháza tornyával nem tud megmérkőzni.
Pusztán a gondolati következtetés végkonklúziója mondatja velem, hogy a városházák tornyai a templomokkal akarhattak versenyezni. A feltörekvő polgár öntudatának serkentésére .törtek ég felé: íme, mi is ki szeretnénk emelkedni az átlagból, mi
sem vagyunk akárkik, hadd lássa hát már messziről mindenki, mekkora a hatalmunk, erőnk, vagyonunk, gazdagságunk. Legtöbbjébe harangot is telepítettek, és
delenként itt is kibimbamolták a citoyen-dallamot, néha az egyházi melódia ellenpontjaként.
A mi tornyunk azonban későbbi eredetű. Akkor rakták föl ácsozatát, amikor
a polgárfeltörekvés már konszolidációvá erősödött, vagy inkább: szelídült. A régi
épületnek csak az alapjai maradtak meg, amikor I. — akkor még nem tudták, hogy
az uralkodószámozás ezennel befejeződik, ezért tehát: I. — Ferenc József apostoli
országlása idején hozzákezdtek a mostani építéséhez. Lechner Ödön és Pártos Gyula
képzeletét nem vádolhatjuk földhözragadtsággal. Szabadon szárnyaló fantáziájuk
más korok más körülményei közé repítette őket. Talán egy felvidéki város múltjába
álmodták bele magukat,, terveik köré vetítve egy százlépéses térséget, amelyet középkori oromzatú épületek öveznek, szabadon feltárva szeszélyes díszítésű homlokzataikat. Még a tetőzetre is különleges cserepzet került, amely zöld, barna, lila, kékes árnyalatokban veri vissza az áttetsző holdfényt — szinte arra kényszerítve az embert,
hogy már-már hallja-érzékelje az alabárdosok lépte dobbanását, a kardok, lándzsák,
vértek csörömpjét. Erre utalnak a vasláncolatok is, amelyeket nehéz kőtömbök tartanak. A láncszemek kétöklömnyiek, és a súlyos alkotmány fenyegetően aláfeszül,
majd nyikorogva kileng, ha egy nálánál nagyobb erő kitaszítja nyugalmából. Mint
egy hiperbola; olyan egyenlet végeredményeként, amelyet a newtoni mechanika sémái szerint lehet csak egyöntetűen megoldani. De az álom még nem ért véget. A tervezők koruk gyermekei voltak. Körülményeik is belejátszhattak álmaikba, ezért úgy
gondolták, hogy e középkori külső mögött mór biedermeier szív dobog. A díszes szobákban spinét szól, és párizsi divat szerint öltözött polgárlányok félrebillent fejjel,
álmatagon bámulnak a semmibe, ott vágyaik netovábbját egykor majdan föllelendő.
Csak be kell menni a városháza nagytermébe. S ha eltekintünk mindennapjaink helyi
törvényhozásának olyan alkalmatosságaitól, mint az elnöki eihelvény, a szelíd félkörívű honatyai padsorok, olyan érzésünk támad, hogy bálteremben vagyunk, ahol
mindjárt meggyújtják a pompázatos csillárokat, és kezdődik a francia négyes.
Ám szükségszerű, hogy van az álomnak utótörténete is. Ami mintha mégis a
tervezőket igazolná. Az idegen test beépült az alföldi város szöveteibe. Nem vetette
ki "magából a szervezet. Ahogy a koponyát is ki lehet egészíteni egy platinadarabkával, ami — ha úgy vesszük — ráadásul még ezerszerte értékesebb is a csontnál,
úgy lett ez a tornyos-díszes épület ékköve a városképnek; sőt előkép és — sokáig
utánzásra nem méltatott — példa arra, hogyan teremthet idegen elemekből is maradandót az emberi fantázia és a pallérozott arány érzék, ha ráadásul — vitatható
formaelemeket birtokolva ugyan, de — eredetiségre tör.
Most nyári estéken reflektorok sugárkévéi pásztázzák a zömökségében is kecses
tornyot, amely ebben a fényözönben csipkézett körvonalakkal választódik külön
sötét hátterétől. Fönt, a zöldesen villódzó körablakokban lustán járnak körbe a mutatók. Még hosszúak a szegedi esték. Csöndjükbe surrogás szövődik. Az építő és a
romboló Tisza két, szoborrá merevített vashala szakadatlanul köpi a vizet a mértani
alakzatot öltött betonmedencékbe, amelyek — ha a szoborjelképét művi úton meghosszabbítjuk — bizonyára a háborgó folyót jelképezik. A párás félhomályban sejtelmesen csillog a víz, olykor hullámok gyűrűznek végig hátán, szeszélyesen nyelve
és szétszórva a fényt. Kincsekről, manókról, aranyhalakról, békakirályokról mesélek
153

lányaimnak, akik tátott szájjal kémlelik a betonteknő rejtelmes mélyeit. Pedig nincs
ott más, csak kavics, fületlen gomb, zsebkendődarab, elsüllyedt kishajó, homokozó
kanál, egyszóval csupa realitás, amit halomba söpörnek és szemétbe dobnak majd,
ha a városgazdálkodás emberei ráértükben leeresztik a vizet, hogy tisztára sikálják
a betonfeneket.
Kilencvenegy évvel ezelőtt embermagasságnyi vagy talán még annál is nagyobb
víz hömpölygött itt. Halálra rémült emberek bámultak alá a Zsótér-ház ablakaiból.
Amit láttak s megrendülésüket egy író örökítette meg, akkor még azt gondolva, az
elemek háborgását háborgó szavak áradatával kell érzékeltetni. Nagylélegzetű mondataiban így a süvöltő szél süvölt, a piszkosan hömpölygő ár piszkosan hömpölyög
és a vészharang csakugyan vészjósló. Talán Fadrusz Jánosnak volt igaza, amikor
Tisza Lajost emelvényre helyezte, a mellékalakokat viszont lendületesebb művészi
erővel formálta meg.
A most álló házak alapjait mindenesetre a nagy árvíz után rakták le. A törvényszék épülete valóban komor, négy utcára szólóan hirdeti a törvény mindenhatóságát. A sokáig mész- és malterszagú termekben itt akkoriban még a Werbőczyhármaskönyvre alapozódó törvények szellemében mondták ki a verdiktet elevenek
és holtak felett. 1919-ben az ellenforradalmi kormány székhelye volt. A negyvenes
évek első felében itt ítélték halálra a Bach-malom felgyújtóit, a diáklányt, aki maga
készítette petárdát dobott a délvidéki könyvkereskedés kirakatába. Majd néhány évvel
később a párttitkár Kiss Imre gyilkosai élhettek az utolsó szó jogával. 1956 októberének végén körbejártam az épületet, eltűnődve: ha a sors ennyire forgandó és a
világ menete ilyen szeszélyes, vajon e makacs körforgás áramába kerülve n e m
sodródunk-e mi is be e komor falak közé, noha m á r évek óta azt hittük, hogy az általunk meghatározott körülmények között csináljuk történelmünket; nem kerülünk-e
ide, méghozzá úgy, hogy az ellenforradalom fölfalja m a j d a forradalom gyermekeit,
akik közül pedig már sokat a forradalom olykor önpusztító dühe is halálba küldött? . . . Ködfátyolos délelőtt volt. A két márványobeliszkhez tűzoltólétrákat .támasztottak: vállalkozó kedvű emberek kalapáccsal próbálták leverni az aranyozott csillagokat. Az obeliszkek tonnányi nehezéke alatt kiskatonák feküdtek, istenben n e m
híve, így a föltámadás minden reménye nélkül, immár tizenegy éve. Kiskatonák, akik
itt haltak meg, akiknek sokszor melléjük temették levágot karjukat, lefűrészelt lábukat. Ezekben a pillanatokban úgy tűnt, értelmetlenül haltak meg, ráadásul mit sem
tudva a személyi kultuszról, amelyről különben sem tehettek.
Pillanatfölvétel —.a történelem egy fájdalmasan torz fintoráról. A csillagokat k ü lönben nem tudták leverni. így a tűzoltólétrákat később visszavonták.
A régi portálokra már csak homályosan emlékszem. A „hatósági" húsbolt kirakatában vér csorgott a kampókra akasztott hatalmas húsdarabokból; hitelre lehetett
vásárolni a Köztisztviselőknél, ahonnan cselédlányok szállították haza nagy kaskákban a lisztet, cukrot, likőrt, ananászt. Írógépet árult Wirth és Rengei, Sandberg látszerész volt. Futballjátékot lehetett pöcögtetni á Párisi Nagyáruház földszintjén és
nyikorgó falépcsőn kellett felmenni a félhomályos emeletre, ahol mesefilmeket vásárolhattunk. Hatalmas és titokzatos előcsarnoka volt a Szeged—Csongrádi Takarékpénztárnak, és Pető-sorsjegyet árultak a bank mellett. A várostól kapott pénzen nyitott
boltot a városi bérház földszintjén a gólkirály-futballista, a Sóhajok H í d j a alatt
pedig rendőrőrszoba húzódott meg.
A rendőrség később visszatért a térre, egy másmilyen egyenruhában. A nagykávéház és szálló így egy időre nélkülözte a vidámságot, amely oly hosszú időn át
elválaszthatatlanul a sajátja volt. Zord fegyveres posztolt a stratégiai szempontból
igen helytelenül épen hagyott árkádok alatt, ezért aztán inkább a Vörösmarty utcán
ballagtunk ki a Tisza-partra, vagy ha nagyon ráértünk, akkor elkanyarodtunk a Vár
utca felé. Pedig egy hangversenyterem is volt a nevezett épületben, amelydől a különben igen mértéktartó idegenforgalmi prospektus is azt állította, hogy akusztikailag
városunkban a legkitűnőbb. Ü j r a az eltűnődés mentségéhez folyamodva azóta is
154

SZŰCS

ARPAD:

A

SZEGEDI

SZÉCHENYI

TÉR

gyakran kérdem önmagamtól: vajon nem tévedünk mi valahol és valamiben, amikor
ilyen nagy jelentőséget tulajdonítunk az akusztikának?
A folyó felé különben szűk utcák vezetnek. Ahogy az építész mondaná: kissé
rossz a légtérarányuk. Hűvös időben vad, alattomos szelek fújnak erről, végigsöpörve a téren. De amikor eljön a tavasz, erről árad a napfény is. Érezni a
vízszagot.
Ilyenkor minden újraéled. Kirakják a székeket — Himnusz bácsi se jön már
beguberálni egy-egy üldögélésért a húsz fillért, és Kánya se mutogatja aszott hátsófelét a csúfolódó gyerekhadnak, meg Szúnyog úr se kínálja portékáját nyakába
akasztott áruházából —, jönnek és süttetik magukat a nappal a nyugdíjasok, akik
legföljebb csak véleményükkel vagy inkább rezignáció jukkái veszik ki részüket mindennapjainkból. Jönnek a miniszoknyás csajok, a hosszú hajú ifjú fejek, bömbölnek
a táskarádiók. Néha még gitárpengés is hallik, meg gyereksírás, ha felbukik a lépteit
most próbálgató kislegény.
Itt élünk. Ide jövünk, erre az ötvenezer négyzetméterre. Hogy jó levegőt szívjunk, hogy megnézzük vagy megszóljuk egymást. Jövünk, hogy megmutassuk új
ruhánkat, hogy találkozzunk ismerősünkkel. Jövünk, hogy ismerkedjünk, hogy beleszeressünk valakibe. Jövünk, mert szomorúak vagyunk, mert letörtek vagyunk. Jólesik elnézegetni ilyenkor a virágokat, a platánfák lombozatát, a telt combokat,
a jótéteményként elővillanó bugyikat. Jövünk.
S este, amikor elcsöndesül már a város, és aki álmos, nyugovóra tér, kinyit
a bár is. A házban, ahol vagy százhúsz esztendővel ezelőtt hazai történelmet csináltak, rögtön kezdődik a műsor. Még néhány perc, és a vonzó külsejű hölgy
kipattintja ruháján az első kapcsot.
Világvárosiasodunk.

UHtUIISl
S. L.

MŰVÉSZET

KIÁLLÍTÁSI NAPLÓ

L I P T Á K PÁL G R A F I K A I K I Á L L Í T Á S A

GYULÁN

Lipták Pálról legközelebbi barátai, ismerősei kb. két és fél-három éve t u d j á k ,
hogy a sokféleképpen kezelt olajképek, temperák és tusrajzok után sokszorosított
grafikával és kisplasztikával kísérletezik. S bár e kísérletezésnek már első termékei
is elismerést váltottak ki, eredményeit nem aprózta el, nem jelentkezett velük csoportos kiállításokon. (Oda továbbra is a számára hagyományos technikával alkotott
műveket küldte.) Példás kitartással és igényességgel szelektálva az elkészült műveket, s tovább kutatva a technikában rejlő lehetőségeket, érdekesen új, önmagában
is megálló egységet hozott létre, melyből a gyulai múzeumban 1969. szeptember
28-án megnyílt önálló kiállításán 45 papírmetszetet, 28 érmet és — részben nyilván
a változatosság kedvéért, részben talán a folytonosság érzékeltetéseként — 10 d b
tusrajzot mutatott be.
Most bemutatott és korábbi műveire egyaránt jellemző, hogy a külső történés
ábrázolását többnyire saját szubjektumának, érzésvilágának kivetítése, megjelenítése
helyettesíti.
Érdemes ebből a szempontból hosszabban időzni egyik jellegzetes m ű f a j á n a k :
az életképnek néhány érdekes darabjánál. Az „életkép" itt természetesen erősen idézőjelben értendő, hiszen a hagyományos értelemben vett életképtől még azokat a
metszeteket is igen nagy távolság választja el, amelyek (pl. Késői érkezés, Kéttornyos falu, A kerítésen túl, Tejpiacon stb.) még leginkább magukon viselik e m ű f a j
sajátosságait. A figyelmes szemlélődő számára egy pillanatig sem kétséges, hogy a
művész számára itt nem a legelőről hazatérő állatok, vagy a piacon szorgoskodó aszszonyok — tehát nem maga a jelenet — a fontos, hanem a jelenet ürügyén kifejezhető érzelmek, melyek csak részben fakadnak magából a témából. Részben a centrális szerkesztés révén (szabálytalanul kimetszett fekete mező közepén kivillanó
fehér falusi ház és két öregasszony) távolodik el még inkább a hagyományos életképtől
a „Jön az ősz, Szabóék meszelnek" című kép, melyből a ház előtt szorgoskodó,
hajladozó öregasszonyokat felülről szemlélő humor éppúgy sugárzik, mint az élet
örök rendje szerint cselekvő, dolgukat végző egyszerű emberek iránt érzett szeretet.
Tovább szemlélve az e műfajjal rokonítható képeket, „A magányos ember estéje",
„A kétbivalyos ember", a „Legelő juhok", a „Magányos asszony háza", a „Látomásos idők", a „Nem várt vendégek érkezése", az „Ünnepnapok emléke" stb.'című műveket kell megemlíteni. Ezekből a művekből már hiányzik a hajdani életképek minden formai és hangulati sallangja, s — ami talán a legfontosabb — az egykori megszokott fordulatok az érzelmi-gondolati tartalmat hordozó motívumokká nemesedtek.
Ilyen motívumok: a „pásztor", a „bivalyos ember", a „lovasok" stb.
Mielőtt azonban megpróbálnánk reprodukálni, hogy mi is az a tartalom, melyet
e motívumok hordoznak, nézzük tovább a kiállított műveket.
156

A tájképek szintén az előzőekhez hasonló tendenciákat tükröznek: Vannak metszetek, melyeken a városkép „ábrázolása" dominál (Városkép két felhővel, Fekete
ház fekete kerítéssel stb.), míg pl. a „Régi város tornyai" c. képen már inkább az
indulat, a felfűtött lelkiállapot kivetítése.
Más képeket első pillanatra a „munkaábrázolás" fog tematikai egységbe. Míg
azonban az „Évszakok: Nyár" vagy a „Szénagyűjtő" című képeken az érzelmi telítettség ellenére is az ábrázolás a döntő, addig a „Vágják a nádat a Körösön" már
inkább jelkép: a kemény hideggel — a természettel küszködő ember jelképe.
Az iskolázottság, a kifinomult gyakorlat hiánya érmein sem érződik. E m ű f a j
bemutatott darabjai is kiforrott, érett művészt sejtetnek: néhányukat a finomkodás
nélküli nagyvonalú felületkezelés jellemzi, míg mások inkább gondos megmunkáltságukkal, művességükkel tűnnek ki. Olyanok ezek a felületek sokszor, mintha a képlékeny, izzó anyag önmagától hozta volna létre (Formák I—II., Vízen, Békéscsaba
stb.). Témaválasztása — természetszerűleg — sok szállal kapcsolódik a metszetekhez
(illetve korábbi más technikával alkotott műveihez). Külön elemzést érdemelne,
hogy az olyan állandó témák, mint a „Pásztor", az „öreg templom", „Békéscsaba",
a „Lovas" stb. hogyan jelenik meg a színes temperán vagy olajképen, a fekete-fehér
metszeten és a többdimenziós plaketten. Annyi mindenesetre elmondható, hogy érmeire is az ábrázoláson túlmutató motívumkeresés a jellemző (pl. A szék), s hogy
e m ű f a j darabjai a metszetek és rajzok egyenrangú társai.
De végre hát mi is a funkciójuk ezeknek a sokat emlegetett motívumoknak?
Lipták Pál illúziók nélkül szemléli ezt a mi, egyre nagyobb ellentmondásoktól feszülő, biztos fogódzókat sem mindig nyújtó világunkat. Illúziók nélkül szemléli, de
nem szenvtelenül. Minden idegszálát megfeszítő munkával, a világot és önmagát
mindig újraértékelő és. újrateremtő alkotásokkal igyekszik megtalálni azokat a stabil pontokat, melyekre támaszkodva egy élet és egy életmű kiteljesedhet. E szilárd
pontok kutatása jegyében születnek a motívumok. Néha a gyerekkori élményekhez
tér vissza (Ünnepnapok emléke, Három királyok), néha a néphiedelem világát hívja
segítségül lelkiállapota kifejezéséhez (Látomásos idők), legtöbbször azonban a sallangmentes, értelmes, szép életet élő egyszerű emberek világához menekül (pl. a
fentebb bemutatott „életképek"). E sajátos, zaklatott művészi világ hordozója, megjelenési formája tehát a fentebb ismertetett motívumrendszer. A- kiállítás drámai
feszültségű alaphangjában — mint talán az eddigiekből is kiderült — tragikus és
groteszk-humoros árnyalatok egyaránt találhatók. Hangulati sokszínűségét érzékeltetik egyalakos kompozíciói is: a „Szegény asszony kenyere" a tragikus riadtság,
a „Merengő" a szomorú ellágyulás s a „Messzenéző" talán a bajokon úrrá levő,
előre néző optimizmus lelkiállapotát érzékelteti.
A kiállítás kapcsán elmondhatjuk tehát, hogy új, markáns vonásokkal gazdagodott egy gondosan szerkesztett életmű, s hogy új, értékes színfolttal gazdagodott vidékünk képzőművészete. Bizonyára ez fejeződik ki a kiállítás iránt megnyilvánuló
érdeklődésben is. 1970-ben ugyanis sor kerül az anyag kaposvári és valószínűleg
veszprémi bemutatójára, s folynak a tárgyalások a külföldi (pozsonyi) bemutatóról is.
G. VASS ISTVÁN

157

„APÁM
KILENCVENÉVES"*

* Tápai Antal szobrászművész önvallomását a szegedi Bartók Béla Művelődési O t t honban rendezett kiállítása
alkalmából
közöljük.

TAPAI ANTAL:

APÁM

Szándékom nélkül érett bennem a gondolat, hogy a már négy éve halott Apámat
formázom meg lemezben. Bármilyen portrén dolgoztam, a gyorsan változó, alakuló lemez új és új dolgokat sugallt Apámról. Munka közben, szándékom ellenére, elő-előjött
egy-egy részletforma, ami Apámra emlékeztetett. Ha kemény síkokból, éles szegletekből alakítottam fejet, ha nagyfeszültségű formát kalapáltam, egy-egy részletben Apámra
emlékeztem. Ha összezárt szájat, mély szemgödröket alakítottam, élesen-tisztán, Apám
jelent meg az alakuló formában.
Utolsó munkámon, a Don Quijote-on érett lelki kényszerré, hogy kikovácsoljam
Apám portréját. Az utolsó évét élő Apámat formázom meg, a kilencvenéveset. Amikor
az élet befejezte arcán a munkáját, kivéste az arc minden vonását, és az arc minden formájának sors a fedezete. Az utolsó évben még éjjelre sem tette le báránybőr sapkáját.
Azzal együtt kalapálom ki.
Lemezt szereztem. Kikészítettem a szerszámokat — olyan érzéssel, mint mikor a
nikotinéhes ember cigarettáját veszi elő —, öt reszelőt (ha igazítani kell a szerszámokon), fa- és acéldomborítókat, rövideket az orrszárnyakhoz és félmétereseket a fejtetőhöz. Négyféle kalapácsot: rövid vasú hosszú nyelű, hosszú vasú rövid nyelű, rövid vasú
rövid nyelű és hosszú nyelű hosszú vasú kalapácsokat. Rendbe hoztam a „lángszórómat". Satut, platnit leporoltam. Papírt, ceruzát készítettem ki, hogy feljegyezzem a
munkám mozzanatait. Vattával bedugtam a füleimet, és megkezdtem a kovácsolást.
Először a szemgödröket mélyítettem be. Kapáló mozdulattal oldalról húztam oda
anyagot. Mikor elég anyag összegyűlt, kisebb domborítókalapáccsal deszkán és a vasplatni élén képeztem tovább. Miközben a kezem mozgott, egy gondolat fészkelődött
bennem, be-betört a tudatomba. Meg kellett állni mozdulat k ö z b e n . . . A mély gödrök
beszédesebbek nagy, negatív formájukkal, mintha szemhéjakkal bontanám m e g . . . Én
fogtam le a szemét, de soha nem mélyült egybe szeretettel a tekintetünk. Talán erre az
S. L.

emlékemre reagálok, ha üresen hagyom a g ö d r ö k e t . . . mindegy, plasztikai értéke a száraz kis szemhéjaknak úgy sincs, szinte eltűntek szemei mély csontgödreikben. Maradjanak üresek.
Hosszú vasú kalapáccsal kinyomtam — negatív oldalról — a két szegletes pofacsontot, az ázsiai jellegű nagy mongolcsontokat. Ez Tápai-jelleg, mind a nyolc testvére
örökölte, még a nők is. Bizonytalan testtartásban, ferdeszögben nyomóütéssel dolgoztam, a lemezt csak két oldalról támasztottam alá. Kalapácsot váltottam, és magam felé,
húzómozdulatokkal, a platnin folytattam a járomívek modellírozását. Közben egy emlékem zaklatott fel, a fütyülést is abba kellett hagynom . . . feles paprikaföldön dolgoztunk, és egy nagy kosár földes palántát kellett átvinni a hosszú pántlikaföld másik végére.
Tizennyolc, húszévesek voltunk, Bátyámmal lassan, kínlódva vittük a nehéz kosarat, leletettük pihenni. Apám türelmetlen káromkodással felkapta egyedül. Szinte recsegtek
az izmai, miközben vitte az óriási kosarat, és mi — a két erős legényfia — megszégyenülten kullogtunk utána. Nagyakaratú, nagyhitű ember volt, akit a nehéz élet edzett
ilyenné. A járomív alatt — lényeges vonásként — egy mély árok húzódott az arcán. Jól
emlékeztem reá. Sokszor elnéztem evés közben, mikor a nagy rágóizom kötegei ugrálva
átszelték ezt a ráncot. Tarhonya, paprikás krumpli, szalonna volt az étele.
Erőszakkal, kemény ütésekkel begyűrtem az árokba a lemezt. Anyámtól tudtam
meg, hogy Nagyapám földműves napszámos, alkalmi kubikos, garázda részeges ember
volt, aki télvíz idején részegen kiverte nyolc gyermekét, akik a tanya körül szárkúpokban húzódnak meg éjszakára. Sablontörténete volt ez a múlt századvég monostori tanyavilágának.
Kicsit keserű volt a szám, miközben gépiesen a járomcsontok alatti mély orcagödröket — kisebb vasú domborítókalapáccsal — öt-hat erős, egyenes ütéssel benyomtam.
Valami szívós primitív jelleg, hogy a nagy járomcsontok pozitív formáinak kontrasztjaként, az orcadombok helyén lyukak vannak. Ez ad keménységet az arcnak. Másoknak itt
simák, domborúak a f o r m á k . . . ha majd kislányomat, a Pirót kovácsolom, csupa domború formából képezem ki. Csupa derű, csupa életigenlés lesz. Most komor ellentéteket,
szélsőségesen pozitív és negatív formákat kalapálok, ahol a negatív formák is karakteradóak. Az orr-ajkbarázdánál szinte a koponyára száradt a bőr. Kevés mozdulattal, egyetlen Szerszámmal kiképezhettem... ez a vonás tette fagyossá, zárkózottá az arcot. Az is
volt, soha nem tárulkozott ki bizalommal senki felé.
Az egyenes csontú keskeny orr, tág orrszárnyakkal nem illik erre az arcra. Ez nagyanyai örökség l e h e t . . . Már alig emlékszem töpörödött alakjára. Esett a munkám hőfoka. Különösebb emóciók nélkül formáztam ki a fej már kialakult öblében — rövid
kis domborítókkal — a keskeny orrhátat és a tágult orrszárnyakat. Utána — kis domborítókalapáccsal és vékony talpú acéldomborítóval — rátértem az egyetlen vonalból
álló száj behúzására. Ez a vonal beszédesebb, kifejezőbb bármilyen húsos szájképződménynél. Ez a vonal magyarázza az első lázadásaim kudarcait az apai hatalom ellen.
Ez tanított meg — szavak nélkül — alkalmazkodni.
A száj kiképzése közben is emlékeimmel, gondolataimmal bíbelődtem . . . Van az
életnek olyan szférája, ahol anatómiai stigmák készülnek. A sors mintázófája (mintázópörölye) csontot, izmot, húst deformál, gyalázatos műhelytitkai lehetnek. Vakon üt-vág,
egy életen keresztül vési, faragja a formáit, elfuserált modelljét csak a halál veszi ki a
kezéből. Anyámtól hallottam, hogy mi lehetett a döntő, hogy Apám jelleme merevvé,
keménnyé és a szája ilyen hideg-szigorúra, ilyen vonallá-zártra fejlődhetett. A Tisza
árterében kubikoló Nagyapám télen, fogadásból, átúszta a Tiszát (öt liter bor volt a tét),
de visszafelé úszva, belefulladt. Mint legidősebb fiúnak, Apámnak a vállára nehezedett
a kisebb testvérek eltartásának a gondja. Már gyermekként megszokta, hogy életek függtek a helytállásától, hogy az akarata verdikt és a szava döntés. Ellentmondás, ellenvélemény ki sem alakulhatott mellette. Megszokta és meg is követelte, hogy hozzá alkalmazkodjanak . . . Bevallom, nehéz volt.
Miközben úgy éreztem, hogy a lemezzel beszélgetek, lassan nyomtam a lemezt —
rezegtetéssel segítve — a szegletes, kemény áll alá. Nehezen alakult a szándékom szerint. Satuba kellett fogni és erős görbítővassal húzni be a lemezt, hogy a megfelelő for159

maviszonyok kialakuljanak, de mikor a kritikus ponton átjutottunk — a lemez rugalmassága és kohéziós ereje érvényesülhetett —, szinte magától behúzódott a szegletes
állbütykökig. Innen könnyen behúzhattam — két fa között — a fülek mögé. A művelet
után olyan merev és kemény lett a lemez, hogy nem mertem rajta tovább dolgozni. Három napig egyéb munkák foglaltak le, és mikor ismét kézbe vettem a lemezt, megdöbbentem: a pattanásig feszült lemezben három nap alatt a merevség feloldódott, és könynyen kialakíthattam a nyak bőrizmát. Talán a molekulák vándorolhatnak a lemezben,
és az anyag belső mozgásával a feszültségkülönbség önmagától oldódik. Ezt a feltevést
ellenőrizhettem. Egy Lenin-portré már két hónapja áll a műtermemben. Az áll alatt
még fejleszteni kellene, de elértem rajta a szakítás határát, és a rossz lángszórommal
akkor nem lágyíthattam ki. A próba igazolta a feltevésemet, a feszültség megszűnt, és
a Lenin-szobron feljebb tolhattam a szakáll mögötti területet. Talán fizikai törvény:
Minél nagyobb egy anyag kohéziója, annál jobban mozoghatnak a molekulái; és minél
kisebb ez az erő, annál csendesebbek a részecskéi.
Furcsa gondolatokkal dolgoztam tovább Apám portréján . . . A vörösréznek önmozgása van, majdhogynem élő anyag. Minden ütésben úgy éreztem, hogy Apám akarata
determinálja az enyémet, és — a lemez lehetőségei — a kemény anyag akarata determinálja mindkettőnkét; úgy éreztem, hogy hárman együtt alkotunk, hiszen Apám szobrában az élet utolsó fázisát akartam kifejezni. Azt, amikor eg3' hatalmas akarat kiég,
keménység, erő megadja m a g á t . . . az én 90 éves megszelídült Apámat akartam ábrázolni, akinek utolsó órájában simogattam a fejét, de a szobor nem megtört öreget ábrázol, hanem szinte hús nélkül, elnyúzottan is stabil akaraterőt ábrázol. Embert, akit négy
évvel a halála után a lemezzel és emlékeimmel viaskodva értettem meg.

MÜVÉSZEK
A TISZA PARTJÁN

TÓTH
SÁNDOR
„Nem a pacsirta fontos, csak a dal" — írta Juhász Gyula a Testamentumban,
s Tóth Sándor is ezt vallja prózában.
— Aki kíváncsi a munkáimra, nézze meg, s ne cikkeket olvasson róla — mondja
határozott hangon. Igaza van. Mégis a művek és a művész szükségszerű elválaszthatatlansága miatt egy művészportré is az alkotások megismerését segíti elő, s külöS. L.

TÓTH

SÁNDOR: MOTORCSÓNAK VERSENY
(BALRA
FENT):
HULLÁM
(JOBBRA
FENT) : A L V O ( B A L R A L E N T ) : I S T V Á N K I R Á L Y ( J O B B R A L E N T )

BOZSIK
FT O Z r t

ISTVÁN

n i . l n i l i v r m i .

RAJZA

TÁTJAT

ACT.

nősen igaz ez Tóth Sándornál, kinek ars poeticája: A művészet hivatása az érzelmi
kapcsolatok családon és kis közösségen túli kiépítése a világban. Rokon ez az életprogram a Bartókéval. („Az én vezéreszmém a z o n b a n . . . a népek testvérré válásának
eszméje, a testvérré válás' minden háborúság és minden viszály ellenére..." Bartók
Béla).
1933-ban született Miskolcon. 1951-ben az érettségi után a Budapesti Képzőművészeti Főiskola Általános Főtanszakára jelentkezett. Festő akart lenni, főleg
a monumentalitás vonzotta. Hincz Gyula és Papp Gyula vezetésével folytatta itt
tanulmányait. 1953-ban átment a szobrász tanszakra, és egy évig Gyenes Tamás,
majd Kisfaludi Stróbl Zsigmond tanítványa lett. Manapság divat a mestereket megtagadni, ő elismeréssel emlékezik meg róluk, főleg Stróbl mesterről, akinek öt évig
volt tanítványa.
Gyenes Tamás és Szabó Iván 1954-ben hozták le először tanítványaikat Hódmezővásárhelyre, a művésztelepre. A város képzőművészeti hagyományai, atmoszférája, -a művészetet tisztelő-szerető lakossága mind vonzóerő a fiatal művészeknek.
Öt éven keresztül minden nyáron egy-másfél hónapot töltött Vásárhelyen, és 1959ben, amikor szobrász oklevelét megkapta, az öt év hatására Vásárhelyen, a művésztelepen kezdett dolgozni. 1961-ben Tury Géza, a Szegedi Városi Tanács Művelődésügyi
Osztálya akkori vezetője ment el érte Vásárhelyre, s hívta meg Szegedre, hogy részt
vegyen a művészeti gimnázium megszervezésében. Azóta itt tanít Szegeden a Tömörkény István Gimnázium és Művészeti Szakközépiskolában.
Kicsiny lakásának könyvszekrényében s tetején zsúfolva sorakoznak az érmek,
szobrok. Közel 70 katalógus tanúskodik eddigi munkájáról. 1955-ben szerepelt először
kiállításon, akkor az Ernst Múzeumban mutatták be néhány fiatal képzőművész alkotásait. Itt találkozunk legkorábban — katalógusban — Tóth Sándor nevével. Azóta
1964-ben Hódmezővásárhelyen, Szegeden, Gyulán, 1966-ban Szegeden és Makón, 1969ben Szabadkán volt önálló kiállítása és sok kollektív kiállításon szerepelt. Többek
között a szegedieknek a Nemzeti Galériában megrendezett kiállításán, a X. és XI.
Nemzeti Tárlaton. Műveit egyformán ismeri a miskolci, pécsi, tihanyi közönség.
1968-ban megkapta a Szegedi Nyári Tárlat díját.
— Szeretek dolgozni, s a szobrászat is olyan terület, ahol a maradandóságnak
megvan a lehetősége. Az élet lényege „egyszerű", mint évezredekkel ezelőtt, és
majdani tízezer évek után: születünk, kiteljesedünk, meghalunk, és szeretnénk
kiteljesedésünkből valami keveset továbbadni, hogy ne halljunk meg teljesen — írta
1967-ben a vásárhelyi vitához szánt hozzászólásában, a Tiszatáj-ban. Ez a vágy nagy
ösztönzőerő benne, a legnehezebb munkáktól sem riad meg, ha abban látja önmaga
kifejezésének lehetőségét. Az élet lényegét, a világ egyszerű és csodálatos harmóniájának egységét, megújuló ritmusát keresi munkáiban, s nem véletlenül idézi 1966-os
katalógusa mottójaként Leonardo da Vincit: „ . . . Aki nem a természetet, a mesterek
mesterét választja példaképül, hiába fáradozik." Tóth Sándor is a természetet s az
embert keresi alkotásaiban. Hogy műfajban a domborítás, a portré, a kisplasztika
vagy az érem áll hozzá legközelebb? — nehéz eldönteni.
Időben a domborítások előzik meg a többi műfajt. Már 1960-ban jelentkezett
velük. A domborításokat a közlési vágy, a nemes anyagban való kifejezés igénye
hozta létre. Témájukban jórészt a család köré csoportosulnak, a legmélyebb emberi
humanitás szól belőlük. „Elsősorban ember légy, s csak azután művész" — írta
Rodin testamentumában. Ezekből a művekből is elsősorban az ember tárulkozik ki,
s ha a kis családi közöisség öröme, törekvése, célja találkozik a társadalommal,
az mindenképpen az emberiség harmóniáját szolgálja. Költői fogantatású lemezdomborításai közül az allegorikus Béke még 1960-ban keletkezett. Az ebből az időből
származó művek, mint a Tavasz, Szerelmesek, Jegyesek — két ember kapcsolatának
kialakulását kísérik. Később a gyermekekkel is kibővülő család lesz állandó témája.
(Várakozás, Család I., Család II., Fürdetés.)
A görög formakultúra hatása már a kezdeti alkotásoknál is látható. A kisplasztikák legszebb darabjai közé tartoznak az Ikrek variánsai, a portrék közül pedig
5 Tiszatáj

161

azok, amelyek a feleségről készültek. Kifejezési eszközei az utóbbi időben gazdagodtak, a szobrászat mind több m ű f a j á t hódítja meg. Mostanában kevesebb az allegorikus lemezdomborítás, s ezek funkcióját részben az érmek beszédessége veszi át.
Az első érmeket még 1953—54-ben készítette, de csak 1965 óta foglalkozik rendszeresen érmekkel. A mintegy 100 érem legnagyobb része portré, családtagokról, és
az általa megbecsült nagyságokról (Juhász Gyula, Dugonics András, Kazinczy Ferenc,
Vedres István, Dinnyés Ferenc, Vaszy Viktor, Papp Lajos) készültek. A plakettek
közül míves kidolgozásukkal kiemelkedik pl. a Balaton sorozat, melynél a mozgékony felület, a dinamikusság a természet szinte élő jelenlétét, a sima, fényes felület
a nemes fémekhez való vonzódását mutatja.
Tóth Sándor legutóbb Szabadkán, a testvérvárossal való cserekiállításon m u t a t kozott be. Itt sem ez az első szereplése, már a tavalyelőtti és a tavalyi kollektív
cserekiállításon is részt vett. Ilyen teljes képet azonban még hazai kiállításain sem
kaptunk a művészről, mint most Szabadkán, ö t domborítást, 15 kisplasztikát — közöttük az Ikrek kompozíciókat — és 30 plakettet láthattunk a Szabadkai Képzőművészeti Találkozó kiállítási szalonjában. Az újvidéki Magyar Szó a kiállított művek
közül különösen a bronzérmeket dicséri: „Ebben a műfajban mutatkozik meg leginkább elhivatottsága, újat teremtő ereje" — írta Ács József. November 21-én pedig
a Képcsarnok Vállalat Kárász utcai helyiségében portréi, 50 érem és az Ikrek variációi kerültek bemutatásra.
Köztéri műveivel találkozunk Szegeden — itt vannak felállítva Rózsa Ferenc,
Gellért Albert és Juhász Gyula domborművei, - Kecskeméten Kada Elek mészkő
mellszobra, Kaposvárott Lenin-domborítása látható, Perecesen a vájáriskolában pedig
diplomamunkája, életnagyságú bányászszobra.
A Művészeti Szakközépiskolában végzett alkotó-nevelő munka és a városi képzőművész kör vezetése sok időt vesz igénybe a művésztől, de megvan az eredménye.
A kör az amatőr képzőművészeti körök tavalyi országos debreceni versenyén — ahol
64 kör indult — III. díjat kapott, s a körvezető m u n k á j á t külön díjjal jutalmazták.
Végül — hogy teljes képet kapjunk — közéleti tevékenységét is meg kell említeni. Nemcsak az alatt a másfél év alatt, amíg a városi tanács művészeti főelőadója volt, vett részt minden művészeti rendezvény előkészítésében és lebonyolításában. Hét éve, amióta Szegeden van, aktív formálója a város művészeti életének,
tevékenysége, véleménynyilvánítása, másokat is magával ragadó, forrongó, t e r vekkel teli, dinamikus egyénisége nagy szerepet játszik abban, hogy az utóbbi években a város képzőművészeti élete fejlődik.
Ennyit a művészről és a művekről. Vajon sikerült-e egyéniségét és alkotásai
lényegét megközelíteni? A művész 1964-es katalógusa mottójául Juhász Ferenc sorait
választotta,: „Mert más ki mondaná el helyettem, amit csak én tudok." Az alkotói
pálya megítéléséhez a művek feleletét kell választanunk.
LACZÓ KATALIN

162

SZEPSI CSOMBOR MÁRTON S Z I K S Z Ó I
EMLÉKTÁBLÁJA ELŐTT*
Az az elhatározás, hogy a szikszói állami gimnázium Szepsi Csombor Márton nevét veszi fel, s tiszteletére emléktáblát állít, örömmel tölti el régi magyar művelődésünk
minden ismerőjét és barátját. Ez a Csombor Márton halála után 367 évvel bekövetkező
megtiszteltetés figyelmet érdemel, hiszen egy 27 éves korában elhunyt ifjúról van szó,
akit nem világraszóló hőstett, nem közhasznú intézmény alapítása, nem ötletes találmány emelt a nemzeti érdeklődés emlékoszlopára. Író volt csupán, és a literátori rang
— főleg ha nem társult hozzá vagyon és méltóság — édeskeveset jelentett Magyarországon századokon át. E régi századokban, a humanista műveltség birtokosai között, és
éppen a legjobbak, az üldözöttek, a meg nem értettek lelkében gyakran fogamzott meg
az a gondolat, hogy majd az utókor — ahogy ők mondták: a posteritas — fog igazságot
szolgáltatni számukra. Emlékezhetünk rá, hogy Csokonai a XX. vagy XXI. századhoz
fellebbezett, s hasonlóképpen gondolkozott nagy forradalmár költőnk, Batsányi János.
Hosszú távlaton szemlélve a kérdést, igazat kell adnunk a bizakodóknak: a történelem
megszűri az emberi elme műveit, de többnyire igazságosan szűri meg. Az igazságtalanul
homályban maradt szellemi értékekre fény derül, és vannak életművek, amelyek századok múlva kezdik kifejteni hatásukat, de akkor mélyebben és alaposabban, mint a
kortársak között. A hétköznapi rosszindulattal viaskodó Csombor Márton szintén bizakodott az utókorban, s igaza lett: az Europica varietas-t ma összehasonlíthatatlanul
többen olvassák, mint amikor 1620-ban elhagyta Festus János kassai sajtóját.
A mai délelőtt elhangzottak után nem szükséges bizonyítanom a tisztelt közönségnek, hogy Csombor Márton e megbecsülésre nem érdemtelen. Felhasználom inkább ez
ünnepélyes alkalmat arra, hogy a hagyományok értékéről ejtsek néhány szót. Az emberek — mint Marx mondja — „maguk csinálják történelmüket". Ez, sok egyéb mellett,
azt is jelenti, hogy tudatosan kell állást foglalniok saját múltjukkal kapcsolatban. Egészen bizonyos, hogy van a hagyományban romlandó, veszendő is: ami ilyen, nem kár
érte. Ki hiányolja ma a hajdani „úr" fogalmát, vagy azt az állítást, hogy a magyar ún.
„úri nép" lett volna? Hosszú időn keresztül próbálták hagyománnyá tenni, de hazug
volt, értéktelen, kihullott az idő rostáján. Evvel szemben ki akarna lemondani őseink
honvédő helytállásáról, ennek megbecsüléséről? Különösen itt, Szikszón, ahol az 1588-as,
Tardy György megénekelte diadal, hiszem, ma is élő hagyomány.
Legyen azonban itt szó csak az irodalomról, amelyet sok jó okon lehet a nemzet
lelkiismeretének nevezni. Nem állítom, hogy ez a tükör, a nemzeti irodalom mindig
helyesen mutatta a magyarság arcát; volt idő, amikor az önelégültség vonásai is felvillantak rajta, de legnagyobbjaink művészi tükörében a magyarság mindig magára ismerhetett. Nem mondom, hogy az „örök magyar", mert ilyen nincs, hanem a változó
* A Szepsi Csombor-kritikai kiadás szegedi sajtó alá rendezőinek kezdeményezésére 1969.
december 6-án Szepsi Csombor Mártonról elnevezett gimnáziumot avattak a borsod-abaúj-zempléni
Szikszón. A nagy sikerű avatóünnepségen Bán I m r e debreceni egyetemi t a n á r avatta fel az
író emléktábláját, Kulcsár Péter, a szegedi József Attila Tudományegyetem Központi Könyvt á r á n a k osztályvezetője nyitotta meg a Szepsi Csombor-kiállítást, s Kovács Sándor Iván egyet e m i a d j u n k t u s , lapunk kritikai rovatának vezetője mondott ünnepi beszédet.

5*

163

korok változó magyar embere, s ebben a kapcsolatban az emberen van a hangsúly.
Szepsi Csombor Márton Európát akarta közelhozni XVII. századi honfitársaihoz, s ezzel nagyobb szolgálatot tett a hazának, mintha retorikus zengésű ódát írt volna a hazaszeretetről. A hagyomány helyes ápolása: megbecsülni mindent, ami emberileg értékes
és ami nekünk, a mi eszünkjárása szerint, a magunk nyelvén közvetíti az egyetemes
emberséget.
Nem mondom, tisztelt közönség, hogy irodalmi-művelődési hagyományaink ápolására mindent megteszünk. Érthető, hogy jelen életünk bemutatása, egyéni vagy közösségi sorskérdéseink írói megformálása vonzóbb, mint az a szellemi erőfeszítés, amellyel
régibb korok irodalmát magunkévá tesszük. Az is helyes, hogy az irodalmi-művészi
hagyományok közül azokhoz nyúlunk először, amelyek jelen munkánk szellemi erőtartalékai lehetnek, értem ezen irodalmunk forradalmi hagyományait. Mégsem helyeselhető, hogy iskola és népművelés oly keveset merít a gazdag irodalmi múlt tárházából.
Ma talán modern íróink a leghűségesebb sáfárai a múlt irodalmi hagyatékának, n e m
egy nagy költőnk nyilatkozott arról, mily elszakíthatatlan kapcsolatban áll a magyar
szó halhatatlan mestereivel. Helytelenül felfogott modernség az, amely a gyökereket
nem óhajtja tudomásul venni, amely nem tud mit kezdeni a hagyománnyal.
A hagyományok helyes ápolásának, értékesítésének példáját adja a mai ünnepnap.
Nemcsak azért, mert a szűkebb pátria visszaemlékezik századokkal ezelőtt élt jeles
fiára, hanem úgy is, hogy széles köröket mozgósítva, a hagyományt mindjárt életté t e szi. Szepsi Csombor Márton nem irodalmunk nagy klasszikusai, hanem kiemelkedően
érdekes írói közé tartozik, a haza és Európa szellemi összetartozásának hirdetői közé.
Távlattévesztő nacionalizmus volna azt bizonygatni, hogy egyedülállót alkotott, hiszen
láttuk, hogy a hazai polgárosodásért Szenczi Molnár Albert nyomán nem is egyedül
küzdött, de jó tudni, és a magunkénak tudni, hogy m á r a XVII. században voltak olyanok, akik tudatosan kívánták áthasonítani a magyar szellemi életbe, amit a nagyvilágban megcsodálni való értéknek ismertek fel, s ennek a rajongó csodálkozásnak m a r a dandó irodalmi formát tudtak adni.
Ezekkel a gondolatokkal üdvözlöm Szikszó közönségét, az ünnepség megrendezőit,
és adom át Szepsi Csombor Márton emléktábláját a magyar történelmi és irodalmi h a gyomány becsülőinek és továbbplántálóinak.
BÁN IMRE

M E G N Y I T Ó SZAVAK A S Z I K S Z Ó I KIÁLLÍTÁSRA
A szegedi Egyetemi Könyvtár nevében szeretettel köszöntöm Önöket ebből az ü n nepélyes alkalomból, s egyúttal magam is köszönetet mondok azért, hogy alkalmat
teremtettek könyvtárunknak a közreműködésre. Ilyen lehetőség ugyanis nem adódik
túlságosan gyakran. A mai élet és a zsúfolt mindennapok problémái talán nagyon is
lefoglalnak bennünket ahhoz, hogy időnk, energiánk maradjon a régiekre való emlékezésre. És ha — mintegy kötelességszerűen — mégis hátrapillantunk olykor, szemünk rendszerint csak a legkiemelkedőbb csúcsokon akad meg. Pedig — ha továbbfolytatom a képet — nem mondhatok mást, minthogy a csúcsok lenyűgöznek ugyan
méreteikkel, de a virág és a gyümölcs tömege nem r a j t u k terem, hanem a szerényebb
dombok oldalán és a völgyben.
Londonban Szepsi Csombor nevéről nevezett társaság működik, és az Europica
Varietas-t vagy három-négy nyelven olvassák Európa-szerte. Önöktől azonban idehaza nagyon gyakran fogják megkérdezni, ki is az, akiről elnevezték iskolájukat.
Tudjanak majd válaszolni, ismerjék meg őt, és tanulják meg követni is abban,
amiben követésre méltó. Zrínyivé, Petőfivé válni nem adatik meg mindenkinek,
bennük van valami, ami kortársaik fölé emeli őket, ami fölérhetetlen. Szepsi Csombor Mártont nem valami különös, valami utánozhatatlan pozitívum jellemzi, hanem
inkább a negatívumok hiánya, a romlatlanság, a romlatlanság szellemi, erkölcsi, fizikai
164

értelemben. Gyalogszerrel b e j á r j a fél Európát, hajtja a kíváncsiság, mindenhova bekukkant, mindent megkérdez, mindent megtapogat, megszagol. Abban az időben sem volt
egyszerű dolog a külföldi utazás, panaszkodik is eleget a veszedelmekről, alkalmatlanságokról, amik érték, de nem fárad bele, s amint az egyikből kikeveredik, indul
tovább az ismeretlen felé. És amikor hazajön, a tudatlanok, a tapasztalatlanok között
ugyanazzal a lelkes őszinteséggel számol be a világ csodáiról, amivel utazása közben
megbámulta azokat. Nem hallgatja el botlásait,. gyengeségeit, hogy bizony itt-ott
meggondolatlansága bajba sodorta, hogy bizony olykor-olykor hazugságra kényszerült, hogy bizony ő a külhonban is csak az a szegény fiatal deák volt, akinek idehaza
látszik. Ezt meg lehet tanulni tőle: a tudás felé hajtó kíváncsiságot, a fáradhatatlan
célratörést, az őszinte lelkesedést, amely nem szégyelli, hogy vannak előtte ismeretlen
dolgok s nála különb emberek a világon.
Ez a szerény kis kiállítás ebből nem sokat tud megmutatni, de talán segíthet
az érdeklődés felkeltésében, és ad valami ösztönzést a mélyebb megismerésre. S különös jelentőségű, hogy éppen itt nyújtja ezt a lehetőséget. Az az iskola ugyanis,
mely Szepsi Csombor Márton nevét viseli, ennek a névnek a vállalásával bizonyos
kötelezettséget is vállal, s nem is könnyen teljesíthető kötelezettséget. Természetes
dolog, hogy az ifjúság rendszerint az úgynevezett „divatos" szakmák felé törekszik,
és bizony a régi magyar történelem, irodalom manapság aligha nevezhető divatos
szakmának, holott nem kell bizonygatni, mennyire nem élheti egyetlen nemzet sem
saját nemzeti életét a régiség ismerete nélkül. Szepsi Csombor nevének felvételével,
ennek a kis házi múzeumnak a megnyitásával ez az iskola valami olyan hitet kelt,
hogy diákjai között az átlagosnál nagyobb számban akadnak majd olyanok, akik
vállalkoznak a magyar múlt hagyományainak ápolására, emlékeinek felkutatására,
akik netalántán élethivatásuknak fogják választani ezt.
A szegedi Egyetemi Könyvtár nevében megígérhetem a támogatást ehhez az
intézménynek is általában, meg diákjainak is egyenként, mégpedig nemcsak mostanra,
hanem a jövőre nézve is, ha már nem tartoznak iskolájukhoz. Azt hiszem, fognak is
élni ezzel az ígérettel, mert a könyvtár meg nem kerülhető műhely a kutató számára.
Ügy képzelem, hogy az iskola és a könyvtár kapcsolata nem szakad meg ezzel
a megnyitóval, hanem folytatódik, és — a földrajzi távolság ellenére — erősödik,
talán éppen az ehhez hasonló rendezvények révén. Szép lenne ugyanis, ha a mai
alkalom nem maradna kivételes mozzanat iskolájuk életében, hanem kezdete volna
egy nagyszabású vállalkozásnak, s ezeken a tárlókon még sok kiállítás követné egymást, különböző szempontok szerint bemutatva a régi magyar irodalom és történelem
fejezeteit. Ehhez hasonló kezdeményezés aligha van ma iskoláinkban, s ekképpen
az Önök gimnáziuma különleges rangot is vívhatna ki magának, egyúttal pedig
belekóstolnának a tudományos munkába is, hiszen egy kiállítás anyagának összegyűjtése, válogatása, rendezése önmagában is komoly kutatómunkának számít. Nem
szólok most arról, hogy ezek alapján kiadványok is készülhetnének és így tovább,
mert ez nagyon messzire vezetne, s jelen pillanatban még csak a kezdet kezdetén,
egy biztató kezdet kezdetén tartunk. Azt hiszem, ezzel is elégedettek lehetünk.
Kérem, tekintsék meg ezt a kiállítást, melyet a szegedi Egyetemi Könyvtár képviseletében most megnyitok.
KULCSÁR PÉTER

165

TANULMÁNY

SZABOLCSI GÁBOR

A PARASZTNOVELLA
ÉS A S Z E G E D I P A R A S Z T N O V E L L A T A L Á L K O Z Á S A
A KIALAKULÓ SZOCIALISTA I R O D A L O M M A L
A NÉPSZAVA HASÁBJAIN
Madarász Emil és Barta Sándor föllépéséig alig találunk hiteles, a munkásság
életét reális, valós körülményei között ábrázoló munkásnovellát a Népszava oldalain.
A hitelesség, a realitás a parasztnovella sok produktumára sem jellemző, sok a romantikus indítású, elképzelt parasztéletet leíró, lélektanilag téves írás. Ügy tűnik,
a parasztnovella — néhány Farkas Antal-, Ormos Ede-írástól eltekintve — n e m
tudja áttörni azt a naturalista modort és önkényes didaktikusságot, melynek legfoglalkoztatottabb, legismertebb, s munkáskölteményei révén irodalmi elismertséghez
is jutott képviselője Csizmadia Sándor.
A parasztnovella Csizmadiánál sikeresebb művelője Farkas Antal. Újságírói m ű ködését 1902-ben Makón kezdi a Makó és Vidéke című, Ormos Ede által szerkesztett
lapnál. Ormos lapja szocialista lap volt. Kísérletező, bátor, rendkívül intelligens szerkesztésű hetilap, elméleti problémákkal is foglalkozik, s itt még látszik a fiatal Ormoson
Bernstein később levetkezett hatása. A kisvárosi lap Krúdy-, Tömörkény-, Mikszáth-,
Thury-novellákat közöl, s irodalmi törekvéseiben inkább a szegediek hatása látszik,
mint a Pesten induló moderneké. Parasztriportok, helyi novellisták, Tömörkényszuggesztió alatt született, mégis olykor meglepő kulturált kísérletek, a munkásfolklór
utáni érdeklődés jelzi Ormos tudatosan sokoldalú, mégis a szegedi népiesség hatása
alatti érdeklődését — de túllépését is a szegedi népiesek parasztszemléletén. 1903.
április 18-án a lap a makói kőműveslegények sztrájkjáról tudósít, s riportot közöl
a sztrájktanyáróL Leírja a munkásdalok, a sztrájkdalok születését, közli is a s z t r á j k r a
buzdító nóták hirtelen született szövegeit.
Tömörkény több írással szerepel a lapban (A mag története, Délelőtt a kocsmában,
Elintézett ügy, Nazarésusok, Vallatás). B. [Bellovics Bálint] Budapestre került muzeológus Péter-Pál Földeákon címmel szokás-leírást közöl, s a helyi és szegedi novellisták — Ormos Ede, Vetró Lajos Endre, Tóth Mór, a szegedi parasztnovella eleven és
népszerű áramában tartják a fiatal újságírót. Farkas első novelláiban ennek a szegedi
gárdának és Mikszáthnak a hatása látszik, s Farkas élete végéig megmarad e k é t
stílus vonzásában, egyre keserűbben ugyan, s az anekdotázó kedv olykor a fekete
humor tragikus fintorába csap át.
1905-ben kerül a Népszavához, s a lap legtermékenyebb novellistája. Számtalan
karcolatot is közöl, regényeket ír, köztük az elfelejtett Szilaj Péter a legmarkánsabb,
— kísérlet s nem is sikertelenül, a forradalmi parasztregény kimunkálására.
Az anekdotikus novella fáradhatatlan képviselője; valódi anekdotázó — bár más
stílussal is kísérletezik A sémában elsősorban a humor érdekli, s miután gazdag
166

nyelvi leleményű író, sűrűn elvész a téma és az anekdota csattanója a mondatról
mondatra gördülő humorizálásban. A napról napra ömlő novella-áradatban azonban
itt-ott mélyen szatirizáló hajlam is megmutatkozik, s ez időnkint erős gondolati töltést ad az anekdotának. Ilyen az Ünnep készül, melyben a Szentestől Hódmezővásárhelyen, Orosházán át Makóig terjedő hatalmas tanyavilág „kultúrcentrumain", a 48-as
körökön csúfolódik. E körök időnkint és helyenkint az agrárszocialista mozgalmak
erős sejtjei voltak — különösen kubikosvidékeken —, másutt a parasztság tartalom
nélküli tanyai klubjai, az ivás, a kártya, a kormánypártiság hangadóinak kezében.
Semmi közük nem volt már 48-hoz. A mocsárháti kör ilyen, s Farkas adomája keserű
mosolyba fintorul, mikor e kör ünnepét leírja, a birkapaprikással, túróscsuszával,
a Kossuth Ferencnek adott bizalom-szavazással.
Már korai írásaiban átcsap ez a gondolati igény egy megdöbbentő, olykor szinte
ellenszenvesen rideg tréfába, keserű, vigasztalan, szinte érzelem-nélkülien száraz
„ellen-anekdotába". Ezekeben az írásaiban az indítás éppoly színes, játékos, könnyed,
sőt íróilag könnyelmű — egy konyhanyelvi szóvicc kedvéért a szituáció hangulatát is
föláldozza —, mint könnyű, olykor a bohózati elemek fölbukkanásáig szórakoztató
írásaiban. A cselekmény menetében van csak valami, az előadás könnyedségével
ellentétes sötét árnyék, mint A Csikós gyerekek hazamennek-ben
is, ami egyik legszebben, legköltőibben indított novellája. Tanyai élet, aminek idilljét az zavarja,
hogy négy iskolásgyerek gyors egymásutánban meghal. Egyszerűen halnak meg,
az élet rendje se változik, csak az anya sírdogál a változatlan életmenetben, s a f é r j
vigasztalja.
„Ne sírj anyjuk! Legalább itt nem szenvednek többet. Aztán nem fizetünk több
tandíjat mi se."
A halálnak ez a rideg ábrázolása egyik leggyakoribb mondanivalója, s ha nem
a lapban szétszórva olvassuk el a novellákat, hanem egymás mellett, keresve:
parasztnovelláiban miért e halálprobléma az uralkodó, szemléletében a Tömörkényétől és Mikszáthétól lényegesen elütő szemléleti vonást találunk. Gazdag néprajzi ismeretek, etnográfiai hitel, könnyedség, tréfálkozás, anekdotázó hang a fölületen; az
egyéni, a sajátos vonás a parasztanekdoták mélyén húzódik meg. A műveletlenség,
a paraszti hagyománykényszer, az elhagyatott szegénység, a tudatos megalázás, az
állami bürokrácia könnyelműsége és gonoszsága; sötét tragédiák adnak komor hátteret, s teszik hátborzongatóvá a könnyed tréfának látszó anekdotát. Az Istók temet
egyik legmegdöbbentőbb ilyen írása. Istóknak meghal a gyereke, egy dobozba,
„iiskátulába" teszi, s viszi a tisztiorvoshoz halottszemlére. A trafikban leteszi a pultra,
s kicseréli, az orvoshoz egy doboz szivarral megy, aki nem nézi meg a doboz tartalmát, s kiadja a temetési engedélyt, s Istók egy doboz szivarral ballag a temetőbe.
Szinte Gelléri Andor Endre novellájának tréfába oltott tragikus előképe ez a novella. A Tor-ban egy asszony abba hal bele, hogy behozzák a tanyáról az egy éve
a torára vett bárányt, s levágják, megfőzik. A Gyarmati Péter eszé-ben Gyarmati fiát
megharapja egy kutya, s az oltáshoz a szomszéd egészséges kutyájának látleletét viszik — azzal a boldog tudattal, jól becsapták az orvosokat. A beteg ember Kakas
Andrását, aki aratómunkás, s tüdőbajos, a fészerben csalja meg a felesége Szécsi
gazdával, s a szerelembe merevedve rémülten hallja ura fölérzését és köhögését, ahogyan az szeretkező feleségét szólongatva a halálba köhögi magát. — E novellákban
a könnyed előadás olyan tragédiákba fullad, ami az anekdota hátborzongató karikatúrája. Farkas Antal a Gyarmati Péter eszében legalább olyan mértékben mutatja be
a furfang mögötti öngyilkos butaságot, mint amennyire mulat a furfangosságon. —
E módszer olykor arra alkalmas, hogy az emberi lélek riasztó, sötét ösztönös mélységeibe világítson bele. Farkas kísérlete az anekdotikus novellának e lélekrajzi realista
és társadalmi háttérrajzoló, pszichikai és társadalmi mondanivalót kifejező modernizálására nem sikeres kísérlet, s többször ad félig sikerült értéket, mint megrendítő
groteszket, mégis előhírnöke egy később kibomlott szürrealista látásnak, ami a későbbi irodalomban másként jelentkezik, az anekdotikusság kikapcsolásával mondja ki
a társadalom és a lélek kritikáját.
167

Farkasnál nem valószínű, hogy tudatos ez a kísérlet. Benne az irodalmi hagyomány, Mikszáth hatása, Jókai mesélő kedve, a szegediek aprólékos realizmusa és
lélekábrázoló igénye, s bizonyos szocialista tudatosság meglehetősen rendezetlenül keveredik. Nála az anekdotát nem a fölényes elnézés, vagy a cinkos együttérzés, de
nem is a tudatos, leleplező sajnálat diktálja. Farkas hallja az anekdotákat, vagy az
életből ellesi s újra meséli, de közben saját indulatai s a valóságos helyzetben levő
megbotránkoztató elem találkoznak.
Derűsen mesélni akar s egy fölháborodott fintorral fejezi be a szórakoztatónak
indult tréfát. Anekdotáin ilyenkor átüt a naturalizmus hatása is.
*

Érdekes hang a sok parasztnovellista közt a szerkesztő, műfordító, történetíró,
kritikai teljesítményekben is kiemelkedőt produkált Ormos Ede néhány novellája.
Ormos nevét Szántó-Kovács Jánosról írott történeti m u n k á j a őrizte meg a mai közvélemény számára. A Népszava körül csoportosult értelmiségiek egyik legérdekesebb
alakja. A modernekhez húz, de parasztnovellát ír. A nacionalizmus ellensége, de
megbírálja még makói lapszerkesztő korában a Szociáldemokrata Pártot, amiért t á madást intéz a nacionalisták elleni hevében Kossuth ellen. Drámáját Szocialisták
címmel 1906-ban mutatták be Aradon, s eddigi tudomásunk szerint ez az első, szocialista szemléletű drámai mű a magyar irodalomban. A Szántó-Kovács János által
vezetett agrárszocialista mozgalomról írott dráma bemutatója sikert aratott, néhány
előadás után azonban a művet hatósági intézkedésre le kellett venni a műsorról.
Ormos Ede novelláiban a szegedi novella hatása az orosz irodalomból, elsősorban
Dosztojevszkijtől átszármazott lélektani érdeklődés, az erkölcs forrásainak, határainak
vizsgálata és erős antiklerikalizmus nyilvánul meg. Ha paraszttémához nyúl, csak
a szegedi novella stílusában tud fogalmazni, bár szemlélete gyökeresen más, mint
a szegedi parasztnovella művelőié. Nacsády József Palotás Fausztin munkásságával
kapcsolatban nemcsak arra mutat rá, hogy Mikszáthtal a szegedi novella „a végső
lehetőségekig jutott a parasztábrázolásban", hanem arra is, hogy e novella fejlődése
s a valóság, az élet „a helyi viszonyok viharosan gyors továbbfejlődése" a szerzők
hovatartozásának problémáját is fölveti. A korábban a város és parasztnépe között
valóságosan létező egység, amely a szegedi novellisták parasztszemléletének alapja
volt, megbomlott, válságba jutott, és a nép, a parasztság, a tanya melletti állásfoglalás differenciáltabb kérdéssé lett: hajlandó-e a népért rajongó szegedi író nemcsak
az „urak", a „vagyonosok" világával, hanem saját városával is szembefordulni, ha
kell, s a tanya, a paraszt oldalára állni?
Nacsády a szegedi novella művelőiről, Palotásról és néhány társáról azt m o n d j a
„ez időben kitérő magatartást" tanúsítanak. Mikszáth nem érzékelte ezt a tanya-város
ellentétet, nem is ismerte s „nem hurcolta magával tehertételként a szegedieket
eszmei és művészi ellentmondásokba sodró, már megismert, de írói szinten minden
vonatkozásban vállalni mégsem mert korabeli szegedi parasztvalóságot." Mikszáthot
az „mentette meg", számára az a tény tette lehetővé, hogy fölhasználva a szegedi novellában rejlő értékeket, a parasztnovella fejlődését esztétikai szinten előre vigye,
hogy máshonnan jött, s bár szemlélete nem volt haladóbb Palotás Fausztinéknál,
mégsem ismerte a valóság szövevényét, ellentmondásait; jelenségeket fogott meg,
melyek egy valóban meglevő — általános parasztmagatartás jellemzőiként nyertek
esztétikai általánosítást, művészi érvényt.
Ormos a szegedi novella esztétikai eredményeit nem ú j í t j a meg, de eléri nyelvi
erőben, találékonyságban, a paraszti élet valóságának realisztikus rajzában a legjobb
szegediek színvonalát. Amit ő hozzátesz a szegedi stílusú parasztnovellához, az a
parasztság osztályharcos szemlélete, a parasztságon belül is differenciát tevő, a parasztságon belüli érdekellentéteket is föltáró marxista tudatosság. Farkas Antal,
Gergely Győző, Révész Mihály parasztnovelláiban is találkozunk a szegény-gazdag
ellentéttel, náluk azonban ez az ellentét esetlegesnek tűnő, s igen sokszor a kor sema168

tizmusának megfelelően a jóember-rosszember naiv, didaktikus szempontok diktálta
ellentétével jár együtt. Ormosnál, az általa ábrázolt szituációkban ez az ellentét nem
személyi, s még etikai vonatkozásaiban sem az; hanem társadalmi helyzetükből
adódó, szükségképpeni és feloldhatatlan. Különösen meggyőzően példázza ezt novellap á r j a : Jancsi és Peti; s János és Péter. Az első novellában a szereplők még gyerekek.
János a tehetős, Péter a zsellér-paraszt gyerek. Vasárnap délelőtt van, a tehetős Jánoséknál lepény sül. Peti, aki a gyerekjátékok hevében odakeveredik Jánosékhoz,
szintén kap egy darab lepényt, de még mielőtt beleharapna, Jancsi kiüti a kezéből
s a körülöttük ugrándozó kutya kapja be a gyerek által annyira óhajtott lepényt.
Peti sír, Jancsi közömbös. Nincs benne még a gyermeki együttérzés sem; — minek
sóvárogtál olyasmi után, ami nem illet meg — gondoja magában a lepénye után síró
Peti láttán. A gazdag, a jóllakott értetlensége már gyermekkorban meghatározó vonása Jancsi jellemének, s ebből az ekkor még öntudatlan attitűdből mássá nem is fejlődhet, mint amivé felnőtt korára lesz. A második novella — János és Péter a felnőttek világában ábrázolja János és Péter viszonyát. Jancsiból János gazda, Petiből
Péter tanyás lesz. János tulajdonának érzi Pétert, s egész családját, feleségét is,
— meg akarja magának kaparintani az asszonyt, de az ellenáll neki. Jánosnak forr
az epéje, s vár, hogy megmutassa hatalmát. Figyeli Pétert, hogy hanyagságon, hibán
érje. Észreveszi, hogy Péter a falu főterén meghallgatta a szocialisták beszédét.
No várj csak, gondolja, a kezemben vagy már! — Pétert nemsokára behívják katonának. Két véka búzát, „mög öt pöngőt" kér Jánostól, „hogy ne hagyjam mindön
nélkül a családjaimat". János nevetve vág vissza: „Kérjél a cucilistáktól".'
Itt a parasztnovella a szocialista didaktikussággal keveredik, s néhány eleme
háttérbe is szorul, mint például az anticipáló kezdés — erős viszont a néprajziság,
s látható a cselekménj'szövés lazaságában, a mesélő kedve szerint bárhogy alakulható, spontaneitásra törekvő előadásmódban, s a frappáns befejezésben a szegedi
parasztnovella hatása.
Ormos Ede később, nem sűrűn megjelent parasztnovelláiban elhagyja a didaktikusságot, bár novellái nemcsak etikailag, hanem a konkrét társadalmi helyzet
politikai harcait tekintve is: célzatosak. A Péter földmunkára megy lélektani problémát vet föl: a gazdasági kényszer hogyan szorít ki a tanyásbéres paraszti környezetéből egy embert a kubikosok közé, s a kubikosok közt hogyan nő meg emberi
öntudata azáltal, hogy megszűnik kiszolgáltatottságérzése. A kubikoscsoportban
közösségre lel, érzi, itt megvédik őt — ez a mély lélektani kérdés a parasztnovella
eszközei között kibontva Ormos egyik legkitűnőbb írása.
Ormosnál a szegedi típusú parasztnovella szemlélteti és tematikai bővülése nem
csupán a parasztságon belüli osztálytagozódás fölismerésében és ábrázolásában, a
szocializmus eszméi ember- és közösségformáló hatásának megmutatásában rejlik.
Ormosnál jelenik meg a paraszt-földesúr ellentét is. Az A püspök áldása püspökielei árendás-kisparasztok története a földesúr püspökkel. Kevés a termés, s árendaelengedésért küldenek deputációt a püspökhöz. A püspök fogadja őket, meg is áldja
a kérvényezőket, de az árendát nem engedi el.
A szegedi parasztnovella parasztalakja — különösen Tömörkénynél — egy kicsit
a népmesei hős, aki valamilyen furfanggal legyőzi a fölötte levő hatalom erőszakát,
vagy kitér előle, vagy a realitásból fakadó megalázó szituáción egy szokásjog vagy
játékszabály ereje segíti túl a vesztésre állót (Szelet keresnek, Mihály
szóbelizik,
Hithű). Ritkán marad vesztes a szegényparaszt, s ha vesztes marad, az ismeretlen
ellenséggel szemben marad alul, s bezárul a félelem ketrecei közé (Az isten az égben lakik). Tömörkénynél éppen ez a mesehős-motívum emeli ki a konkrét társadalmi közegből azokat a novellákat is, melyek a parasztság belső ellentéteit emelik
föl cselekményben, témában, konfliktusban. Ez a mesehőshöz való hasonlóság azt
sugallja: az általános létharcban, ahol a nagy hal megeszi a kicsit, íme, a parasztban, még a legszegényebben, legkiszolgáltatottabban is van annyi erő, furfang, emberi tartás, olyan autonóm és önmagára épülő személyiségtudat, hogy saját emberi
méltóságáért helytálljon. Ez a szemlélet a kisbirtokos parasztság sajátja, a maga
169

anyagi bázisát, független társadalmi egzisztenciáját megteremtett kis- vagy középparaszt életérzését, észjárását, magatartását fejezi. Az a tanyásbéres, a k i Tömörkénynél a tanyásgazdával szembekerül társadalmilag azonos meghatározottságú gazdájával. Tanyásgazda akar ő is lenni. Egész szemlélete, életkerete, akarata, vágyai
ehhez az életformához kötődnek, itt egy osztályrétegen belüli személyi ellentét a lejátszódott dráma magva, s lényege két személyiség konfliktusa, amelyből a mesehős-alkat kerül ki győztesen. Neki van igaza, azért lehet győztes, de igazát f u r f a n g gal kell érvényre juttatnia. A Szelet kevernek-ben személyi gazdasági érdekei szerint
van igára, a Mihály szóbelizik-ben a paraszti társadalom szokásai szerint van igaza,
az állami jogalkotás felfogásával szemben álló magatartást ez a szokás igazolja, a
Hühü-ben egyéni méltóságtudata szerint van igaza. Az isten az égben
lakik-ban
a kisbirtokosból agrárproletárrá nyomorodó család a személytelen ellenséggel találja magát szemben, s Tömörkény nem is tud igazságot szolgáltatni. Itt a rossz
felvette a megfogható realitáson túli arcot, a konkrét társadalmi így válik csupán
erkölcsivé. Az író az ábrázolt társadalmi folyamat végső mozzanatában az eredendő
emberi gonoszság megfoghatatlanságába
menekül.
Van Tömörkénynek olyan írása is, ami már-már a forradalmiság határát súrolja,
néhány, kubikosokról szóló, melyekben a (teljes írói azonosulással festi „az elgyávult, kiszolgáltatott szegény ember keserű, alattomos" kitöréseit, megfélemedését,
de a beleélés az egyén keserű sorsát éli meg, az egyén föllobbanó düheit érzi sajátmagáénak, nem ismeri azt a determináltságot, ami meghatározza ezt a személyi sorsot, s a forradalmi cselekvés a személyi létharc viszonyai közé szorul: a kubikos az
úrba vágná bele keserűségében a csákányt, aki becsapta, s nem a társadalomba,
melyben az kap védelmet, aki tolvaj, csaló, s az kerül börtönbe, aki igazát keresi.
Ormos novelláiban a parasztnovella formai készletei, néprajzi hitelességre törekvése megmaradnak, de funkciójuk megváltozik. A néprajzi hitelesség a társadalmi
hitelesség egyik elemévé válik; a paraszti kultúra önállósultsága megjelenik ugyan,
de azzal a tanulsággal: ez a kultúra elmaradott. Farkasnál láttuk a paraszti f u r f a n gosság földhözragadt sivárságát, azt, hogy a babonák, tudatlanság, a paraszti önzés és
fösvénység korlátain nem visz túl ez a furfang, s csak látszólag győzelem. Az osztály elmaradottságán belülről az; kívülről, a modern világból látva groteszk, káros,
otromba, nevetnivaló. Farkas a paraszti világ más megnyilvánulásaihoz mégis rokonszenvvel fordul, időnként kellemesen elidőzget parasztadomákon, papcsúfoló f u r fangos merészségen, a parasztság természetközelsége megragadja, idilli hangulatokba
ringatja. Ormos számára ez a paraszti világ legyőzni való ellenfél; a múlt s az
elmaradt jelen valóságának része. Egyik erkölcsi példázata különösen élesen m u tatja meg a paraszti erkölcs kettős dehumanizáltságát. A Két koldus egyik szereplője
egy megvakult zsellér — akit vaksága miatt elűztek a majorból — és egy kolduló
barát. Egyszerre koldulnak egy faluban. A józan ész, a természetesen feltámadó
emberi rokonszenv azt diktálná, hogy a szerencsétlenné vált zsellért támogassa
adományaival a falu népe, mégis a barát zsákja lesz tele, a családot nevelő, m u n kában megvakult zsellérré, az adományozók osztálytársáé üres marad. A falu mítosszal, babonával, önzéssel teli világa nyer itt ábrázolást, aminek mélységét csak
növeli a nyelv különleges, makói-szegedi zamata, balladai, egyes motívumokat másmás tartalommal ismétlő szerkesztésmódja.
Ormosnak is van furfang-novellája, de nem emeli az alkalmi bajon átsegítő
ravaszságot a népi életformát jellemző bölcsesség rangjára. Nála megmarad annak,
ami: a nem kártevő kárörvendés „visszaadtam a kölcsönt" hetyke örömének, a lapító boldogságnak, hogy: na megúsztam. A tehénrevaló-ban
Mihály, a k i eladta a
fejőstehenet a vásáron, elmulatja az árát, s a muzsikus cigányokat hetvenkedéseivel
magukra haragítja. A cigányok bosszúból egész éjjel a tanya körül rázzák a csöngőt,
amit Mihály egyikük nyakába akasztott, s bőgnek hozzá, mint a tehén. Az asszony
folyvást keresi a tehenet, s reggel panaszolja Mihálynak, hogy hazajött a tehén,
itt járkált, bőgött egész éjszaka, mégse találja. Mihály nyugtatgatja: „a lelke vót!"
„De a lélök honnan szödte elő a csöngőt?" — kérdi töprengve a lapító Mihálytól
az asszony.
170

A tréfás hangulatú életképek méltó p á r j a a Cégérszentölés, a kitűnő hódmezővásárhelyi etnográfiai életkép. Itt Ormos maga is elszórakozik a témán, föloldódik
a hangulatban, a szokásleírás, a nyelvi szépség aprólékos megfigyeléseinek ú j r a komponálásában.
Más novellái kisvárosi hivatalnoki, értemiségi, kereskedelmi miliőben játszódnak,
s közös alapproblémájuk az erkölcsnek a polgári világ viszonyai közötti relatív
volta. Olykor eltűnődő, mint az összetépett följelentés ügyésze, aki összetépi a megvesztegethető kishivatalnok ellen írott följelentést, mert rájön a törvény relativitására és igazságtalanságára, s arra: az erkölcs függvény. A lét függvénye, s ha
a kistisztviselő sok gyermekével egész napi munka mellett csak annyit keres, hogy
a létminimum bizonytalan határán ténferegjen, kötelessége önmagán segíteni. Másutt,
mint A kert-ben, indulattal teli erővel a kispolgári álszent jócselekedetet, a Nagybácsiban a gazdag önzését leplezi le s kissé az anyagi gondok különös relativitását. A gazdag rokonokhoz kérni megy a szegény rokon, de hiába megy, a gazdagnak annyi
a valóban meglévő gondja — ami a szegénység felől fényűzésnek, fölöslegesnek
tűnik —, hogy nem tud segíteni. Valamiről le kellene mondani, s ez kényelmetlen. Jót tehetne ugyan, de csak saját kényelmetlensége árán, s ezt nem vállalja.
A szegedi parasztnovella, közelebbről Tömörkény hatása érződik Balogh József
fiatal novellista 1916-ban megjelent hat novelláján. A szerző nyelvi frissesége, a
hódmezővásárhelyi parasztéletnek a szegeditől elütő jól ábrázolt sajátosságai emelik
ki ezt a hat írást a szürke átlagból. Balogh Tömörkény követője, s ha stílusa a valóság megközelítésének etnográfiai és lélektani módszere mesterére utal is, alakjai
mások, mint a szegedi parasztok. Tömörkény, Móra hősei a szegedi nép nagy kirajzásának idején voltak a köznapok emberei, mikor a város lakói Szabadkáig és
Átokházáig benépesítették a sívó homokot, a gyér akácosok, királydinnyés buckák
s vándorló rozsföldek helyén gyümölcsösöket, szőlőket telepítettek, évtizedeken át
embertelen fizikai munkával és állandóan éber okossággal, furfanggal vettek erőt
homokon, aszályon, élték túl a vetést földjükkel együtt kilométerekkel arrébb görgető viharok csapásait s a városi urak vegzálásait. Tömörkény ennek a pionér-népnek, s a városon túl is ismeretekkel rendelkező hajósoknak, a szegedi parasztnak
s a szegedi polgárnak életét rajzolja, s ez az élet teli a paraszti múlt hagyományaival,
mégis, e hagyományok közt olyan emberek élnek, akik a hagyományokat a folyó
élet eszközeiként élik, egyéniségük nem rabja a paraszti lét anyagi és erkölcsi törvényeinek, csak azok keretében folyik, s akiknek élete nyomán ez a paraszti hagyományanyag is változik. Tömörkény parasztszemléletében van valami dinamikus elem,
ami a paraszti életforma fejlődésének a polgári élet irányába történő mozgását sejteti. Balogh hódmezővásárhelyi parasztokat bemutató írásai kínosabbak, merevebbek,
egy valóban mozdulatlan paraszti lét képei.
Balogh írásai átmenetet alkotnak a riport és a novella közt. Mint riportok is
megrekednek az egyediségben, a paraszti különösség bemutatásában, s elsősorbem
a nyelv jellemző erejét ízlelgetik, mint a Hazafelé-ben, s a Kettesben állomási
jelenetében. Az elsőben az öreg parasztok lányokkal évődő humora, a lányok visszaévődése a téma, ami a fiatal novellistát megejtette. A másikban két öreg paraszt
beszélget a háborús világról, a félmondatokkal beszélő öregek bölcsessége, tapasztalata, s az ebből fakadó ítélet a világ fölött az írói téma. A mozdulatlan hódmezővásárhelyi parasztélet sötét mélységét — ami Tornyai képeinek olyan elidegeníthetetlen sajátja — egy novellája tárja fel: az István bőségben is éhezik. Nemcsak
az önmagával szemben is fösvény paraszt portréja ez az írás; a magyar Pehyerek-é,
aki nyakig ül a uan-ban, mégsem eszik se csirkét, se galambot, de még a parasztvárosok napszámosainak gyorsan laktató, de kevés tűrést adó ételét, a dinnyét sem,
mert „dérága"; avas szalonnát ebédel, hiszen „attul tűr a parasztembör". A részvétlen,
rideg, az emberi érzésekre vak környezet, a közönyösen, rendülés nélkül szemlélt
halál, s a parasztnovella hangulatán túllépő expresszív bizarrság nyugtalanító nyomorúsággal és félelemmel teli sorsként jeleníti meg azt a paraszti életformát, melynek
típusa ez az értelem és cél nélkül aszkéta fösvény, s mely életformának természetes
171

gesztusa a halállal való rezzenetlen szembenézés. Ez a paraszti lét az elmúlás elől
a k a r j a jelenét konzerválni, nincs mozgási energiája, s ez pusztulásának oka. Jellemző az örömös virradat tanulsága is. Détárékhoz, Tarjánba hazajött a katona fiú.
Bal karjának a fele hiányzik. Az anyában nagy a fájdalom, de öröme is nagy; s a
természetes szót mondja fiának: „Csakhogy te mögmaradtál." Ez a belenyugvás
a sorsba, s a kisebbik rossz fölötti hálás öröm, ez is a statikus parasztszemlélet és
a statikus parasztéletforma megnyilvánulása, mint ahogy a Bordás-ban megírt tanyasi
életkép is az. Bordás 10 éves kora óta béreskedik Gyevi Kiss Péternél, 26 éves k o r á r a
nősülni akar, „tanyásbérös akar lönni". A gazda nehezen egyezik bele; nem érti, mit
akar Bordás, minek ennek az embernek megnősülni.
Van az életnek egy megszólítás-formája, amikor az úr, a fölülálló munkára,
indulásra szólítja a munkacsapatot, a rabokat, a foglyok csoportját, „na, embörök
lássunk neki". — Kemény ridegség van ilyenkor ebben a szóban, s el is veszti eredeti
értelmét. A szemlélet, ami ebben a megszólításban benne van, nem emberi. A megszóh'tottaknak nincs egyéni arca, személyisége, embersége, csak ereje van, a m i t egy
célra a többivel együtt fölhasználnak. Gyevi Kiss így szemléli, nézi Bordást, nem veszi
emberszámba. Ezért nem érti Bordás házasuló szándékát. Aztán mégis beleegyezik,
de ugyanazzal a ridegséggel, közönnyel. Unja Bordás érveit, semmi emberi, érdeklődés nem támadt fel benne bérese iránt. Tömörkénynél ismeretlen a basaparasztnak ez a rideg gőgje; a fiatal novellista gyengén szerkesztett, Tömörkényt utánzó
novelláiban a magatartáskülönbségnek olyan jelenségeit fedezte fel, ami miatt
érdemes rá fölfigyelni.
A szegedi novellisták közül Sz. Szigethy Vilmossal is van találkozása a Népszavá-nak. A (bob) álnévvel a két világháború közötti időben a radikális polgári szemléletet képviselő, a munkásmozgalommal rokonszenvező Délmagyarország-ban jelennek
meg csípős karcolatai. Juhász, Móra barátja, egyike azoknak, akik József Attilát p á r t fogolják, s érvényesülésének útját egyengetik. Kapcsolatban van Eidus Bentiánnal is,
bár nem tartozik ahhoz az illegális körhöz, mely körülötte csoportosult. Novelláiban
a Jókai-elbeszélések romanticizmusa, Mikszáth realizmusa, a szegedi parasztnovella
elemei és egy könnyed, de céltudatos anekdotázás elegyedik. 1905—1909 között jelennek meg novellái a Népszavá-ban, mikor a szocialista irodalmi mozgalom sodra a legerősebb, s mikor a Világ megjelenése előtt a szocialisztikus és polgári radikális írói
magatartás határai olykor alig szétválaszthatóan mosódnak egybe. Szigethy Vilmos
találkozik a mozgalommal, mélyebben nem hat rá, sem gondolkodására, sem írói
céljainak megválasztására. Mindvégig polgári radikális író marad, aki azonban mindig rokonszenvezett a tőle balra állókkal, gyűlölte a nyomort, s jókat mulatott a városi, megyei urak ostobaságain. Parasztnovelláinak egy része is ilyen dzsentrileleplező anekdota, mint például A vármegye ismerőse. Erős érzék jellemzi az
etikai konfliktusok iránt, s nem annyira a konfliktus személyeinek, egyéniségének
erkölcsi tartalmait ütközteti, mint inkább azokat az általános erkölcsi tartalmakat,
amiket az ember örökéletűnek, mindig-érvényesnek hisz, hogy bemutassa relativitásukat, azt, hogy csak látszólag élnek e törvények, s flastromjuk alatt rideg és közönyös emberi világ rejtőzik. Élesen támadja a hatalmi gépezet, az „adminisztráció"
hibáit. A Vera keresi a bűnt a hatalom közönyét, a jogrendszer nevetséges relativitását egy városra vetődött falusi lány nyomorán, kétségbeesésén át m u t a t j a be.
A téli hideg éjszakán az otthontalan, gyengén öltözött lány a rendórőrszoba elé vetődik, s bekopogtat. Melegedni szeretne, de elküldik: ide csak az jöhet be, akit bekísérnek, aki bűnös. A hidegtől, éhségtől űzött lány elindul hát, keresni a bűnt, hogy megmeneküljön szenvedéseitől.
Nem írt sok novellát, s inkább a gyors, a napi tényekre reagáló, közvéleménytbefolyásoló humoros karcolatban alkotott érdekeset. Karcolatai a történetkutatás
forrásmunkái: a kutató Szeged, s a városon túl az ország életének jelentős fordulatait, személyeit látja az eléje tartott görbe tükrön, s ez a kép olykor mélyebbre
mutat, élesebben tárja föl egy egész korszak következetes hazugságait, 'aljas céltudatosságát s kulturális fölületességét, mint a legvádlóbb patetikus vezércikk, sikkasz172

tásról szóló bűnügyi tudósítás, vagy a városatyák gyűléseinek kozmetikázott jegyzőkönyvei.
A szegedi parasztnovella találkozása a szocializmussal érdekes irodalomtörténeti
motívum, ú j színeket ad a szegedi parasztnovella történetéhez, de nem jelenti az
iskolának a szocializmus felé való elindulását, s azt sem, hogy a szegedi parasztnovella rajta hagyta volna nyomát a két világháború közötti, szocialista gondolatokkal teh'tett népiesek — Veres Péter, Szabó Pál, Sellyei József, Asztalos István —
vagy a kommunista írók — Gergely Sándor, Nagy István — parasztábrázolásán.
A későbbi fejlődés inkább a romantikus s a naturalista novellára épült, Gergely
Sándor esetében pl. a szoeialisztikus szociográfiai riportra, aminek ő is jelentős művelője volt. A szegedi parasztnovella csupán lehetőség maradt, fejlődése Tömörkény
realizmusán nem lépett tovább, csak a kísérleteket tette meg a továbblépésre.
*

A parasztnovella naturalista ága Naszódy Zsigmond munkásságával csatlakozik
a szocialista irodalmi áramlathoz. Naszódy jó szemű, a tárcanovella szabályait is jól
értő író. Jelenetei a paraszti lét tragédiáit dolgozzák föl, s naturalizmusát egy didaktikus célzatossággal, s olykor magyarázkodással elegyíti; az ábrázolt kis tragédia
ilyen módon csak valamilyen erkölcsi vagy forradalmi tétel illusztrációja marad,
olykor az írásban éppen megbúvik a konfliktus, a valódi, hogy egy aktuális didaktikus célnak megfelelő csattanó zárja a tárcát. Ez a didaktikusság másokra is jellemző, s egyebek közt annak a hatásnak a következménye, amivel Edmondo de
Amicis szentimentális, didaktikus szoeialisztikus írásai a magyar szocialista irodalom
kezdeteinek alkotóira hatottak. írásaival ¡találkozunk a Népszavá-ban is, regényét is
kiadták magyarul, s a régi szociáldemokrata neveltetésű mozgalmi emberek családjaik
legifjabb jatt nem ritkán ma is a szentimentális, s kissé nacionalista, romantikus-antikapitalista, pacifista és didaktikus szerzővel, ifjúságuk bálványával indítják el a szocialista irodalom megismeréséhez. A didaktikusság s a romantikus antikapitalizmus
más novellistáknál is jelentkezik. Szász Géza, Gyulai István, Gyetvai János parasztszemléletében fölbukkan a gépellenesség ábrázolása. Szász Gézánál az elromlott cséplőgépet a gépész nem tudja megjavítani s a részes aratók diadamasan vonulnak ú j r a
munkába, Gyulai István expresszív színekkel rajzolt novellájában a munkába állt
mezőgazdasági gépek miatt parasztlázadás tör ki, s mivel a gépek elvették kenyerüket, a falu férfiai kivándorolnak Amerikába, Gyetvaínál a törekvő középparaszt,
Vincze Jankó nem tudja adósságra vett gyönyörű cséplőgépét kifizetni, elárverezik
a földjét, s Jankó, míg az árverés tart, őrületében szétveri, összetöri a cséplőgépet.
Mindhárom szerző lényegnek fogja fel a jelenséget, s nem veszi észre, nem is tudja
ábrázolni a jelenségek kimenetelét meghatározó társadalmi és termelési erőket Ez
a jelenséghez-tapadás olykor megkapóan éles tragikus helyzetek fellobbantására, mély
lelki törések ábrázolására is képes, de ez a ritka telitalálat.
A parasztnovella-típusok nem vezettek el a parasztság ú j orientációjának, a munkásság és parasztság ú j kapcsolatainak teljes ábrázolásához. A parasztság szemléletében viszonylag a szegedi parasztnovellát képviselő Ormos Ede jutott legtovább, s parasztábrázolása is a leginkább realisztikus. Csizmadia parasztnovelláit, éppúgy mint a
Gyetvaiét, Gyulai Istvánét, Lőrinczy Györgyét a romantikus vagy naturalista túlzások
teszik egy-egy jelenség megragadásában szélsőségessé, de a novellák sora mögül nem
bomlik elő sajátos, önálló, a szocializmussal szervesen gazdagodott személyes művészi
világkép. A szocialista novella kibontakozását más utakon kell keresnünk.

173

HEGEBUS ANDRÁS

V A L L O M Á S VÁCI M I H Á L Y R Ó L *
Sietve, kevés időt elrabolva — vallok Váci Mihályról és költészetéről, hogy minél
hamarabb felcsendülhessenek Váci Mihály versei, s minél hamarabb ünnepivé avassa
a mai estét Váci Mihály felszólalása.
Először is vallanom kell Váci Mihály heroikus emberségéről. Magáért az életért
is hősi harcot vívott. Szinte évtizedeken keresztül a szenvedések dantei poklában
bukdácsolt, egyik mélységből a másikba zuhant alá. Bölcsője fölött fekete angyal
— családja döbbenetes múltja — feszítette ki szárnyát. Az amerikai robotban elpusztult nagyapa, a sátáni betegséget, a csonttuberkulózist örökül hagyó nagymama,
a munkában fiatalon félemberré rokkant apa, a hét gyermeke közül ötöt sírba temető — sírba néző — anya, s a cselédsors nyomorának többi fel nem sorolható
tönkretettje — Váci Mihályt a szegénység, a kitaszítottság, a betegség rongyaiba
pólyálta. Az újabb stáció a 45 előtti nyírségi tanyavilág lett; tanítóként tűrnie kellett
gőgös feletteseinek pökhendi basáskodását; éreznie kellett mindazt a lenézést és
megvetést, ami az úri Magyarországon a néptanító osztályrésze volt; szenvedve
nézte pályatársai földhöz tapadt életmódját, szépség és tudás utáni vágy híján
porba hullt életét; tehetetlenül állt sorkosztot adó parasztjai néma tragédiája fölött;
s közben tanított roskadt iskolában otthoni gondoktól sújtott gyermekeket. A pokoí
többi tölcsérét nem is sorolom, részletezem tovább. Ebben az infernóban minden
életkedvet, hitet, reményt el lehetett volna veszíteni, itt cinikussá, fásult beletörődötté
vagy apró örömök mohó habzsolójává zsugorodhatott volna! De kísérő Vergiliusa,
ösztönösen munkáló és éltető, önmaga előtt is — mások előtt meg különösen — titkolt költői hivatástudata mutatta előtte a fénybe, az igazi életbe vezető utat. „Minden percben éreztem — írja az Értelmes éneket a hazára találásról-ban
ezekre
az évekre gondolva —, hogy nemcsak élem ezeket a csapásokat, de figyelem, rendezem, megőrzöm és állandóan különös fogalmazású sorokba rendeződnek bennem."
Micsoda heroizmus, morális erő kellett ahhoz, hogy ilyen körülmények között m u n kálja, formálja magában Váci Mihály a holnap emberét!
De emberségének ezt a hősi vonását nem is csodálat — az is — villanhatta fel
velem, hanem a tanítványok seregét toborzó, követésre sarkalltató szándék. Azt
a hősiességet, ami Váci Mihály egyéni sorsából magasra csap, közüggyé, sokak kincsévé, mai ifjúságunk kincsévé szeretném tenni. Váci eszméivel is mindig közügyet
szolgál, egyéni, emberi magatartását is bizonyos áttételekkel közéletünkben gyümölcsöztetnünk kell. Amikor terjed, hódít az ernyedtség, a mára tekintő szemlélet, az
egoizmus, s a visszafogott erővel vagy zsákutcákban elfecsérelt energiákkal felelőtlenül élők száma, a kispolgári vagy nagypolgári élősdiség, a céltalanság: akkor a törhetetlen hitet, a maximális energiát kifejtő, az akadályokat, a szinte emberfeletti
nehézségeket maga alá gyúró hősi életformát kell felragyogtatnunk. Váci eszméi,
nézetei azért is nagyhatásúak, mert életet, átéltséget, tusakodva megvívott kemény
belső csatát érzünk és tudunk mögöttük...
Aztán vallanom kell Váci Mihályról, a közösségi íróról.
Vácira is illik az, amit Illyés Gyuláról fogalmazott meg: „Az emelte fel, amihez
magát lekötötte. Az emelte fel, aminek súlya örökké lenyomta. Az tette naggyá,
amihez örökre lehajolt. Attól tisztult mindig — a szegénység szégyeneitől, amibe
magát mindig szívig-homlokig bemerítette, a fu.ldoklásig." (A pusztától a Fórumig.)
Váci Mihály közösségi író. Közössége, népe minden gyötrelmét átélte. Közös
szenvedések kohójában olvadt össze népével. Ez a múlt volt az útlevele és kötelességére, felelősségére figyelmeztető mementója. „Nem természetes-e hát, hogy mihelyt a
legcsekélyebb változást láttam ezeknek a nyomorúságaihoz térdepeltetett embereknek
a sorsában, s lehetőséget a boldogulásukhoz — mintha hegygerinc szakadt volna le
a mellemről, oly fellélegezve kezdtem, próbáltam énekelni róluk, életükről, és a néha
már a szájukra derengő örömeikről" — vallja egyik cikkében. (Értelmes éneket a ha• Bevezetőként elhangzott a Szegedi Tanárképző Főiskola
a Bartók Béla Művelődési Központban.
174

által rendezett szerzői

esten

zára találásról.) Ez az öröm aranyozza be számos költeményét. De Váci úgy közösségi
író, hogy közben népe fölött áll, aki utat és célt mutatva a nép holnapi érdekeit és
a holnaputáni gondolatait, vágyait is megszólaltatja. Ez a minden idillit nélkülöző,
igényes népszeretet, a népet maradéktalanül az ország méltó urává formáló népszemlélet egyszer — az elmaradottság, a régi, visszahúzó tradíciók láttán — haragos
elítélést vált ki belőle, máskor pedig sürgető elégedetlenséget: „ . . . hol van e t á j
népe mindattól, amit nemzetünknek ú j történelme adott? És hol van attól, amit az
emberiség neki is szánva alkot napról napra?"
Ez az osztályélmény, népe egykori sorsa és felfelé ívelő jelene avatta szocialista
íróvá Váci Mihályt úgy, hogy benne az eszme nemcsak értelmi belátás, hanem érzelmi
átéltség is egyszerre.
Közösségi író: műveit közösségi üggyé, a nép ügyévé avató írói szándék munkálkodik benne. Nagy történelmi sorsforduló idején, ú j életberendezés, ú j eszme, ú j
erkölcs, egy egészen ú j világ nehéz, vívódva teremtésének a korszakában nem olcsó
és önfeledt szórakoztatóként akar népe közé vegyülni, hanem öntudatra nevelő, régi
szolgai alázatot, mai bénító, tompító hatásokat romboló alkotóként kíván előttük
járni. Nem elandalítani, hanem felrázni, nem megnyugtatni, hanem meggondolkodtatni! — ez a népe írójának, Váci Mihálynak a költői programja.
Közöségi íróként tud igazán modern alkotóvá is válni. Nem az irodalmi áramlatokkal akar sodródni; medret kíván vájni. „Az a modern, aki előre a k a r j a vinni
a világot" — hirdeti. „Miiyen modern művész az, aki nem elégszik meg az eddigi
formakinccsel, képszerkezetekkel, asszociációkkal stb., de megelégszik a világ mai
állapotával... Az a legmodernebb író, akinek művei nyomán a legtöbb tett és társadalmi változás születik." (Irodalom, és valóság.)
Közösségi magatartásra sarkallja Vácit az eszme s a választott példaképek: Petőfi,
József Attila, Illyés Gyula, Gorkij, Solohov írói példamutatása.
Közösségi író, ezért minden jelenségben a közügy, a közösség érdekét szolgáló
vonásokat ragadja meg. Az egyetemesre, a közösség ügyére fogott írói látásmódnak
a tüneteit sajátosan dokumentálják A zsezse-madár irodalmi tanulmányai is. Rokonszenv, együttérzés, azonos eszmei álláspont szülte ezeket az írásokat; egyéni írói,
művészi pályákat vagy egyes alkotásokat villant fel, de mindig úgy, hogy olyan időszerű és közösségi érdekeltségű művészeti, kultúrpolitikai, emberi problémákat szólaltathasson meg általuk, amelyek nélkül egyetemes szocialista kultúra, művészet, életérzés, eszmény, erkölcs kialakítása nem lehetséges. József Attilát nemcsak visszaperli
a hamisítva kisajátítóktól, hanem általa ragyogtatja fel a szocialista író kötelező
eszményét, vezérlő célját: „Nem bontakozhat írói egyéniség a minden emberi szenvedést, vétket értő, magához hasonító és ugyanakkor elválasztó értelem és érzelem
nélkül" (Felelj, — innen vagy?). Bartók Béláról írván nemcsak a népzene eszmei
és esztétikai értékeit, nemcsak a bartóki gondolatot tartja magasra, hanem az igazán
népinek, a marxista értelemben vett népinek kultúránkban, művészetünkben való
uralomra jutását is sürgeti: „Egész kultúránk alapjainak megszervezésénél nem engedjük előtérbe a népit, attól félve, hogy ez nacionalizmushoz vezet. Inkább előtérbe
engedjük a kispolgárit, a polgárit, a kozmopolitát, holott ez biztosan és feltétlenül
a szocialista tudat elfullasztásához vezet" („Ki tudja — talán nem is olyan fontos").
Benjámin László életművén pásztázván végig az elismerés és a tisztelet fényével
— követeli a bizalmat annak az irodalomnak, amely a személyi kultusz idején
keletkezett társadalmi és lelki katasztrófákat dokumentálja és a felemelkedés, a hit
új szárnyait keresi (Nehéz szenvedély). Galambos Lajosról szólván ráirányítja a figyelmet az „észrevétlen forradalmár"-okra, a pedagógusokra — hirdetvén: holnap
már a szocializmus győzelme „a nemzedékek erkölcsén, ez pedig a mai nevelésen,
ez pedig a mai nevelőkön... m ú l i k . . . " (Észrevétlen forradalmár). Solohov regényét
elemezve a mi világunknak szóló intelmet fogalmaz meg: „Solohov műveiben egyidejűleg veszi át a hatalmat a nép a politikában és az irodalomban. — Nem úgy,
mint nálunk, ahol ez utóbbi még ma is csak irodalompolitikai ábránd" (Üj barázdák).
A Ballada a katonáról című filmet vizsgálva azonnal megfogalmazza a sürgető
igényt: olyan magyar filmek kellenek, amelyekben a munkások, parasztok ú j mozdulata, ki-kinyíló öntudata kap művészi életrekeltést (Vallomás a katonáról).
S vallanom kell Váci Mihályról az elégedetlen íróról. Elégedetlensége igényességből, nemesebbet, igazabbat, tökéletesebbet akarásból táplálkozik. Nem ismeri a zsongító kényelmet, a szemet hunyó megelégedettséget, a lagymatag beletörődést. Követ
dob az állóvízbe, reflektorok vakító fényét tűzi a fekete foltokra. Ha kell, jobbra vág,
ha szükséges, bal felé suhint. Elégedetlenségének, szenvedélyes csatázásának nem a
175

különcködés, a helyét nem találó nyugtalanság, bizonytalanság a mozgatója, hanem
éppen az, hogy megtalálta a helyét; lába alatt ott a fundamentum: a népi és a nemzeti örökség; feje fölött a vezérlőcsillag — tiszta fényével, a szocialista emberség
csúcsaira hívogató fényével. Elégedetlensége elsősorban önmagával szembeni elégedetlenség. Szinte ostorozza, űzi a nagy vágy: úgy írni, hogy hasson, hogy formáljon,
hogy a nép életében alakító erővé váljon. Néphez szóló irodalmat akar és az irodalomhoz szóló népét'
S aztán vallanom kell Váci Mihály költészetének
megragadó
szépségéről.
Váci költészetében az érzelem és a gondolat egymásba játszódását figyelhetjük meg.
Volt költészetének olyan periódusa, amikor minden érzelemmé finomodott benne.
S ekkor az érzelem milyen gazdagsága virágzott ki: az emlékezés ellágyulása, a szerelem finomsága, a meggyőződés, az akarás heve, az ostorozás indulata. Aztán néhány
év óta annak lehetünk a tanúi, hogy a gondolat kezdi átfogni, átölelni verseiben az
érzelmet is. S a gondolat változatai: a meditáció, a töprengés, a vívódás, a szatirikus
jelleg megbontja a vers higgadt építkezését, új költői értékek tűnnek fel alkotásaiban
— a finom, tiszta és csiszolt képek mellett!
S vallanom kell arról is, hogy mit jelent nekem a költővel — az emberi
közelség,
a közvetlen találkozás
lehetősége.
Nekem a költő mint ember is nagy ember. Gazdag ember! Mélyebben éli át azt,
ami engem is foglalkoztat; örömömet finomabban szólaltaja meg: szenvedéseimnek,
vívódásaimnak megrázóbb hangú elkiáltója.
A nagy költő élete nemzeti érték és kincs! Ezért szeretem és szerettetem Váci
Mihályt.
Boldog vagyok, hogy ma este Váci Mihály megajándékozott bennünket jelenlétével és költészetével.

BOZSIK ISTVÁN: F A Ü L T E T É S

S. L.

WWIM

KRITIKA

VERS

SÁFÁRY L Á S Z L Ó : K O R F O R D U L Ó
A magyar könyvkiadás régi adósságát törlesztette Sáfáry László gyűjteményes
kötetének kiadásával, hisz ez a korán elhunyt költő verseiben addig kimondatlan
igazságokat fogalmazott meg. Sáfáry Kárpátaljáról ír, arról a földdarabról, amelynek lakói ezer év óta ország gyepűjén, az államot és világot formáló szándékok
perifériáján éltek. Annak a földnek szószólója, amely évszázadok során alku tárgya volt fejedelemségek és birodalmak, egymásra acsargó országok és országlók
közt. Sáfáry Kárpátaljáról ír. Kárpátaljáról, ahonnan a század hajnalán tízezrek
menekültek az álmok Amerikájába, s ahová a harmincas években Afrikát-csodálni jártak a kíváncsi turisták.
"A feudális rend, a grófi nagybirtokok vidéke ez a két világháború közt is.
A terület lakói számára a haladóbb csehszlovák társadalmi rendszer, a polgári
demokrácia egyetlen változást hozott: a nemzetiségi elnyomást, a kisebbségi sors
megpróbáltatásait.
Egy anakronisztikus társadalmi rend provinciális szellemi öröksége és a jelen ellentmondásai: ezek tették szinte lehetetlenné a terület kulturális életének
képviselői számára, hogy.világosan lássanak a bonyolult politikai és társadalmi
viszonyok közt. A feladatok és célok tisztázatlansága egy problémátlan vagy éppen rég túlhaladott problémákon rágódó dilettáns irodalom kialakítója lett. Sáfáry az egyetlen, aki a két világháború közti kárpátaljai magyar irodalom lírai
hagyományaiban a költészetet képviseli. Természetesen a budapesti egyetemi
évek, a távolság- és környezetadta tágabb látókör is közrejátszott abban, hogy
világosabban látta a szűkre szabott haza visszafojtott indulatokkal terhes valóságát, mint önnön fájdalmuktól a baj forrását nem látó sorstársai. Meghatározó
érvényű azonban az otthoni tájjal, a szülőfölddel és embereivel való azonosulása
volt. Sáfáry költészetében különleges hangsúlyt kap a tájélmény. Ügy is, mint a
koholt törvények értelmetlen rendjét ellenpontozó szabadabb világ („Csendben
fekszem itt a vízmosásnál, / a szabadság és a sarjúszag forr körülöttem." — Gyertyános), és úgy is, mint a mindig hazaváró szülők, s az otthon jelképe („Az apám
elbocsátott tisztviselő, / messze a jó öreg hegyek hónaljában él." — Most hazamegyek).
Az útnak indító közösség sorsa a szülőföld, a gyermekkor emlékeit őrző t á j
sorsával azonosul Sáfárynál. A haza, hazafiság, a hódítók elleni harc fogalmait
is az otthoni táj féltő szeretete jelenti számára.
A sugár fenyőfák és tölgyek pusztulnak
a tél szaggatja a fák levelét.
Pénzemberek jöttek ide messzi
idegen nyelven beszéltek
6 Tiszatáj

lassan

földekről,
177

és idegen szívvel mentek
Idegen nyelven osztottak
és hulltak a fák.

tovább.
parancsot:

De felütöm én tanyámat

a régi ösvények

és őrzöm a megmaradt

fiatalost.

Lehet, hogy nagy viharok jönnek a

hegyekből,

De sorsom fel van írva, s magyarul van
a földemen, a fiatal fák

mellett

felírva

levelén.
(Fiatal fák)

Első könnyebb fajsúlyú kötete (Lendület, 1932.) után, amelyet joggal kérdőjelezett meg kritikájában Illyés Gyula, Sáfáry a Verhovina (1935.) balladás tömörségű verseiben a harmincas évek első felének kiúttalan, és épp ezért robbanással fenyegető világát ábrázolja. S bár a történelem sodrába került földdarab
tragédiájáról már nem számolhatott be, mert maga is az apokaliptikus idők áldozata lett, életműve befejezetlenségében is egész: kordokumentum, egy történelmi
korszak lírai krónikája.
A gyűjteményes kötet Sáfáry költészetének időálló értékeit hivatott a m a olvasójához eljuttatni. Kérdés azonban, hogy ezt a célt szolgálja-e a költő által első
kötetéből kihagyott verseinek felvétele. Igaz, a verseket összegyűjtő Sándor
László úgy véli, ezt pusztán anyagi okok tették szükségessé, a versek olvasásakor
azonban nyilvánvalóvá válik, hogy Sáfáry kritériuma a válogatásnál a művészi
érték volt. A költő nem mindig legjobb kritikusa önmagának, de jelen esetben
jó néhány vers fölvétele feleslegesnek bizonyult. Ilyen, sajnos, a címadó Korforduló is, amelynél az avantgard nagyot akarásának nincs sem szociális, sem
költői fedezete.
Annál inkább hiányoljuk a kibontakozás ú t j á t kereső — jelen számunk versrovatában ú j r a közölt — két versét (Játék, Látófa), amelyek 1935 novemberében
jelentek meg a Magyar írás-ban, s azt bizonyítják, hogy Sáfáry a Lendület és a
Verhovina már-már akadállyá váló rövid, miniatűr formái után tágabb lélegzetű költeményekkel is próbálkozott.
Ma már szinte ismeretlen életműről van szó. Ilyenkor az általános értékelésen kívül a költőről szóló kritikai irodalom áttekintése is az előszó feladata. Nyilvánvalóan a bevezető tanulmány írója, Sándor László is erre törekszik, n e m e m líti azonban Radnóti túl szigorú recenzióját, s Féja Géza idézve is elhallgatja a
kritikai észrevételeket.
Sáfáry életműve az egyetemes magyar költészet érdekes és értékes színfoltja.
A mai Kárpátalja lakossága számára azonban többet jelent: irodalmunk közvetlen hagyományát. Sáfáry „újrafelfedezése" tehát hasznos és szükséges, amihez
elengedhetetlen az objektív, értékálló ítélet. A kegyelet nem befolyásolhatja egy
életmű irodalmi értékét. Sáfáry költészetének gyengéit, hiányosságait elhallgatva
épp ellenkező hatást érünk el: az igazi értékek fakulnak meg, oldódnak fel a
szürkeségben. Azt kell tehát felmutatnunk, ami a Sáfáry-életmű befejezetlenségében is érték: a kárpátaljai t á j és ember, a történelemmé vált kisebbségi sorsból fakadó humánum és keserves, küzdelmes emberi sors megfogalmazását. (Magvető Könyvkiadó 1969.)
BENEDEK ANDRÁS
178

HÉRA ZOLTÁN: S Z Á L L A NAP
Valójában ritka pillanat, amikor egy költői „bemutatkozás" húsz év lírai termését foglalja magában, ö n k é n t adódó feladat ilyenkor a „ritka pillanat" titkai után
kutatni. A körülmények szerencsétlen játéka? Kifinomult műgond? Belső érzékenység? Héra Zoltán esetében azonban elmaradhatnak a kérdések. Száll a nap c. verseskötete csakugyan „első kötet", ám mégsem bemutatkozásról van itt szó — többről: tanúságtételről.
Héra első verseskötete tanúságtétel az esztéta, a kritikus és a publicista jelese
bizonyított erényei mellett. A kötet versei egyfelől az elmélyült és 'alapos felkészültségről, dinamikus tájékozódási igényről, másfelől a szocialista művész tudatos
elkötelezettségéről vallanak. S még tovább Héránál a szó szorosan vett értelmében
domináns jelentőséget kap a költészet alapvető feladata: utat törni a kor bonyolult,
összetett valósága felé, keresni-kutatni az emberi reakciók, válaszadások lehetséges
formáit a társadalmi etika mind elhatárolóbb kérdéseire.
Költői eszköztára a tartalmi és formai összetevők tekintetében is imponálóan
sokrétű. Motívumait aligha lehet direkt módon a hagyományos értelemben vett
költői fantáziából levezetni — fantáziája ugyanis nem képteremtő fantázia. Asszociációrendszerének fogodzóit klasszikus motívumok adják: biblikus példák, irodalmi
élmények, a folklór jelzései, a történelem tanúságai. Hol Prométheuszt idézi meg,
hol Childe Haroldot hívja útitársul; Daedalus, Saul és Savonarola példái éppúgy
megihletik, mint Michelangelo torzói Firenzében. A „poéta doctus" arisztokratikus
attitűdjéről lenne szó? Semmiképp. Héra ugyanis az újrafogalmazás igényével nyúl
a klasszikus példákhoz, az igazságkeresés nehéz harcokra elszánt szenvedélyével
perel velük — az alkotó, cselekvő ember lehetetlent bíró erejéért, hitéért. E hit érdekében nézi „földközelből" a vallásos mítoszokat, a kérdő- és felkiáltójelek hideg
vonalvezetésével rajzolva ki bennük a vak hiedelmet és azután a kötelező érvényű
tanulságot is (Júdás; Passió Tamás szerint). Childe Haroldot a költő helyének, helyzetének feltárásáért hívja társul (Utazás Childe Harolddal); Prométheuszt a gondolat, az értelem ú j r a és újraélesztéséért szólítja (Prométheusz őrjáraton). A természet csodái is csak addig ihletik, amíg „embert átvilágító", „embert átmelegítő"
hatalmukban gyönyörködik: „Az istenek meghaltak, de te élsz: / pajták kukoricaszár
falának közein / zsaluk, redőnyök résein besütsz f Fényed eléri s megmozdítja az
alvót" (Nap).
A felsorolt versek időben távol esnek egymástól; s valóban: a kötet három ciklusát (A világ ölén, 1948—52; Perben, 1953—56; Fohász minden napra, 1957—68) az
elhivatott szándék és a cél, egy. ú j embertípus megformálásának a célja fogja össze.
Az újjáteremtés és a rombolás szándékának belső, tartalmi lényege világosan,
jól körülhatároltan bontakozik ki költészetéből: tudja, érzi a „közönségesek", a
„hangyaleső apatikusok", a „magukat istenítők", a „magukig el-nem jutók" szorító
jelenlétét, a dogmatizmus és a babonás hiedelmek veszélyét (Tűnődés). A másik
oldalon ugyanakkor újrafogalmazza az értelmes, alkotó létezés alapfeltételeit: „gyere,
teremtsünk embert" — szólítja az Urat — „ki látva lát, s minket is ú j r a teremt"
(Teremtsünk). Más-helyen a „jeltelen emberbe" vetett hitéről tudósít, aki: „Lélegzik,
ropog a deszka / Enyvezed, szögezed? / Széttöri darabokra" (Jeltelen).
A szűk kereteket is tudva, szólnunk kell Héra kitűnő verstechnikájáról: fölényes
biztonságú ritmusvariációiról, több dimenziós paraboláiról, metaforasorainak széles
ívrendszeréről...

Héra költői ars poeticája a nehezebbik úton közelít a valóság kérdései felé:
a megküzdött értelem, a hangos töprengésekkel kivitatkozott gondolatiság útja felől
tehát. Feltételezéséhez, hitéhez a lehetetlennel viaskodó, a lehetetlent mérő emberben
aligha lehetünk hűtlenek. (Szépirodalmi

Könyvkiadó

1969.)

MAJOROS JÓZSEF
6*

179

S O L Y M O S IDA: ARC N É L K Ü L
Aki folyóiratainkban olvasta Solymos Ida ritkán feltűnő verseit, számon tartotta
már nevét. Tudtuk, hogy költészetét sajátos atmoszférikus ellentétek feszítik, m e lyeknek azonban mindig megjön a feloldása, melyekben a „végzet", a robbanó-pusztító szenvedély megfinomul. Tudtuk azt is, hogy e tartalmi finomság a költői megformálás tekintetében míves finomsággal párosul, ahogy a jelen kötet szinte valamennyi darabja is bizonyítja, milyen biztonsággal mozog Solymos Ida a „költői mesterség" dolgaiban. A kötet mégis — különösen a kötettel ritkán jelentkező költők
számára — próbatétel, alkalom a megméretésre. Hisz az egyes benyomások helyett
a kritikus ilyenkor elsősorban az összefüggésekre figyel.
Solymos Ida e próbatételének legjellemzőbb vonása, hogy nem okoz meglepetést.
Ahhoz a nemzedékhez tartozik, mely Babitsot, Kosztolányit tekintette eszményképének, olyan költő, akinek emberi-költői személyiségét még a polgári ideálok határozták
meg, sőt akire erős sokkhatással volt a háború: nosztalgikus szomj vonzza-húzza a
szenvedélyek, a lelket feltépő elementáris érzelmek felé, „a mérték és a szépség,
az erő és a hallgatás" mögött a „valami más" nevén nevezése felé, de valójában
sosem feledkezik meg — akárcsak Kosztolányi vagy . Babits — arról, hogy megtartsa
a távolságot önmaga és versbeli énje között. Csakhogy ami Babitsnál, Kosztolányinál
kor és költészet összefüggéseiből született, Solymos Idánál — minden indokoltsága
ellenére — másodlagos. Ha tehát atmoszferikus ellentétekről beszélünk, erről van
szó: az érzelmi felfűtöttség és az elviselhetővé oldás kontrasztjairól, melyek csak
„kívülről", az ironikus fintor fölényéből, a „korszerűtlen kritikus" szemével láthatók
harmonikusnak:
. . . a sötétben is látlak
mióta látni enged tisztem.
Mint rejthetne előlem bárki?
Rendhagyó fejed
szembesítsem?
Így ami hátránya, előnye is e költészetnek: egyedül ez az önmagát megfigyelő,
szigorú, érdes irónia mentheti meg az olcsó romantikától. Ha tehát meg k í v á n j u k
fejteni Solymos Ida lírájának „titkát", egy lépéssel még tovább kell lépnünk: n e m is
annyira az érzelmi elszabadulás és az önfegyelmező visszafogottság váltakozását kell
itt felhánytorgatnunk — ami egyébként meghatározott szinten sajátos, vibráló egységet is alkot —, hanem inkább abban keresnünk lírájának gyenge pontjait, hogy
a kegyetlen önvizsgálat nem igazi szenvedélyekre mutat. Pontosabban: túl kevés
a „rendhagyóság" a szembesített „rendhagyó fejben".
Ezért van, hogy Solymos Ida kötete nem hatott az újdonság erejével. Azt a szintet, amire már neve is kötelezi, megállja; de abból a zárt körből, mely költészetének
művészi-gondolati kiteljesedését megbénítja, nem tud kilépni. Ez a nemes, míves líra
így valóban csak „fogyó árnyékként" kísér, s nem nyitja fel szemünket új, lényeges
összefüggésekre. (Szépirodalmi Könyvkiadó 1969.)
PÁLY1 ANDRÁS

180

PRÓZA

C S U R K A ISTVÁN: N Á S Z ÉS P O F O N
„A novellairás a földi örömök,
gyönyörök egyik legnagyobbika."

Pontosan tizenöt esztendeje jelent meg a Mesterházi Lajos szerkesztette
Művelt Nép-ben Csurka István első elbeszélése, a Nász és pofon. Ez az írás —
amely a következő évben helyet kapott a fiatal prózaírók Emberavatás c. antológiájában — most nyitó és címadó elbeszélése a szerző gyűjteményes kötetének. Másfél évtized java termését — a Tűzugratás (1956.), a Százötös mellék
(1964.) és A ló is ember (1968.) legjobb darabjait néhány ú j elbeszéléssel megtoldva — kapja itt az olvasó, a kritikus pedig az olvasás és újraolvasás örömén
kívül jó alkalmat a novellista eddigi útjának vázlatos áttekintésére.
Ma már meglehetősen nehéz megérteni, miért csaptak össze olyan hevesen
az indulatok annak idején a Nász és pofon körül, hiszen a fiatal író nem tett
mást, mint egy jól komponált és ezúttal a szó szoros értelmében is csattanóra
épülő elbeszélésben pellengérezte ki az ifjúság egy részét jellemző cinizmust.
Az elbeszélés hőse parasztszülők gyermeke, aki nem ismer tekintélyt, hitvány
cinizmusának nincs határa. Nemcsak szüleit nézi le, hanem fiatal feleségét is
„kiadja", megszégyeníti főiskolás szobatársai előtt. Először hódításával henceg
el, majd rátér a nászéjszaka részleteinek kiteregetésére, s ezt időközben megérkező felesége előtt is folytatja nagyon átlátszó virágnyelven. Ekkor lép elő
felháborodottan a hős egyik szobatársa, aki biztosítja a történet csattanós befejezését: felpofozza és kikergeti a szobából a cinikus kérkedőt. Talán a történetnek ez a nyers váza is elárulja, hogy a Nász és pofon létrehívója az erkölcsi
felháborodás volt. Így a körülötte kialakult perpatvart ma már csak elfogultsággal vagy a mű teljes félreértésével menthetjük-magyarázhatjuk. Arra azonban feltétlenül jó volt a vita, hogy Csurka nevét egy csapásra ismertté tette.
A tehetséges író indulása egyébként is szerencsés volt: tisztuló légkörben, nagyszerű tanár barát — Czibor János — támogatásával léphetett be az irodalomba.
Pályája elején Csurka többnyire hagyományos, azaz kerek történeteket elmesélő kritikai realista elbeszéléseket ír a legkülönbözőbb témákról, mindig
érdekesen, olykor feltűnően bátran bírálva a születő ú j társadalom hibáit, gyermekbetegségeit, bár a szándék és a megvalósítás még itt-ott nincs kellő összhangban. így a Metamorfózis-ban
felemás módon és egy kissé tanmeseszerűen
egymás mellé állított történettel bírálja a korabeli népnevelőmunka tartalmát
és módszereit. Friss, fiatalos, hangulatos falusi életképek írása után — melyeke
ben Móricz és Sarkadi nyomdokain halad — fokozatosan jut el a legidőszerűbb
társadalmi problémák művészi ábrázolásáig. A Rácz meg Vargá-ban m á r 'az ú j
életformába való beilleszkedés nehézségeit, buktatóit boncolja; a
Kombinált
por-ban az ötvenes évek első felének értetlen és néha az embertelenségig türelmetlen parasztpolitikáját bírálja rendkívül élesen. Egy olyan adóbehajtásnak
vagyunk itt tanúi, amelyet maga a végrehajtó — egy szerencsétlen özvegyasszony — is restell. Roppant drámai feszültség, jelzésszerű ábrázolás és remek
párbeszédek jellemzik az elbeszélést, amelynek újgazda hőse az oktalanul meggyötört és megalázott népet testesíti meg. A parasztság földéhségéről szól a
mesés elemekkel átszőtt, lírai hangvételű A mélység vándora, amelynek szegényparaszt hőse még a század elején indult el a tengeren túlra, ám a hajó elsüllyedt, s Pásztor Mihály azóta a tenger mélyén éli életét. Negyven év múlva
pottyan le mellé egykori földesura, tőle szerez tudomást az otthoni változásokról, a földosztásról. Erre a hírre Mihály elhatározza, hogy — dacolva minden
181

veszéllyel — hazatér, hogy végre ő is földhöz j üssék. Nem kétséges, hogy az
álom és valóság elemeiből ötvözött poétikus elbeszélés hőse a föld és ezzel
együtt az új, emberibb élet után vágyakozó parasztság szimbóluma.
A Részeg áriák és duettek — ez a modern hangvételű, de már rossz közérzetről valló írás — lényegében átvezet bennünket a szerző második alkotói korszakába. A részeg áriákat és duetteket, megannyi miniatűr drámát, a legkülönbözőbb társadalmi rétegekhez tartozó, félresiklott sorsú, csalódott, elkeseredett emberek mondják el prózában. Töredékességük ellenére is sokatmondó és
őszinte vallomásokból áll össze az elbeszélés, amely bizonyos illúziók elvesztéséről, de semmiképpen nem a tejes reménytelenségről árulkodik. Éppen ellenkezőleg: „Az ember élni akar — olvashatjuk a mű záró soraiban —, titok nélkül, harmóniában, mert természete a józan közösség, s a titkok fölszakadásai
szebb, emberibb életért kiáltanak. Nemhiába." A következő években Csurkát
gyakran foglalkoztatja a közönyös, kiábrándult, kiégett emberek sorsa. E korszak novelláit gyenge akaratú, céltalanul lézengő anti-hősök népesítik be, akik
a maguk módján lázadóznak ugyan sorsuk ellen, de legtöbbször groteszk módón és vajmi kevés eredménnyel. A Nyílt törés fiatalembere például úgy küzd a
magány ellen, hogy szándékosan eltöri a lábát. Dara Gábor úgy juttatja kifejezésre a változás iránti vágyát, hogy összetöri egyhangú és megunt életét jelképező bútorait (A csillár). Az uszálykormányos
hőse viszont már lázadással
sem kísérletezik, őt teljesen kielégíti a primitív életforma, a tartalmas élet helyetti tengés-lengés.
A szerző újabb elbeszélései elsősorban a művészek, írók, filmesek, rádiósok,
no és nem utolsósorban a játékszenvedélyek megszállottjait ábrázolják. Találóan, szellemesen, nemegyszer gyilkos iróniával-öniróniával. Csurka itt van igazán elemében. Tökéletes tárgyismerete és kitűnő megfigyelőkészsége segítik
e témakörben a különböző műfajú, élményszerű, nem ritkán önéletrajzi elemekkel átszőtt jobbnál jobb művek megírásában. A lóversenyek világáról például nemcsak forgatókönyvet és esszét ír, de egy remekbe készült novellát is
(Egy fogadó lelkivilága). Érthető, hogy a szerző — akiről köztudott, hogy maga
is szenvedélyes „játékos" — nem tudja, de minden bizonnyal nem is a k a r j a
kívülről ábrázolni kedvenc hősét, Bakucz névre hallgató részleges alteregóját.
Még érdekesebb és árulkodóbb Vaíóság-beli esszéje, amelyben szinte végig megőrzi tárgyilagosságát, s tények egész tömegének felsorakoztatásával hívja fel
a figyelmet az ügető- és galoppversenyek több mint „gyanús" jelenségeire,
végül azonban bevallja, hogy ha jönnek a versenynapok, néha (mindig!) mégis
kimegy a pályára — feltehetően nem csupán csöndes szemlélőnek. Éppen ilyen
otthonos a művészvilágban is, ám művészhőseit m á r inkább kívülről ábrázolj a bírálja. Áradó csurkai humorral és több-kevesebb iróniával mutatja be a rádiósokat (A rádiótól vagyunk). A filmesek világának fonákságait ábrázoló Miért
rosszak a magyar filmek? — a novella végén elhangzó lakonikus „csak" ellenére
— valójában éppen az egyéniségpusztító cinizmus és közöny ellen íródott.
Persze Csurka nemcsak a lósport híveiről ír — mellesleg: mindig élményszerű és nívósán szórakoztató műveket —, és nem mindig olyan felszínesen-sután
foglal állást az ú j mellett, mint a Százötös mellék-ben, amelynek fiatal hősei
nem sietik el, az együtt töltött éjszaka utánra halasztják a bemutatkozást.
Igaz, néhány novellájának tényleg nincs igazán komoly mondanivalója, de írásainak nagy többségében azért mégis a hitványság, az aljasság ellen (A két
reumás) s az új, egészségesebb, ésszerűbb társadalmi és emberi kapcsolatok
mellett teszi le a voksot. Hogy időnként kételyei támadnak, hogy nem hallgatja
el keserűségét és kiábrándulását? — Ezért inkább elismerést, mint elmarasztalást érdemelne.
Csurkáról eddig is tudtuk, hogy idegen tőle a hurrá optimizmus, a tanmeseszerűség és az érzelgősség. Annál inkább kedveli a játékosságot, amely nála
gyakran takar komoly mondanivalót. Bár tehetségét, egyre tökéletesedő írás182

művészetét általában senki nem vonta kétségbe, a kritikának soha nem volt
kedvence. Sokan még ma is a mai magyar próza — immár 35 éves — enfant
terríble-jének tartják Csurkát, aki időnként — bár sokkal inkább egyes nyilatkozataiban, semmint szépirodalmi munkáiban — valóban nem riad vissza egy
kis meghökkentésre törekvéstől. Gyakran vádolták már cinizmussal is, pedig na
jól odafigyelünk írásaira, akkor nem nehéz rájönnünk, hogy cinizmusa sokszor
csak álarc, amellyel igazi érzelmeit — amelyeket nagy és távoli rokonához,
Cocteau-hoz hasonlóan mintha egy kicsit restellne — leplezi. Néha azonban elárulja, „leleplezi" magát, terített lapokkal játszik (Részeg áriák és duettek, Hármas egység, A járdaszegély
mellett).
Befejezésül hadd szóljunk néhány szót a válogatásról, amelyet maga a szerző
végzett — amint egyik legutóbbi nyilatkozatában elárulja — egy kissé játékosan-könnyelműen-felületesen, egy nagyon kicsit többet markolva a kelleténél,
így aztán bekerült a kötetbe néhány gyengébben sikerült írás is (Metamorfózis,
Lakók és ripacsok). Egy írást viszont szívesen viszontláttunk volna a gyűjtemény élén: az ars poeticának tekinthető A statiszták nevében c. vallomást,
amelyből kitűnik, hogy „kiknek és kikért" ír a Nász és pofon szerzője. Nagyobb
elégedetlenségre azonban semmiképpen nem lehet okunk, bár valamivel szigorúbb rostálással még kedvezőbb képet kaptunk volna a középgeneráció egyik
legtehetségesebb, legeredetibb hangú és humorú, folyton kísérletező kedvű elbeszélőjéről. (Szépirodalmi Könyvkiadó 1969.)
BENKÖ ÁKOS

KAHÁNA MÓZES: ÍRATLAN KÖNYVEK KÖNYVE
Vannak bizonyos korok, amikor megszaporodnak az emlékiratok. Elegendő talán utalni a magyar irodalom XVII—XVIII. századi példáira, amikor nem csak
a szertők életútja bontakozott ki a művekből, de széles, átfogó kép tárult a társadalomra is. Említhetném a francia felvilágosodás korát is, melyben, úgy hiszem, hogy
Rousseau „vallomásai" érték el a m ű f a j tökélyét. E „műfaj tökélyét" írtam, akarva,
mert kérdésessé válthat mindkét szó: valóban irodalom-e az emlékirat, s ebből következően lehet-e tökéletes alkotás. Ugyanis keletkezésük kizárólagos szituációban
figyelhető meg: a szerző megöregedvén — végigtekint életén —, ő, a híres-neves
ember, akinek már puszta emlékidézései is irodalmi rangra tarthatnak számot. Míg
korábban (Szent Ágoston — nálunk Veresmarti Mihály) azzal a céllal fogtak tollat,
hogy „megtérésük históriájával" példát mutassanak, később már nem ez volt a cél:
inkább hiteles, mélyen átgondolt, analizált korképet és személyes dokumentumot
nyújtani át — a történelemnek és a mindig kíváncsi olvasóknak. Ihletéstől, költészettől, mesterkéltségtől, irodalmi „kellékektől" mentes, szigorú ön-újrateremtés műfaj az emlékirat, dokumentumolvasmány.
S úgy tűnik, hogy ezek az esztendők, mint történelmi környezet, ismét csak bölcsőivé válnak e műveknek: talán szüksége van a kor lelkiismeretének az ilyen önelemzésekre!
Az imént fölsorolt kérdések miatt nehéz véleményt mondani ilyen alkotásról,
legalábbis úgy, mint más irodalmi műről — itt cáfolhatatlan tényekkel állunk szemben —, legföljebb az író stílusát, szerkesztését, esetleg ezentúl szigorát (vagy netán
kegyetlenségét) korához és önmagához — ítélhetjük meg. Szándékosan szóltam a
Szent Ágoston-i példát mutatni akaró és a rousseau-i ön- és korföltáró emlékiratokról,
mielőtt Kahána Mózes könyvéről beszélnék. <5 ugyanis a „jövendő fiatal olvasójának" ír, hogy az fogadja könyvét, mint valóságos tettek krónikáját, s merítsen belőle tapasztalatot — ugyanakkor, mintegy feledve ezt a példaadó célt, követi, talán
önmagának is, fölbukkanó emlékeit, keresi s kimondja kora és élete problémáinak
megoldásait. „íratlan könyvek könyve" — ez még a harmadik szál, ami valóban
183

„életregénnyé" teszi a művet: az író kutatja elfeledett s meg nem írt témáit, melyek
gyermek- és ifjúkorában beléivódtak. Én ezt a harmadik szálat érzem kissé zavarónak — ugyanis a csírában dermedt témák azzal nem kelnek életre, hogy itt megemlíjjpdnek regénnyi terjedelem helyett néhány oldalban. S így elcsalta néha az olvasó
figyelmét egy-egy epizódba virágzó részlet attól a megismerésszomjtól, amit maga
Kahána is táplálni akart: vagyis látni, olvasni Kahána életre elindító húsz évét tisztán, kristályosan, hogy önmaga esendőségét is benne érezze! Ezzel nem azt akarom
állítani, hogy a könyv hatástalan. Sőt! Valóban — mint az emlékezés során több
„idézett tainú" is mondja: Kahána stílusa kitűnő, elevenítő, céljának nagyon is megfelel. Filmszerű kiélezett képei a faluról, városról (Marosvásárhely), az emberekről
(szülei, tanárai, Flórika, Netty, Fleissing János) néhol döbbenetesek. S összefoglalóan: bennem mély tiszteletet ébresztettek. (Szépirodalmi Könyvkiadó 1969.)
ÖRDÖGH SZILVESZTER

TANULMÁNY

FÁBRY Z O L T Á N : K O R P A R A N C S
Nehéz és kemény olvasmány ez az immár klasszikussá vált publicisztikai és tanulmánykötet. A reformáció vitairataira emlékeztet: átkot szóró, kérlelhetetlen szigorukra, leleplezni, meggyőzni akaró szenvedélyükre, pusztulást jövendölő látomásaikra,
sors- és létközpontúságukra, eget és földet, pillanatot és örökkévalóságot, hazát és egyházat, eszmét és hétköznapokat együtt látó szemléletükre. A hajdan volt prédikátorok
és a „stószi remete" is „az utolsó óra mondanivalóját" fogalmazták meg. Ki-ki a maga
módján: a török és német, illetve a fasiszta veszély gondolatot és tetterőt bénító szorításában.
A szív és ész e figyelmeztető és parancskiáltásai ma már kordokumentumok. Fábry
a Korparancs-ot a megjelenéskor, 1934-ben is annak tartotta: egyéni és társadalmi vonatkozásban egyaránt. Teljes joggal. Az írások egy ember fejlődését, változását példázzák: „az embertestvériség dadogó, felgyúlt pátoszszólamaitól" a „valóságvállalás éa
valóságváltoztatás pozitívumáig", az osztályharcig. És mindezt „korsíkon", a világban
történtek szükségszerű következményeként, ugyanakkor cseppként az egészet tükröző
részeként is. Fábry egyéni útja nemzedéki út volt, annak ellenére, hogy e nemzedék kis
csoport lehetett csupán: a kiválasztott és a lényeget tisztán látó keveseké.
A két nagy élménynek, 1914-nek és 1934-nek — melyek nélkül „a könyvnek egyetlenegy sora sem jöhetett volna létre" — s szinte állandó összefonódásuknak Fábry publicisztikai módszere szempontjából mélyebb, szimbolikus értelmű jelentése is van: az
egyik a múlt volt, melyhez személyes élmények és kellő távlat birtokában lehetett közeledni, a másik a jelen, melynek megértéséhez s megértetéséhez csak a múlt felé lehetett az értelem számára távlatot nyitni. Múlt és jelen, ám ugyanakkor osztály- és egyéni,
nemzeti és európai sors elválaszthatatlanságának felismerése rejlik a világégést jelentő 1914 és a lokális jelenségekkel szolgáló 1934 ily hangsúlyos egymás mellé helyezése mögött, az a meggyőződés, hogy a múlt a jelen fényében válhat igazán tanulságossá,
a jelen látszólag kiismerhetetlen tünethalmaza pedig a múlt kórképeinek birtokában
helyes diagnózis alapjává, az egyéni és osztály-, a nemzeti és európai sors egymás kölcsönhatásában vizsgálva érthetővé és irányíthatóvá. A „példákból, adottságokból, apropókból és az irodalom dolgaiból" sikerült Fábrynak kihámoznia a kor lényegét: „népe
és földje mindennapjából ki nem szakadva és magát mégis a koráramlatok, változások
nagyobb léghuzatába állítva".
A kor rendkívüli volt: a munkásmozgalomban nagy diadalt ígérő, majd a németországi fordulat miatt váratlanul tragikus. A harcos előrenyomulás s a végveszélybe kerülés által szült ostromállapotban az ítélkezés a kérlelhetetlen szigor s az abszolút ér184

telmű és értékű belső megtisztítás szándéka felé hajlott. A tények felismerését olykor
szinte statáriális ítéletmondás követte, és ez bizonyos esetekben inkább gyengített, mint
erősített. Nem az első eset volt ez a baloldal és a demokrácia történetében, de mindenesetre a legtanulságosabb, ám — sajnos — mégsem az utolsó.
Fábryban is leginkább a leleplező szenvedély feszült; kevés taktikai érzéke volt
még az adott pillanatban hasznos, sőt nélkülözhetetlen értékek felismerésére, összegyűjtésére, küzdelembe kapcsolására. Telibe talál, mikor a németországi helyzetről, a fasizmus osztályeredetéről, „kultúrpolitikájáról", provokatív mesterkedéseiről, a növekvő
háborús veszélyről szól, ám a lehetséges szövetségesekben — a polgári humanizmus,
sőt olykor a baloldal íróiban is — inkább azt hangsúlyozza, ami elválaszt, s nem azt,
ami közelít. Ezért végül is önmagával kerül ellentétbe, hisz ő maga is kívülállóból lett
útitárs, szövetséges, majd tántoríthatatlan hűségű harcos, emberi-művészi fejlődésének minden fokán szolgálni, használni tudott, mozdítani s egyre fejlődő önmagáig emelni
másokat, példázva mindezáltal egy olyan utat, melyet mások is, máskor is megjárhattak, és — mint annyi példa bizonyítja — meg is jártak. A személyes sors, önmagának
állandó változása Fábry számára nem a megismételhetőségnek, a valahonnan valahová
való eljutás lehetőségének, hanem sokkal inkább a megtagadásnak, a leszámolásnak,
az újat kezdésnek és akarásnak vált példájává az egyes írásokban. Amikor másokról
szólt, s bennük valamely korábbi énjét ismerte fel, akkor az eszménynek s jelenlegi önmagának ellentétét látta és nem csíráját; bírálata a találó megállapítások ellenére végül
is leválasztott, eltaszított. A támadó hévvel nem volt egyensúlyban a konstruktív, a
tartalékokat, a bevethető erőket felismerő, összefogó <és tudatosító szándék, a tisztázás
vágyával a belső gazdagításé. Az értékek számbavételénél végül is a szűkítő tendencia
érvényesült: a hagyomány és a magyarországi magyar irodalom például a megrajzolt
körön kívül rekedt. Ám Fábry még ebben is korát dokumentálta: a korparancs — az
„ébresztés", „tudatosítás", „elindítás" — teljesítésének ez a módja egy egész nemzedék
ideig-óráig tartó tévedése volt, egy hősiesen küzdő mozgalom a körülmények szülte
gyermekbetegsége.
Durva tévedés lenne azt hinni, hogy Fábry publicisztikai tevékenységének ez a mozzanata csak negatív tanulságokkal szolgál. Az „állandóan változni és változtatni" etikai parancsában m á r benne rejlett a továbblépés lehetősége. Fábry kivételes emberi és
gondolkodói nagyságát bizonyítja, hogy képes volt erre, ráadásul ismét csak úttörő módon. Végrehajtotta önmaga korrekcióját. Szimbolizálva ily módon az általa vallott eszme és mozgalom önmegtisztító és megújító képességét, ám az alkotó, gondolkodó ember
ezzel kapcsolatos súlyos, de szép felelősségét és kötelességét is. (Madách
Könyvkiadó
Pozsony, 1969.)
CSAPLÁR FERENC

KOLOZSVÁRI GRANDPIERRE EMIL:
UTAZÁS A VALÓSÁG KÖRÜL
Kolozsvári Grandpierre Emil munkáinak gyűjteményes kiadását köszönthetjük.
Elsőül esszéit jelentette meg a Magvető
Könyvkiadó, hetedfélszáz oldalas kötetben.
Alig egy éve, hogy Illés Endrének is
hasonló esszégyűjteménye látott napvilágot. Mindkét könyv tekintélyes teljesítmény ebben a nálunk ma alig kedvelt
műfajban. (Alig kedvelt — pedig vannak kitűnő művelői a fiatalabbak között

is, például Sükösd Mihály. Ö idézi Th.
B. Macaulaynak, az esszé angol klasszikusának naplóját, róla írott tanulmányában. Macaulay megvallja, hogy a klaszszikus német filozófusokat olvasván,
annyit értett belőlük, mintha szanszkrit
szöveget olvasna.) Az esszé fogadtatására
általában jellemző, amit Grandpierre
Szerb Antallal kapcsolatban mond: nem
hagyják szóhoz jutni. Azok, akik a
szanszkrit szöveget érteni vélik . . .
185

Az értetlenség az esszével szemben
alighanem abból fakad, hogy a tudomány
felől akarják megközelíteni. Átmeneti
műfajról lévén szó, ez persze kézenfekvőnek tűnhet. Ám e nézet téves voltát
hadd bizonyítsa Karinthy Frigyes egyik
írásának példája: Capillaria-jához
írott
bevezetője. (Mindenesetre a legjobb magyar esszék egyike.) Míg a történettudomány arról tudósít, hogy a nőket évszázadokon át elnyomták, hiszen sokkal később jutottak szavazati joghoz, iskoláztatáshoz stb. — Karinthynál a nőnek „a
társadalomban való zsarnoki önkényé"ről olvasunk. Vagyis: az esszék mondandója olyannyira szuverén, hogy akár
ellenkezhetik is a tudomány eredményével — tehát a szépirodalom felől kell
közelítenünk hozzájuk. Stílusukon túl
céljaik, szelekciós szempontjaik is mások,
mint a .tudományéi.
Grandpierre kötetében . a legnagyobb
élményt adó írás: a Két könyv
között
című. Saját műhöz készült kommentár,
akárcsak a Karinthyé. E párhuzam talán
nem is egészen véletlen. Az egyik erős
szálról vall, 'amely az esszét a szépirodalomhoz köti. Szerzőjét ez a szépírói indíték vezérli: mindezt csak én tudom elmondani . . .
Mennyiben elméleties, elvont — avagy
közvetlenebb, kézzelfogható tárgyú a z
esszé? Grandpierre esszéi? A Mai gondofc-ban például cselekvő indulattal gyakorlati kérdésekhez nyúl. Ezek dolgában
azonban nem lehet döntő szava, végükre
sokkal kevésbé járhat, mint az általánosabb problémáknak. S éppen e ponton
bizonyul, szemben gyakorlatiasságra törő
igényével: szemlélődő szemléletűnek. De
ez volna a kisebbik baj. A kihasználatlan garázsok mellett szabad ég alatt parkoló kocsik, s más hasonló kérdések —
„mai problémák" címszó alatt — látószögének szűkösségéről árulkodnak még
akkor is, ha az írónak történetesen nincs
autója, s ha a dolog mögött meghúzódó
gondolkodási restséget veszi is célba.
Ugyancsak támaszthatók ellenvetések
elméletieskedő, eleve fogalmi jellegűnek
szánt írásaival szemben is. (Az Ember és
stílus, valamint >a Tragikum,
komikum,
jellem ciklusaiban.) Idegen az irodalom
fogalmainak spekulatív fejtegetése talán
magától az esszétől is (erre alighanem
186

elégtelen módszer) — de szerzőnktől
mindenesetre. Annak ellenére n y ú j t a n a k
csupán fakóbb élményt ezek az oldalak,
hogy igen szellemes, komoly gondolatokkal is meglepnek, mint például ez a fölismerés: a művészi „komikum és tragikum egyformán viselkedés és a következmény összjátékából keletkezik. Lényegbeli különbség a kettő között nincs".
— Általában kielégítetlenül hagynak irodalomelméleti célzatú írásai. Például a
hazai realizmus vizsgálata, fogyatékosságainak számbavétele során Jókaiban találja meg a „legnagyobb magyar regényírót", többek közt azért, mert az ő „költői
igazsága sokkal hívebben ábrázolja a
kort" egyes könyveiben, „mint a realistának minősített regények sora". (Nem
ártott volna e sorból egynéhányat megnevezni.) Nincs kizárva, hogy Grandpierre-nek igaza van ebben az enyhén
meglepő véleményében. Ám korántsem
sikerül meggyőznie róla olvasóját. És ez
aligha az olvasó hibája. Mindössze fél
oldalt szánt e kérdésre — egy m a j d hétszáz oldalas könyvben!
Igazában tehát azok az írásai ragadnak
meg, melyek a két említett véglettől
mentesek, szintézisei az elméleti és a röghöztapadóbb problémamegközelítésnek.
Nagy élmény a Küzdelem az epikávál
című esszé. (Babits Halálfiai című regényéről.) Pompás példája annak, hogy az
igazán jó esszé fölülemelkedik az alkalmon, mely ihlette. Nagyszerű dolgokat
tudni meg belőle az egyik legfontosabb
és legelhanyagoltabb írói munkáról, a
szerkesztéstől; és emberi-erkölcsi mondandója is érték. Akárcsak a felejthetetlen Pirandello-tanulmánynak (A szerep
drámája).
A Két könyv között-ről m á r esett szó.
Gazdagon kínálja 'az olyan igazságokat,
melyek külön-külön is önálló könyvek
mondanivalójává lehetnének. A kötet
egyébként is bővelkedik a mintegy mellékesen, pár sorban odavetett magvas tanulságokban. Hadd álljon itt közülük
egy-kettő: „Húsz év nagy idő, bőven elég
ahhoz, hogy aki hazugságban élt, azt más
hazugságra kényszerítse, vagy büntetésként összetörje."— „Egy nemzet hiúsága
megköveteli, hogy minden időben legyenek nagy írói."
A maradandó élmények közül említsük

még meg A. France-ról írott tanulmányát.
A két kötet műfajt summázó természete és hasonló terjedelme, jellege is
indokolttá teszi Grandpierre és Illés
Endre esszéírói munkásságának összevetését. A különbség szembeszökő. Illés
hajlamai szerint tökéletességekben gyönyörködik — Grandpierre (többnyire támadó) indulatait éli ki. (Legizgalmasab-

bak ebből a szempontból a Szabó Dezsőről, Márairól, Féjáról, Németh Lászlóról írott oldalai.) Illés azonban attól
klasszikus mestere az esszének, hogy e
munkáit is az írói becsvágy teljével írta
— Grandpierre esszéi mintha nem mindig érnének fel legnagyszerűbb regényei,
novellái színvonalához. (Magvető Könyvkiadó 1969.)
BÁRÁNY LÁSZLÓ

HANKISS ELEMÉR: A NÉPDALTÓL
AZ ABSZURD DRÁMÁIG
Hankiss Elemér izgalmas, gondolatébresztő és vitára serkentő tanulmánykötete a modern műelemzés problémáinak megoldásában kíván segíteni —
számos vitathatatlanul helytálló, kitűnő megállapítása mellett vitatható
alapállásból. Kötetének vezérelve az
irodalmi művek mennyiségi vizsgálata,
mely véleménye szerint a műelemzés
egzaktságának legfőbb záloga. Egy jogosnak tűnő ellenvetés is felvetődhet
azonban, melyet éppen Hankiss munkája látszik igazolni.
A probléma kettős: lehet-e csak
kvantitatív eszközökkel vizsgálódni az
irodalomtudományban (Hankiss a történetiekkel összekapcsolt mennyiségi
vizsgálódások mellett szinte csak ezeknek tulajdonít döntő jelentőséget), másrészt pedig h a nem, meddig maradhatunk a mennyiségek szférájában? Első
pillantásra szinte semmi
akadálya
nincs annak, hogy akár az irodalomtudomány, akár más társadalomtudományok területén egyedül mennyiségi kutatásokat folytassunk, a mennyiségi és
minőségi változások
dialektikájának
közismert törvényszerűsége, úgy látszik, feljogosít erre. Ha megfigyeljük
azonban a társadalomtudományok és
elsősorban az irodalomtudomány menynyiségeinek minőséggé válását, megvizsgáljuk, egyáltalán milyen mennyiségekkel, minek a mennyiségével foglalkoznak e tudományok, a kérdés
azonnal bonyolultabbá válik. Mert bár
e területeken is a minőségi változások
közvetlenül
egységnyi
alkotóelemek
mennyiségi változásaiból tételeződnek,
egységnyi alkotóelemeik azonban (ez
különösen vonatkozik az irodalomtudományra) sajátos módon maguk is minőségek, melyek ugyan visszavezethetők elemi mennyiségekre, mégis zsákutcába jutunk, ha a nagy alapvető mi-

nőségi változásokat csak ezeken keresztül vizsgáljuk, mert nem tekinthetünk el a közbeeső fokozat minőségvoltától, mely mint olyan, m á r több
alkotó elemeinek kvantitatív összegénél. így pl. egy jelentés több mint az
azt alkotó alapjelenségek összege, egy
szó nemcsak hangokból áll, egy mondat nemcsak szavakból, szóvá, mondattá, értelmes jelentést hordozó jelenséggé (akár irodalmi mű egységnyi alkotóelemévé, alapminőségévé) hangalakján kívül a társadalmi konvenció, bizonyos fajta jelenséggé pedig más minőségekkel való pillanatnyi kapcsolata,
s az olvasónak ehhez az egészhez,
vagy magához az egyes jelenséghez
való viszonya teszi. Ezek pedig így
együtt már minőségi tényezők, melyek
bonyolult, puszta mennyiségi összegződésüknél éppen ú j minőségvoltukban
több összhangot jelentenek. Nyilvánvaló tehát, hogy ilyen körülmények
között egyedül kvantitatív módszeréket
alkalmazni nem lehet; egy bizonyos
ponton túl, az ú j minőséggé emelkedések pillanatában a jelenségek kvalitatív vizsgálata szükséges.
. Mindezt — úgy tűnik — Hankiss tanúságos kötete is igazolja, melynek
legjobb, leginkább helytálló megállapításai éppen efféle minőségi ítéletek; az
ezekre épülő részek a legizgalmasabbak. Ilyen pl. teljes egészében az első
Hamlet-tanulmány. Egyébként azonban
gyakran igen érdekes módszertani útmutatásokat nyújt csak, melyeket bemutatott
mennyiségi
vizsgálódásai
alapján szűr le. E vizsgálódásokat a
fentebb írtak jellemzik, általában alapminőségek mennyiségi összegzését végzi el, melyből szinte csak módszertani
útmutatások vonhatók le néhány adaton kívül. (Második
Hamlet-tanulmány.) Ha azonban ezeket az alapmi187

nőségeket kvalitatív vizsgálatoknak veti alá, izgalmas eredményre jut (A
vershelyzet),
akkor is, ha ezek egyikemásika olykor túlzottan általánosnak
tűnik, mint pL a rímadó tanulmány
végső megállapítása. Egészében véve a
kötet jól példázza a kvantitatív vizsgálati módszerek helyét, szerepét az Irodalomtudományban. Egy speciálisan minőségekkel foglalkozó, minőségi megállapításokra törekvő tudomány területén addig lehet mennyiségi kutatásokat végezni, amíg csak alapminőségek
számszerű viszonyai vizsgálhatók. Hankiss e vizsgálataiból majdnem mindig
adatszerű,
vagy egészen
általános,
rendszerint kétértékű megállapításokat
szúr le. Amint ezen alapminőségek új,

minőségi összegződését figyeljük, elkerülhetetlennek látszik a mennyiségi
módszereknél jóval kevésbé egzakt személyes megfontolás (ahogy Hankiss nevezi: spekulatív intuíció) alapján történő értékelés, ami egyébként lehet
mennyiségi adatok értékelése, interpretációja is. melyre szintén találhatunk
kitűnő példákat Hankiss kötetében.
És bár úgy tűnik, e kötet módszere
egymagában még nem oldja meg sikeresen a pontosabb, egzaktabb műelemzés problémáját, egyéb („minőségi") eredményei mellett a maga nemében kitűnő útmutatást nyújt a további
kutatások számára. (Magvető
Könyvkiadó
1969.)
R I T T E R GÁBOR

L I P T A K PAL R A J Z A

S. L.

M I VAN A FIÓKBAN?

J
O
H
V
z

« «tí
w

^

£

fe Q
H o
J
«
M

Mi van az íróasztalom fiókjában? Sok
minden és semmi. Gyanakszom is az
ilyen kérdésekre, mert mintha azt akarnák kifürkészni, hogy négy és több verseskötet után mire vagyok még képes.
Tudván tudják ugyanis, hogy 1949-től
az 50-es évek közepéig „elszaladt" velem a ló. Az esztergapad mellett fedezett fel Sőtér István, Devecseri Gábor
és Király István — valamennyien professzoraim voltak az egyetemen —, s
attól kezdve szinte „elöntöttem" a budapesti folyóiratokat, szegedi és más
napilapokat verseimmel. Afféle közéleti
ember lettem. Sokszor tűnődtem már:
akkor elkapattak? Miért nem lett belőlem a középszerűnél több? Megszakításokkal miért hallgattam el? „Kiszaladva" a városból miért kerestem átmeneti
nyugalmat a tiszai víziéletben?
Mindig tudtam, annak idején 19 éves
koromban is, hogy nekem nincs, nem
lehet más utam, mint amit a munkásosztály megjár. Akkor sem, ha összébb
kell húznom a nadrágszíjat, akkor sem,
ha nem lesz belőlem — óriási elődök
után — „nagy" szegedi költő. Ilyen babérokra akkor sem aspiráltam, amikor
lapszerkesztője, rovatvezetője voltam a
Tiszatáj-nak.
Túléltem
ellenségeim
gyűlöletét és barátaim szeretetét. így

maradtam magamnak magam. Megtanultam — sajnos későn —, hogy ne
packázzak el az életemből perceket sem
— nemhogy órákat, félnapokat, éjjeleket — afféle irodalmi vitákra, hiszen
nem a locsogás, hanem a konkrét munkája méri az embert. Én ezt az utóbbi
magatartást hoztam, hozhattam magammal a külvárosokból, ahol éltem. Végtelenül, talán vétkesen és megbocsátóan is mindig ragaszkodtam szülővárosomhoz, Szegedhez, pedig sok emberrel úgy vagyok csak, hogy vagyunk
egymásnak egy fejbiccentésig, egy kalapemelésig, egy „köszönöm, jól vagyok"
közhelyig. Talán azért, mert egymás
veséjébe látunk.
Egy azonban bizonyos: elsőszülött fiam,
Árpád ma már katona, karhatalmista.
Tévedés, nem én öregszem, hanem ő és
a többi gyerek nőtt fölém. Szerencsére
egyik sem kapott „fertőzést" az irodalomtól. Nem hivatkozhatok ükapáig
tartó munkásmozgalmi múlttal, viszont
azoktól tanultam, akik nálam is többet
tettek a máért. Bizonyos azonban, hogy
soha nem voltam renegát, mert szembeköptek volna szülőim. Az pedig éget,
kegyetlenül mar, leszedi a bőrt, a húst
a csontig, amit meszes meztelenségében
a kutyák sem vennének a szájukba.
Hát így vagyok én magammal és a
külvilággal.
Ami pedig az íróasztal-fiókomat illeti: hát oda ne kukkantson senki. Nincsenek benne rendkívüli kéziratok. Ha
vannak, mellettük tartom azokat a kéziszerszámokat — már csak kabalából is
—, amelyek nélkülözhetetlenek voltak
vasas koromban. Talán szükség lesz
még rájuk, mert időközönként barkácsolok. Szabad időmben eljárok azokhoz
a barátaimhoz — Csókási László és
Kiss László kisiparosokhoz —, akik velem voltak inasok, s akiknek értem a
szakma szerinti nyelvüket. S olyan jó
az, amikor az anyag engedelmeskedik
az észnek, a kéznek. S akik ezek után
azt hiszik, hogy csalódtam magamban
és a rendszerben, tévednek. A szemükbe
röhögök, mert mégiscsak én lettem a
több, sokkal több azoknál, akik szültek,
és még többek lesznek azok, akiket én
nemzettem. Ök már az emberarcú társadalom szülöttei.
LÖDI FERENC
S. L.

KRÓNIKA
INNENONNAN
A

HUNGAROLÓGIAI
INTÉZET
TUDOMÁNYOS
KÖZLEMÉNYEI

Az Újvidéken, 1969 febr u á r j á t ó l kezdve működő intézet tudományos folyóiratán a k első száma jelent meg
szeptemberben Szeli István,
a Hungarológiai Intézet elnöke és Bosnyák
István,
a titkára szerkesztik. Szeli a
folyóirat bevezetőjében
az
intézet föladatait jelöli k i : a
vajdasági m a g y a r nyelv és
irodalom,
művelődéstörténet
és folklór kutatása, jogi,
népnyelvi, irodalmi nyelvi és
stilisztikai kutatások, művelődési intézmények, sajtó-,
színház- és zenetörténeti tanulmányok, szótárak készítése, s végül egy nagy öszszefoglaló vajdasági irodalomtörténet
elkészítéséhez
részletmonográfiák írása. A
folyóirat első száma inkább
a
népnyelvi-folklorisztikai
kutatómunka
eredményeiről
ad számot, pedig más kiadványaikból t u d j u k , hogy az
irodalomtörténeti
eredmények sem m a r a d n a k el ezek
mögött.
Mikes Melánia dolgozata a
szerb-magyar
kétnyelvűség
körében végzett kutatásokról számol b e ; a kétnyelvűség
sürgős tudományos pedagógiai segítséget igényel. (A
kétnyelvűség
nemcsak
kisebbségre vonatkozik, hanem
a szerb
nemzetiségre is!).
Penavin Olga a készülő v a j dasági
magyar
tájszótár
munkálatainak „titkaiba" vezeti be az olvasót, nem titkokról beszél, hanem a népnyelvi g y ű j t ő m u n k a
módszertanát a d j a a maga tapasztalatai alapján. Penavin
hatalmas anyaggyűjtő m u n k á j á n a k és példájának eredménye m á r az a két dolgozat is, amelyet bizonyára
volt tanítványai írtak (Popp
György Kanizsa és vidéke
földrajzi neveiről és Matijevics Lajos a diáknyelv játszi
szóképzéséről.) AndelU Magdaléna
az
összehasonlító
irodalomtörténész
Margallts
Edét m u t a t j a b e ; Margalits
a délszláv irodalom egyik
legnagyobb és legjelentősebb
közvetítője volt. Néhány elfelejtett
újvidéki
magyar
nyelvű folyóiratot kutatott
föl Bozidar Kovacek; írásá190

A KALMÁNY LAJOS-ÉVFORDULÓ
MEGÜNNEPLÉSE SZEGEDEN
A szegedi néprajztudós, K á l m á n y L a j o s halála ötvenedik
évfordulója alkalmából a TIT Csongrád megyei Szervezetének
Néprajzi Csoportja és a Városi Tanács V. B. Művelődésügyi
Osztálya december 7-én koszorúzás! ünnepséget r e n d e z e t t
K á l m á n y utolsó lakóháza, az Oltványi utca 2. s z á m ú ház
előtt. Az emlékbeszédet dr. Péter László, a TIT megyei n é p rajzi szakcsoportjának elnöke mondotta.

Szoboravatás
Katona József és Derkovits Gyula emlékszobrát (Pátzay
Pál és Mikus Sándor alkotásait) helyezte el a Városi T a n á c s
Művelődésügyi Osztálya december 21-én a Szegedi F a n t h e o n ban. Az emlékbeszédet dr. Kedvessy György egyetemi t a n á r ,
a Hazafias Népfront Városi Bizottságának elnöke m o n d o t t a .

A MÜVÉSZKLUBOK ESEMÉNYEIBŐL
A Sajtóházban
A Sajtóház müvészklubjában Fontos Sándor f e s t ő m ű v é s z
kiállítása nyílt meg. A bemutatást Csépi József, a Csongrád
megyei Hírlap m u n k a t á r s a vállalta.
Ezen az estén hangzott el a klubban dr. P é t e r László k a n didátus előadása is K á l m á n y Lajosról. Az ötven éve m e g h a l t
szegedi néprajztudós élete, m u n k á s s á g á n a k lényege t á r u l t f e l
az értékes előadásban. Az elmondottakat még élőbbé, h a n g u latosabbá tették a K á l m á n y - g y ű j t é s b ő l kiválasztott részletek,
melyeket Szabó István és Végvári Tamás, a Szegedi Nemzeti
Színház művészei tolmácsoltak.

i

A Bartók Béla Művelődési Központban
„Az én világom" címmel indult művészportré-sorozat d e cember 12-én. A rendezők célja, hogy a szegedi k é p z ő m ű v é szeket s alkotásalkat minél sokoldalúbban m u t a s s á k b e az
érdeklődőknek. Képzőművészekkel indul a sorozat, de Írók,
zeneszerzők, tudósok b e m u t a t á s á t is tervezik.
Az első esten a vendégeket Tápal Antal szobrászművész
felállított művel f o g a d t á k — f ő k é n t lemezdomborítással k é szült portrék.
A bevezető u t á n — melyben a művész életéről, műveiről,
kiállításairól, művészetpedagógiai és művészetszervező tevékenységéről esett szó — H e m m e r t J á n o s festőművész vetítette

KRÓNIKA
diapozitíven a műveket, s közben Tápai Antal vallott alkotásairól, művészetesztétikai elveiről, Szegeddel való kapcsolatáról. A műsorban megszólaltak azok a versek is, melyek
közel állnak a művészhez. Juhász Gyula, Józseí Attila,
Szabó Lőrinc és Ady verselt Végvári Tamás színművész, a
Bartók- és Debussy-műveket Bodó Árpád zongoraművész tolmácsolta.

AMERIGO TOT KIÁLLÍTÁSA SZEGEDEN
Rómában élő művész honfitársunk, Amerigo Tot — Tóth
Imre • — szobrászművész kiállítását december 10-én nyitotta
meg a Horváth Mihály utcai Képtárban dr. Dömötör János
múzeumigazgató. Megnyitójában Tot munkásságának lényegét
ragadta m e g : a művek a klasszikus szobrászati hagyományok
és a huszadik századi törekvések egybeötvözése. Nem úgy,
hogy az első után következik a második, ahogyan ezt a történelmi fejlődés hozta, h a n e m egymás mellett, váltakozva, a
megfelelő témához a megfelelő f o r m a i megoldást választva. —
Major Máté a katalógus előszavában is utal arra, hogy a „figurális" és a „nem-figurális", a „realista" és az „absztrakt"
végtelen fokozatokba mehet, s megy át egyik a másikba „és
minden egyes átmeneti állapot — a legszélső is — teljes művészet lehet a maga helyén".
A kiállításon egy nagy művész életművét ismerhettük
meg, s mellette egy sohasem öncélú művész általános érvényű példamutatását — a figurális és nonfigurális megoldások
közötti átmenetek széles s k á l á j á n a k megvalósítására.

FÜLE LAJOS KIÁLLÍTÁSA
„Hát ilyen világban élünk és észre sem vesszük?" — kérdezi a kiállítás egyik részvevője a vendégkönyvben. Igen,
sokszor észre sem vesszük, hogy a lehullott és félrerúgott f a levelekben milyen szépségek rejtőznek.
Füle Lajos több mint húsz éve gyűjti ezeket a leveleket
s állítja össze belőle képeit. A levél mellé tíz éve sorakozott
fel a csuhéj, s e két anyagból születnek keze alatt a „természet akvarelljei", melyeknek bemutatására most a Bartók
Művelődési Központ vállalkozott. T é m á j u k b a n természetet ábrázoló mindegyik, s a legszebbek azok, melyek a végtelen alföldi határ képzetét keltik, apró kis képek, s mégis monumentális hatásúak.
Néhány figurális kép van csupán közöttük, ezek erősen
drámai hangulatúak.
LACZÖ KATALIN

INNENONNAN
nak van szegedi vonatkozása
is: az Újvidéki Színházi Ú j ság n é h á n y évfolyama Szegeden is megtalálható, tele
van szegedi színház- és színésztörténeti
vonatkozásokk a l ; az a Bors László, aki
1917-ben ott m u n k a t á r s a volt
az
Újvidéki
Színház-nak,
Szegeden is dolgozott m á r tírhalála előtt. Két igen gazdag anyagú dolgozatot olvashatunk
a közleményekben:
Dávid András eleddig legszélesebb alapokon vizsgálja
a délszláv epikus énekhagyom á n y b a n a Mátyás királyról szóló énekeket;
Király
Ernő meg a vajdasági m a gyar munkásmozgalmi dalokról ad számot, olyan k u tatási területen, melyről a
hazai tudományos irodalomnak nincs adata. Csuka Zoltán a vajdasági m a g y a r irodalom húszas évek eleji expresszionista
jegyedről
ír
rövid, személyes emlékekkel
gazdag visszatekintésében; az
expresszionizmusnak nem az
esztétikai eredményeire utal,
h a n e m arra, hogy a vajdasági
m a g y a r irodalomban ez az
avantgardizmus hozzájárult a
szerb, horvát irodalom jobb
megismeréséhez. Legizgalmasabb Írás (Szeli István bevezetője mellett) Lőricz
Péteré, aki a bánáti magánkönyvtárak anyagát próbálta
földeríteni s ízig-vérig m ű velődéstörténeti
tanulmányt
írt ennek a nyomozómunkán a k kapcsán. A nemzetiségi
környezetben
élő
magyar
polgári-dzsentri-értelmiségi
réteg irodalmi-művészeti-politikai érdeklődésére, könyvkiadásra és lapkiadásra derül f é n y ebben á t a n u l m á n y ban. Féderer Mária egy v a j dasági szerb politikus, Jakov
Ignjatovic működésének egy
szakaszáról
írt,
példázva,
hogy szerb-magyar politikatörténeti vonatkozásokban is
gazdag lehetőségek állnak a
kutatás előtt.
A Közlemények
kritikai
rovata egyoldalúnak t ű n i k :
öt bírálat van benne, mind
nyelvészeti vonatkozású, négyet ugyanaz a szerző Irt,
az ötödiket (nem méltánytalanul) az ő művéről írták.
A
Hungarológiai
Intézet
m u n k a t e r v e biztosítéka, hogy
rangos
tudományos f ó r u m
lesz
a
Közlemények-bői,
melynek első száma az intézet m u n k á j á t reprezentál-

191

Művés^leme^-újdonságok !!!
E R K E L F E R E N C : Bánk Bán — opera 3 felvonásban
teljes előadás .
Simándy József, Komlóssy Erzsébet, Ágay
Karola, Melis György, Faragó András,
Palócz László és Réti József
Vezényel: FerencsikJános
LPX 11376/8
A N T O N I O V I V A L D I : 12
op. 2.

szonáta

hegedűre,

continuóval

Kovács Dénes hegedül
Sebestyén János cembalo
Frank Mária gordonka
LPX 11387/8
MOZART:

Szimfónia No. 39. Esz-dúr K 543
Szimfónia No. 41. C-dúr K 551 „Jupiter"
Vezényel: Ferencsik János
LPX 11390

P E T R O V I C H E M I L : Jónás könyve —
Mihály költeményére
LPX 11420

N a g y

választékkal

várjuk

a

Tiszatáj

oratórium Babits

olvasóit.

Világhírű előadó-művészek tolmácsolásában vásárolhatják kedves
zenéjüket az olvasók.
Magyar Hanglemezgyártó Vállalat szakboltja Szeged, Kölcsey u. 4.

192

Ára: 6,— Ft
KIS S Z E G E D I
MUNKÁSMOZGALOM
TÖRTÉNET
XIV.
„Mindenütt és így nálunk is az ipar foglalkoztatottsága elérte a legerősebb k o n j u n k turális évek értékét, de természetesen elsősorban a hadiiparok számára biztosított rendkívül n a g y munkalehetőséget" — írta a Szegedi Iparkamara 1939. évi jelentése. 1938-tól
a hírhedt győri program megvalósítása során
kibontakozott a háborús konjunktúra. Ennek
átmeneti hasznát nemcsak a nehézipar élvezhette, hanem a könnyűipar is. A
szegedi
textilüzemek egymásután kapták a hadimegrendeléseket. Termelésük nagy részét tette ki
sátorlapok,
hevederek,
zsákok,
ágynemük
előállítása a hadsereg számára. Hasonlóképpen a bőripar és a húsipar is jórészt hadimegrendelésre dolgozott. A háborúhoz kapcsolódó
fellendülésnek
azonban
csakhamar
megmutatkoztak az árnyoldalai is. A könynyűipar 1940-ben bekövetkező átmeneti megtorpanását leszámítva a hadba lépést követően, különösen pedig a sztálingrádi fordulat
után jelentkeztek a negatívumok. Elsősorban
a fokozódó nyersanyaghiány okozott nehézségeket. Ez különösen és igen korán sújtotta
a hadimegrendelésekből kimaradó egész szegedi kisipart, de 1943-ben már a nagyobb
gyárak is megsínylették az alapanyaghiányt.
A Jutafonó — amely elvesztette tengerentúli
nyersanyagbázisát — ez évben 20 napon ái
szüneteltette a termelést. A többi textilüzem
is különböző
pótanyagokkal
kínlódott. Súlyosbította
a
helyzetet
az
egyre
nagyobb
szénhiány. 1942—43-ban megszokottá
vált
a
kényszerű „szénszünetek" beiktatása.
A dolgozók helyzetének alakulásában még
inkább megmutatkoztak a hadi konjunktúra
árnyoldalai. Igaz, a foglalkoztatottság messze
felülmúlta a
megelőző
évtizedeket,
és
ez
1939—40-ben átmeneti felemelkedést hozott az
életszínvonalban
(egy
családból
többen
is
dolgozhattak!). A hadba lépés után azonban
gyorsan romlott a helyzet. A z árak és bérek viszonyának alakulása mutatja ezt legjobban.
A
legfontosabb
élelmiszeiek
árai
1939-től 1944-ig négyszeresükre, tehát n é g y száz százalékkal emelkedtek. Ez azonban csak
a hatósági, a „ m a x i m á l t " árakra vonatkozik.
A Szegeden is virágzó feketepiacon
nyolctízszeres volt az áremelkedés ugyanebben az
időpontban. A bérek ugyanakkor a többszöri
béremelés ellenére szakmánként csak 40—70
°„-kal emelkedtek. A jegyrendszerröl, a szűkös fejadagról, a közellátás hallatlan nehézségeiről, a tüzelőhiányról,
a háborús
élet
megannyi
jól
ismert
szörnyűségéről
nem
szükséges részletesen szólni.

A fentiekkel azonban még nem merítettük
ki a háborúnak a dolgozókat sújtó következményeit. A háború az államhatalom további
jogfosztó intézkedéseit is magával hozta. A /
1939 tavaszán életbe lépett ú j honvédelmi törvény alapján már 1939 őszén, még a tényleges hadba lépés előtt, kihirdettek a kivételes
hatalmat. Ü j r a bevezették az internálást, tovább
szigorították
a cenzúrát,
elrendelték
minden szervezet fokozottabb rendőri ellenőrzését, megtiltottak mindenféle politikai jellegű népgyűlést, felvonulást és más politikai
összejövetelt. Természetes, hogy ezek az intézkedések mindenekelőtt
a baloldali
munkásmozgalom ellen irányultak. A gyárak jelentős részét hadiüzemmé nyilvánították. Ez
többek között azt jelentette, hogy az üzemek
élére katonai parancsnokot
neveztek
ki és
katonai törvények hatálya alá vonták az olt
dolgozó munkásokat, mégpedig: „Nemre valc
tekintet nélkül minden olyan személyt, aki
14. évét betöltötte és 70. életévét túl nem
haladta." Szegeden több mint 20 gyár voii
hadiüzem.
Ilyen körülmények között hagyományos értelemben vett bérmozgalmakra nem kerülhetett sor. Szinte valamennyi szegedi üzemben
voltak azonban megmozdulások, melyek során a gyárak vezetőségéhez v a g y az ipar-

Szeretetieljes

megemlékezésül

szocialista szolidaritással adjuk ezt az emléklapot

elvtársnak, aki a legnehezebb .doHpn.aaz 1941. esztendő

B u d a p e s l e n . 1941. e s i t e n d o május havaban.

2

i

^M^^ZUcO^

EMLÉKLAP A NÉPSZAVA-TERJESZTÉSBEN
VALÖ RÉSZVÉTELÉRT

Jóíorl A u-'rüz-esf a HanViaotthoala*.
•• ea t • r. " • >.*^ otthonban a Uöomá r.ytxi
. K á l l a t tigrala hírlap! nl

soreu Lyiiiröl t a r t o t t
előaiü t Hangoztatta clöadAnéniik
>.:. J zí.-j A ' t t U '»óUé-zcl© setn »ItiiUtÖl j ó t u j

. rístú.! f í i i . i i-.-Ua sora» és ezek a l ¿hsé>
\'.k sra'.'tat «.Ti't'tu irányi lifcSMtl ivaradúwi'i
irtckft kAlfeictín- k A tártain,»» cI5a<tás otis
N^gyCyörgy
Maria, B ű e s e t : j a
licelm,
S l e r n Uorí A» K o m ó c a i o Zoltán, Iót>e| Át«
üla-vcrseket szavaltak el mély w^rzttO"!,
A DÉI M A G Y A R O R S Z Á G H Í R A D Á S A
A Z 1941 F E B R U Á R J Á B A N R E N D E Z E T T
JÓZSEF ATTILA-ESTRÖL

ügyi miniszterhez felterjesztett k é r e l m e k b e n
sürgették a bérek felemelését.
A már felsorolt intézkedések miatt hallatlan nehézségekbe ütközött a szocialista m u n kásmozgalom
szervezeti,
politikai
élete.
A
szakszervezetek
taglétszáma
1943-ig
tovább
csökkent. Hogy a csökkenés viszonylag lassú
ütemü volt, az annak a szívós agitációs m u n kának köszönhető, amellyel még a legnehezebb időkben is sikerült ú j tagokat b e s z e r v e z ni. U g y a n c s a k kitartó agitáció kellett a N é p szava-előfizetők g y ű j t é s é h e z is. A z S Z D P országos
vezetésének
meg-megújuló
tilalmai
ellenére a szegedi munkásmozgalom a h á b o rú idején az egységfront j e g y é b e n m ű k ö d ö t t .
A kommunisták az említett agitációs m u n k á ban, de e g y é b tevékenységben is élen járván, számos vezető posztot szereztek meg a
legális mozgalomban, és lényegében a n é p frontpolitika szellemében m ű k ö d t e k , noha az
országos pártvezetéssel nem volt rendszeres
kapcsolatuk. 1943-ban a K á l l a y - f é l e hintapolitika következtében több levegőhöz jutott a
legális munkásmozgalom. Januárban — négyév óta először
—
nagyválasztmányi
ülést
tartott az S Z D P helyi
szervezete,
ahol
új
városi vezetőséget is választottak. Ennek t a g jai közé több baloldali szocialista és k o m munista is bekerült, mint például Komócsin
Mihály, a M i M O S Z helyi c s o p o r t j á n a k
elnöke. Ezek után igen fellendült a
munka.
Mind a szakszervezetekbe, mind a Szociáldemokrata
Pártba számos ú j tag
lépett
be.
E g y rendőrségi jelentés szerint 1943. a u g u s z
tusában rövid idö alatt több mint n y o l c v a n nal szaporodott a taglétszám. E g y másik j e lentés arról panaszkodott, h o g y az ú j tago'..
között sok a nö, a fiatal, valamint a hadiüzemi munkás. A nehéz k ö r ü l m é n y e k
ellenére általában a bizakodás, a m e g é l é n k ü l é s
jéllentezte
a
szegedi
munkásmozgalmat
1943—44 fordulóján. Ennek vetett v é g e t rövid
időre a német megszállás.

S. L.

