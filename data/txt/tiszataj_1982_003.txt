tiszatá
982. MÁRC. * 36. ÉVF.

Ilyes
Gyula,
Horgas
é
Béla,
Szepesi Attila versei;
Farkas Árpád, Jókai Anna
prózája; Dávid Gyula,
Kiss Ferenc, Márkus Béla,
Vekerdi

tiszatáj
I R O D A L M I ÉS K U L T U R Á L I S

FOLYÓIRAT

Megjelenik havonként

Főszerkesztő: VÖRÖS LÁSZLÓ
Főszerkesztő-helyettes: ANNUS JÓZSEF

Kiadja a Csongrád megyei Laokiadó Vállalat. Felelős kiadó: Kovács László
82-83 — Szegedi Nyomda — Felelős vezető: Dobó József igazgató
Szerkesztőség: Szeged, Tanácsköztársaság útja 10. — Táviratcím: Tiszatáj, Szeged,
Sajtóház. Telefon: 12-670. Postafiók: 153. Terjeszti a Magyar Posta. Előfizethető a
hírlapkézbesítő postahivataloknál, a kézbesítőknél, a posta hírlapüzleteiben és a Posta
Központi Hírlap Irodánál (KHI Budapest, József nádor tér 1. sz. — 1900) közvetlenül
vagy postautalványon, valamint átutalással a KHI 215-96 162 pénzforgalmi jelzőszámra. Egyes szám ára 12 forint. Előfizetési díj: negyedévre 36, fél évre, 72, egy
évre 144 forint. Kéziratot nem őrzünk meg és nem adunk vissza. Indexszám: 25 916.
ISSN 0133 1167
A szerkesztőség tagjai: Csatári Dániel, Mocsár Gábor, Olasz Sándor, Tóth Béla

Tartalom
XXXVI. ÉVFOLYAM, 3. SZÁM
1982. MÁRCIUS
ILLYÉS GYULA: Mohamed kardja (vers)
3
SZEPESI ATTILA versei: Emlékdal az ötvenes évekből,
Egy régi éjszaka Szentgyörgypusztán, Makedón etűdök, Rondo
6
FARKAS ÁRPÁD: A tűzhely mellől (jegyzetek)
9
JÓKAI ANNA: Ördöggolyó (regényrészlet)
13
VARGA IMRE: Vers, amelyen a lóvá változott Matild
általüget
21
HORGAS BÉLA versei: Papírkivágások, Leporello
23

HAZAI TÜKÖR
TÓTH BÉLA: Tiszajárás (27.)

25

TANULMÁNY
DÁVID GYULA: „ . . . a magyarság bennünk nem jó és
balsors függvénye. Egyetlen állapot" (Jegyzetek Tamási Áron két világháború közötti publicisztikájához)
30
MÁRKUS BÉLA: Szibériai garnizonok, lágerek népe
(Rögtönzött jegyzetek — hadifogságról és az irodalmáról)
38
KISS FERENC: Kegyetlen kegyelmék (Vas István: Mért
vijjog a saskeselyű?)
51

ÖRÖKSÉG
VEKERDI LÁSZLÓ: Filozófia a Házsongárd alól
DEMÉNY JÁNOS: Egy Bartók-kutató műhelyéből (III.)

61
69
1

KRITIKA
GREZSA FERENC: Illyés Gyula: Közügy
MOSER ZOLTÁN: Szavak, képek és látomások vonulása (Varga Imre: Boszorkányszombat)
BALOGH ERNŐ: Honnan — hová (Osztojkán Béla: Halak a fekete citerában)
KISS TAMÁS: Délibábjaim városa (Mocsár Gábor
könyve)
ANNUS JÓZSEF: Gion után az első (Dudás Károly:
Jártatás)
OLASZ SÄNDOR: Gál Sándor: Fekete ménes
GÖRÖMBEI ANDRÁS: Koncsol László: Ivek és pályák
LAGZI ISTVÁN: A hídszerep tudatos vállalása (Kovács
Endre: Korszakváltás)
OLASZ SÁNDOR:

Majtényi Erik

Szerkesztői asztal

71
74
79
82
85
86
88
92
96
96

ILLUSZTRÁCIÓ
Imre Lajos metszetei az 5. és 29. oldalon,
Hadnagy Csaba grafikái a 12. és 22. oldalon.

Mohamed kardja
— De hisz a markolatot közben kicserélték! —
Igen, s a pengét is. De azért csak ezzel hadakozott; fog hadakozni: s győzni — ö !

t.

Jó hírekért, jó hírhozóknak:
tisztelgés
szemüvegeinknek,
férfi- s nőpillák előtt egyaránt;
köszönet s bók a műfogsoroknak,
az alsóknak s felsőknek, Ladies and
Camarados, Genossen!
Kürtjeles
kitüntetést
napiparancsban
a halláserősítőknek a fülben,
a vasbokáknak a cipőkben, nemre és
fajra sem tekintve.
Közelednek
korszakfordító nagy hírükkel
a tökéletes mütüdők, művesék,
műszívek.
Hurrá hát máris mind a többinek,
amelyekkel
hovatovább
úgy lesz testközeli hazád
a közgondú, emberközi világ,
ahogy az anyaméh sem. Es az ár? Hogy
ne sajnáld — mit? Sors-fenyegette
ifjúságod.
Jövődbe nézz! örvendve. Hogy mi vár ott.

2.
Csitítás vár, vigasz. Olyan
csicsijgatás,
hogy bent a Cél, az nem lesz soha más.
Hogy cserélgette bármeddig és bármiképp
temérdek alkotóelemét,
részletét,
mivolta az Egésznek nem lesz mégse más:

marad a Lényeg, melyet a Kezdet már magába rejt:
a bölcselet szerinti Entitás!
Megküzd a Végzettel is az a hősi Sejt,
melyben testet öltött az a — mondjam így: földöntúli?
mit szolgál Emberközösség
anyánk!
Pólyálván bennünket is nevelendő
gyermekül.
Mert fagyban érkezik,
meztelenül,
valahányszor világra jő
a megváltó: a megváltandó csecsemő.
Hirdetve békéért csatát.
3.
A görcsoldók, Messieurs! Az injekciók, például,
annyi idővel is hamarabb, mialatt
védangyálunk fölénk lebeg,
elűznek
gyehenna-fájdalmakat,
filléres áron osztva csodahatású
kegyet.
Az aszpirin varázshatása a fej
poklára, meg a szódabikarbónáé a gyomorra.
Köznapi üdvök! Ám ahogy elaltat, míg
agyurikban-matat
a sebész, úgy kezelve a tudat
gyökerét, mint rossz fogainkét
a fogász — sírni s vigadni kell:
előttünk ím, feleim, az öröklét
egetostromló útja, újra
kezünkben a tudás eföldi kulcsa,
a minden messzit lebíró
találmány:
átszállni — a dac porondján jól megállván —
a kaini örökség,
a számkivetettség
magányán!

4

Közössége, mit alkotott,
igen, az embert úgy veszi körül,
mint anyaméh a magzatot.
Ügy neveli föl, föl, föl! — szüntelenül.
Míg más szférába nem kerül?
Ügy lehet — úgy fordulhatott —
hogy végül saját szándékán kívül.
Mígnem — mi, hősei az átmenetnek
bár eltűnünk — a Kezdet
maga viszi tovább a tervet?

melyek

— Vágy,

Egyén, szegényem, jajongva örülj.
Mert vereségek hoznak győzedelmet.
Részlet, lehullsz. Le mindenek előtt s mögött
halad valami e zord talajon élőn is örök.
Adatik jegyver, megnyerni pöröd.
Megfoghatatlan, téged énekellek!

SZEPESI ATTILA

Emlékdal az ötvenes évekből
átjáróházak barna délelőttök s egy-egy grund ahol
labdát s rézorrú rigót rejt a tépett
bodzabokor
bolyongás cégérek alatt a sikátor
macskakövén
egy ablakban pőre lány táncol véletlen
tünemény
a gombaillatú vásártér s a kopár
Duna-part
szemben a Vár-rom és a folyóban a csonka hidak
futballvasárnapok
jegeskocsi rikkancs
verklizene
májusok forgataga vonulók vibráló
fáklyatüze
Hold-utca Perc-köz Erzsébet-tér hol az iszapszürke
szennyel telik s lesz
döglött-macska-úsztató

tó

aztán a holttetemek a járdán nem tudta senki milyen
színű volt a haláluk feküdtek az alkony
üszkeiben

Egy régi éjszaka Szentgyörgypusztán

V

6

korán sötétült
az évre nem emlékszem
ezerkilencszázhatvanegy
vagy hatvankettő ősze volt
kutyák a fövenyen
rozsdás uszályok a folyón
fönn sirályok
félholdjai
s a bérc alatt
hová uhubaglyok vájták dögtemető
fészküket
tábortűz
lobogott
emlékszem az énekszóra
hangjaiban megcsillantak távoli tornyok és hegyek
harang bondült
s a kései órán
éledtek mestereim: régmúlt népek
régporladt
költők
névtelenek és
haláltalanok

akik szóba-igázták az időt
én nem
énekeltem
más erdők és völgyek dalai tolultak számra
hallgattam
inkább
a visszhangzó sziklákat a folyót
a
kecskefejő-madarat
ahogy surrogva veri szárnyával az éjszakát
és
lángban-elevenedő
arcok lobogtak
körös-körül
régi boszorkányszombatok
sikongó szüzei
járták füzérben
táncukat
sötét sikátoron
kecskebakkal társalgott a csuhás
vénasszony botolt vállán pisla varjúval
itt volt velünk
mind hűlő és közelítő emlék
hegyen át fekete lovasok
énekszóba temetett
falvak
letiportak és sorstálan
elevenedők
míg szendergett vállára ejtve fejét
kilobbant fahasáboknál a gazda
kósza diákok
vendéglője
Áprily Lajos

Makedón etűdök
i.

cserje a köveken
holdfény a szavakon
szurdok mélyén a folyó
szavad fogytán lépj
jártál itt valaha

pengevillanása

közelebb

emlékszel a keselyükre
szárnyuk terítve ősvilági
szörnyeid
emlékszel a gubancos
birkanyájra
a pásztor énekére
Axiósz

Axiósz

IL

bimm-bamm éjről éjre boridul az utca a tópart
bondul a muszlimők és szkipetárok járta sikátor
bondul s mégse harangszó hallik a kései órán
szurtosképű cigány görnyed kis műhelye
mélyén
kígyó-karperecet
s póklábú napot
kalapálgat

Rondo
trák hegyi szamarakat és
kaukázusi
keselyűket
a fehérkucsmás
katonát
ki bronzszoborként
áll a téren
és üszkös katonákat a
csatakos őszi járdaszélen
újságpapírral
letakarva
karjuk és csizmájuk kilóg
hajfürtjük vérrel
elkeverve
fönn az égő városfalon
a keringélő
varjúnép
ki tudná
szétválasztani
amit álmában egykor látott
a bolondok
körmenetét
a túlhevített
arcokat
egy asszony nyakában
háromlábú
székkel futott az úton át
ki tudná megtalálni újra
az elgurult
nappalokat
a kutaiszi
piactéren

8

a dinnyeárus
öreget
és a Csele-Kula
előtt
a patakszavú
csitrilányt
a diákot ki évek óta
Paracelsussal
társalog
a lámpaszemű tudóst aki
két csontot összeütve
lesné
mit beszélnek a fossziliák
és ki tudná
megmondani
igaza van-e a kamaszköltőnek aki esküszik rá
hogy esténként a jóisten
tépett koldusként ott ül egy
kisváros
főterén
hunyt szemmel nekidől a falnák
gajdol rongyokba-rejtve
lábát
s szakállát túrva
játszogat
ezerévekkel
korszakokkal
jeget fú vagy éppen tüzet
ki tudná
kiszámítani

FARKAS ÁRPÁD

A tűzhely mellől
ASSZONYIDÖ
Asszonyformájú fellegek b a r a n g o l n a k asszonyszempillaként rebbenő tél
eleji vetések fölött, s ellilulnak h a j n a l o n k é n t , ha csontért-koncért v o n í t a n a k
a városszéli kutyák, őszbe-feketébe csavarodó a s s z o n y f ü r t ö k e t lobogtat g y á r k é m é n y e k e n a szél,
értük és őhozzájuk esdekel ég, föld, k u t y a és jövendő, őérettük, k i k
h a j n a l i tömött sorokban i n d u l n a k m u n k á b a m e n e t a b o l t a j t ó k felé, h á t r a h a g y v á n ébredő családnak az abrosz s a r k á b a összehajtogatott reggelit, esdekelnek
az asszonyfejű fellegek: b á r csak fél tábla h a j n a l i v a j érkezett volna, n é m i
t e j f ö l az este előre megfőzött babérleveles krumplilevesbe, a Gazda utolsó
b a b é r j a i azok, legeslegelső m u n k a k i t ü n t e t é s e i t főzte bele, avagy lelhető lenne
félkilónyi puliszkaliszt s mellé n é m i v á n y a d t f e h é r h a g y m a ; ó, h á b o r ú u t á n i
esztendők h a g y m a t o k á n y a i n a k m e n n y e i illata! — nyaldossák s z á j u k szélét a
városszéli k u t y á k — és asszonyváll asszonyváll mellett: — sietős t ü l e k e d é s e k :
i n d u l n a k a gépek, nyílnak az i r o d a a j t ó k , és a pénztárcából k i r ö p p e n a t e g n a p
d é l u t á n i használatlan mozijegy;
mozi, hej, régi idők mozija, kinek, s miféle f e h é r n é p n e k t á m a d m a i d e j e
n a p k ö z b e n ily bohóságokra, hiszen váltás u t á n vagy ú j váltás előtt, d e záróraidőig m i n d e n k é p p , r e n d r e b e kell barangolnia még a boltokat, m o n d j á k :
i d e rizs érkezett, beszélik: a m o d a füstölt csülök, ott t o j á s t osztanak, m i n d e n
k a p h a t ó valahol, csak elszánt odaadás szükségeltetik a résenlevéshez; k i n e k
j á r h á t a lába, keze, eszekereke mozin, könyvön, m i n d e n f é l e altruista önnevelgetésen, a beszerzés g o n d j á v a l zsúfolt agya melyik s a r k á b a n f é r még egy
l e p k é n y i á b r á n d , h a este a televízió előtt is f á s u l t a n elszundikál, a m i r e hazat é r a Gazda,
a Férfi, ki persze n e m t á r j a t á g r a az ajtót, lóbálván fülénél fogvást mezei
n y u l a t , ő csak besündörög, lopva bepillant a hűtőszekrénybe, m u n k á b ó l é r k e zik ő és délutáni értekezletről, nyúlszemekkel roskad asztal mellé,
önkéntelenül is fölvéve azt a testtartást, mellyel m a n a p s á g kisebb s n a gyobbacska r a n g ú f é r f i a k üldögélnek székükben, székelnek kis- és nagygyűléseken, f i n o m a n behúzott n y a k k a l , hogy h a tanító bácsi t e n y e r e j á r n a arra,
csupán picit kelljen l e k a p n i u k f e j ü k e t , h á t h a a m a t e n y é r fölöttük ellengene,
ülnek, ücsörögnek, szemöldjük alá préselt t e k i n t e t ü k e t m e r ő n - ü r e s e n előreszegezvén, zsugorítván homlokot, hogy szemöldökrándulás r á valahogy ne
f é r j e n ; így üldögélnek bizony l é t f o n t o s s á g ú n a k t ű n ő tanácskozásokon a f é r f i a k ,
előmelegített tapssal t e n y e r ü k b e n , h a j d a n t á m a d t véleményeik, ötleteik és ind u l a t a i k kispárnáival f e n e k ü k alatt ígyen vénasszonyosodnak bizony a f é r fiak, lázas elüldögélésben, m i n t h a h a j d a n á n f o n ó b a n : a j k u k közül kilóg a
csepű, r á g j á k , észre sem veszik, hogy a f o n t fonál valahol régen elszakadt;
és ki-kipislantanak lopva az ablakon, égre föl, hová felleggé vetül a bolt o k b a n koslató asszonyuk á r n y a , v a j o n m i t szerzett k o s a r á b a az a drága
agyonemancipált asszonyember, k i r e ez az ú j m a t r i a r c h á t u s rászakadt, aki
tépázott s elillant, n a g y f é r f i i d ő k tollúiból bélel otthonnyi fészket, szül gyerek e t s csőréből eteti, őriz óvásra zsugorodott életet, melegít hitet és tegnapi
levest, egy defenzívába szorult lét muszájnapszámos cselédjeként, d e m i k é n t
9

a spártai asszonyok vagy négy fal közé szorult, de várat s törököt is látott
egri fehérnépek,
\ V
asszonyemberek, kiknek tévé előtti félálmodozásukból fölriadóban arra is
•
érkezésük vagyon, hogy némi lelki lábvizet melegítsenek az ülésezgetésekben v 1
meghidegültnek, vigasztalóan és gyöngéden hajába túrván: ne búsulj, semmi
ágán ülő szívem, nem csak ilyen, lenyelt vélekedésektől székrekedéses és ködevéstől habzó szájú, fellegekbe burkolódzó hermafroditák köpülik itt az olajkutak monoton, bólogatásával s nyelvükkel a vajat, rajtatok kívül élnek még
okos, higgadt szenvedélyű, mesterségükhöz értő, árnyalt töprengésű és nyílt
tekintetű, bátor és cselekvő, egész népközösség szívével-eszével gondolkodó,
elirányító férfiak, kik bizonyára elhozzák majd a ti időtöket is, a teletüdejű,
felemelt homlokú Férfi-időt; én addig is lefektetem a gyermekeket.
A férfi maga elé húzza a falapítót, eltűnődik és elhatároz.
A város körül tovább ugatnak a kutyák.
A LUCSKOS KÁPOSZTA RECEPTJE (LEVÉL ATHÉNBA)
Kedves Annamária, imént édesapád felhívott Stuttgartból, hogy küldeném
el néked Athénba az erdélyi lucskos káposzta receptjét (emlékezvén tán műkedvelő konyhatündérkedéseimre), s bennem máris opálos fényű, zöldezüst
káposztalapik örvény lenek, melyek oly gyakran vigasztalják szomorkás tekintetemet, végigdöcögvén erdélyi tájakon, s lengedezik ujjaim közt a penna a
káposztáról írni neked valami étvágycsiklandó szépet, hiszen régi jó Mikes
Kelemenünkkel szólva: „a szépen írt levél az elmének úgy tetszik, valamint
szemnek a kapros és téj fellel béborított káposzta, mely távolról úgy tetszik
(elég távol leledzel ott Athénban, édes húgom!), mint egy kis ezüstből való
hegyecske, amelyről ha leveszik azt a lágy ezüstfedelet, alatta drága füvet
lehet találni." Amaz ezüsthegyecske lehet ugyebár a Zágon vagy Kovászna
fölött meredező Lakóca, vagy a Csukás, mert kicsit délebbre mostani lakóhelyedtől, Rodostóból, miként láthatta volna káposztafejeknél nagyobbaknak
a száműzetés fanyar torzsáin rágódó Mikes a mi hegyeinket, melyeknek hónaljából immáron nyolc esztendeje, 12 éves korodban, te is elszármaztál, jelek
szerint a mennyei lucskos káposzta ízével anyanyelved alatt.
Na, de mielőtt főzni kezdenénk! Miként a vérbeli szakácsművész is kiles
a konyha lengőajtaján, néhány pillantással szemrevételezni, kinek szól is a
legújabb, magas rendelés, vendége egyéniségét, jellemét s eszerint; ízlését fürkészvén, hadd firtassalak én is, húgám: merre bolyongtál az elmúlt nyolc
esztendőben? Jó szüléidtől tudom, hogy érettségid előtt fél esztendővel megcsömörlöttél a nyugat-németországi jólét dús asztalaitól és púposra rakott tálaitól, s a diákmozgolódások minden irányból áradó szellemi áramainak egyik
kis forgószele fölkapott, s egészen Indiáig röpített egy görög fiú társaságában,
megmenteni-váltani, úgymond, a világ egyik legnagyobb ínségben szenvedő
népét. Szó mi szó, szép és nemes elszánás két civilizációs komforttal torkig
levő kamaszembertől, s ki értené meg nálam jobban, ki gyermekkoromban
szintén mosóteknőbe ültem a Küküllőn, eljutni az Öceánig. (— Igaz, azért
most önkéntelenül tizenkét esztendős lányomra pillantok, elég jóízűen nyeli-e
a káposztáslaskát?!) Szépnek szép, lelkesednék magam is, olvastam ezt-azt
Indiáról s minden rendű-rangú misszionáriusok kudarcairól — csakhogy a cél?!
Sajná, tudnotok kellett volna, kedves húgom, hogy a huszadik század vége fele
még Indiában is riadoznak a népek a megváltók özönétől, tartván attól, hogy
nagy buzgalmukban kiszorítják-forgatják őket meglevő létük sarkaiból is. Így
aztán csakhamar visszakényszerültél Európába, oda is legősibb kultúrájának
romjaira: Hellászba; jól értem én: mégiscsak testhezállóan szegényebb vidéke
10

a világnak, mint Nyugat-Németország, hová kelet-európai gyermekélményekkel eszmélni indultál.
Jaj, csak lehetne a te eddigi húsz esztendődet ily tárgyilagos messziségből
egyetlen káposztalapiba csombolyítani, miként most én teszem. Azt eszi mindenki, amit magának főz: az lenne a te igazi töltött lucskosod. Csakhogy réges-régi, gyermekkori ízek fölszivárgását vélem benned ott messzi Göröghonban, melyeknél szentebb alig akadhat valami, vélük hát nem tréfálkozunk.
Már nagyon régóta tudják az emberek, hogy az anyák főztje, az első, megkedvelt gyermekkori ízek és első, párnára hajtott fejű titkok elkísérnek végig
az életen, essenek bármely nagy lakomák, költözzenek belénk később nagy
szenvedélyek, átütnek, vissza-visszalopakodnak.
Mint belém is hányszor, bolyongván más-más konyhák s szellemek füstjében körben a világon —; hányszor nyeltem üreset, sóhajtozván egy jó hazai
falat után. így rendeltem évekkel ezelőtt Budapest egyik nagyvendéglőjében
lucskos káposztát; el is fintorodott a tányérnok: ilyet mi nem tartunk, sós
vízben főtt káposztalevelet?; szegények eledele az, kérem! Fitymálva és sértetten néztem a szakma mundérja alatt feszítő ostoba gőgre, mely a töltött
káposztán kívül mást nem ismer, nem ismeri a kapros-tejfölös, piros lében
remegő nyári káposztalevelek s a bőrös, vibráló zsiradékú, omlós soványságú
csülkök ízének, illatának ölelkezését, mondhatni: szeretkezését a tálban, melyet csak a néhány csurrantásnyi tárkony ecet józanít savanykássá, megőrizvén
az ízek gömbölyűségét, de finom zaklatottságát is, melyet majd csak az elmaradhatatlan ordás-kapros palacsinta csillapít gyomordédelgetővé. Na, de,
honnan sejthettem volna, hogy annak a hiányos képzettségű pincérnek egyszer
majd igaza lesz, s jön idő, mikor csupán bőrös szalonnadarabkák elegyednek
káposztalapikkal a mi fazekunkban?
Nos, hát főzzünk is már, kedves húgám! Ha Athénban disznóhúst esetleg
nem kapnál, végy egy birkacombot, mennyei azzal is. Káposztának torzsáját
kivágd..., na de a káposztáról, mielőtt legyilkolnád, tudnod kell még egyetmást, mert lelke is van néki, nagy történelmi lelke, bele illik főzni a fazékba.
Abba a fazékba, melyről Mikes Kelemen ott lent délen, felétek Rodostóban,
úgy nyilatkozók, hogy jobban szeretett volna káposztásfazék lenni Erdélyben,
mint kávét ivó findzsája a császárnak. A híres-neves Apor Péter (Torjáról,
lehet emlékszel még: utaztunk faluján át együtt Bálványosvár—Szent Anna-tó
felé) szerint „a magyar gyomorhoz legillendőbb" eledel. Azt is fölemlíti, hogy
korában, a XVIII. században „szokás vala, hogy útra egy fazék káposztát főzzenek, s valami sültet vittenek ( . . . ) az első ülésben való párnazsák alatt a
frajok pokrócok volt, azon hátul az fazék káposzta". (Kedves húgom — frajom, jól fogott volna-e Indiában az a káposztásfazék?) És most tudom-hallom
meg Kovács Sándor Iván szerkesztő úrtól, ki szintén belelapozott a régi káposztafóliánsokba, hogy bizony oly jó ízlésű, igazságos embereknek, mint Mátyás király, Bethlen Gábor, nekik is legkedvesebb eledelük volt a káposzta.
És kedves húgám, most már lefejtheted kezed ügyében levő káposztádnak
külső, rongyos leveleit, s vághatod szép, finom, egyenletes szeletekre, dúdulván
közben Szirmay Antallal, aki 1804-ben ígyen énekelt:
„Első része ételünknek ama káposztás hús,
Ha szalonna nincsen benne,
szívünk már nagyon bús.
Oh, áldott káposzta, paradicsom hozta,
Áldott aki kolbásszal foldozta."
Paradicsom hozta, paradicsom elvitte, s kicsit bús az én szívem, mert
holnapra bizony nemhogy káposztás húst, de húsos káposztát is aligha főzhetek.
Azért Jókai Mórra is haragudhatok még káposztaügyben. Gondold el,
11

1862-ben felsorol 36 magyar ételt, amely konyhánkra leginkább jellemző. Első
helyen a kolozsvári töltött káposztát, ami igencsak rendjénvaló is lenne, de a
mi másik kedvencünket, az erdélyi lucskos káposztát, csupán huszonhetedik
helyen említi, tanúsítván, hogy sem falusfeleim, sem az anyám, sem az én
főztömet nem ette. Nem is nevezték el róla, csupán a bablevest, azt is tárkony nélkül.
Így van már ezzel a főzőcsközéssel, szép húgom. Lám, az erdélyi lucskos
káposztához is csak néhány segédanyag szükségeltetne, ha beszerezhető lenne
még valahol ezen az élelmiszerválsággal küzdő világon. Soroljam?: káposzta,
friss sertéshús, marhahús, füstölt hús (egyenlő arányban), szalonna, 1 kanál
zsír, 1 fej vöröshagyma, zöldkapor, tárkony, só, bors, liszt, tejföl, ecet. Nos,
persze, ami mindenütt kerül: víz. Dobd be egy fazékba mindebből amid van,
s míg fő, gondolj nagyon koncentráltan gyermekkorodra, matass vissza emlékezetedben az első közös családi ebédig, miként válogatta édesanyád tálalás
közben számotokra a legfinomabb falatokat, próbálj emlékezni az első, meghatározó ízekre, emlékezz a sűrűn jövő-menő barátokkal való étkezések vidám
hangulataira, a konyhában sürgölődő B. T. bácsira, kinek födőemelgetései
miatt Mariska felmondással fenyegetett, játszótársakra, a környező hegyekre
és az ebéd utáni borvíz ízére, de ne engedj főzögetésedbe beleszólni senkit,
időközben emeld meg a födőt, hadd csapjon meg elillanni vágyó emlékek
gőze, melege. Mert hidd el, így főzi ma már a világon minden tisztességes ember, itthon a szülőföldeden is, ételét és sorsát, abból a segédanyagból, ami
megadatik, ezért van lucskos káposztából is annyiféle, mert az alapanyag
mindig a szakácsban rejtőzik, abban, ahogyan s amilyen lélekkel tűzhelye
s fazeka mellett áll.
Nemhiába mondotta a szintén világjárt Tótfalusi Kis Miklós már háromszáz évvei ezelőtt: „Jobb az emberség a káposztás húsnál is." Persze, időnként
azéri valamit falni is kell. Tehát:
Jó étvágyat!

H A D N A G Y CSABA G K A F I K A J A
12

JÓKAI ANNA

Ördöggolyó*
Kornél fölfelé kiabált, az üres nézőtérről a színpadon próbáló kollégáknak :
— Nyíltan tessék és azonnal közölni, ki megy és ki marad. Van a belső
intrikának és a külső kiszolgáltatottságnak egy foka, amit ép morális érzékkel még a legnagyobb türelemmel sem lehet elviselni. Így nem szabad egy darabot bemutatni. Ez vétek. Ha ti bírjátok, jó. Ha nektek minden mindegy,
csak a nagyérdemű háromszor összeverje a tenyerét!
— Gyere vissza! — hívta a második gyilkos. — Ahogy esik, úgy puffan.
Valahogy csak összeáll, ö t nap múlva premier.
— Velem toltok ki! — üvöltötte a rendezőasszisztens, Czukor Árpád. —
Rám esik az egész munka! Bezáry neve a plakáton, de én gürizek veletek,
ronda, hálátlan bagázs, nagypénteken se jutok le az anyámhoz, legalább strapáijátok magatokat, hogy rohassza meg a magasságos atyaúristen, aki először
adott a kenyér mellé cirkuszt is a népnek!
— Senki se támad téged! — mondta Kornél. — De te a kislámpánál böngészed a példányt, és nem hallod, mit suttognak „félre"! Egy sor Shakespeare, egy sor pletyka, egy sor szidalom. Hát mi ez?!
— Túl kényes vagy, művészkém — szólt le Országh Kamilla, „Lady Macbeth". Mintha apró kígyócskák tekerednének a feje körül, az ég felé sziszegve.
Színpadra, a megzavarodó ladyhez igencsak illő. Kamilla azonban civilben is
ezt a frizurát hordja. Nem kell fésülni, csak mosás után törölközőbe nyomkodni. — Nem tudom, Csabagyöngyén mi volt a szokás, de ez Pest, és ha már
Bezáry önkívületi állapotában mégis rádbízta a címszerepet, én a te helyedben
nem kényeskednék. Nem ám. Mert változnak a szelek. És a Kada fiú apukája
sem ül már a magas székben, ö se lesz tyúkanyó, Czukorkám, neked se! Te,
művészkém, egész ősszel talonban csücsültél, ha nem vetted volna észre, ha
nincsenek a repertoárdarabok, csak a fizetésedért mászhattál volna be. Azt hiszed, te vagy itt az okos? Holnapután vagy azután, de szép nap lesz az, csak
a tehetség számít, és akkor hű, de meglepődtök!
— Bizony — kiáltott vissza Czukor Árpi —, akkor te is mehetsz vissza az
eredeti szakmádba, abba legalább jó voltál. Csak már nincs meg az a szalon.
Meg az évek is elszálltak, tubám!
— Csabagyöngyét nem hagyom bántani. — Kornél reszketett. — És ezt
a hangot is kikérem. Helyettetek is. Elegem van.
— Mindannyiunknak elég — mondta Nagy István, „Banquo" csendesen. — Napok óta őgyelgünk, de egy tisztességes instrukció nincs. A dramaturg
beleőrül, hogy egyedül üldögél a páholyban, szegény. Az igazgató háromhetes
békekonferencián. Aztán moccanok egyet és akkor „nem jó", „nem jó", kórusban mind!
— Ha még egyszer kikezdesz engem az ocsmány rágalmaiddal, én, aki
minden aljasságtól undorodom, kivételt teszek. Tudom, hol és kinek kell bejelenteni a parókaüzelmeidet, Czukikám! — Kamilla össze-összedörzsölte a kezét: vérfolt helyett májfolttal volt tele.
Czukor segélytkérően Kornélra pillantott. Mindössze kétszer kölcsönzött
• Részlet az Író Jákob

lajtorjája

című új regényéből.

13

női parókát, csak éppen nézegette magát tetszelegve a tükörben! S ez a dög
kileste!
— Senkinek a magánügye nem téma — mondta Kornél. — Egymást zabáljátok, szégyen, gyalázat! Az előadásról van szó.
— Arról itt már régen nincs szó — mondta higgadtan Banquo-Nagy István —, ne légy naiv! Én húsz éve vagyok a buliban. Egy pár váltást megéltem. De ilyen példátlan, disznó zűrzavart még soha.
— Éppen ezért! — kiáltotta Czukor. — Csináljatok már valamit! Értsétek
meg, Bezáry most nem képes átfogni.
— Bezáry kizárva — rikkantotta az első gyilkos. Nevettek.
— Hát akkor tisztázzuk! — Kornél közvetített. — Bezárynak idegösszeomlása van. Kada üdülni ment, így akarja a válságot átvészelni. Vendégrendezőt nem lehet csak úgy leakasztani. Czukor Árpi vegye át a produkciót.
Hivatalosan is. És menjünk be az illetékes helyre. Az igazgató helyett. Ha már
őt nem lehet a „fontos közügyektől" elrángatni. Ez egy mocsár. Nem is kellenek külön „vérbanyák" vagy külön díszlet!
— Rám senki se kíváncsi — mondta a második gyilkos. — Itt évek óta
minden karakterszerepet a kedvencek kapnak. Mégse lehet tudni, Bezáry nem
marad-e? — „Macduff"-re pillantott; figyelmeztetően csípett a szemével. „Macduff"-Szelei Lászlót Bezáry hozta ide. Naná, hogy most szalad a hírekkel! —
Azért Bezárynak is van jó oldala!
— Kada se rossz gyerek. Intuitív — „Hecate", Pitz Erika nehezen nyelte
le, hogy a huszonöt évével vele játszatják ezt a förtelmes boszorkát. Kada
ilyet nem tenne. Kada tud hálás lenni, legalább egy szezonra. — Lehet, hogy
mindketten maradnak. Hátha kacsa az egész!
— Akkor meg mit pusmogtok a fülembe? — Kornél izzadt a fémes jelmez alatt. — Miért kell Duncan skót király helyett Bezáryt vagy Kadát
ejteni? Miért kellett elterjeszteni, hogy Kis Etelka szerződését nem újítják
meg? És még ki tudja, mit?
Kis Etelka „Lady Macduff" hatásos, parányi szerepét játszotta. Igen butuska, de igen jóindulatú teremtés. És már ő sem mai csirke.
— Miért? — kérdezte és meg-megbotlott a súlyos szoknyában. — Kivel
toljanak ki, ha nem velem? Egyedül tartom a fiamat és a szüleimet!
— Kedvesem — Lady Macbeth mintha meg akarná fojtani a kellékgyertyát, úgy szorongatta —, a színház nem dilettánsok számára létesített jótékonysági intézmény. Az intellektualitás csődje, amit kénytelen vagyok végigszemlélni. Persze, én ki is léphetek. Én megengedhetem magamnak. Bármelyik
pillanatban igazolhatom, hogy a szívpanaszaim az izgalmaktól kiújultak.
— Ide figyelj! — mondta Banquo. — Három napja lázasan jövök be.
Ha erre képes vagy, leköplek.
A robusztus Gyúró Gabi, „Siward" is nyafogott:
— Nekem meg kificamodott a kisujjam!
— Persze, hogy kificamodott! Ha leiszod magad és a színpadi esést a
civilben elfelejted! — rikkantott ismét a tréfás kedvű első gyilkos.
— Vigyázz, mert pofán csaplak!
— Hohó! Csak a darabban leszel végül király. Csak a darabban, fiúkám!
Ámbár tietek a jövő. Handabanda, némi kényeskedés, kész a sztár! — mondta
a második gyilkos.
— Igenis, a jövő! Nagyapóka! — Hecate Siward mellé húzódott.
— Ne rémítsetek — Kornél a súgólyuk tetejére csücsült, a súgó intett
neki: „nem érdemes". — Ez, ami van, rossz. De ki garantálja, hogy ami jön,
jobb? Régi intelem: a megszűnő rosszat nem szükségszerűen követi jó.
— Ez a bölcselkedés, művészkém! — Lady Macbeth gúnyosan végignézte. — Hát igen, aki impotens, beszédben szerez potenciát. Nem, művészkém, nem a férfigerjedelmedre céloztam. Azzal biztos nincs hiba, csak egy
14

kicsit alacsony a mérce. Kispolgári asszonyka, pucolás haza! Aztán pucolás a
régi mamushoz, hogy a nyavalya az érzékeny lelkedet ki ne törje. A művészet
egész embert kíván, barátom! Egész embert!
Lady Macbeth-Kamillát az utolsó fiúja is elhagyta. Látványosan. A könyörgő Kamillát lerugdosta a lépcsőn.
Kornél hirtelen megsajnálta.
— Gyerekek! — mondta. — Hát csak egymást nyírjuk. Mindenkinek megvan a maga baja. Nézzétek azt a nyomorult kölyköt! Meg se mer mukkanni.
Biztosan éhes is már.
A „Macduff fiúcskára" néztek. A gyerek a szoros fekete bársonyban és
fehér csipkegallérban a kardokkal, tőrökkel játszadozott. Már sikerült legalább hármat elgörbítenie.
— Az anyád! — kiáltotta Czukor. A feszültség oldódott. — Hát még lebontja közben a színházat!
— Szép álom! — mosolygott Banquo. — Kazakovits legalább néha normális. Folytassuk valahol, vagy menjünk haza.
— Azt hiszem — mondta Czukor —, még nem tisztult le az alapszituáció.
Azért is ez az idegesség. Valahogy még nem nyilvánvaló, hogy a modern értelmezés szerint egy mindenkori karrierista történetét játsszuk. Ahogy a gonosz sugallatára Macbeth fokról fokra emelkedik fölfelé, és ezzel párhuzamosan erkölcsi érzéke leépül.
— Kulcsdarab — Banquo fáradt szeme Kornél szemébe akadt —, kívánni
sem lehet aktuálisabbat!
— Nem ilyen egyszerű! — Kornél a súgólyukról nem mozdult. Banquóban
partnert talált végre. — A valóságban nincsen ennyire ártatlan Duncanünk.
És azt sem hiszem, hogy a boszorkányhad egyértelműen gonosz sugallat. Semmi mást nem mondanak, csak az igazat. Impulzust adnak. Használja ki-ki a
szabad akarata szerint. Csak ravaszul mondják az igazat. Lehet, hogy Macbethből gyilkosság nélkül is király válna. De neki sürgős! S van mellette
sátán: Lady Macbeth az. Macbeth valójában szintén áldozat.
— „Romlásba vinni, gyakran igazat mondanak az éjfél küldöttei s csipcsup ügyekben lépre csalva végül szakadékot nyitnak alánk" — mondta
Banquo hangsúly nélkül a szövegét.
— Tudjuk, tudjuk. Nem anya szülte, mert a győztest kivágták az anyja
hasából, és a birnami erdő valóban megindult, mert lombbal álcázza magát a
sereg! — Czukor sürgetően beleszólt. — Nem kell túlkomplikálni.
— Azt tisztázzuk — kérte Lady Macduff —, ami a legfontosabb: ki mit
mozog, az Isten szerelmére, a szöveg alatt? Amikor jönnek a gyilkosok, annak
valóságos koreográfiája van. Ez a kölyök megőrjít! Kinek a kölyke, egyáltalán?
Megmondták.
— Ja! — Lady Macduff-Etelka elpirult. Még a festék alatt is sikerült
neki. — Helyes különben! Éppen azért, ne fárasszuk! Vegyük az én jelenetemet.
Lady Macbeth karjára emelte az uszályt.
— Nekem már a tévében kéne lennem. Ezt az anarchiát! Lesminkelek,
ma már rám ne számítsatok.
— Kamilla! öt nap múlva premier!
— Meglesz! — kaffantott kurtán Kamilla. — Én megcsinálom a magamét. Mi közöm nekem a többi jelenethez?
— Hát igen — mondta Kornél —, ez például Csabagyöngyén nem volt.
Hogy valaki csak a saját részét ismerje.
Banquo hátba vágta.
— A hajtás, öregem, a hajtás! A népszerűség, a pofafürdő! A szart is ki
kell kanalazni, különben a mézeslepényről is lemaradsz. Törölnek a listáról!
15

Miből lesz a kétszintes villa, a luxusnyaraló? Ebből, amit itt a zsebedbe dugnak? Vagy csak, ami valóban minimális és jogos a mi szakmánkban: szereztél
te Csabagyöngyén egy normális lakást, egy kocsit? A puszta fizetésből?
— Nem — mondta Kornél. — De itt sem szereztem. Itt is csak azt vállalom, ami ügy.
Banquo szeretettel taszigálta a színfalak mögé.
— Te óriás marha!
Kornél leült egy piszkos-rücskös díszletelemre. Ha a reflektor megvilágítja, ez ragyog majd a legfeltűnőbben.
Minek is ártotta bele magát? Egyedül is ki lehet tűnni. Csak talán nem
ebben a környezetben. Ahol a többi zavar, visszafog. De hát ha nincs az egyszemélyes színházra mód. Ha egyszer amúgy is olyan kusza, széttépett minden!
Czukor a színpadon hatodszor ismételtetett.
— „Mondd, anyukám, apuka áruló volt?"
— „Az volt, fiam" — Lady Macduff megrendült hangja.
— „És mondd, ki áruló?"
— „Az, aki megszegi esküjét."
„No, ebből elég — gondolta Kornél. — Húsvét jön és Orsiék azt hiszik,
Hajnal tartott vissza. Végig tömött a próbatábla."
Váltott néhány szót a műszakiakkal, aránylag köztük érezte a legemberibben magát. Aztán lemosdott, átöltözött. Hajnalnak el se meséli. Hajnal felháborodik, vele együtt. De utána egész este erről beszél. Pedig most csend
kell, nyugalom. És egy ölelés, amiben a másik a gyufa: ő csak a skatulya
kopott oldala, amin végre föllobban a láng.
Hajnal feküdt, Kiscili a nagyanyjánál. Üjabban kegyeskedik elvinni. Rontott drótok hevertek szerteszét.
— Istenem — mondta Hajnal —, Nelli egyre bonyolultabb és egyre ízléstelenebb virágokat kér. Már a papagájszirmot reklamálja. Édesem. Már úgy
vártalak. Gyere ide és simogass. Simogasd ki belőlem ezt a szörnyű fáradságot.
Kornél mellé feküdt, cipőstül.
— Édes. Talán te.
Hajnal sokáig hallgatott.
Emelte, azután erőtlenül, kedvetlenül visszaejtette cirógató kezét.
— Nem vagyok bajadér. Egyre kevésbé vagyok az. Aludjunk. Hosszan
aludni és nem álmodni. Csak semmi álom.
— Pontosan idézz — morogta Kornél, de már aludt ő i s . . .
A villogó: A színházban színház. És újabb színház a színházban. Ördöggolyó. A nagy golyón belül egyre kisebb golyók.
A szikrázó: Mind ugyanolyan fáradsággal, egyazon vésővel faragva!
...Kiscili csak kihízelegte a Balatont. Ha akar, nagyon tud hízelegni:
„Komi papa, csak most, ezen a nyáron, csak két hetet, hárman. Korni papa,
megtanítasz úszni, Korni papa, abban az undok szerepben úgy féltem tőled!
Annyira el tudtad hitetni!"
Igen. A szánalmas bemutató lefutott. Elverte a kritika a port az előadáson. Jogosan. Ugrált, ki, hogyan és hová tudott, egy süllyedő hajón. Kapitány
nélkül. Csónak sehol. A színészeknek még a nevét sem írták le. Petőfi csaknem százötven éves szavaiból élhet a ma is:
„Pártolj közönség és majd haladunk, mond a színész s a közönség: haladjatok, majd aztán pártolunk. S végre mind a kettő elmarad."
A közönség közönye csupán annyit fejlődött, hogy jót, rosszat, mint elemi
csapást, elfogad. De a színházakért felelős szervek nem gondolkodhatnak így.
„önmagába visszatérő kör — írta a kritika —, ezt kívántatik, akár radikális eszközökkel megszakítani."
16

Igaz. Ha epét hány is tőle az egész gárda, akkor is igaz, ha ők, a „bohócok" tehetnek róla legkevésbé.
Ültek a strandon, hármasban, törölközőnyi helyre szorulva. Kornélt újabban kezdték felismergetni, zavarta, ahogy combját, karját, hasát méricskélik
és megjegyzéseket tesznek, arra sem ügyelve, meg ne hallja:
— Azért izmosabbnak hittem!
— Nekem a fehér bőr speciel tetszik.
—f Legalább nincs rejtett pocakja.
— A kislány egyáltalán nem hasonlít rá. Ki a nő, nem tudod?
— Nyilván a felesége. Nyilván nincs állásban. Nyilván nincs rá szüksége.
Megvan harminc.
— Szóval nem ez a Nagy István? Ez a Kazakovits? Nem engednék magyar színészt, ezzel a névvel!
Hajnalt mulattatták a szövegek. Csak az bántotta, nem kürtölheti szét a
hangosbemondóban:
— Kedves jó embertársak, engem nem tart el senki. Kedves jó embertársak, majdnem fordítva!
Ami persze túlzás. Pedig most roppant objektívnek kell lenni. Semmi át
nem gondolt, szubjektív indulat. Kornél mégis csak teljesítette, két év után,
a harmadik nyárra, amit eddig sose. Tizennégy napra elszakadt az első házassága gondjaitól. Cilivel sokat játszik. Szerepet se hozott. Csak az övék. Szőröstül-bőröstül, éjjel-nappal.
Kiscilinek fontos az apa. Az apapótlék. Az ígéret, hogy meglesz a Balaton,
csak az iskolában szedje össze magát, csodát tett. Cili jórendűen végezte el
a másodikat.
— Fantasztikus hatásod van a gyerekre — mondta Hajnal. — Kicserélték.
Háromig számolok és itt terem! Istenem, mintha hirtelen levettek volna a vállamról egy terhet! Űgy örülök. Olyan boldog vagyok. És meglátod, az új szezonban a légkör is új lesz. Az a Báron Zoltán mégiscsak tud. Mégsem Bezáry.
Kadát is lesöpri. Előbb-utóbb! Hozza a friss erőket és nem évjárat szerint
szelektál, ez már kiderült. Hogy még nem nyilatkozott, mit szán neked, az égvilágon semmit sem jelent. Képzeld el a helyzetét, abban a darázsfészekben,
azzal a tutyimutyi igazgatóval!
— A jó rendezők szeretik a tutyimutyi igazgatókat — nevetett Kornél.
Valaki lefotózta, bosszúsan félrekapta a fejét. — Egyébként nem is tudom,
minek egy színháznak külön igazgató. Egy lelkiismeretes művészeti titkár
plusz egy hozzáértő gazdasági vezető éppen elég. A rendezők úgyis azt csinálják, amit akarnak. És amit a főosztályon jóváhagynak.
— Azért ezt ne deklaráld a nyitóülésen — nevetett Hajnal is. Figyelte
Kiscilit, nem megy-e túl mélyre. — Te olyan tehetséges vagy, hogy nincs szükség arra, hogy a játékodon kívül is szerepelgess. Különösen ebben a vegyes
közegben.
— Tulajdonképpen igaz! — Kornél intett Kiscilinek, túl vadul fröcskölt
egy nála kisebbet. — Nagy Pista talán érti. Borai Máriát is nagyra tartom.
Óriási nyereség a színháznak, hogy átvettük. A fiatalok között is vannak, akiket nem a pénz meg a csillogás hozott. Melózni fogunk, aztán majd az eredmény bizonyít.
— A Borai Mária nem túl öreg már?
— Hajnalkám, Borai vállalta az öregséget. És ezzel visszafiatalodott. Csikorgó ízülettel is képes órákat végigtérdelni, ha a munka úgy hozza. Pitz
Erika, ha vizes fejjel kell öt percig játszania, huszonöt évesen is sipitozik.
Nem a kortól függ. Hát persze, ezek a villámszerű nyugdíjazások! Annak,
aki magának sem vallotta be, hogy múlik az idő, bizony tragédia.
— Az a dög Kamilla bezzeg maradt!
— A dög Kamilla, bizony.
2 Tiszatáj

17

És milyen magabiztosan! Milyen undorító köpenyegforgatással! A bemutató, a pocsék előadás után, ahol már az is botrány volt, hogy néhányan a
szöveget sem tudták, a közönség kitartóan tapsolt. Gépiesen, de illedelmesen
és kitartóan. Az első sorokban a szakmai protokoll, „mit lehet tudni, ki figyeli" — alapon, hátrább és az erkélyen pedig a premierek törzsközönsége:
a ruhasétáltató, „ki-kicsodát" játszó kultúrtöltelék. Üdítő látvány volt az a
negyven-ötven csüggedt vagy dühös arcú ember (korra és nemre való tekintet
nélkül, az ülésrendtől is függetlenül, csupán önálló véleménnyel, magasabb
igénnyel megverve), aki nem emelte fel a kezét az öléből, összekulcsolt ujjaikban a szánalom és kétségbeesés zsibongott: „Uramisten! Mit csináltok? A mi
pénzünkön? A mi nevünkben?"
Bézáry addigra már olyan kábító injekciókat kapott, hogy azt sem tudta,
mi történik. De egyet még tudott: neki ott a helye a függöny előtt. A két
gyilkos két oldalról közrefogta, átadták Kamillának, ő vezette föl középre,
végül Kornél fogta kézen, bele ne essen a zenekari árokba. Bezáry hajlongott.
Szmokingban hajlongott. Még akkor is, amikor a reflektor régen leugrott róla.
Kamilla gúnyosan, látványosan, a bennfentesek felé kacsintva maga után
húzta, mint a kerekes kutyát. Czukor csuklott és berúgott. Neki azt se mondták, köszönöm. Ámbár ezt megköszönni!
Hogy Bezáry megy, Kada viszont egyelőre marad, az országosan elmarasztaló kritikai visszhangot kivárva, hivatalosan is megerősítették. De valahogy úgy, hogy Bezáry tudta meg utoljára. Az előzetes figyelmeztetéseket
nem vette komolyan. Most meg szánalomból? kényelemből? halogatták.
Kamilla, amikor már értesült a levegőben lógó váltásról, nagy jelenetet
konstruált. Válasszanak! ö vagy Bezáry! ö még egyszer nem adja ilyesmihez
a patinás nevét. Ö, akár Déryné, hajlandó szekérre ülni és pajtákban játszani, de ilyen művészi engedményekre ne kényszerítsék. Bezzeg Báron Zoltán
ott penészedik meg vidéken!
Hányni kellett. De senki sem hányt. Báron Zoltán pedig megtartotta Kamillát. Tájékozatlanságból? Hírszerzőnek? Szánalomból aligha. Báron Zoltán
ezt a fogalmat hírből sem ismeri. „Mosolygó hóhér" — ez a szakmai beceneve.
Senki nem szereti. De amit tud, az tény. Kikezdhetetlenül tehetséges.
Aztán a záróülésen befektették, ünnepélyes ceremóniák közt, Bezáryt a
koporsóba. Érmet is kapott. Lötyögött a nyakán az ing, az eredetileg rászabott
színváltó selyemvászon öltöny. Csak az arca volt természetellenesen puffadt,
csak a keze markolt levegőt, amikor a kötelező bukétát és ajándékot átvette.
A tévékamerába megpróbált vigyorogni. „Érdemei elismerése mellett." Még
búcsúbeszédet is tartott, rezgő papírról olvasva.
Mindenki megcsókolta. Mindenki jó pihenést kívánt, és további aktív éveket, persze valahol másutt. És senki sem érzett iránta részvétet.
Kornél is nagyon jól tudta, sok jó színészt készített ki, cezaromániás volt
és pimaszul hazug. Amit előző nap mondott, másnap szemrebbenés nélkül letagadta. Kaptafára rendezett. Soha nem volt „kiemelkedő személyiség". De
akkor miért kellett annak idején kiemelkedő személyiséggé kinevezni? Magas
kitüntetéssel rontani a magas kitüntetések amúgy is egyre kétesebb hitelét?
A látvány, a tudattól elvonatkoztatva, iszonyú volt. Ahogy egyik napról a
másikra valakit senkivé lefokozhatnak. Ugyanakkor tanulságos: csak azzal
lehet ezt megtenni, akinek tekintélye, értéke ráaggatott jelmezében rejlik, s
ha a jelmeztől megfosztják, kiderül, nemcsak saját ruhája, saját bőre
sincs már.
— Miért kellett a nyomorultnak megvárni, amíg kirúgják? Miért nem
előzte meg? Hogy ő maga akar visszavonulni? Miért nincs az emberekben egy
kis maradék méltóság?
— Figyelmeztettétek? — kérdezte Hajnal. — Vagy csak a susorgás?
— Megpróbáltam. Ügy nézett rám, mintha fasisztaként hasbalőttem volna
18

az édesanyját. Éppen ezért, a vége felé azt hitte, én vagyok a legádázabb
ellensége. Kamillának kezet csókolt, a nagyjelenetről mit sem tudott. De nekem azt mondta: most elégedett vagy?
— Félek, nem lehet a világon segíteni. Tisztogatni kéne, inkább! — Hajnal ingerülten forgott a napon.
— Kibújik belőled az elnyomott ügyész. Túl szigorúan ítélsz, drágám!
— ítélnék. Használjunk feltételes módot. És nem szigorúan, hanem körültekintően és részrehajlás nélkül. Túl sok a szemét. El is kell azt takarítani,
nemcsak megmutatni: látjátok, milyen ronda!
— Hát, végül sikerült téged a hivatásomból kiábrándítanom!
— Én csak a környezetedtől undorodom. Csupa képmutatás, csupa műkönny, festett vér.
— Erről jut eszembe — ugrott fel Kornél. — Azaz, micsoda hülyeség,
dehogy erről. Meg kell írnom a lapot Csabagyöngyére.
— Írd meg. Itt a toll, itt a lap. — Hajnal előkotorta a táskából. — Majd
a Film-Színház-Muzsikát aláteszem.
— Inkább egy asztalnál — mondta Kornél. — Ott a büfénél a postaláda
is. Üssz addig egyet. Már piros a vállad.
Hajnal utána nézett. Még elég mutatós. Csak ez a folytonos lihegés! Valahogy nem áll jól neki. Szinte szalad. Már sétálni se képes. Miért kell azt a
néhány sort ködön lefirkantania? És egyáltalán: ő miért nem írhatja alá, legalább a nevét? Miből akarják megint kizárni?
— Cili — kiáltott a vízbe. — Gyere ki! Egy, kettő, három! Száritkozz
meg, lila a szád. Vigyázz a holmira. Megyek Korni papa után, hozok neked
fagyit.
A fagylaltot ugyanott árulják. Az asztaloknál. Kornél már javában körmöl. Aprócska betűkkel. Mit lehet egy üdvözlő lapra írni?
Hajnal mögéje állt, egyúttal a fagylaltos sorba. Közelre kifogástalan a
szeme. Csak a távlatok folynak össze.
Címzés: Kazakovits Kornélné.
„De hiszen az már én vagyok — gondolta Hajnal —, miért nem Orsolyának címezi?"
„Drágáim, elég szép az idő. Sokat aggódom értetek, nincs olyan óra, hogy
eszembe ne jussatok. Orsika, fogadj szót édesanyádnak és azonnal írjatok, ha
a legkisebb rendellenességet észlelnétek. A szobaszámot is tudom már, 207r
Majd valami nagyon szépet hozok nektek. Millió csókot küld: Bumbó-Kornus."
Hajnal átvette a fagylaltgombócot. Vitte a csöpögő tölcsért, testétől karhossznyira eltartva.
„Nincs olyan óra."
„Bumbó-Kornus."
„Drágáim!"
— Mamuci, tudod, hogy a puncsot szeretem. Miért hoztál vaníliát? Amikor
igenis, puncs is van! — Kiscili nedves fejjel, ingerülten elfordult a feléje
nyújtott tölcsértől.
Hajnal ráplattyintotta az adagot a cingár hátra.
— A keserves életbe! Nesze! Folyton válogatni! Folyton a hiszti!
Kiscili bömbölése még a táskarádiók ricsaját is túlharsogta. Hiába dörzsölgette Hajnal azon nyomban a hátát, visított, ahogy a torkán kifért.
Kornél futva érkezett.
— Mi történt? Kislányom, elestél? Vagy a vízben?
— Mamuci hozzámvágta a fagylaltot. Megfagy a hátam!—Kornél átölelte
Kiscilit. A nézőközönség élvezett. A művész úr és kedves kis családja.
— örült vagy? — sziszegte. — Így megrémíteni ezt a szegény gyereket!
A nyilvánosság előtt, ilyen cirkuszt!
2*

19

— Bocsánat — dadogta Hajnal. Pánikszerűen csomagolt. — Menjünk
innen.
— Előre figyelmeztettelek: sok a nap! Ilyen jelenetet! Csak, mert a vaníliát nem szereti! Egy semmiségért, így kiborulni!
— Korni papa — Kiscili hagyta magát cipelni, szorította Kornél nyakát —, dupla puncsot vegyél, és megvan minden bocsátva!
Hajnal nem tudta, sírjon vagy nevessen. Ha megmagyarázza, csak roszszabb. Semmivel sem lesz különb a vígjátékok gyanakvó asszonyánál. És az a
lap már föl van adva. Az a szöveg már kitörölhetetlen. Másrészt megható,
ahogy ezt a végtére idegen kölköt így a szívére veszi. Ámbár ez leginkább
akkor érzékelhető, ha a gyereket sérelem éri. Akkor ugrik: a veszély bármily
csekélyke jelére. „Van abban valami félelmetes, hogy valaki csak az elesetteket képes szeretni. Nem egészséges lelki vonás." — A szörnyű Nelli fogalmazása.
Kornél hamar lehiggadt. Cili ragaszkodása, Hajnal bűntudatos képe már
ötven méter után áradó, oltalmazó szeretethullámokat szült.
— Jó, jó. Ne hüppögjetek kétoldalt a fülembe! Nem nagy ügy. Cilikém,
máskor ne akaratoskodj. Mamuci se komolyan csinálta. Vicc és kész. Korni
papa elboronálta.
Kiscili, az üdülőbe érve, kegyesen megpuszilta Hajnalt, Hajnal is őt. Ebédnél már el is felejtette az egészet. Korni papa megengedte, hogy a hús mellől
a krumplit félretolja. Nem is kellett noszogatni, ment a pótágyba, elnyelte a
délutáni szundi, aludt, mint a bunda.
Kornél Hajnal derekát győztes hévvel átkapta. Még annak idején megszokták a nappali szerelmet. Hajnalka pofija rózsabarna, a teste is a naptól
félig éretlen, félig érett. A melle és az öle környéke elevenen elüt már.
Nehezen vette tudomásul, hogy az ismerős, kedves, igyekvő és fürge test
tárgyszerű mozdulatlansággal tűr csupán. Legfeljebb megkísérel egy-egy robotemberre emlékeztető mozdulatot.
Mi ez?
Hogy Hajnalka régi, sokkal kezdeményezőbb, aktívabb szerelmi készségét
az utóbbi hónapokban elvesztette, meg tudta érteni. Ha hiányzott is, nagyon,
az a gondűző, örökös játékba hívó „bajadér". De megértette. Ekkora batyuval
nehéz csábtáncot lejteni.
De ez új volt. Hogy már lángra se lehet lobbantani. Csak fekszik és bámul. Nem a szemébe. A feje mögé néz. Mintha társaság ülne körülöttük, akik
előtt szégyelli magát.
— Csillag — kérdezte sértett ijedelemmel. — Mi van veled?
„Nincsen óra, hogy ne jutnátok az eszembe. Melyik a hazugság? Az vagy
ez? — gondolta Hajnal. — Tulajdonképpen mire kellek én? Nelli, a szörnyeteg Nelli! Bizonyos praktikák, melyek birtokában könnyű volt Kornélt elcsábítanom. Hát mi vagyok én, akkor, ha azok minden órában? Törvényesített
kurva?"
Valamikor azzal az agyagasszonnyal is lefeküdt. Együtt nemzették Orsikát.
Látta a szánalmas Lizit a pózban. A csatokat. Hallotta az asztmás lihegést.
— Napszúrás — mondta, és kicsúszott a szorításból. — Hánynom k e l l . . .
A villogó: Vészjel. A megvesztegethetetlen biológia.
A szikrázó: Csak okozat. A mérgezett lélekben az ok!
A sugárzó: Valami alacsonyság. Valami szomorúság. Valami szokványos kísérlet csődje

20

VARGA IMRE

Vers, amelyen a lóvá változott
Matild általüget
A' melly Ló a' Nap ellenében igen
nyargalódik, és gyakran botlik, végre
le-is dől, és a' földről fel akarván kelni, veszekedik, ha ezt látod, azonnal
döly reá, född-bé a' f e j é t . . . , és azután
nem bántya e' betegség. Probatum est.
Tseh Márton: Lovakat orvosló-könyv

Az ég fényes ágai fésülik
sörényét kibontják szőke ló-haját
s mint szalmaszál és szénaszál
hullanak futása nyomán a földre
oszlopok pilonok
vastraverzek
sziporkázó betűk potyognak a város
körútjaira s égő kupacokban
bevilágítják benső rejtekeid
ahol az álmok emlékek felszíne fényt kap
s hol felnyíló titkok
mélyén
újabb titok lapul
s ropogva emésztik egymást a színek
s ahol a fényt hallod füleddel
tisztán
s ahol a szónak íze van
s ahol a tárgyak arcáról a maszkok
lángolva
leválnak.
Trappol aló a városon át
villamosra szelíden s földalattira száll
s meg-megáll a sötét ablakok előtt
fekete árnyképe a falakba ivódik
s a telehold mint ikonos ezüst keríti.
Megy a ló a városon át
nyomában utca tér
megváltozik.
Fut a ló a városon át
kávéházakba klubokba kocsmákba betér
leül idegen
asztalokhoz
ismerkedik nézelődik beszélget énekel.
Márványólák fala
ragyog körötte az

éjszaka.

Röpül a ló a város fölött
patáival félrebillenti
kupoláit
21

s jó szerencsét részegen
költőknek álmába hoz.
Röpül
szőke
utána
alatta

alvó

a ló a város fölött
sörénye kéjes sikoltás
lobog lapulnak földhöz
sunyin a házsorok.

Láttam őt
találkoztunk az egyik éjszaka
hozzádöltem s pörgött velünk a tér
surrogtak alattunk
mélyen
kábelokban zagyva
üzenetek.
Találkoztam
vele
egymás mellett mentünk által a hídon
hebegtek fölöttünk a lámpák
egy bokor tövében tigris
telefonált.
Rengett alattunk egy
verssorom
s mélyebben hullámzott lassan a Duna
akár a tiszta rímek
villogott
fényeivel a híd túlsó végén Buda.
S mikor odaértünk
mintha térből kilépnénk
csapongtak mellettünk fényesen a jelek
s úgy néztünk vissza az elhagyott
világra mint Platón
idea-világából hús és vér
emberek.

H A D N A G Y CSABA G R A F I K Á J A
22

HORGAS BÉLA

Papírkivágások
Fagytól édes szénportól száraz a levegő
árnyam a hódombokra
ereszkedik
szeszélyem és szerencsém tükreiben
keresgélem
az egyetlen grimasz arcomra ülő vonásait
egy ló derűjét egy kutya félelmét
madármesét.
Ezüst papírkivágásők libegnek éjem ablakában
és a tőlem független események
lángollói
benyomulnak két oldalról prédára éhes
hadseregek — a megalománia démona dobol.
Tengernyi sivatagban ázó-fázó
porszem-én
egy árnyjáték fűszálai közt ágaskodom.
A kaszaélként villogó változatok
fényeit
miféle isten fókuszába
gyűjthetném?

Leporello
bányaéjben
lámpáiélek
valami testben
éppen
csuromvizesen
meglehet
égtájtalan moraj elől
szembeszélben itt lohol
még épen
*

krumpliszedő kosár dohog
fa-korára gondol a sárveremben
fűz nézte erdei-zöld
tóban
holdhölgy fehér hasát
és halak
*

zsiráf nyaka
lombpadlásig
emel óriáskígyó-fejet
reggel
víg verebek rügyeznek
széjjel
pata pincében gázol estig
állatos mesét mondják-e
hmm
*
ez a fateknő jócskán piaci
nem lehet benne tartani
23

sás húst hurkát
kenyeret
ezt nem apám faragta
pólyás koromban nem ringatott
nagymama nem vitte fején
nem csónakáztam benne nem
rét vizében fordított ház
és tűzköpő mozdony
tolatott
*
szeretem ezt a parkot
ízléstelen kőszobrait és
a játékszerek ábráit éjjel
a lombok filmszerű
sóhajában
kedves kísértet borzol
hatvanas évek hajamba
markolók
*
hát még az

ötvenesek
*

ugorjunk vissza
festőlegény
csattogjon alattunk
kettőslétra
mondjuk
mennyezet-mázolásnak
nevezzük ezt az évtizedet
vigyorgásnák
erre csörög a dió arra meg a
én más maskarába
öltözöm
*

a dib meg a dáb meg a sitty
meg a suttyóm világ divattojás
hogy a cső mindkét vége lyukas
hogy a pacának lába nő
dolgozik az égi szántóvető
lépcsőház szikrázó kövén
víz buggyan a disznó rajzok
tántorgó kezdőbetűk szívek élnek
*
orrom előtt célszálag semmi
a cél az embert
befalazza
tétovának látsz
félrevezetlek
testmozgásom rossz lenyomat csak
márgás mocsok égeti talpam
járni s nem jutni sehova
elhasznált
kibúvó
se néző se versenyző
hovatovább

24

TÓTH BÉLA

Tiszajárás
27.

BENK.
A múladozó lakodalomban ébrenlétemből riadok föl a település mivoltára.
Üldözött falu. A pár száz lelkes közösség Mándok társközsége. Az se könnyű kenyér. Társközségnek lenni. A bürokráciát leépítő törekvéseinkben felénk is tagositottuk a bizonyos lakosságszám alatti községeket. Hogy kevesebb legyen a költség,
a netáni kiskirályság.
Nagyszavú rendeletek védelmezik a társult kicsiket, hogy a nagyok be ne árnyékoljanak nekik. De hát azért beárnyékolnak. A régi mérték- és értékrendek
megváltoznak, mert elértelmetlenednek, és a régen nagy bölcsességet magukban
hurcoló közmondások is kiüresednek, tán hazuggá is válnak. Pedig az ilyen társulásoknál könnyen az ember szájára szalad a valamikori igaz szólás: jó a nagy fa
árnyékában. Vagy: nagy tűznél hamarébb rottyan az étel! Hanem a nagy fa árnyékában a napon szerető virág megsápad. És hosszú keze legyen a kisközségnek, hogy
a nagy tűz parazsához nyújtsa a paszuly leveses fazekát.
A nagyközség nagy tüze mellett az melegszik hamarébb, aki közelébb ül hozzá.
Nini, ez a régi közmondás milyen maiságot hurcol magában most is!
A nagyközségben víztorony van már, amott még ásott kút. Igaz, magánhidroforoknak való készülékeket árulnak a nagyközségben. Él is vele a kisközségben, aki bukszával bírja. Mert villany már van. De hát itt még akad ház, ahová
nem szalad be az áram. öreg házak öreg lakóihoz. Nem utálnák pedig. Vagy olyan
családoknál ég a cilinderes lámpa, amelyek a maguk kormányzásában áthatolhatatlan vakondtúrást találnak maguk előtt.
A kisközség mosógépét, televízióját csak akkor javítja ki a nagyközségben lakó
szerelő, ha a saját területének legszélső házában is rendbe rakta a megbetegedett
szerszámokat. A kenyeres kocsi is akkor megy ki, ha emitt jóllaktak.
Sok a kisközség behozhatatlan hátránya. Orvosért, patikáért, igazságért, rávonatkozó tudnivalóért be kell ballagjon a nagyba. A pedagógusok is oda települnek. Tovább hervad a lélekszám. Itt nem érdemes építeni, az isten háta mögött!
Amott hamarébb érik a közszolgáltatásokat. Könyvtárosi szemmel nézve, tájékunkon szomorúságokat látok. Viruló kis parkettás, jól ellátott könyvtárainkban a pókok szőnek-fonnak. Hetenként egyszer is elég nyitva tartani messzire világító társközségi könyvtárainkat. Nem megy bele a régi olvasó. Az aktív elmenekül, a megmaradt magabíró nekifekszik a háztájinak. Hogy erőre kapjon, tán az elmeneküléshez, tán a maradás városiasításához. Nem is ér rá olvasni. Információs központnak
ott a kocsma. Ott mindent tudnak. Meleg is van, sokáig nyitva tart. Annak pirosodik a paradicsom.
A boltnak már nem. A bolt is csak a napi árucikkeket tartja. Kenyeret, tejet,
kolbászárut. Egy jóképű kapáért, ha a régi fölmondja a szolgálatot, a nagyközségbe
kell menni. Egy meleg zokniért járműre kell ülni.
25

Világjelenség! Az amerikai farmer is kocsiba ül, ahogy mai regényekben olvassuk, s beszerzi létének egész heti szükségletét. Csak hát az úgy is kezdte. Autóval,
távolsággal. De most, minden észokok dacára, mintha visszafelé mennénk. Hogy
nekifuthassunk?
Meg lehet szokni?
Benk megszokhatta léte több száz éves mivoltában. Történelme során csak
egy-egy kintlakó birtokos idejében mondhatta, mindene itt van. A bíró, a deres,
a pincebörtön, a magtár, ahonnét negyedévenként szétmérték a kommenciót.
Benk tépázottabb történelmi múltú, mint az ezeréves, sokat próbált Tápé. Pedig
annak is akadt módja a tápláló Tiszával, tatárral, törökkel megbirkózni. Szeged
1948-ig villanyt sem adott neki, csak árnyékot.
Hanem Benkkel megesett, ami a máig létező több száz tiszai település közül
nem sokkal, hogy az istápoló Tisza-anya a jobb partjáról átkergette a balra. Annyi
lehetett ez a folyónak, mint egy tehervivőnek füveszsákját egyikről a másikra átdobni. Tett ugyan a Tisza goromba lépéseket lejjebb való településeivel is. Az évszázadok során Szentesnek félvárosnyi utcáit döntögette magába. Kiásta alóluk a
talajt. Benkkel úgy bánt, hogy egyutcás háznyájacskáját elnyelte. De ebből egy
fogpiszkálónyi gerendaszilánk nem is maradt. Csak a megmenekült lakosok tudatában, vágyaiban élt. Födél nélkül, egymásba kapaszkodó házsorok nélkül hogy is
lehettek volna sokáig? Annyira vágyták a tűzhelyet, a védettebbnek hitt másik
parton, mint a fecskék, nyálukkal ragasztva, emberzsírral vízhatlanítva r a k t á k
házaikat a Tisza tenyerébe. Hová is tágulhattak volna? Világgá szaladni? Soha!
Az akkoriban alig kétszáz lelkes embergomolyag nem fordított hátat a Tiszának. Ásóra, kapára! Benk nem szűnhet meg!
A Tisza-könyökben, ahogy Záhonytól visszafordul a folyó, ötvenházas falut
raktak. Pár száz méterrel szembe a régi hellyel. Mégis mennyire más világ. Akár a
benne elkövetkezett élet.
Amikor 1297-ben adománylevélbe írják a nevét, zavaros történelmi á r a d m á n y ban úszik a drága magyar haza. A Tisza minden hordalékával tisztább, mint az
akkori idők folyása, ötven évvel vagyunk a tatárjárás után. Ez a Csák Máték és
más kiskirályok kora. V. István fia, közismertebb nevén Kun László, az ország
elnéptelenedett területének belakosításával foglalkozik. Buzgón munkálkodik a behívott kunok megszelídítésén, letelepítésén, fegyveres ereje révén a határvédő limesek kiépítésén. Ennek a gyepűrendszernek egyik láncszeme Benk. A védelmi övezet
a Tiszára támaszkodva mélységben is tagozódik. Vizek, lápok, bercelek, földvárak,
falvak láncolata ez. Ma már csak helynevek őrzik az egykori láncolat nyomvonalát.
Nyírlövő, Őrmező, Örladány, őrpátroha, Lövő, Csobajdlövő, Ör, Városlövő, Dobos stb.
A védővonal Záhonytól Tokajig húzódott. Élet- és vagyonmentő szükségét nem
akkor találták föl. A magyarok beköltözése előtt is próbált, lakott helyek voltak
ezek. Például az avar puszták bolgár fönnhatóságának idején. Feltehető, hogy az
avarok is náluknál fejlettebb népektől leshették el a több napi járóföldes védelmi
rendszer hasznosságát. Benk létezett Kun László előtt is. A kunok évtizedes k ü lönbségekkel, több hullámban érkeztek erre a tájra. Először görög hittérítők, örmény kereskedők kíséretében. Az igazi nagy kun áradat, negyvenezer fegyveres,
1238-ban érkezett a tatároktól a Kalka vizénél elszenvedett vereség után. IV. Bélánál kopogtattak bebocsátásért. Harcias, nyughatatlan népek voltak, ezért a FelsőTisza két partján, elég mostoha területen kapták királyi járandóságukat, amiért
cserében a magyar hatalom szerette volna őket rendes házakban lakatni, keresztény hitre téríteni.
A Kálti Márk Képes Krónikájának egyik ábrázolásán Lajos király környezetében öt főkunt láthatunk. Fejedelmi alakok. Bokáig érő selyemkaftánban, törökös
bugyogóban, aranyzsinórral megkötött csőrorrú saruban állnak. Barna hajúak, b a j szosak, fésült szakállúak. Egyiknek kezében nyíl, a másikéban kard, a harmadikéban pajzs, a többiekében is ölő szerszámok. Tartásuk egyenes. A meghódolásnak,
hajlongásnak semmi jele.
26

Nyakas kunok! Én mondhatom, öregapámat jámbor egysejtű embernek ismertem. Köszönt a bodzafának is. Szorgalmas volt, az ördögöt kihajtotta lyukából, ha
értelmét látta. Kun létét gyermekkoromban nem latolgattuk, mert én Békés megyében révészelődtem ennek a világnak a partjára. Nagyapám szülőföldjét csak
katonakoromban puszilhattam meg, amikor ő már kilencvenéves korában újra hazaköltözött, meghalni. 1957 tavaszán Hatvan városából őriztem a hazát. Minden
szombaton elengedtek bennünket, azzal a paranccsal, hogy hétfőn hajnalra érjünk
vissza. Szegedet nem lehetett annyi idő alatt megjárni. Lepattantam nagyapámhoz,
Jászberénybe. Éppen akkoriban az ország lecsillapításán működött a politika.
Berénybe is országos politikust vártak. Ahogy vasárnapra fölvirradunk, azt mondja
öregapám: — Na, gyerekem, hallgassuk meg ezt a szónokot, hátha megmondja,
merről kel föl ezután miránk a nap?
A Lehel-szálló erkélyéről szálltak az igék. A kunok, jászok tízezres tömege
hömpölygött a téren. Az illető politikus az előző napokban Bács megyei helységekben szónokolt. A tegnapi megszólítás még ott bizsergett a száján. Amikor belesóhajtott a mikrofonba, úgy kezdett: Kedves kiskunok! A tömeg fölmorajlott. Nagyapám
is tipródott. Néhány percnyi zajgás után ú j mondat: Kedves nagykunok és jászok!
Nagyapám égnek emelte a kezét: — Na, azért!
A gyűlés utáni ebédnél faggatom nagyapámat. Mire volt jó ez a nagy zúgás?
— Hát kiskunoknak nevezett bennünket.
— Hát azoknak is földig ér a lábuk. Jászberényben születtél, akkor mi vagy
te, jász vagy kun?
— Én azt nem tudom, de kiskun nem vagyok! Látod, a tízezer ember közül egy
sem vállalta.
— Nyakasok.
— Ügy lehet, az tartott meg bennünket. A nyakasság.
Benk nevének papírra vetése előtt, a feudális anarchia posványában úszik az
ország. Mindenki úr akar itt lenni. Az Abák, a Csákok. De nyújtogatják felénk
kezüket a csehek, morvák, a Habsburgok. Velence az ország delén levő négy-öt
városunkat bekebelezte. Amikor a pápa keresztes hadakat küld a pogány kunok
ellen, Kun László a nagáj tatárok segítségéért kiált. Jönnek tűzzel-vassal. A kunok,
hogy nagyobb legyen a nyomorúság, bosszúsan dúlják föl a Dunántúlt. László haragjában a pápa követét adja fegyveresei kezére agyonnyilazásra. Az anyakirálynő
megszökteti a halálra szánt legátust, a bosszús kunok föllázadtak a királyi hatalom
ellen. Vezérük Oldamúr, a hódmezei csatában vereséget szenvedett. Esett az eső,
az állati bélből készült íjak megereszkedtek, nem röpítették ki a nyílvesszőket.
A maradék sereg újra kiköltözött Havasalföldre. Az itthon maradottak meggyilkolták a 28 éves királyt, Kun Lászlót.
Benk lakói póri népek, szolgák, várkatonák, szabadosok, vívók, menekülők, kik
kapott sebeikre, bajaikra faluközösségük örök melegében találták meg a gyógyírt.
Olykor a leleszi prépostság ügyel rájuk, máskor gyepűbárók tizedelik el a termésüket. Nemritkán rájuk rontó, települő idegen katonaság nyomorgatja őket. Azután
megint vizek, tüzek, ragadványos járványok. A közéjük költöző földbirtokosok alá
szívesen odaadták magukat. Akik elmúltak, de születtek helyettük újak. Volt idő,
amikor egészen elgazdátlanodtak, mégis együtt maradtak. Tán annak a földvárnak
a révén, ami határuk és Endes puszta között haloványocskán ma is mutatja magát. Ezekből a földhányadékokból a kőből rakottak mellett a t á j arcán ma is kitapinthatunk néhányat. Ilyen a közeli Hímös. Mészöly szófejtése szerint a hímös
a karó, amivel sűrűn körültűzdelnek egy földhányást, azt alaposan befonják fűzzel.
, A fonadékot megtöltik földdel. Kész az erősség. Ez a hímös.
Napjainkban a népmesék hímes udvarát az olvasó néha valami díszesen kialakított udvarnak foghatja föl. Pedig hát vár az.
A földvárak rengeteg gyalogmunkát, igát kívántak. És értő embert. Annak
megépítéséhez gyakran messzi földről csábították ide a mestert, aki olykor szökve
mentette az életét, ha elkészült a munkájával, mivel az építtető vigyázott arra, hogy
27

az ellenség kezére ne játszódjanak az egyszerű, de rejtekes járatokkal, alagutakkal
készült erősség tudnivalói. A hímes sánccal erődített földvár emberi lakásra is alkalmasnak készült. Félig leásott házak benne, állattartásra való istállók, földbe v á j t
gabonatartók, kutak, fegyvertárak. És palota a várúrnak. Néha tapasztott falú.
A mai népek szóbeli emlékei között ez a kor csak sóhajtásokban maradt meg.
Kun László szekere, mondják a végtelen szegénységre, amikor ember húzza a
hámot.
Ám Benkben, mint mákszemben az eljövendő élet, benne maradhatott minden.
A gyökérzet, szárazat, virágzat, a kiteljesedésig. Csak éppen a szeleket, a beporzó
méheket nem hordhatta magában.
A tizennégy emberi generáció idegrendszerében ott a lenyomata annak az életnek. Szidolozom a mákszemnyi Benk glóriáját. Az ő révén a föld színéről sok eltűnt
falu sorsába belelámpázhatok.

MÁNDOK
Tóth Ernő rokonom révén nyomás szavú emberre találok ebben a nagy faluban.
Régről lakott település. A Tisza, meg a vele cimboráló szelek, magaslatokat v a r á zsoltak a falu alá. A Tetenke domb ötvenméteres, s neve tán a tekintetből eredezhet, mivel innét messzire el lehetett látni. A falu környékét csak állóvizek vették
körül, ezért a malmai is járgányos lóval, ökörrel mozdultak. Ezért áttételesen közösködik a többi víz menti településsel. Nagyságrendje szerint egy időben vagy
65 éven keresztül, a tiszai járás székhelyéül szolgált. Nevét a mélyebbre ásó kutatók szeretik valamilyen tulajdonos személynevéből eredeztetni, de végső összegzésként biztosat egy tanulmányíró sem tudott eddig az asztalra tenni. Pedig az évszázadok során sokféle okkal-móddal megidéződik Mándok. Birtokpörökben, a török
hódoltság idején adózási ügyekben, a különböző háborúságok révén a porcióért,
katonaállításért írogatták le súlyos fenyegetések ígérgetése közben a nevét. Mándok
rendületlenül áll a Tetenke tetején.
Gazdái eladósodásuk révén sokszor cserélődnek a bérlők. Hosszú ideig a Losonczi család birtokteste, később a Forgáchoké. A nép szája Mándok nevét ebből az
adom-veszem világból következteti. Szerintük egyszer valamelyik földesúr hűséges
kengyelfutójának adományozta Mándokot. Az egy este, nyelvét kiöltve esik a faluba,
annyit vakkant, hogy ettől a pillanattól kezdve itt minden az övé. Kérdik tőle a
jobbágyok, hogy mi a neve. De az nem sietett a válasszal. Ahogy jól bevacsorázott,
annyit mondott, hogy m a j d mondok holnap. A régi jobbágyok iszogattak az ú j
úrral. Faggatták, mi a neve. De az csak hajtogatta: mondok holnap, mondok holnap! Holnapra az ú j birtokos meghalt. Így a lakosok nem tudták meg, mi a neve.
Az elhunyt úr, kicsit kunos kiejtéssel, ázó nyelvjárásban beszélt, tehát azt mondta,
mándok holnap, mándok holnap. Így lett Mándok. Amikor jött az ú j gazda, az nem
halt meg. Tudomásul vette, hogy Mándokon él. Rakatott magának kőből való udvarházat, erős, védhető fallal kerítve. Kastélya ajtóit, kapuit megvasaltatta. A környéknek oltalmat kínált. Fönnhatósága kiterjedt a tájra. Az ilyen alakulást napjainkban természetes földrajzi központnak nevezik. Lassan az utak is beletaláltak
Mándokba. Volt is miért idejönni. Vásározó hely. Ítélethirdető, igazlátó, malmos,
boltos, kocsmás, templomos. Az ukrán vallásúaknak cerkofban rebegték el a miatyánkot, a görögkeletieknek görögül, pásztoruk magyarul szólt a katolikusokhoz.
És a kegyúr mindhárom egyház fölött a mindenkori birtokos.
Ahogy terebélyesedett a falu, a későbbi ideköltözőknek már nem jutott hely a
szárazulatokon. Leszorultak a laposokba. Idekötő, ragasztó anyagul, földet osztottak,
persze a rosszabbjából, az éheseknek. Telekhelyek is mérődtek. Nyomortanyák
rajtuk.
Az irodalom Mikszáthtól Jókain át Féja Gézáig koronként érdeklődött Mándok
iránt. Féja Géza így ír:
„Azután Szabolcsba utaztam. Mándokra. A szegénység fertályát »Kanadának«
28

nevezték, mivel talajvizes területre telepítették a kétkezieket. Esős időben lakásuk
földpadlója lekvárszerűvé vált. Ám ez még hagyján, de huzamosabb esőzések idején
némelyik házban a feltörő talajvíz elérte az ablakot. A faluszéli házikóban szállottam meg. A házigazda bedurrantott a kis dobkályhába, kellemes meleg terjengett.
Gyorsan elaludtam, éjfél tájban felébredtem, hát csupa víz a fejem, pedig nem
izzadtam, hanem kihűlt a kályha, s véle a levegő, tehát a talajnedv harmata csapódott a fejemre. Reggelre nyirkos lett a ruhám, a fehérneműm, jó ideig dideregtem, míg megszáradtak rajtam. Vizet kértem, húzták a kútból, lilásszerű, zavaros
volt, nem merészeltem inni belőle.
— Márpedig nékünk ezt kell innunk, ha nem akarunk szomjan veszni — mesélte a szomszéd.
— Első feleségem és három gyermekem tífuszban halt meg, négy temetésem
volt két esztendő alatt. Nincs itten jóravaló család, ahol tífusz vagy vérhas ne lett
volna.
— Forralni kellene a vizet — kockáztattam meg.
A szomszéd a fejét fogta, és kacagott kínjában.
— Főzni a vizet? Nincsen fa az egész határban.
Alig eszünk meleg ételt Nyárra elfogy a kamrából minden, a szegénység rárohan a nyersre, az uborkára, a dinnyére, a tökre, és jön a vérhas. Pusztul a felnőtt, de még inkább a gyerek!"
Mándok maiságáról hangos szóval beszélget ő maga. A most fölcsöpörödő generáció már csak helytörténeti munkákból veszi tudomásul, milyen volt a falu
Kanadája.

IMRE LAJOS METSZETE

29

DÁVID GYULA

„...a magyarság bennünk nem jó és balsors
függvénye. Egyetlen állapot"
JEGYZETEK TAMÁSI ÁRON
KÉT VILÁGHÁBORÚ KÖZÖTTI PUBLICISZTIKÁJÁHOZ
Az elmúlt évtizedben, szépirodalmi munkáinak gyűjteményes kiadásával p á r huzamosan, megnövekedett az érdeklődés Tamási Áron publicisztikája iránt is. Közéleti szerepvállalásáról szó esett az 1937-es Vásárhelyi Találkozót felelevenítő m ű vekben (Csatári Dániel Budapesten, Turzai Mária Bukarestben megjelent könyveiben), szembenézett vele s kortársai közül Kacsó Sándor, Nagy István és Balogh
Edgár önéletrajzi regényeik, emlékezéseik, emlékirataik lapjain, s nemrég napvilágot
látott az első gyűjtemény is. (Tiszta beszéd. Publicisztikai Írások 1923—1940. összegyűjtötte és az utószót írta Bernáth Ernő. Kriterion Könyvkiadó Bukarest, 1981.)
Lehetséges tehát, sőt szükséges a teljes közírói pálya saját korán is túlmutató
tanulságainak, mai mondanivalóinak közvetítése.
Tamási Áron publicisztikája lényeges vonásaiban párhuzamos szépírói munkásságával: kezdetei az első írói sikerek idejére (az 1923—24-es évekre) esnek, kiérlelődése az évtized végéig tartó tapogatózás után a Brassói Lapokban való jelentkezéssel kapcsolódik össze, ahol Tiszta beszéd címet viselő rovatát megjelenteti, a
tetőzés ideje az 1936—37-es évek — a Vásárhelyi Találkozó előkészületeinek és megvalósulásának időszaka — s az első nagy periódus a harmincas évek végén m á r
nyomasztó bel- és világpolitikai eseményekkel, majd a kirobbanó második világháborúval a háttérben, 1940 tavaszán zárul. Ez után — a más és más világnézeti
meghatározottságú 1940—1944-es, 1945—1947-es, m a j d a több évi megszakítás után
az 1953—1965-ös szakaszokban — már háttérbe szorul a közíró Tamási Áron, s p u b licisztikai jelentkezései csupán kísérő motívumai újrainduló szépírói munkásságának.
Többszörösen indokolt tehát, hogy figyelmünket elsősorban az 1923—1940 közé eső
első periódus írói példájára, mondanivalójára fordítsuk.
Az 1923—1940 közötti években ugyanis a szépírói pálya úgyszólván elválaszthatatlan a közíróitól: az utóbbi csúcsai egybeesnek az előbbi kiteljesedéseivel. S ez
nem is lehet másként annál az írónál, aki 1929-ben, a romániai magyar irodalom
történetében oly nevezetes „vallani és vállalni"-vita kapcsán ezt írta: „Nekem most
nem műformák és elvi kérdések jelentik az irodalmat, hanem a fájdalom és az
öröm, a panasz és a gyermekes kuncogás, a népem sorsa, amely bennem vonaglik,
a harc minden hazug és gonosz ördögfia ellen: egyszóval az élet." (Így van. Erdélyi
Helikon, 1929. 9. 697.)
A közíró Tamási Áron 1923-as jelentkezése, akárcsak a szépíróé, összekapcsolódik a Tizenegyek Antológiájában együtt nyilvánosság elé lépő fiatalok törekvéseivel.
Közülük legközelebb talán Balázs Ferenchez áll, aki a falu népében, s konkrétan a
30

székelységben látja azt a népi erőt, amelynek társadalmi, erkölcsi és műveltségi
alapjára fel lehetne építeni az induló romániai magyar irodalom épületét. Van ebben az ideológiában jó adag — Szabó Dezsőn nevelkedett, s még nyelvezetében is
őbelőle kisarjadó — „népbarát" romantika, de a sokszor robbanásig túlfűtött megfogalmazások mögött (a „népi" és a „faji" terminológia akkori szétválasztatlansága
ellenére is) kétségtelenül e nemzedék közösségi felelőssége és hivatáskeresése jut
kifejezésre. S ez a jellemzés alapjában Tamási Áronra is érvényes, aki Az erdélyi
magyar irodalom körül című cikkében így fogalmaz: „Ezt a földet nekünk kell
fénnyel behintenünk, ezt nekünk kell kedvvel, kultúrával, sok vágy beteljesítésévei,
mint egy karácsonyfát, feldíszítenünk. Ezt érezzük, ezt valljuk, ezt vállaljuk." (Pásztortűz, 1923. május 26.) Egy másik korai cikkében pedig: „Én a szántóvetők kezét
megcsókoltam, és nem lettem megalázott tőle, hanem erős és jó mindenekfelett. Aki
közületek velem együtt ezt megcselekszi, megáldja és örömét megtartja az Isten.
Soha el ne felejtsétek, hogy hátatok megett gondokkal, bajjal megrakodva, árvasághoz hozzászokva, félmillió székely áll, kiknek térden állva kéne napestig hálálkodnotok: mert ők sok száz esztendeje nap nap után csodát cselekszenek: hőségben,
zivatarban, jó és rossz időben, örökké kezükben tartják a munkát, és félelmetes
hittel termésre kényszerítik a sovány földet." (Jussomat ne vitassátok. Keleti Üjság,
1923. július 7.)
Kívülről jött írónál ez a hang talán gyanús lehetne. De Tamási Áronnak a
szántóvető kézre hajló mozdulatát a farkaslaki szülői ház hitelesíti, s ez a kötődés
egy életre szóló biztosíték, hogy a kezdeti romantikus pátosz sohasem torzul olcsó
kommersz székelykedésbe, sőt a székely népélet mélységeit felszínre hozó művészetté tisztul, s az írónak terhes és gerincroppantó idők, eszmei elbizonytalanodások
után is sikerül visszatalálnia a „gonddal, bajjal megrakottak" küzdelmes életéhez,
emberibb jövőt építő igazához.
A fent idézett két Tamási-cikk még az Amerikába indulás előtt születik, s a
hang romantikus pátosza az elválás kiváltotta lelkiállapottal is összefügghet. Amikor
azonban már a háromévi távollét élményei kívánkoznak az író tollára, a távolból
hazaküldött „tudósításai" (a Virrasztás című 1943-as kötetben Bajszerző
nagyvilág
cím alatt kerülnek majd egy ciklusba), s a Mikes Kelemen levélírói attitűdjéhez
igazodó Székely legény levelei Amérikából tele vannak valóságfelismerésének elmélyüléséről, eszmeiségéről, eszmeiségének tisztulásáról tanúskodó megfigyelésekkel.
Tulajdonképpen a „nagyvilágban" is változatlanul azokra figyel, akik „örökké kezükben tartják a munkát", de messze kitárulnak körülötte a dimenziók: átutazóban
is észreveszi Lengyelország új, polgári köztársaságának belső ellentmondásait, dolgozó népének elesettségét, az Újvilágban pedig az ú j társadalmi igazságtalanságokat
(az ipari kapitalizmusban uralkodó embertelen hajszát, a lelketlen bürokrata gépezetet, a szervezetten garázdálkodó fajgyűlöletet).
Igen fontos, hogy az ú j élményektől is ösztönzötten, itt az amerikai évek alatt
mélyül el még jobban Tamásiban a szülőfölddel és annak népével való összetartozás tudata. A hontalanok és kitaszítottak üzenetét klasszikus tömörséggel majd csak
Ábellel fogalmaztatja meg („Azért vagyunk a világon, hogy valahol otthon legyünk
benne."), de már az egyik korai amerikai tudósításba belefoglalja annak a székely
munkáscsaládnak a példáját, amely minden áldozatot vállal azért, hogy kapcsolata
a szülőfölddel meg ne szakadjon, s bár az egyik gyermeket hazaküldhesse, „nehogy
elfelejtsen magyarnak lenni". (Székelyek között Amerikában. Ellenzék, 1924. szeptember 21.) A húszas években, a novellákkal összehasonlítva számszerűen nem nagy
ez a publicisztikai termés, mégis jelentős, mert itt fogalmazódik meg a felismerés,
hogy egy közösség számára a létezés gondja egy a közösségként való megmaradás
gondjával. Innen vezet az egyenes út a Vásárhelyi Találkozó elnöki emelvényéről
elhangzó költői szépségű szavakig.
Hazatérése után jó három év telik el, amíg a közíró Tamási Áron 1928-ban egyszerre berobban a közéletbe, Kacsó Sándor védelmében, aki épp ekkor vívta publi31

cisztikai harcát a gyergyói székely favágók igazáért, a kizsákmányoló banktőke ellen.
Tamási Áron cikkének már a címe is jellemző: Ajánlom magam: Tamási Áron vagyok, s mint új tanú érkeztem a gyergyói „ügyekkel" kapcsolatban (Brassói Lapok,
1928. június 30.) s még jellemzőbb, de egyben a sajátos Tamási-hangvételt jelző az
is, amit önmaga írói elkötelezettségéről, az írás felelősségéről és szuverenitásáról
papírra vet: „Emberi életnek szebb célja nem lehet, mint küzdeni azokért, akik
magukra maradtak. Szóval és tollal, öregen és fiatalon harcolni azokért, akiket kihasználnak és elvetnek.
Akik állnak a földön két fáradt lábbal, és nincs senkijük, csak néha az Isten.
És ezt a tömeget rendesen úgy hívják, hogy: Nép.
S ezek között nem utolsó a székely. Érdemes küzdeni érte, és érdemes sok mindent feláldozni érte, s boldog legyen az, aki a legtöbbet áldozhatja.
Ez a legtöbb pedig az É l e t . . . "
Jó tudnunk, hogy ez a népi-nemzeti elkötelezettség Tamási Áron ez időbeli
cikkeiben egyáltalán nem siklik a nemzeti kizárólagosság ingoványos talajára.
Az az író, aki az Erdélyi csillagok című novellában tragikusan szép emléket állított
a fajok közötti gyűlölködés áldozatainak, Kacsó Sándor védelmére írott, f e n t idézett cikkében is így fogalmaz: „Mi mindenkit szeretünk, mert tudjuk szeretni a saját
fajtánkat. Mi békességet akarunk mindenkivel, aki Erdélyben lakik, mert közös a
sorsunk." S ugyanebben a szellemben írja meg cikkét az 1848-as agyagfalvi székely
nemzetgyűlés 80. évfordulójára is (Erdély békességet fog találni. Brassói Lapok,
1928. november 24.), amikor az egykori agyagfalvi kiáltvány szavait idézi, s ezeken
át tesz hitet önnön nemzeti mivoltunk felelős képviselete, s más népek nemzeti
mivoltának tisztelete mellett.
A harmincas évek fordulóján íródott Tamási-cikkeket ma olvasva persze számolnunk kell azzal is, hogy annak az időszaknak sok tekintetben a maitól eltérő
volt a terminológiája a „nép", „nemzet", „faj" problémakörében is, sőt e fogalmak
jelentésének letisztulatlansága annak idején is polémiákra vezetett. Ez történt a nevezetes Tamási—Karinthy—Kosztolányi-vitában, amikor Tamási a romániai magyar
irodalom eredményeit lekicsinylő fölényeskedést érzett bele Karinthy egy nyilatkozatába, s úgy utasította vissza azt, hogy Kosztolányi figyelmeztetése nyomán kellett
pontosítania a faji kizárólagosság értelmezésére is alkalmat adó megfogalmazásait
(Üzenet Karinthynak. Brassói Lapok, 1930. augusztus 27., Rák-e vagy más? Ellenzék, 1930. szeptember 7.). S ez történt a Progresszió és nemzeti eszme (Bukaresti
Lapok, 1932. október 17.) című cikk esetében is, amelyben még bizonyos illúziók is
kifejezésre jutottak az akkor hatalomra került Gömbös-kormányzat szociális demagógiái irányában. A kutató és a figyelmes mai olvasó számára azonban épp a h a r mincas évek Tamási-publicisztikájának egésze n y ú j t segítséget ezeknek a cikkeknek
a helyes olvasásában és értelmezésében.
A közéleti harcokban való állásfoglalással párhuzamos Tamási ez időben keletkezett irodalmi publicisztikája is. Egyértelműen szemben áll azokkal a konzervatív
és jobboldali vádaskodókkal, akik hadállásaikat féltik az erdélyi magyar irodalom
ú j irányzatától: a Helikon íróinak világnézetileg és esztétikailag széles horizontú
irodalmi törekvéseitől (lásd a jobboldali Üj Nemzedékkel vitázó cikkét „Azok a
baloldali erdélyi titánok" címmel a Brassói Lapok 1929. március 4-i számában);
keményen utasítja el a romániai magyar konzervatívok vádaskodásait, vagy idejét
múlt irodalomszemléletét (Benedek Elek emléke körül. Brassói Lapok, 1930. j a n u á r
11., Még egyszer a végszó jogán. Uo., 1930. január 22., Magyar irodalmi
agronom.
Uo., 1931. március 22.); figyelemreméltó esztétikai és irodalompolitikai nyitottságról
tesz tanúságot, amikor az Erdélyi Helikonban — mindjárt Gaál Gábor felfedező
cikke után — elismerő bírálatot ír Szilágyi András Üj pásztor című regényéről
(1931. 1. szám); felfigyel a színpadot a népi kultúra mélyéről merítve megújítani
akaró kezdeményezésekre (Szentimrei Jenő Siratóban című darabjáról s A székely
„kék madarászokról"
írva), de a népi jelszóval való visszaélésekre is (A
székely
íróságról, Édes anyanyelvünk).
Amikor pedig a nevezetes „vallani és vállalni"32

vitára kerül sor, az ő belülről elhangzó bírálata a legsúlyosabb a „sereges múltbagyaloglás" ellen, amely „tünet", „ . . . r a g a d ó s írói gesztus, vagy ha úgy tetszik:
divat. És nem egyszer kibúvás az írói feladat elől." „ . . . az erdélyi magyar irodalom
— figyelmeztet — nem a mi valóságos, fájdalmas sorsunknak a képe, hanem egy
levegőtlen, fonnyadt, nem eleven, hanem életmímelő i r o d a l o m . . . " Majd így folytatja: „Nem mondom, az utóbbi időben eljutottunk egy biztatóbb állomáshoz. Ez az
állomás a helikoni írók csoportosulása. Mai napig azonban ez még csak keret,
melyben vázlat a kép. Sokszor elszomorodom, amiért a Helikon nem használja ki
azt a nagyszerű alkalmat, amelyet saját maga teremtett. Türelmetlen, eleven szellemmé kellene kiforrnia, és el kellene söpörnie ezzel a szellemmel minden buta és
ügyakasztó maradiságot, amit „konzervativizmusnak" neveznek nálunk is; és el
kellene sodornia minden hazug és gyökértelen, kotlós „radikalizmust", amely csak
azért kiabál, mert nem engedik őt lakájnak lenni." (így van. Erdélyi Helikon, 1929.
9. 697—698.)
Már utaltunk arra, hogy milyen távolság választja el Tamási ekkori publicisztikáját a nemzeti kizárólagosság, a fajelmélet ideológiájától. Nos, a harmincas évek
elején ebben a problémakörben is továbblép az író, s már közvetlenül a Vásárhelyi
Találkozó felé mutató megfogalmazásokig jut el. Jellemző módon épp a Gömbös
táplálta illúziókból indult „új szellemi fronf'-vitához hozzászóló cikkében (Népi
szettemet a Duna mentén. Magyarország, 1935. április 28.) fordítja ellentétébe a
magyarság kelet-európai vezető szerepéről hirdetett nacionalista tételt: „Teljes tudatában kell lennünk' annak — írja —, hogy a Duna-medence jövendő történelmében vezető szerepet fogunk j á t s z a n i . . . Mondanom sem kell, hogy e szerep alatt
sem fizikai, sem lelki impériumot
nem értek, hanem egyszerűen értem abban a
feladatban való elöljárásunkat, hogy a Duna menti népeknek egymásra kell találniok." (Az én kiemelésem. D. Gy.) S ugyanebben a cikkében az egymásra találás
útját-módját is megjelöli: „Nem is tartozik ide, de nem is célravezető, hogy a politika szerepét fejtegessem ebben a kérdésben. Űgysem látok közeli és komoly lehetőséget arra, hogy a politika közelebb hozhatná ezeket a népeket egymáshoz. Annál
inkább kell nekünk vállalkoznunk arra, hogy a politika és az uralkodó rétegek
megkerülésével, kizárólag a szellem eszközeivel és a művészet hódító erejével közeledjünk egymáshoz. Nem látom be, hogy amíg a politika zajlik és kavarog a fejünk
felett, azalatt miért ne találkozhatnék
a néppel!" Majd így folytatja: „Énbennem
a gyűlöletnek egyetlen szikrája sincs semmiféle nép iránt. Hiszem, hogy nemcsak
nálam van ez így, aki népi származásomnál fogva a szolidaritásnak bizonyos fajtáját érzem mindenféle néppel, hanem így van azoknál is, akik igazán jól ismerik
a népeket." (Kiemelés az eredetiben.) Különben ez a cikk, amelynek alapján József
Attila oly elismerésre méltónak ítélte, az „új szellemi front" vitájához szintén hozzászólva, Tamási Áron gondolkodásának „az ellenforradalom sorvasztó szellemétől
érintetlen" fejlődését, „a magyar népnek és minden népnek szociálisan és szellemileg jobb és emberibb életéért", „az író szabad megnyilatkozásáért" való kiállását.
(„Üj szellemi frontot!" Szocializmus, 1935. 5. sz.)
Az előbb idézett írások jelentős része a Brassói Lapokban 1933 májusa és 1934
júniusa között megjelent sorozatában (Tiszta beszéd) látott napvilágot, s nyilvánvaló, hogy ennek a sorozatnak nemcsak az író Tamási Áron közéleti súlyának növelésében, hanem az ő eszmei tisztázódásában is nagy szerepe volt. Mégsem véletlen, hogy ez a folyamat épp az 1937-es Vásárhelyi Találkozó idején és eseményei
közepette ér el tetőfokára. Hiszen míg egyfelől a fasizmus nemzetközi és hazai
előretörése, a nemzetiségi lét egyre növekvő fenyegetettsége siettette és pozitív
irányban határozta meg Tamási világnézeti fejlődését, a külső körülmények még
nem fejlődtek odáig, hogy erőszakos korlátozásaikkal az író torkára fojthatták
volna a szót, vagy eszmei torzulást előidéző rejtőzködésre kényszeríthették volna.
Ahhoz azonban, hogy a Cselekvő erdélyi ifjúság cím alatt (a Brassói Lapok
1936. áprilisi számaiban szintén Tiszta beszéd fejcímmel) megjelenő sorozat, a romániai magyar ifjúság nemzedékeinek és csoportosulásainak ez az átfogó számba3 Tiszatáj

33

vétele célravezető is legyen, nem volt elegendő az egyéni tisztánlátás, a meggyőző
okfejtés. Ahhoz szükség volt a történelmi körülmények egyetemleges érlelő hatására
is. A fasiszta fenyegetettség helyzetében ugyanis épp a 33-as évek derekán egyre
szélesebb körűvé vált egy „népfronti" összefogás szükségességének felismerése,
amelyre nem csak a munkásosztály ideológiájának letéteményesei jutottak el, h a nem sokan a háború utáni polgári demokráciák politikai és társadalmi stabilitását
féltők, az emberiség egyetemes erkölcsi és művelődési értékeit őrizve elefántcsonttoronyba zárkózottak, sőt a tájékozatlanságból a fasizmus szociális demagógiája
iránt bizonyos illúziókat táplálók közül is. Ma már ismerjük részleteit a n n a k az
átrétegződésnek, amelynek eredményeképp például a romániai magyar szellemi
életben egymásra találnak, vagy párhuzamosan haladnak a Korunk és a Helikon
korábban élesen szemben álló táboraihoz tartozók, sőt még egy Reményik Sándor
is eljut a „Végvári-versek" korábbi megtagadásától a fasizmussal nyíltan szembeforduló Korszerűtlen versekig. Nos, az Ady Társaság és konkrétan Balogh Edgár
levélbeli felhívására válaszul született Tamási-cikksorozat szintén ennek az egységteremtő törekvésnek a szellemében íródott, s ezt a szellemet fejezi ki a négyrészes
helyzetelemzés sokat idézett zárótétele is: „Az Erdélyi Fiatalok népi demokráciája
és a Hitel magunk revíziója így egészítik ki egymást. S ha a népvalóság hirdetői
nem adtak volna felfogásunknak hangot és ú j a b b a n nem mozgolódnának egyre
jobban, úgy érezném, hogy az önmagunk és népünk újraértékelése és a kissé romantikus népi demokrácia mellé hiányzik valami, ami nemcsak a világ fejlődéséhez
való igazodásunkat mutatja, hanem a mi új gazdasági és társadalmi szervezkedésünket is egészségessé tenné. Ez pedig a szocializmus, amely nem elégszik meg a
népi demokrácia nagyon tágan értelmezhető eszmekörével, hanem valóban azt
jelenti, amit a demokráciának jelentenie kéne: a dolgozó nép u r a l m á t . . . " (Brassói
Lapok, 1936. április 12.)
A „népi demokrácia", „szocializmus" kifejezéseket persze megint csak az akkori
Tamási-terminológia összefüggésében kell értelmeznünk. Hiszen ennek a cikksorozatnak a szerzője nem az osztályharc marxista elméletének ideológiai talajáról
fogalmaz. Sőt épp ebben a cikksorozatában azt is kijelenti: „Olyan értelemben
tehát, ahogy uralkodó népeknél, nincsen nálunk (a romániai magyar társadalomban)
osztálykérdés. Csupán görcsös maradványai vannak meg, és az a szellem, amely így
is épp elég sok akadályt gördít a belső szociális átalakulás elé." Érdemes lenne
azonban megvizsgálni, hogy vajon az osztályharc homogén nemzeti államokban
és bizonyos történelmi szakaszban egyértelmű képlete miképpen módosul — általában — egy fejlettebb, tehát konkurrenciát jelentő polgári rétegű kisebbségekkel
„megáldott" feltörekvő nemzeti burzsoázia vezette országban, vagy akkor, ha egy
ilyen ország az egyedeiben és közösségeiben különböző fenyegetettségi helyzeteket
teremtő fasizálódás útjára lép. Hiszen a Vásárhelyi Találkozó előkészületi szakaszában korábban „fasisztának" címzett, vagy „keresztény és nemzeti" elveikhez ragaszkodó csoportok képviselői mutattak hajlandóságot az összefogásra azokkal, akiknek
„nemzetközisége" addig megbocsáthatatlan bűnnek tűnt a szemükben. Nem alaptalanul mondotta tehát Tamási Áron: „Közös a harc is az öröklött és ma is működő
szellem ellen, amelyet immár nyíltan is meg kell vívni, betűk és cselekedetek útján. Közös a törhetetlen és céltudatos törekvés is, hogy az erdélyi magyar nép
megmentésére kell sietni, és ezt a tömeget minél előbb gazdasági és szellemi életünk tengelyévé kell tenni."
A Tamási-féle osztályszemléletnek döntő jegye: demokratikus hierarchiája.
„ . . . nincs osztályharc közöttünk, csak egyetlen osztály van, a nép! S ez a nép áll
a faluból, a munkásból, a középosztályból és a történelmi nemességből. Csak éppen
a sorrendet kell megállapítani: úgy, ahogy most leírtam" — szögezi le nem sokkal
a Vásárhelyi Találkozó küszöbén (Mind magyarok vagyunk. Független Űjság, 1937.
május 29.). A Találkozó után pedig jelképes erejű ez, hisz egy kolozsvári m u n k á s otthonban elhangzott előadásában szintén ezt szögezi le: „Mi, bármely osztály szülöttei vagyunk és bármilyen politikai világnézetet vallunk, hirdetjük azt, hogy az
34

erdélyi magyarság életében is le kell dönteni a választófalakat, amelyek mereven
osztályokra tagolják és elzárják egymástól a magyarság különböző rétegeit. Véglegesen leszámolunk azzal, hogy a születésnek a nemzeti közösség irányításában és
vezetésében előjogai volnának. Az arisztokrácia előjogos történelmi osztálya az erdélyi magyarság életében megszűnt. Ennek az osztálynak az egyedeit, ha munkát
és jogot kívánnak, a népközösségtől, éppen olyan szigorú erkölcsi és nemzeti szabályok szerint ítéljük meg és el, mint azt az embert, aki külvárosban vagy szegény
falusi házban született. Nem ismerjük el a polgári középosztály jogát arra, hogy
fáradt szempontjai szerint és kicsinyes érdekeinek megfelelően ő képviselje és irányítsa a magyar közösséget" (A vásárhelyi találkozó írói élcsapata a kolozsvári
munkásság előtt. Ruffy Péter beszámolója. Brassói Lapok, 1938. április 3.) S iktassuk ide mintegy a gondolat kiegészítéséül az imént már idézett, Mind magyarok
vagyunk című cikk egy mondatát: „ . . . m a g y a r s á g u n k gerincévé a dolgozó népet
kell tenni. Ebből kell ú j középosztályt kialakítani és odanyomni a másiknak a helyére, amely jórészt világnézettel keresi pénzét."
Magának a Vásárhelyi Találkozónak az eseményeire nem áll módunkban kitérni. Egyrészt jószerével ismert eseményeket kellene újra felelevenítenünk, másrészt tulajdonképpen külön tanulmány tárgya lehetne Tamási Áron szerepének
elemzése is. Az ő közírói pályájának alakulása szempontjából azonban különös
jelentősége van a találkozó utáni szakasznak, amikor alapvetően ú j helyzetekben
kellett a felismert cselekvés további lehetőségeit megkeresni.
Annak idején heves vita — s a mozgalom ellenfeleinek táborában káröröm —
kísérte a Vásárhelyi Találkozón létrehozott Állandó Bizottság feloszlását, épp a
találkozó évfordulóján. A „jobbra szakadtak" és „balra szorultak" szembenállása
azonban (hogy Balogh Edgár egy akkori cikkének címét parafrazáljuk a kialakult
helyzet jellemzésére) nem csupán és talán nem is elsősorban azért következett be,
mintha a baloldal csak „trójai falónak" akarta volna használni a találkozót, vagy
mintha a jobboldal „elárulta" volna annak szellemét. Az okok sokkal mélyebben,
a megváltozott belpolitikai körülményekben rejlenek. Ezeket elemezve mutat rá
Csatári Dániel: „Az intézmények, eszközök, anyagi lehetőségek — vagyis végrehajtó
hatalom — nélküli, csupán a valóság ismeretére és a szellem erejére építő mozgalom megkapaszkodása még. normális politikai légkör esetén is lassú folyamat, de
szinte lehetetlen egy olyan időszakban, amikor a nemzetközi események gyors változása csaknem havonta ú j és ú j helyzetet teremt, s amikor még a baráti összejöveteleket is az állami rend felforgatására irányuló cselekménynek minősítik."
(A Vásárhelyi Találkozó. Bp. 1967. 126—127.)
Valóban erről volt szó. A nyíltan fasiszta erők egyre növekvő előretörésének
megakadályozására II. Károly király 1938. február 11-én egész Románia területére
bevezeti az ostromállapotot, s katonai igazgatási szervek előzetes engedélyéhez köt
mindenfajta összejövetelt. Alig egy hónap múlva rendelet jelenik meg az összes
politikai pártok és szervezetek feloszlatásáról, majd a szakszervezetek betiltásáról,
végül királyi törvényrendeletre megalakul az ország egyetlen politikai szervezete,
a Nemzeti Újjászületés Arcvonala, s egy évvel az ostromállapot-rendelet megjelenése után ennek magyar alosztályaként, mint nemzetiségi tömegszervezet a Magyar
Népközösség. Ez utóbbi intézkedés, amint arra a román párttörténeti kutatás rámutatott, összefüggésben volt a „józanabbul gondolkozó román kormánykörök" és
haladó román polgári politikusok ama felismerésével, hogy
sikerük megkívánja
kedvező belpolitikai légkör kialakítását, s ennek érdekében megfelelő hangulat biztosítását az együttlakó nemzetiségek soraiban i s . . . " (Tanulmányok
a romániai
együttlakó nemzetiségek történetéből és testvéri együttműködéséből
a román nemzettel. Politikai Könyvkiadó, Bukarest, 1976. 350.) így készül királyi felkérésre memorandum a romániai magyarság sérelmeiről és kívánalmairól, majd ennek alapján
megszületik az úgynevezett kisebbségi statutum, létrejön egy kisebbségi kormánybizottság, majd kisebbségi minisztérium, s ugyanakkor törvények jelennek meg az
Anghelescu-féle, úgynevezett kultúrzónatörvény eltörléséről, anyanyelvű iskolák
3*

35

felállításáról, nemzetiségiek alkalmazásának módozatairól különböző állami állásokban és munkahelyeken stb. „Nyilvánvaló — figyelmeztet azonban az idézett mű —,
hogy e törvények taktikai meggondolásokra épültek, ügyes sakkhúzást jelentettek . . . " és „ . . . nem is kerültek mindig alkalmazásra". (I. m. 351.) Ám egyelőre
a különböző intézkedések nemcsak arra voltak alkalmasak, hogy illúziókat teremtsenek a hatalmi szóval létrehozott egységes nemzetiségi szervezet és az azt létrehozó hatalom iránt, hanem arra is, hogy az így létrehozott kereteket, mint cselekvésre adottakat számításba lehessen venni.
Persze számolni kell azzal is, hogy e keretekhez való alkalmazkodás bizonyos
elvek kényszerű feladásával járhat együtt. S Tamási Áron 1939—40-es publicisztikájában ez ki is mutatható. 1939 őszén — egy esztendővel a Vásárhelyi Találkozó
Állandó Bizottságának önfeloszlatását kimondó nyilatkozat után — megjelenik a
33 aláírással ellátott, de Tamási Áron fogalmazta Nemzedéki
Vallomás, e rövid
periódus azóta is sokat vitatott-bírált dokumentuma. Itt már többszörösen körülírt,
általánosságokban burkolt a nemzetiségi egység Vásárhelyt még oly világosan kinyilatkoztatott elve, s az általánosságok — valamint a nyilatkozat aláírói között
szereplők és a kihagyottak nevei — politikai engedmények lehetősége előtt sem zárják le a kapukat. „ . . . a körülöttünk ható tényeket ismerjük — hangzik a vallomás
szövege —, és az előttünk dolgozó nemzedéket türelmetlenségünkkel nem zavarjuk.
Ha valaha szép és nyugtalanító díszek voltunk a nemzet építményén, most erős híd
vagyunk, mely az előttünk járókat összeköti a nyomunkba lépő ifjúsággal." A vallomásban azonban ugyanakkor kifejezésre jutott a változott körülmények között
is változatlan közösségszolgálat igénye is: „A történelem mostani á r j á b a n küszködve
a magyar valóságot és értéket kutatjuk, elmével és szívvel. S amikor úgy érezzük,
hogy történelmünkben, nagyjaink szellemi alkotásaiban és népünk műveltségében
máris megtaláltuk, egyszerre és egyforma tisztelettel ragadjuk meg mind a h á r mat. A történelem tanítása szerint a nemzettest átvészelő és megtartó ereje társadalmában nyugszik. Számunkra tehát ma a magyar társadalom az ösztönös sorsközösségen túl az az öntudatos munkaközösség, amelyet a nemzettest különböző
rétegeinek egymásért végzett testvéri szolgálata éltet. Éppen ezért a nemzeti megbecsülés és elismerés mértékévé, egyénekkel és intézményekkel szemben, a tényleg
elvégzett munkát és szolgálatot tesszük." (Ellenzék, 1939. október 15.)
A vallomásnak nem egy részletére persze találó Balogh Edgár mai jellemzése
(„a tű hegyén angyalokat számláló elbódulás"), az egésznek a jelentését azonban
Tamási Áron 1939—40-es publicisztikájának azok a bekezdései-mondatai-félmondatai adják, amelyekben változatlanul visszacsengenek a Vásárhelyi Hitvallás gondolatai. „Falunak és munkásságnak kölcsönösen biztosítani kell a nemzeti keretek
között a megillető helyet" — olvassuk a Tévedező nyájak, gondatlan pásztorok című
cikkben (Ellenzék, 1939. november 5.); „ez a t á r s a d a l o m . . . egy idő óta a népi közösség felé v a j ú d i k . . . A korhadt gátakat valamikor jól megépítette volt a magyarság vezető rétege, de az idő eljárt: a gátak korhadni kezdtek, és az eszmék á r j a
nőni" — írja a Jégtörő gondolatok című cikkében (Ellenzék, 1939. november 26.);
„meg kell állapítani az alkotó erők és a szellemi javak ú j sorrendjét, hogy a jövő
építésének alapja a rend és igazság legyen" — hangzik a Még csak egyet
szólott
a kakas (Ellenzék, 1939. december 17.) egyik mondata. S megtaláljuk — méghozzá
kiemelt helyen — a Vásárhelyi Hitvallás oly fontos tételét is: a testvéri összefogás
lehetőségeinek keresését a román néppel: ez jut kifejezésre Tamásinak a Magyar
Népközösség megalakulásának küszöbén írott Magyar Szövetség
című cikkében
(Ellenzék, 1939. február 5.), amikor a romániai magyarságot „jogalkotó nemzetiségnek", sőt „történelmi nemzetnek" nevező Nicolae Iorgára hivatkozva figyelmeztet
nemzetiségi közösségi felelősségünkre, vagy az Ellenzékben 1939 őszétől szerkesztett
Vasárnapi Szó című melléklet programadó cikkében, ahol ezt olvashatjuk: „Értékeljük és megbecsüljük magát a román népet, amellyel rossz és jó sorsban együtt
kell élnünk. Figyelemmel kísérjük és méltatjuk a román népi kultúrát, m e r t az a
36

véleményünk, hogy a politika izgalmai és tévelygései alatt él egy bölcs, megértő
világ, melyet a nép hordoz. (Szellemi őrség. Ellenzék, 1939. október 15.)
A „munka és szolgálat" tere Tamási Áron számára — immár a kitört második
világháború árnyékában — az évtized fordulóján ennek a nyolcoldalas heti mellékletnek a szerkesztése, amelynek minden számához vezércikket ír, s amelynek
anyaga kialakításában is jelentős szerepet játszik. Ebben a mellékletben megszólaltak az időszerű belső gondok, megmutatkozott a történelmi-társadalmi helyzet megszabta tennivalók keresése, és kifejeződött a kortárs román kultúra értékeinek
tudatosítására irányuló törekvés, de emellett szerepet kapott azoknak a kötelékeknek az ápolása is, amelyek az akkor már közel két évtizedes romániai magyar
irodalmat a magyar klasszikus hagyományhoz, s másfelől a közös vagy rokon világnézeti és művészi feladatokkal szembenéző magyarországi kortársakhoz fűzte.
Tamási Áron kapcsolatai a népi írók egy részével addig is eszmetársi és baráti volt:
a jobboldali támadások és meghurcoltatások ellen megvédelmezett Féja Gézával
(Nyíltan, de ne gonoszul! Szabadság, 1936. június 14.), a nemrég Romániában járt
Németh Lászlóval, akinek fontos tapasztalatokban gazdag romániai útijegyzeteit a
korabeli román sajtó is érdeklődéssel kommentálta („Isten velünk és
mindenki
ellenünk." Kovács György beszélgetése Tamási Áronnal. Független Üjság, 1936. február 15.) és másokkal, s most természetes, hogy a Vasárnapi Szó hasábjain őket is
megszólaltatja: Németh László Kisebbségben című „háborgató ú j könyvéből" közöl
részleteket, Féja Gézától, Illyés Gyulától, Szabó Zoltántól, Győrffy Istvántól, Erdélyi Józseftől cikket, tanulmányt, verset, novellát. A romániai magyar írók közül
e melléklet hasábjain megszólalók mellett az ő írásaik is hozzájárultak a „munka
és szolgálat" szellemének erősítéséhez.
A Magyar Népközösséghez fűződő illúziók azonban nem tartottak sokáig. Néhány hónap alatt nyilvánvalóvá lett, hogy a királyi diktatúrának nem életképes
és a romániai magyarság egészét tömörítő, a dolgozó parasztság és a munkásság
alapjairól egy népi társadalom kiépítését munkáló közösségre van szüksége, hanem
olyan kirakatszervezetre, amely ideig-óráig levezetheti az elégedetlenséget. S nem
sokkal azután, hogy a Népközösség konzervatívjainak sikerül kiszorítaniok a munkába szintén bekapcsolódott baloldalt (Józsa Béláékat) a szervezetekből, minden
bejelentés nélkül Tamási is beszünteti a Vasárnapi Szót, s az utolsó, 1939. január
21-i számban keserű jegyzet kíséretében ú j r a leközölt programcikke (ezúttal Testvéri és nemzeti közösség címmel) remények és valóság szembesítése is.
Az 1923—1940 közötti időszak Tamási-publicisztikájának epilógusa ú j r a a Brassói Lapokhoz kapcsolódik, ahol Szentimrei Jenővel vitázik az író időszerű közösségi
feladatairól. Első cikke (Időszerű tanítás. Brassói Lapok, 1940. március 24.) még
magán viseli a Nemzedéki Vallomás „átkozott ezópuszi nyelvének" ballasztjait (ezzel hívja ki Szentimrei vitacikkét is), de a másodikban (Időszerű kérdések. Brassói
Lapok, 1940. április 1.) már újra a régi hang szárnyal a magasba. „ . . . a szellem
szolgálata — írja — nem önkéntes, hanem létezésének egyetlen magyarázata. Tehát
nem azt kérdem tőle, hogy szolgálta-e népét, hanem azt kérdezem: vétett-e léte
ellen?" Majd így folytatja: „Egy bizonyos: magyarnak születtünk, családban és
iskolában annak nőttünk; majd végérvényesen döntöttünk abban, hogy hűségben
halunk meg, ha már meg kell halni. Ez a magyarság bennünk nem jó és balsors
függvénye. Egyetlen á l l a p o t . . . Ez a talpköve az egységnek, melyben lelkileg csakugyan szervezett közösséggé válhatik az erdélyi magyarság."
A közösségteremtés nagy ígérete: a Vásárhelyi Találkozó, s az ideig-óráig reményekkel kecsegtető Magyar Népközösség alkalmainak elmúltával, sokszorosan
vészterhes időkben talán pusztába kiáltott szónak minősülhetett az ú j r a magányosan harcba szálló író figyelmeztetése. De annál nagyobb az értéke, hiszen az a
teljes hallgatás, az országokat és népeket elnyeléssel fenyegető tehetetlenségérzés,
a barbár erőszak nyílt tobzódása, a pogromok és terrorcselekmények idején hangzik el, az egész pályaszakasz legszebb lapjaira emlékeztető felelősséggel.
37

MÁRKUS BÉLA

Szibériai garnizonok, lágerek népe
RÖGTÖNZÖTT JEGYZETEK — HADIFOGSÁGRÓL ÉS AZ IRODALMÁRÓL
„ . . . egy embert inkább az emlékei
jellemeznek, mint a nézetei"
(Örkény
István)
I. „FOGOLYKUTATÁS"
Mostoha (volt) a (magyar) hadifoglyok sorsa.
Mostoha a róluk szóló (magyar) irodalomé is.
Elsősorban, persze, a szépirodalomé.
Mert lehet-e mostoha sorsú az, ami meg sem született?! A hadifoglyokkal, - t á borokkal foglalkozó (magyar) tudományos munkák — például a had- és gazdaságtörténetiek, a szociológiaiak — pedig ilyenek: nem létezőek. A „fogolykutatás" a
maga módszerességével és alaposságával vagy meg sem indult, vagy annyi mindenre
kiterjed a figyelme, körültekintően, aggályosan aprólékos, hogy az eredményre (a
dolgozatok közlésére) még várni kell.
Mintha csak igazolódott volna a mindeddig egyetlen „kutató", a Lágerek
népével a munkát megindítani szándékozó Örkény István jóslata, aki idejében — m á r
1946-ban — arra intett, hogy nem lesz könnyű dolga a kutatónak, ha tiszta képet
akar arról: „miképpen éltek, gondolkoztak és változtak a változó idővel a Szovjetunióban élt magyar foglyok".
Fontos ez a szűkítés: csupán a Szovjetunióban (Oroszországban) élt „fél milliónál több" magyarról van (lesz) szó, s az amerikai, angol, francia fogságba kerültekről nem. Megint csak Örkényt idézve: az esemény, a példa így is egyedülálló
népünk múltjában: alkotóerejük teljében óriási tömegek éltek „az ország h a t á r a i n
kívül, egy ú j társadalmi rend aktív sugárzásának hatása alatt".
Hozzátehetjük: nemcsak erről a — fél milliónál nagyobb — tömegről, nemcsak
a második világháború fogolytáborairól hallgatnak a társadalomtudományok m ú zsái, köztük Klio, a történetírásé. Rengeteg homok átfolyt, lepereghetett Klio jelképén, kellékén, a homokórán, s az első háború „szibériai garnizon"-jainak, lágereinek életére jó, ha szépirodalmi alkotások, újságcikkek fényt vetettek. Legtöbbször azonban árnyékba, mi több: sötét homályba borították — szerzőik ismerete,
igazságérzéke, elfogultsága és indulata szerint. Legendaképző hajlamuk szerint:
elegendő tán egyetlen legendára utalni, a Szibériában új családot alapító Petőfiére,
a boldogan élőre, egy másik változatban: a bujkálóra. S Petőfi által a többiekre,
az 1848—49-es szabadságharc bukása után Oroszországba hurcoltakra.
A világháborúk magyar hadifoglyainak „őseire".
II. „NEMZETVESZTÉS" — „ORSZÁGÉPÍTÉS"
Még oly hevenyészett vázlat, felszínes problémafölvetés sem hagyhatja válasz
(kísérlet) nélkül a szükségképpen fölmerülő kérdést: mik (voltak, lehettek) a „fogolykutatás" elhanyagolásának, végletes lassúságának az okai?
A felületesen tüneti vizsgálat is több okot tapinthat ki. Hogy az első vagy a
második világháború körül tapogatózik-e, aszerint változókat. Kettőt említve elöljáróban: a nemzetvesztés rettenetes félelmét amott, az országépítés — Örkény kifejezésével — „bőszítő életerejét" emitt. Egyik is, másik is egyetemlegesen, döntő

módon határozta meg az itthoni milliók korszellemét s közérzetét — eltörpítve,
majdhogynem eljelentéktelenítve a kinti (száz)ezrek gondját.
Amikor egy egész országnak a „szétszóródás előtt" Ady festette víziójával, az
„elveszünk, mert elvesztettük magunkat" beteljesült jövendölésével kellett szembenéznie, amikor Babits is az izgatott és sötét fantáziájú Vörösmartyt, a nemzethalállal viaskodót idézte, megrettenve, hogy „az »ember milliói« nem fogják »gyászkönnyel szemükben« körülállni a sírt, ahol a mi nemzetünk süllyed el. Inkább kárörvendően fognak osztozni az örökségünkön", amikor megnyugvást lehetett abban
találnia, hogy az igazi haza „lelkünk földje és otthona — nyelvünk, gondolataink
és emlékeink", nem pedig a föld, amikor Horthy ellenforradalmi rendszere, hivatalos politikája a „Mindent vissza!", a „Csonka-Magyarország nem ország, egész
Magyarország mennyország!" jelszavait hangoztatta, a szomszédos országokhoz csatolt magyar területek visszaadását követelte, s amikor a trianoni szerződést a
Komintern második kongresszusának tézisei is a nyugati demokráciák gyenge" nemzetekkel szembeni brutális és aljas erőszakának nevezték, s forradalmi szétzúzásának szükségességét nyilvánították ki — amikor tehát egy nemzet mély sérelmének
tudatosítása, orvoslása (és felhánytorgatása) került előtérbe, a lágerek népének ügye
szükségszerűen szorult háttérbe. Az ügy a „kölcsönösség" alapján — orosz hadifoglyok nálunk, magyarok náluk — is vesztett jelentőségéből. Országnyi teherből
családnyivá zsugorodott. Állampolgári gondból hozzátartozóivá, amire kár a közfigyelmet pazarolni. A közügy szégyenvoltában családiassá lett, mondhatjuk némi
blaszfémiával.
A hadifogság kuriózumnak, a szégyen tárgyának tűnt fel, mielőtt a tudomány
tárgya lehetett volna.
A hadifogság kuriózumnak, a büszkeség tárgyának tűnt fel, mielőtt a tudomány
tárgya lehetett volna — összegezhetjük, nem túlzó nagyvonalúsággal, a második
világháborút, pontosabban a fordulat évét követő helyzetet.
E képtelennek tetsző állítás bizonyítását irodalmi példákkal is megkísérelhetjük. Szinte elég találomra ütni föl egy-egy ekkori novellát, regényt, s már ott
mosolyog ránk a boldog hadviselt. Aki nem annyira a hazajöttének örül, hanem
hogy a fogságban lehetett.
Cseres Tibor Tűz Hódréten című regénye Czakó Balázsát, amikor hazajött, úgy
kellett mérsékletre inteni, lelkes elbeszélései miatt, „olyan igen szovjetbéli helyzet
mellé állt", annyira „el volt vakulva". Az Isten malmaiban Szabó Pál is lelkessé,
félelem nélküli alakká növeszti Árkus Bálintot, akit aztán hiába riogat a csendőr
tiszthelyettes, hogy az oroszok kitelepítik Turkesztánba. Szinte még örülne is neki,
mert hisz ott volt fogoly, s „olyan jó főd van ott, hajja, h o g y . . , Olyan dinnyéket
termeltünk mink o t t . . . tudja, mit termeltünk m i n k . . . Gyapotot...! G y a p o t o t ! . . .
Ott öntözik a földet". Hogy a hadifogság nem szégyen, hanem dicsőség dolga, hogy
kitüntetésnek veheti, aki odakerült, Örkény egyik emlékezője — Amig ide jutottunk — is mondja („Balszerencse? Nem is tudom. Régóta vágyódtam a Szovjetunióba"), s ez a motívum jelenik meg Sándor András Huszonnégyen
kezdték...
című alkotásában is.
Nem csoda — talán —, ha e lelkesültség nem úgy táplálta a kedvet a fogolykutatáshoz, ahogy azt Örkény elképzelte, még a krasznogorszki táborban.
A lágerszociológia megírásának ekkortól kezdve egy darabig nem kedvezett
az idő.
Jóval később jelenhettek meg újabb irodalmunk legőszintébb hadifogoly-versei,
Csanádi Imre Idegen ég alatt című ciklusának darabjai is. A
Fogoly-klapancia
„hisz élünk, akár az állatok" józan keserűsége, a „gyermeteg, ravasz és kegyetlen"
őrre szerzett költemény szókimondása, a Leveles öregasszony fogolygyűlöletének
festése mekkora felháborodást váltott volna ki 1949-ben, ha két évvel korábban az
Örkény-mű, a Lágerek népe is a viták pergőtüzébe került!
Pedig a Csanádi-versek más szempontból nagyon is eleget tehettek volna a
korszak ideológiai, (művészet)politikai követelményeinek: szemléletük közel volt a
39

„bűnös nemzet" teóriájához. Igaz, belülről élték át, szenvedték meg azt a b ű n t u d a tot, amelyet a politika kívülről igyekezett mindinkább ráerőszakolni az egész n e m zetre, az utolsó csatlós, a „fasiszta nép" vádjának ébrentartásával. Így odázva el az
igazi számvetést. Pedig az „idegen ég alatt" lakók jól érezték: nehéz eljutni a
„ránkfér e zord tanulság" rezignált belátásáig, mert fölrémlik annak a társnak a
képe is, „ki büntetlen odahaza lebzsel" — fölrémlik a felelősségre vonás felemás
volta, az őszintétlen számvetés, a megosztott bűntudat lehetősége.
Ilyen körülmények között a magyarság múltjával, történelmével, háborús szereplésével — benne a hadifogság puszta tényével — való foglalkozás nem is vezethetett volna eredményre. Válasz nem jöhetett Örkény kérdésére: a „Miképpen kerültünk ide?" világnézeti fejlődést előlegező problémafölvetése jó, ha csak hallgatásra s nem türelmetlen letorkolásra — esetleg megtorlásra — talált. „Vegyék körül az újjáépítés munkáját a harc heroizmusával... Mondják el, kiáltsák világgá
akár alkalmi versek, dalok, darabok és plakátok — küzdelmünket a munkával, az
éhséggel és belső ellenséggel... Alkossanak, de úgy, hogy a fiatal munkások büszkén ráismerjenek terhes életükre és szép jövőjükre" — hangzott a Szabad Nép
fölszólítása, Horváth Márton ars poeticaszerű intelme már 1945 májusában.
Az országépítés láza feledtethette, hogy késik a társadalmi lelkiismeret megtisztulása. Vagy hinni lehetett a bűntudat munkára serkentő erejében, miként ezt
a korszak egyik nagy jelképe, a Kőműves Kelemen-mítosz gyakori felbukkanása is
tanúsítja?
III. „A POTEMKIN-KOMPLEXUS"
Szégyenről és büszkeségről, gyűlöletről és lelkes elvakultságról beszéltünk: látszólag teljesen ellentmondó, egymást kizáró fogalmak ezek. Mégis összetartoznak,
egygyökerűek: abban a jelenségszövevényben, bonyolult rendszerben, amelyet az
Oroszországot író Illyés Gyula Potemkin-komplexusnak nevezett el, s amelynek
legfontosabb tüneteit fölsorolva nyilvánvalóvá tette: bajról, betegségről beszél. Az ú j
társadalmi rend, ú j államforma, „az orosz kísérlet", a Szovjetunió megítélésében
évek hosszú során megmutatkozó kóros végletekről.
A szem hol nagyítóvá, hol pedig kicsinyítővé válik, s eszerint m u t a t j a elefántnak a bolhát is, vagy törpíti ürgévé a tehenet — állapítja meg Jllyés a kórismét,
és példái után nyugati eredetűnek mondja a bajt. „Nem lehet büntetlenül évekig
egyszerre nyelni a leghűvösebb, legmetszőbb gúnyt és a forró lelkesedést" — szögezi le, s gyógymódnak a tárgyilagosságot javallja. Csak így lehet hitele a szónak
ha a Szovjetunióról beszél. Így nem kelthet gyanút, így nem ébresztheti fel az
elfogultság vádját.
A gyűlöletnek és az imádatnak, a vad ellenségeskedésnek és a lihegő rokonszenvezésnek a végletei is gátolták, késleltették a „fogolykutatást" — a nemzetvesztés és az országépítés hátráltató okai mellett, azokat kísérve, árnyalva mintegy
ott szerepelt a Potemkin-komplexus is: a szovjetellenesség, illetve a szovjetcsodálat,
ideológiai-politikai vetületében, a szélsőjobboldaliság, illetve a szélsőbalosság.
Nem mellékesnek, sőt meghatározónak tudva, hogy a (mérsékelt) baloldaliság
sem mindig nyilvánulhatott meg, mégsem az illegalitásnak vagy a féllegális létezésnek kell döntő szerepet tulajdonítanunk abban, ha a baloldal figyelme az ellenforradalom, a Horthy-rezsim idején nem fordult a (volt) hadifoglyok, a (volt) lágerek felé.
A kommunista párt legális folyóiratának, a 100%-nak az első száma a múlttal
— s a parasztsággal! — hozza összefüggésbe a hadifogság tényét, s ezzel elintézettnek is tudja az ügyet. Mintegy programot adva, azokról a magyar munkás tízezrekről ejt szót, akik egész Európában vándorolnak, a gazdasági konjunktúra hullámai
dobálják őket egyik országból a másikba, de akik „Magyarországnak szerves részét
alkotják és annak (!) érzik továbbra is magukat".
Kínai szabadságharc, bolsevizmus, fasizmus, Ford-féle racionalizálási kísérletek,
Gandhi, amerikanizmus, leszerelés vagy ú j világháború — Tamás Aladár felsoro40

lása szerint ezek vannak az érdeklődés középpontjában. Az ú j háborútól való félelem háttérbe szorítja a régire való emlékezést, a régi — alkalom adta — elemzését,
tanulságainak újbóli levonását, felelevenítését. Beszédes, hogy a 100% teljes egészében kihasználatlanul hagyja az egyik legjobb hadifogolyregény, a Szibériai garnizon megjelenése kínálta lehetőséget (pedig a szerző, Markovits Rodion a fiatal
Vörös Hadseregben Zalka Máté vezető beosztottjaként harcolt), elmulasztja a „kollektív riportregény" mélyre szántó elemzését, elmegy a mű világnézeti és esztétikai
értékei mellett.
De Bálint Györgynek is arra jó csupán a Szibériai garnizon, hogy a Fekete
kolostor kapcsán figyelmeztessen: Remarque és Markovits Rodion sikerén felbuzdulva egyszerre mindenki nekiállt megírni — gyönge újság- vagy mozifeliratstílusban — a lényegtelen, felszínes élményeit, s a háborús és hadifogolyregény
inflációja kezdett már elviselhetetlenné válni.
Némiképp hasonló a helyzet a kolozsvári Korunkkal is: Gaál Gábor ugyan
gazdagnak és értékesnek, a világháború művészi átélésében a legmélyebbnek, legegyetemesebbnek és a legmagasabb fokúnak nevezi a regényt, de kiállásának erejét
gyengíti egyrészt, hogy mintegy ürügyül használja fel a művet az erdélyi gondolat
tartalmának és terjedelmének, Kuncz Aladár egyik tanulmányának elmarasztalásához, másrészt pedig, hogy ő maga a Keleti Űjságban s nem a Korunkban írt a
regény nagyságához egyébként nem eléggé méltó elemzést. Gaál Gábort azonban
így sem érheti szemrehányás, hiszen később — a Markovits írói és világnézeti
csődjét jelentő Aranyvonat után is — hivatkozási alapja marad a Szibériai garnizon, szerzőjét ismertségénél fogva is — a könyvet több nyelvre lefordították, világsikert aratott! — az erdélyi irodalom reprezentánsai között tartja számon.
A hadifogsághoz mint témához való viszonyról sokat elárul, hogy Markovits
könyvének legméltóbb kritikusai között Schöpflin Aladárt, Kellér Andort és Hatvany Lajost sorolja fel az irodalomtörténet. A magyarországi baloldali kritika,
marxista irodalomtörténet lényegében később sem tudatosítja a Szibériai garnizon
nagy jelentőségét,
Az esztendők múltával, a harmincas évek közepe táján, vége felé ezt már akár
természetesnek is lehet tartani, nem csupán a spanyol polgárháború felé fordult
figyelem miatt, de a „gettóirodalom", a német koncentrációs táborokról szóló riportkönyvek sorozatos megjelenése okán is. Az SS-legények kénye-kedvének kiszolgáltatott munkások, zsidók, pártfunkcionáriusok, entellektuelek serege, a megszervezett
szadizmus, a munka gyalázattá változtatása lehetőséget nyújtott az összehasonlításra, s a háborúhoz szervesen hozzátartozó hadifogságot könnyen elviselhető „kalandnak" tüntethette föl. Elképzelhetetlen olyan baloldali írástudó, aki a német gettóriportok sereges közlése idején az orosz hadifogságról szóló szociográfiát, történelmi
elemzést, szépirodalmi művet sürgeti.
Más okokból, de ugyancsak gyanúval fogadhatta volna a (szélsőjobboldal, ha
valaki a százhetven milliós Oroszország nagy kísérlete, világrengető átalakulása,
történelmi méretű változása közepette az elhanyagolható szerepű hadifogolyélethez
nyúl vissza témáért. Ha ebben mutatta volna meg lenézését, gőgjét, ha — Illyéssel
mondva — így láttatta volna ürgének a tehenet. Amikor a Szovjet-Oroszország
elleni propaganda oly erős volt, amikor a nyomor, a vadság, a vérengzés, a csajkarendszer, a közös asszonyhasználat rémhíreivel riogattak, amikor még a tudományos írásnak is a megnyugtatás szándékával kellett nyugtáznia a tényt, s felhívni
a figyelmet, hogy az orosz-szovjet írók arcképein, lám, „nincs nyoma vad ázsiai
jellegnek, okos, rendkívül értelmes tekintetű, komoly emberek ezek, véres tőr egyik
szájában sem villog, nem hordanak fekete inget, sem semmiféle formaruhát"
— M. Pogány Béla Gondolat-beli cikkét idézve —, amikor a legképtelenebb állítások leltek visszhangra, amikor az ú j társadalmi rend életképessége volt a tét —
a szovjetellenes gondolkodás, a (szélső)jobboldal számára a hadifogolytáborok adta
(egykori) tét túl kicsinek számított.
A szélsőbalos, dogmatikus gondolkodás számára viszont — közvetlenül a fel41

szabadulás után — éppenséggel túl nagy tétet jelentett, hogy hírül adja a lágerek
létezését, beszámoljon a tábori életről, ecsetelje a fogságba esés sokféle körülményeit, válaszoljon a több műben, így Sarkadi Imre Elmentek — visszajöttek című r e gényében is fölmerülő kérdésre: „Miért nem engednek akkor m á r (haza)menni",
ha tudják, hogy az ország volt vezetői, az urak, a sok gazdag az „oka az egésznek".
Hozzátehetjük: általában volt tabu ez a téma, s nem pusztán egyetlen p á r t
vagy frakció számára. Ám az is igaz, hogy hamar reakciósnak, a „demokratikus
rendszer fasiszta ellenségeinek szálláscsinálójává" neveztetett ki az, aki a bajokról
beszélt, aki — Révai József Szabad Népben megjelent cikkét idézve — „megjátssza
az alacsony életszínvonal, a rossz béke, az állam szegénysége miatt fellépő természetes (!) elégedetlenséget is"! És az MKP 1947-es választási felhívásából látni fogjuk: a fogság az elégedetlenség szülője volt, ha hallgatás vette is körül. Annak
ellenére, hogy nemzetközi megállapodások, központi rendelkezések vonatkoztak a
lágerekre, vagyis — ha úgy tetszik — a nyilvánosság előtt működtek, ez a nyilvánosság itthon szűk körökbe szorult. De nem fraternizálódhatott, mint az első háború
után. Ezt már a foglyok hatalmas száma is lehetetlenné tette, s lehetetlenné, hogy
a harcok befejezése után, még negyvenöt nyarán is szerveződtek táborok — miként
erről Örkény tudósít — az egyre áramló tömegek számára, végül, hogy olyan katonaszökevények, szovjetszimpatizánsok is kikerültek — jó néhányról szól Örkény —, akik az oroszok bejövetelét várva dobták el a fegyvert.
Miközben az ipar munkába állítása hatalmas terhet rótt az országra, s miközben földek sokasága maradt megműveletlenül munkaerő hiányában, aközben a
pártok programjai, nyilatkozatai, határozatai és tervei hallgattak a félmilliónyi
hadifogolyról.
Érdemben akkor esik szó róluk először, az MKP 1947. július 31-i választási felhívásában, amikor már — egyes források szerint — június 4-én megérkezett Debrecenbe az első hadifogoly-szerelvény. Jó választási taktikának mondható, a szavazatok megnyerését jól szolgálhatta, hogy a párt s a j á t érdemének
mondta a foglyok hazajövetelét: „Nem eredmény nélkül emeltünk szót hadifoglyaink
hazatéréséért, hogy felszárítsuk anyák, feleségek, gyermekek könnyeit (!). Mindenki
szeme láttára dolgoztunk és küzdöttünk, sohasem magunkért, mindig a népért!
Cselekedeteink fényénél ország-világ ítélhet rólunk. íme, nem azok vagyunk, akiknek népünk ellenségei híreszteltek és rágalmaztak, hanem, akiknek az életben bizonyultunk: dolgos, jó magyarok, népünk hű fiai, jóban-rosszban egyek a nemzettel."
A felhívás sejtetni engedi, hogy híreszteléseknek és rágalmazásoknak volt kitéve a
kommunista párt a fogolykérdés megoldatlansága miatt, s hogy végig „napirendjén" tartotta ezt a gondot.
Lehetetlen azonban a tisztánlátás: majdnem egy évvel e felhívás után, 1948. á p rilis 25-én, a mezőhegyesi nagygyűlésen is úgy beszél Rákosi Mátyás, mintha korábban mi sem történt volna ebben a dologban: „Tegnap külön telefonáltattunk
Moszkvába (!), hogy meglássuk, hogy áll ez a kérdés. A következő választ kaptuk: az első magyar szerelvényt, amely Máramarosszigetről a hadifoglyokat Debrecenbe fogja vinni, mára, 25-re kérték Máramarosszigetre, amivel az első rész érkezik (!), és utána május végéig 30 000 hadifogoly jön haza. Utána pedig egyenlő
nagy részletekben a többiek is. Ezért arra kérem a hadifoglyok hozzátartozóit,
hogy ha már ezt a hosszú időt nyugodtan kivárták, most már ezt a hátralevő néhány hetet vagy hónapot is nyugodtan várják ki. Az idén minden hadifogoly h a zajön a Szovjetunióból." — Akik hazatértek, részei-részesei lehettek a „bizalmi
előlegnek (Révai József), amelyet a Szovjetunió nyújtott. A párt bizalmi előlegéhez
tartoztak viszont azok a javaslatok, amelyek a hadifoglyok hozzátartozóinak segélyezésénél, tekintet nélkül rangra, hivatali vagy társadalmi állásra, az egyenlő elbánás elvének érvényesülését szolgálták; idetartozhatott az is, hogy korábban, az
1946-os párizsi békeszerződéssel kapcsolatban „rossz béké"-ről szólt a III. kongreszszus határozata, a kiáltványa pedig egyenesen leszögezte: „Pártunk tett legtöbbet
a súlyos béke elhárításáért."
Hogy a rágalmazások, vádaskodások mennyire kölcsönösek voltak, hogy meny42

nyire akut — s a bonyolult (világ)politikai helyzetből ki nem szakítható — gond
volt a hadifoglyoké, s hogy ez utóbbi fölvetése mennyire összekapcsolódott a szovjetellenesség gyanújával, a reakció mesterkedésével, bizonyítják azok az újságcikkek, amelyek jóval a foglyok hazabocsátásáról szóló szovjet külügyminiszteri jegyzék (1947. május 14.) előtt — már 1945-ben! — a hazatérésről beszéltek, riportalanyuknak azt választották, „aki hazajött", s aki a szovjetek nagylelkűségét emlegette, mert „csak mi tudnánk elmondani, hogy milyen ajándékot adott ezzel a
Szovjetunió a magyarságnak".
Kísértetiesen összecseng ez a Lágerek népe egyik bírálójának szavaival, aki
azért rója meg Örkényt, mert — úgymond — nem vette figyelembe, hogy a „sok
százezer hadifogoly... mégiscsak a Szovjetuniónak köszönheti életét, s . . . a politikai szabadságot".
Örkény István finom iróniaju valaszában ott a „fogolykutatas"-ra nem jó
szemmel néző dogmatikus gondolkodás, a vezércikkszerű kijelentéseket szajkózó
merevség, a minél tárgyilagosabb, nyíltabb szembenézést elutasító szemlélet bírálata. A Potemkin-komplexus elszenvedőié és továbbörökítőié? Vagy egész egyszerűen „csak" azoké, akik miatt az 1945 májusában tartott MKP országos értekezlet
határozta — a politikai helyzetről és a párt feladatairól — a párt megszerzett
népszerűségét féltette és a reakció megerősödésétől tartott, kijelentvén: a fő veszély a baloldali szektaszellem, a „baloldali" diktatórikus vonalra való átcsúszás.
S hogy 'is hangzott már most Örkény válasza? „Pontosan tudtam, hogy milyen
a hadifoglyok helyzete, de csak homályosan sejtettem, hogy miképpen élnek és
gondolkoznak szabad honfitársaim a szabad hazában."
IV. „GYÓGYSZER A HÁBORÚ ELLEN"
Hogy a számvetés a hadifogsággal a háborúhoz való leszámoláshoz, az öldöklésbe vivő gyilkos mechanizmus működési szabályainak kiismeréséhez: az osztályharc törvényeinek „felfedezéséhez" vezethet, s hogy a művésznek erkölcsi kötelessége erre venni az irányt — a parancsot nemcsak a hadifogoly-irodalom tendenciózus képviselői értették meg. Pontosabban: nem ők értették meg lényegileg, igazán.
Rájuk inkább az az elfogultság, az az irányzatosság jellemző, amellyel kapcsolatban Kosztolányi — Kuncz Aladár Fekete kolostoráról szólva — a „hadicsalók"
irodalmát emlegette, a papírbakancsba öltöztetett, ócska jelszavakat hangoztató
hősök irodalmát, a „kuruzsló" regényekét, a háború ellen gyors és biztos gyógyszert ajánlókét. A kiszolgáltatottság, a „masírozni muszáj" belátása, a tehetetlenség
beismerése nem lehet ilyen gyógyszer — a megelőzésre!, a szembeszegülés, a bevonulás-, parancsmegtagadás sem. A magyar „fogolyirodalom" értékesebb — s ezután vizsgálandó — darabjai közül az Elmentek — visszajöttek, Sarkadi Imre regénye azért is tragikomikus hatású, mert hisz ilyen megelőző gyógymódban, a felvilágosítás, öntudatosodás erejében — pedig, a történelem a tanú rá, tőle független
erők játékszere, kiszolgáltatottja a kisember, az egyén. Ha nincs ellenszer, ha a
kisemberi szándék és hit nevetségessé is válhat, legalább utólag, van-e recept?
A felejtés, a bölcs megnyugvás — Zilahy Lajos szerint; a minden korábbi eszményt, értéket megsemmisítő (ön)irónia, a gyilkos humor — Markovits Rodion
javallatára; olyan értékek — közösség, munka — keresése, amelyek ha nem nevezhetők is megtartó erejűeknek, ha nem fordíthatók is szembe az egyetemes pusztítással, értelmet, célt adhatnak a katasztrófa utáni időre — ez Örkény István „fölismerése".
A felejtés receptje. Zilahy Lajos: Két fogoly.
Felejteni, minél előbb! — a négy író közül egyedül Zilahy Lajos jelszava ez.
Nem mintha a „két fogoly" útja vezetne a legsötétebb poklokon keresztül. Hacsaknem a magánélet mindig aktuális poklaira gondolunk — a front, a hadifogság helyett. A kisszerű gondok felnagyítására, sekélyes érzelmek viharoztatására, romantikus felajzottságra, giccses mámorokra és elalélásokra, a szerelmi szenvedélyek
őrjítő sodrására gondolhatunk is — merthogy Zilahy tartózkodik attól, hogy a há43

ború, a lágerélet bugyraiba merítse alá a hőseit. Gondjuk ha van, annyi csupán,
hogy szegény Miettnek „alig van ereje", tíz óra tájban, kikelni az ágyból, s az is
mennyire kétségbeejtő, hogy a háború miatt nem mehet a nyugati tengerpartra
üdülni, muszáj megelégednie a st.-hilbeni fürdőhellyel, f é r j e helyett a szeretőjével.
Az az igazi prótíS; ki mekkora erővel, vadsággal bír mulatni, s az az igazi legény,
aki egymás után, a szájvérzésig harapja el a poharakat. A gyerekkori kalandot
— megenni tíz krajcárért egy selyemhernyót — éppoly hatásosan lehet előadni,
mint azt a jelenetet, amikor Miett a nyitott szemgödrű, összeroncsolt arcú, r é m ü letes és iszonyatos ludovikás barátnak, mintegy háborús sérülése ellenértékeként,
odaajándékozza magát, gyávaságát-irtózatát legyűrve. Sarkadi Imre kései műveiben
tűnnek majd fel hasonló motívumok — nála is a teljes személyiséget megmozgató
emberségpróbák helyét foglalják el ezek az öncélú bátorságpróbák.
A Két fogolyban csupán kulissza, háttérdíszlet a háború, a front, a fogolytábor;
a lövészárkok és barakkok helyét a budoárok és „feldúlt ágyneműk" foglalják el.
Az írót olyannyira leköti az érzékek tombolása, hogy a regénnyel foglalkozni sem
igen volna érdemes — csak megerősíteni többek, így Földes Anna és H e r m a n n
István véleményét: e giccses alkotásban úgy jelenik meg a nemi ösztön, a vágy,
mint természetellenesség, de mégis mint a természet követelménye, amely előtt
kapitulálni kell. S éppen ez a fegyverletétel érdemes a figyelemre: a Két fogoly
példa arra, hogyan terelte el a giccs az érdeklődést a valódi társadalmi-történelmi
problémákról, mennyire kedvében igyekezett járni a csak szépre emlékező olvasóknak, amikor „borzasztó érdekes"-nek mondta a frontot és a fogságot. Nem kellett
a Potemkin-komplexusnak működnie, másképpen mondva: nem az hatott, amikor
Zilahy az apologetikus idill bűbájosságával, negédességével rajzolta meg a háborús
képeket. Már-már a túlzó apologetika gyanúját keltve föl — mint aki az oroszországi helyzetet akarja védelmébe venni. Az még önmagában nem szolgál rá a
gyanúra, ahogy a fogságba esés, valamint a táborba kerülés körülményeit leírja —
az egy Markovits Rodion (és némiképp Örkény István) kivételével mások is t a r tózkodnak attól, hogy a harcot olyannak ábrázolják, amilyen: életre-halálra szólónak, ahol — Örkény egyik novelláját citálva — egyetlen törvény van csak: az,
hogy nincs törvény, vagy ahogy a Sarkadi-regény egyik fejezetének élén m o n d j a a
népballada: „Bizony, ha nem ölöd, ölünk ki tégedet." Erről a kényszerről kiváltképp második világháborús regényeink feledkeznek meg — e kényszer, az ölés,
az ellenállás, a szembeszállás kényszere alól Zilahy éppen úgy szabadítja föl a hősét, mint Sarkadi a magáét: álmot bocsát rá. Tízpercnyi vagy kétórányi kábult
álom, s aztán az orosz gyalogság szuronyos kísérete mellett már csak nézheti, hogy
merül el „régi élete titokzatosan és kísértetiesen... a Holdfényben".
A frontra vonulás tompa mámora, reggel erős konyakozás, délben nehéz borok,
aztán feketekávé likőrrel — ez a holdfénybe vesző, siratni való múlt, de igazából
nincs mit siratni rajta, mert — stílszerűen szólva — verőfény ragyogja be a lágerbe
vezető pályát is, mintha csak a Kánaánba vinne, Szibéria helyett. Fügekoszorúval,
naranccsal, fonott kaláccsal és nyári kolbásszal szegélyezett ez áz út — nem túlzás!,
Zilahy így festi le a Kijev utcáin vonuló foglyok menetét. Néhol még virágot is
dobálnak rájuk a „kedveskedő, könyörületes női kezek" — mintha maga a Megváltó, maga Krisztus lépdelne előttük. Csupa kényelem az út, sehol gyaloglás,
erőltetett menet; ha vonat nincs, szánok viszik őket, a szánok között vidám üldözési verseny kezdődik, s egyáltalán, az „egész indulás, a hóban kalimpáló és kacagó
emberekkel, a nevetséges alakú szánkókkal... azt a hatást keltette, mint egy óriás
cirkusz".
Szinte látni, ahogy az író az olvasó vállára teszi a kezét, megnyugtatásul: ne
ijedjen meg, Hölgyem, szerelmének-f érj ének jó sorsa van távol Oroszországban, itthon sem találhatna vendégszeretőbb, csinosabb házakat, terülj asztalkákkal, tejszínnel, hideg szárnyasokkal, mézzel töltött tésztákkal. Csupán egy valami f á j és vérzik a szegény távolbaszakadtnak: hogy az orosz falvaknak és városoknak olyan
„vad, ijesztő" nevük van.
A hadifogolynak hát jól megy dolga. Annyira jól, hogy az apologetika „ v á d j a "
44

alól nem egykönnyen lehetne fölmenteni Zilahyt — legalábbis a friss kiadású,
1981-es Két fogoly íróját. Mert az 1926-ban született regény háború előtti sokadik
kiadásaiban csupán a hadifogság első szakaszát, az októberi forradalomig terjedőt
kíséri titokzatos holdfény, hogy aztán — a „világtörténelem legnagyobb katasztróf á j a " után, a mégiscsak Potemkin-komplexusos Zilahy októbert nevezi így —
„mint valami távoli boldog emlék" derengjen föl a múlt, mert azóta „tevehúst,
jackhúst, macskát, kutyát és romlott halat kaptak enni". Némi szentségtöréssel
szólva: Zilahy a finom falatok után korgó gyomránál, kényelemre vágyó fenekénél,
szerelmi csalódottságtól sajgó szívénél fogja meg az olvasót — az éhezés, a kényelmetlenség, a becsapottság az, amit a Két fogoly szerint „feledni lehet", ami feledésre méltó. Nincs az a háború, az a hadifogság, ami mélyebb hullámokat verhetne a Zilahy-hősökben és a regény frázisaitól, almanachlírába illő fordulataitól,
„raffinált kis" jeleneteitől elbódult olvasókban.
Az (ön)irónia

receptje.

Markovits

Rodion:

Szibériai

garnizon

Ami Kosztolányi Kovács Jánosának az appendicitis, az Markovits Rodion névtelen hősének a torokfájás, majd a blattfusz, a bokasüllyedés: ok az önsajnálatra,
lehetőség a figyelem középpontjába kerülésre. És remény — most már csak az
utóbbinak — arra, hogy ne sorozzák be katonának, ne vigyék az első világháború
frontjaira. Kilátás, hogy — kimaradjon a történelemből; és esély, ha mégis menni
kell, mert menni kell!, hát a hősiesség pózába vághassa magát, harsoghassa: betegen is a haza üdvét, az ország érdekét szolgálja. A hősi viselkedésre szükség is van,
hiszen a Szibériai garnizonban a háború csakugyan az, ami; itt vérre s nem babra
megy a játék, mint Zilahy regényében. A fogságba eséskor az orosz katona, boszszúból, hogy a saját sérülését megtorolja, le akarja hősünket lőni, s a lágerbe kerülése sem jutalomutazás. „Megfélemlítve és bukdácsolva", az éhségtől dideregve
vánszorog itt a fogolymenet — úgy tetszik, Markovitsnak, Zalka Máté beosztottjának nem volt Potemkin-komplexusa; nem kellett tettetnie magát, mint a főhősének.
Ennek a tettetésnek adekvát művészi magatartásformája az irónia, a maga közvetett, áttételes előadásmódjával, finom távolságtartásával. A Szibériai garnizon az
átmeneti korszakok jellegzetességeként a háború előtt s a front alatt, de még kinn
a fogolytáborban is uralkodó szokásokról, normákról, katonai becsületről és helytállásról hol kevésbé nyíltan, hol leplezetlenül mint idejét múlt elvekről s törvényekről beszél. S ha az ironikus magatartást következetesebben érvényesítené, ha a
politikai mondanivalót — a háborúban és a fogságban is érvényesülő születési és
vagyoni előjogokról, kizsákmányolók és kizsákmányoltak „kasztjairól", végül a
szovjetvörösökről és a fehérekről — finomabban, azaz kevesebb direkt utalással,
didaktikus fejtegetéssel tudná „megérzékíteni", ha inkább sugallná, semmint közölné azt, és ha ragaszkodni tudna végig a tettetés, a „hivatalnoki" önámítás nézőpontjához — a Szibériai garnizon akkor talán még nyilvánvalóbban ott volna az
őt megillető helyen, Tamási Áron Ábel-regénye és Kuncz Aladár Fekete kolostora
mellett, a 45 előtt született legjobb erdélyi regények között.
Így sem vitás azonban: a háborúra is kedélyeskedve készülő, az agylágyulásig
tompult veszélyérzetű ország felső kasztjairól, a frázispufogtató, saját pecsenyéjét
sütögető, avult közhelyek mögé bújó, a formalitásokba belemerevedő (katonai) bábvezérekről megsemmisítőbb karikatúra nem készült még. Mint közvetlen ősre csak
a Svejkre lehet hivatkozni; s itt nem lehetetlen a közvetlen hatás sem, még ha
Haáek regénye két-három esztendővel a Szibériai garnizon után jelent is meg magyarul. Több mint valószínű azonban, hogy Hasek és Markovits Rodion személyesen
is ismerték egymást, Zalka Máté révén, akinek mindketten munkatársai voltak, és
mert a cseh író politikai biztosként abban a krasznojarszki táborban, ahol Markovits is élt, a Vörös Hadseregbe szervezte a magyar hadifoglyokat. Akárhogy is: a
Szibériai garnizon hőse Svejknek, a „zseniális hülyé"-nek, a „hivatásos idiótá"-nak
a rokona. Egy a sok névtelen közül, aki lelki megnyugvással fogadja, hogy „azok
45

ott felül, azok gondolkoznak helyette", ám aki hamar r á j ö n : segítenie kell magán,
és akkor az Isten és a császár is megsegíti, azaz elkerülheti, hogy a legénységi foglyok kegyetlen sorsára jusson. Hogy dolgoznia kelljen. „Inkább szélhámoskodni,
mint dolgozni" — ez lesz a jelszava, idáig „fejlődik", s ha néha elkapja is egy-egy
jótékonysági roham, hogy mint élelmezési felelős javítson a tisztiszolgák s a legénység kosztján, múló lelkiismeret-furdalással nyugtázza, hogy vannak, akik a lágerben is végzik helyette a munkát. Amit neki csak passzióból szabad végeznie —
így viselkedik tiszthez méltóan, s ha „becsületügyi eljárás" folyik ellene, ha „lovagias ügyei" vannak, ha fel tudja bosszantani annyira magát, hogy fakarddal is képes lenne párbajozni. Mintha mi sem történt volna: a képmutatás, a nagyzolás,
a „békekatona" torz játékait játsszák a fogoly tisztek.
A Szibériai garnizon több, gyilkos iróniával ábrázolt „nagyjelenete" közül is
kiemelkedik néhány. Az a szofisztikus vita például, amely a fogságbaesés okai körül zajlik, s amelyet a parancsnokló ezredes, önáltatóan, a kegyetlen igazsággal
mit sem törődve, ezzel a „tanulsággal" zár le: „Megnyugtató jelenség, hogy a tömeges elfogatás nem legyőzés eredménye. Szomorú volna, ha ennyi embert le tudtak volna fegyverezni az oroszok. Megvonták az emberektől az ellenállás lehetőségét, tehát nem a harckészségben van a hiba, ami szomorú világot vetne a jövőre."
Egy másik tárgyaláson a zászlós azért kapja meg a magáét, mert „méltósággal és
illendő szomorúsággal kell hordozniuk bánatukat amiatt, hogy a haza védelmében
a lealázó hadifogságba kerültek", nemes büszkeségükből nem szabad semmit se
engedniük — ő pedig együtt mert röhögni az orosz muzsikokkal. A rangon, a méltóságon esett csorba — marhakupéban akarták a tiszteket utaztatni — az oka a
következő jelenet „sztrájkjának"; komikus eposzba illik már ez is, hát még ahogy
„világmegvető" bátorságukat, hősiességüket idézik: „Tudják-e otthon, hogy kis, de
elszánt c s a p a t . . . életmegvetéssel szállott síkra a személykupéért?" Magamaguk teszik elviselhetetlenné, rabsággá a fogságot — két, groteszkbe illő jelenet tanúskodik róla. Az egyik, ahol az orosz táborparancsnok kíséret nélküli fürdést, sétát
ígért, csak adják becsületszavukat, hogy nem szöknek meg. S hiába szerették volna
szinte egyöntetűen ordítani, hogy „Megadjuk!" — a magyar „vezérkar" emlékeztette őket: az igazi magyar katona minden gondolata a szabadulás, másra nem a d hatja becsületszavát. Még dermesztőbb példája a demagógiának és önámításnak
— a hígeszűségnek — az 1917-es forradalmat követő jelenet: az oroszok elhanyagolják a foglyokat, nem törődnek velük, s a magyarok maguk fogadnak maguknak
fogolytartókat, szökevényekből, aljanépekből, és fizetik is őket, mert — gyilkos
humorral pufognak a hazafias frázisok: — „Ha nem tartunk össze, ha nem őrködünk saját magunk és tetteink felett, széthullunk, mint oldott kéve."
A számvetésre, helyzetértékelésre való teljes képtelenséget tapasztalván okkal
kíván Naszok elvtárs — a „kedélyes orosz félintelligens munkás", ahogy Markovits
leírja, ismét bizonyítva: nem szenved Potemkin-komplexusban —, okkal k í v á n j a
tehát Naszok, hogy magyar foglyok, őrizzék csak meg bilincseiket. Kegyetlen jóslattal felérő szavakkal búcsúzik, Markovits Rodion iróniája itt már megsemmisítő
szarkazmusba csap át: „Isten segítse őket a vágóhídra, ahová remélhetőleg rövidesen megint visszakerülnek."
Az öntudat(osodás) receptje. Sarkadi Imre: Elmentek — visszajöttek
„Legalább ne lássam, hogy milyen marha módjára esztek, isztok, alusztok itt,
míg megyünk megdögleni" — a Sarkadi-regény Szincsákja mintha csak Naszok
elvtárs szavait visszhangozná. A jóslat beteljesülését kényszerülne nyugtázni, tehetetlen indulattal, önmaga, de mindenekelőtt társa, Szél Imre ellen acsarkodó dühvel.
Modellértékű ez a felállás: a goromba, gőgös, másokat lenézően magabiztos, a
meggyőzésben a hiányzó érveket is durvasággal vagy demagógiával pótoló, vakbuzgó, ellentmondást nem tűrő, „ferdén" öntudatos Szincsák az egyik oldalon, a
másikon pedig az alázatos, szolgálatkész, a dolgos és a dologkerülő emberek között
tébláboló, nagy munkabírású, a fogság új élményeit régi, cselédkori emlékeivel
összevető, sokszor ösztönösen ítélő, tájékozódni a s a j á t tapasztalatai alapján igyekvő,
46

ugyancsak „féloldalas" öntudatú Szél Imre áll. A kubikos, illetve a paraszt. Majd a
negyvenes évek végén, az ötvenes évek elején a tszcs-regényekben — közöttük
a Sarkadiéban, a Gál János útjában — állnak ismét párba, hogy bizonyítsák: a
kubikosokat nem köti föld, a magántulajdon, ezért ők, az agrárproletárok — hangsúly a proletáron! — a magyar paraszti fejlődés igazi forradalmárai, a szocialista
átalakulás valódi harcosai, szemben az újgazdákkal, kisparasztokkal, akikben még
nagy a visszahúzó erő, ragaszkodnak a kisárutermeléshez, reformelképzelésük a
polgári kapitalista fejlődés híveivé teszi őket. Az Elmentek — visszajöttekben
bukkan fel először — 1945 után — az öntudatos kubikos és a konzervatív paraszt mint
ellenfél s mint segítőtárs. Ahogy később is legtöbbször: itt is sematikusan. Ha amott
a „termelőszövetkezet jobb, mint az egyéni gazdálkodás", politikai meggyőződésén
alapszik a sematizmus, emitt „az igazi ellenfél nem az orosz, hanem az úr, a gazdag" tételén.
Szincsák és Szél kiegészítői lehetnének egymásnak, hiszen a kubikosnak a világhoz való viszonyára vonatkozó tudata — pontosabban: ismerete — nőtt meg és
az önmagára mint személyiségre vonatkozó tudata maradt satnya, Szél esetében
pedig mintha épp a fordítottja történt volna. Egymásra hatásuk, lappangó vitáik,
magatartásalakító-változtató kísérleteik: kölcsönös fejlődésük ábrázolása igazi írói
feladatnak látszott. Ennek elvégzése a regényt a közvetlenül a felszabadulás után
felvirágzó lelkiismeret-faggató, önvizsgáló irodalom legjavához — Darvas József:
Város az ingoványon, Nagy Lajos: Pincenapló, Déry Tibor: Alvilági játékok, Kassák Lajos: Kis könyv haldoklásunk emlékére — sorolhatta volna, Örkény szociográfiájával, a Lágerek népével együtt, mely utóbbi különben ok nélkül és méltatlanul fejlődik ki mindig ebből a sorból. Sarkadi regényében a magyarság háborús
szereplésének, a társadalmi érdekeknek s okoknak az elemzése felemás eredményű.
Mert Szincsák, miközben lényeges gondolatok megfogalmazója, teljességgel süket
mások véleményének meghallására — latolgatására —; durvaságával, türelmetlenségével, társai örökös lemarházásával, butaparasztozásával elriasztja azokat is, akiknek a politikai tudatosodását segíthetné elő, ha a megfontolt érvelés, a csendes
meggyőzés módszerét választja. Egyedül ő fogalmazza meg az „osztályharcos" igazságot: a katonának nem az orosz a személyes ellensége, hanem a saját századosa
meg a hadnagya, aki kikötteti, felderíteni küldi. Vagyishogy a háború a századosék
miatt és a századosokért van, és ha ezt előre látja minden közlegény, akkor „nem
lennénk itt". Amennyire közös a megtévesztettség, közös a „bűn", annyira szelíd
a számonkérés is — „Miért tudjátok jobban csinálni a más dolgát parancsra, mint
a magatokét?" —, ám ha a lapító szolgalelkűség ugrásra kész önkénteseivel kerül
szembe, Szincsák kegyetlenül nyers lesz: „Hát marha vagy te? Ökör vagy te?
A jó istenit a fejednek, hát mivel vagy különb az á l l a t n á l ? . . . Mert alezredes volt?
(Tudniillik azért szolgálod ki?) Most ugyanolyan hadifogoly, mint te, azaz nem
ugyanolyan, mert te dolgozol legalább, az meg nem."
Egy motívumot fontos kiemelni: a munkát. Mint értékmérő, mint erkölcsi tulajdonságjelző fogalom sejlik itt föl, szemben a ranggal, címmel, s ha roppant bonyolult, sok belső ellentétet tartalmaz is a „munkához való viszony", Sarkadi Örkény
Istvánnal nagyjában egyszerre a társadalmi létnek olyan kategóriájára „talált" rá,
amellyel megragadhatóak az 1945-öt követő koalíciós időszak és a proletárdiktatúra
néhány első esztendejének legfőbb jellemzői, az egyéni s társadalmi közérzetet befolyásoló ellentmondásai, eredményei és kétségei. S innen nézve a fogolytábor
— főként Sarkadi esetében — keret csupán, távoli kivetítődése, idegen közegbe
helyezése a közeli, itthoni dilemmának: valóban a „nép országa épül-e", csakugyan
közös-e a jelszó: „Tiéd az ország, magadnak építed"? Hogy e dilemma, hol rejtve,
lappangva — például az Elmentek — visszajöttek lapjain —, hol pedig középpontba
állítva — feloldatlanul a Kőműves Kelemen drámatöredékében s a novellában, feloldva pedig a Gál János útjában — vissza-visszatér, fel-felbukkan a korai művekben, nem föltétlenül az író pártállásának vagy szkepszisre hajló magatartásának
a következménye, vagyis sem reakciósnak, sem antimarxistának, pesszimistának
47

nem nevezhető e m i a t t A fogsággal, majd a fordulat évével egyszerűen „csak" olyan
történelmi pillanatot, olyan történelmi helyzetet ragadott meg, amelyben a külvilág
átalakítására, illetve az embernek önmaga formálására-kiteljesítésére irányuló tevékenysége, az emberi munka két oldalának harmóniája, összhangja nem lehet teljes.
A fogság s a proletárdiktatúra ha másban nem, abban egyezett, hogy mindkettő
erőszakot használt, s az ilyen esetekre mindenképp érvényes a marxi gondolat,
hogy a (fizikai) munka konkrét formáihoz csak rejtve, járulékosan, ellentmondásosan kapcsolódik az ember önmegvalósítási folyamata. Különválhat itt, ilyenkor
a munka végső szakaszának eredménye is: a külső, az objektivált „tett" s a belső,
a szubjektumra vonatkoztatott, a munka örömének érzését felkeltő, a személyiség
aktivitását serkentő „eredmény". Ezeket az ellentmondásokat — az átmeneti helyzetek s időszakok jellemzőit fejezi ki a Kőműves Kelemen-mítosz; ezeket az ellentmondásokat oldja föl Sarkadi, könnyedén, átgondolatlanul, az öntudat(osodás) receptjével.
„Házat építeni jó, f i ú k ! . . . Csináljatok úgy, mintha a saját házatokat csinálnátok" — Szincsák biztatását a regény nem a ledőlő falakkal „ellentétezi", nem
babonával, hanem a rosszkedvűen, szakszerűtlenül végzett munkával: elfelejtenek
ajtót, ablakot vágni a falra, csak húzzák, húzzák felfelé lelketlenül. Aztán hiába
próbálják közösen magyarázni, hogy „nemcsak felépíteni kellett nekik ezt az épületet, hanem előbb felhúzni, aztán lebontani, aztán megint felhúzni" — az igazi
magyarázatot Szél Imre a d j a : azért dolgoztak így, mert „azt a kosztot k a p j u k akkor
is, ha felépítjük, lebontjuk, megint felépítjük, megint lebontjuk. Mindegy." A regény világában s az írói szemléletben rés támad, hiányzik az a hit s az a perspektivikus — teleologikus — gondolkodás, amely elutasíthatná a „mindegy" feleletét,
s megalapozhatná a munkát szokássá, belső erkölcsi tulajdonsággá emelő Szél igazi
válaszát, amit majd Örkény szociográfiája ismételget: hogy mégis dolgozni kell!
Az említett rést, hiányt tölti ki mintegy önálló lényegként az öntudat, s ezáltal ki
is merül a foglyok gyakorlati tevékenységének értelmezése. Idealista filozófiákba
illően az öntudat mint alkotó szubsztancia jelenik meg, különválva az objektív
világtól, ami a Sarkadi-regény esetében azt jelenti, hogy függetlenül a fogságtól
s az ott végzett munka eredményétől s tulajdonságától.
Az Elmentek — visszajöttek kubikosa öntudatának önálló lényegként való felfogásáról árulkodik, hogy Szincsák jelleme nem folyamatosan, a különböző gondolatok, érzések és érdekek fokozatos felismerésére és tudatosodására épül fel, nem
érvek és ellenérvek ütköztetésében edződik. A személyiségnek nincs fejlődési íve,
életútjának, múltjának, előéletének nincs kiterjedése, szemben Szél Imréjével, akinek az álmai is megjelenítődnek, kétségtelenné téve ezzel is: melyiküket kíséri az
író rokonszenve. Szincsák öntudata — mely leggyakrabban a dogmatizmus kész
formáit-formuláit veszi magára — vakítóan látszik; öntudatosoddsa még halványan sem.
A sematizmus egyik tünete ez is — noha Sarkadi regényét fölfoghatnánk úgy
is, mint a hagyományos realista ábrázolás meghaladásának próbáját, mint a valóság
(a fogság) illúziója feladásának és egy lényegi kérdés (hogyan kerülhető el a h á ború?) középpontba állításának kísérletét. Már azáltal, hogy egyenlőségjelet tesz
tisztek és közlegények közé, a valóságillúziót függeszti föl, hiszen a többi hadifogoly-történet a tanúság r á : külön táborban élt, külön elbánásban részesült e két
réteg. Hasonlóan volna értékelhető, hogy a tábori folyamatok teljessége, valósághű
részletezése, rekonstruálása, cselekményes bemutatása helyett megelégszik jelzésekkel és utalásokkal, a reflexiókat, gondolati általánosításokat részesiti előnyben. S h a
még sincs izzásuk, feszültségük ezeknek az eszmei összecsapásoknak, annak más
oka is van, minthogy a cselédembert, a parasztot kívülről, felülről megváltani
igyekvő Szincsák (okkal) nem szimpatizál az író. Az okok között ott szerepel a háborúnak való kiszolgáltatottság, a tehetetlenség is: hogy öntudat ide, öntudat oda,
akár hisz valaki a háborúban, akár ellene van, masíroznia kell — az osztályharcos
öntudatú Szincsákra éppúgy front és fogság vár, mint a szolgalelkű Szél Imrére.
A háború egyenlővé teszi az embereket.
48

A munka

és a közösségben

élés receptje. Örkény István: Lágerek

népe

És még sincs egyenlőség, a lágerben sincs egyenjogúság. Leírja Örkény: a „kétarcú Magyarország a fogságban éppen olyan kancsalon kerülte saját tekintetét, mint
otthon". Mint az első háború idején — tehetjük hozzá, a Markovits Rodion festette
kép ismeretében. A tisztek és a legénység viszonyának alapja ugyanaz a mérhetetlen tekintélytisztelet, ugyanaz az úrfélelem, mint akkor, a törzstiszteknek ugyanaz
az elkülönülése — külön pad, „törzstiszti lóca" felirattal! —, ugyanazok a bizottságosdik, becsületügyi, lovagias „játékok", minden ugyanaz — és mégis, csírázik, hajt
már valami: lassan „nekiindult a munka". Nem a rang, a méltóság, hanem a „bűnös múlt" tagadása, illetve igenlése, mindenekelőtt pedig a munka szerint szakadt
ketté a tisztek tábora, kasztja — kosárfonó brigád, fatalpat faragó brigád az egyik
felén, lócán ülő, sakkozó „brigád" a másikon. Örkény (újra)ismerkedik az emberré
válás törvényeivel, a marxizmus alapfogalmaival, és szorgalmasan mondogatja, hogy
az ember a munkából született, a dolgozó emberből pedig a társadalom. Summa
summárum: az ú j társadalom alapja csakis a munka lehet
Nem gyötörték afféle kétségek, mint a Kőműves Kelemen-balladával bajlódó
Sarkadi Imrét? Érzéketlen lett volna a munka — Marx is emlegette — ellentmondásaira? Nem foglalkoztatta, hogy a vár verejtékkel — s másnak épül?
Nagyon is vívódva, belső tusa után fogadta el a tevékenység elvét. Szembenézett azoknak az igazságával is, akik a fogságot a munkátlan pihenés, a gondtalan „jólét", az ingyen ellátás időszakának tekintették, kárpótlásnak, jóvátételnek,
a szabadság elvesztése, a rabság árának. A Lágerek népe íróját megkísértette az a
gondolat is, hogy a fogolymunka nem más, mint rablógazdálkodás az idővel, hogy
a fásultság, a lehangoltság, a közöny állapotában, az „érzelmek abszolút
nullapontján" nem is lehet jól dolgozni. Tisztában volt vele, hogy a lágerben is karriert csinálok, közöttük a politikai munkások sem végzik-végezhetik el így igazán jól a feladatukat. Ez utóbbiak a munkaerkölcsnek és a politikai fejlődésnek az istápolását.
Örkény, az ideológiai felvilágosításról szólva azt még csak óvatosan kérdezi
— amire az „utókor" a történettudományi munkákból és legalább a Cseres-könyvből, a Parázna szobrokból sejti a feleletet —, hogy miért jutott kátyúba a németek
ellen harcba küldendő Magyar Légió ügye, sok százezer fogoly egyetlen reménye
és ábrándja. Ugyanez az Örkény, félrelökve az óvatosságot, szokatlan élességgel
veti föl, hogy a politikai nevelés módszerei és körülményei nem voltak mindig
szerencsések, hogy a hadifoglyok lapja elvont cikkeket közölt, száraz és elméleti
volt az oktatás — s hogy képmutatást, lapulást, fal mellé húzódást, szerepjátszást
is tanultak, mert „mihelyt »antifasizmusra« oktatják a foglyot, a fogoly tüstént arra
gyanakszik: az antifasiszták előbb mennek haza." Csak be kell lépni az aktívába,
s akkor már a zsebükben érezhetik a hazafelé szóló vasúti jegyet. Ezzel kapcsolatban sok döntésre, választásra érvényes szállóigét jegyzett föl az író: „Az embernek nemcsak érzelmei vannak, hanem értelmei is."
A törzstiszti lócán üldögélőkkel, az úttörőén „merész" egyéniségekkel szemben,
akik azt nézik, hogy húzhatják ki magukat a munka alól — szellemesen ironizálja
őket az író —, a lógósokkal szemben és a politikai nevelők tevékenységével szemben szegezi le a könyv: „A fogságban...
a munka a politika."
Nemcsak a fogságban, egészíthetnénk ki az axiómát, Örkény szellemében is,
aki tábori élményei alapján a lógás munkaerkölccsé válásától féltette a jövőt, s aki
látta, hogy a gyárban, a házakban, a mezőn végzett munka az otthon és az otthonosság látszatát adta meg. Ezért is, hogy minden ellentmondás, minden kétely,
minden vívódás ellenére — Engels szavait némiképp megmásítva: — a munkát
állította a fogoly emberré válásának, embernek maradásának középpontjába. „A jövő
útja — írta — a közösség, a tudatosan és közösen vállalt áldozat és munka útja."
Az írói képzelet a „lágerek népe" jövőjébe és otthonába tért újra meg újra —
benépesítette ezt a jövőt s ezt az otthont. Megszállottan ismételte, hogy az ú j társadalom alapja a munka, kötőanyaga pedig az öntudat. Nem számítanak többé a
múlt érdemei. De a jogfosztásai sem, s ez utóbbit különös nyomatékkal hangsú4 Tiszatáj

49

lyozta. Metaforákba burkolva árulta el: attól tart, hogy a „négyhazájú Rőthok",
mindazok, akiket „sárga csillagával megbélyegzett a múlt", „boszorkánytáncot" j á r nak és járatnak odahaza — de köntörfalazás nélkül, nyíltan is megmondta: félő,
hogy a zsidók magatartása, a „közösségtől idegen klikkszellemük" megőrzése — amit
a lágerben tapasztalt — még inkább a magyarság szétszakadásához, szigetekre bomlásához vezet, noha a háborús vihar amúgy is megbontotta már a „magyar közösségérzést". S ha idealisztikus is ez a közösségfelfogás, az mindenesetre tény, hogy
ekkortájt csak a „lipótvárosi dzsentroid gettó fülledt levegőjét" visszaérző, az Elfogulatlan irodalomszemléletért
perelő Lukács György szólalt fel ilyen egyértelműen
a kétféle mérték — zsidó származású-e valaki vagy nem zsidó — alkalmazása ellen.
Örkény a fogság puszta létezésért folyó harcai közepette talán túlzóan általánosít
is, igaztalanul ítél, amikor a zsidók szemére hányja, hogy a létért folyó harcnak
„csak egy módját ismerték, a vidéki kereskedő kispolgári ravaszságait".
A Lágerek népe írója márpedig mindent el tud viselni, az éhséget, a nélkülözést, a hideget, de a ravaszkodást, képmutatást, álszenteskedést nem. Fogolytársait
aszerint ítéli s méri meg, kiben mennyire fejlődött ki — a szenvedés és a munka,
nem pedig a szólamok, jelszavak nyomán — az egymásért élés tudata, a közösségi
öntudat.
„Hőseit" eszerint mérlegre téve, a könyv fél oldalra billen: az
Emlékezők
(Amíg ide jutottunk) tíz monológja a Lágerek népe szociográfiájához képest alig
nyom valamit a latban. A monológ- vagy naplóforma korántsem mondható szerencsésnek. Az egyes szám első személyű, közvetlen előadásmódban lehetetlen érzékeltetni azt a távolságot, amely az író s a beszélők álláspontját elválasztja egymástól, amellyel megrajzolható volna az „amíg ide jutottunk" íve; nincs mód a különvélemények, ellenérvek felsorakoztatására, ütköztetésére. Mint Sarkadi regényében
Szincsák, csupa dogmatikusan öntudatos figura tűnik itt fel. Egyikük — Bubi —
lényegében igazat mond, amikor az író szemére hányja: „te mindenkitől ugyanazt
a szószt v á r o d . . . hogy Horthy szekerét toltuk, de most már m e g v á l t o z t u n k . . . és
hogy az országot csak egyesült erővel lehet újjáépíteni".
A Potemkin-komplexus működne e regényes emlékezések mélyén? A választott
módszer is alkalmatlan arra, hogy Örkény — mint a Lágerek népében — hitelesen
ábrázolja a hirtelen átnyergelőket, a képmutatókat, a hamar öntudatosodókat. Enélkül pedig katartikus erejű, felelősségvizsgáló, lelkiismeret-nyomozó mű nem születhet.
Igaz — volt róla bőven szó — a kor sem ezt a felelősségteljes, számvető irodalmat sürgette. Egy későbbi tipologizálásra — a Diószegi Andráséra — támaszkodva azt mondhatjuk: ha a háborúról szóló regényirodalmat két csoportra osztjuk,
a népeposzokra, a hősöket megéneklőkére, a szabadságharcos nemzetekére és a
háborúban vétkes országok önvizsgálatot tartó, oknyomozó irodalmára — egyfelől
a szovjet, a jugoszláv, a francia irodalom, másfelől a német „Gruppe '47" alkotásaira —, akkor nyilvánvaló, hogy a magyar társadalom és a háború viszonyának
elemzéséhez melyik csoporttól lehetett, kellett volna „biztatást" kapni, példát szerezni.
Örkény szociográfiája s még néhány könyv kivételével a magyar irodalom az
eposzi hang magasságát próbálgatta, fegyvert s vitézt énekelt, honfoglalásról beszélt, s hallgatott a honvesztés réméről, a megtévesztett fegyvertelenekről, a levitézlettek seregéről.
V. MENTEGETŐZÉSKÉPPEN
Arisztotelész szavai: „Talán elegendő, ha tárgyunk kidolgozása közben a világosság azon szintjét érjük el, melyet maga a tárgy megenged, mert nem minden
értelmezésben követelhetjük meg ugyanazt a szabatosságot."

'50

KISS FERENC

Kegyetlen kegyelmek
VAS ISTVÁN: MÉRT VIJJOG A SASKESELYŰ ?
Vas István A líra regénye címmel jelölte önéletrajzi könyveinek ama sorozatát,
melynek legújabb, immár harmadik tömbje Mért vijjog a saskeselyű? címen most
megjelent. A szakmabeli nagyon is lehetségesnek képzeli, hogy a költővé érés folyamata, küzdelme regénybe illő külső és belső események szövevénye, s ennek mozzanatait akár verstől versig is hálásan követi, ha benne a tehetség, a mű igazi történelme, annak sok-sok összetevője tényleg színjátékszerű látványként tárul föl.
Ilyen mulatságra, bármily belterjesre sikeredne is, az esztéta készséggel „befizetne".
Vas István azonban tudja, hogy annak a princípiumnak, amelytől regény lehet a
regény, a csodának egyetemesnek kell lennie.
Csakhogy. Elvárható-e a nem céhbeli olvasótól, hogy a zengzetesen ünnepélyes
verselés és a köznapi beszéd egymásba oltásának poétikai izgalmaiban osztozzon,
hogy egy-egy kötet kritikai fogadtatásának mérlegjátékát regényeseményként élje
át, hogy neves és alig ismert kortársak valahai szavaira ajzott kíváncsisággal figyeljen? — Régóta tudjuk, hogy századunk magyar prózájának az önéletrajz a legerősebb műfaja. Ezek a nevezetes könyvek azonban a bennük kifejlő sors révén alkották meg a csodát. Bennük: az Egy ember életé ben, a Puszták népében, a Számadásban, az Eletem regényé ben az anyag maga is originális volt, s ezt a rendkívüli
anyagot a mélyből magasra érkezés izgalmai telítették, szervezték drámai folyamattá. Vagy a tilalmas kapcsolatok, a rejtett emlékek, a lelkiisroeret-gyötrő tények,
titkok kibeszélésének ihletei, mint az Ítélet nincs s az Anyám könnyű álmot ígér
eseményeit. Az önéletírás jobbára öntanúsítás vagy önfelszabadító confessió. Ettől
izgalmas. Az anyaghoz való viszonyt intézheti vád, tűnődés, bűntudat, ráeszmélés,
derű, akár rezignáció is, de a részletek a sors arányaitól kapnak súlyt, jelentőséget.
Attól a hol közvetve, hol közvetlenül nyilatkozó döbbenettől, melyet ki-ki a maga
egyetlen életének Csorba-tavába nézve átél.
Egy költői pálya belterjes rajzában az ilyenfajta döbbenet könnyen szétoldódhatna a poétikai-lélektani árnyalatokban. Vas István könyve azonban
katartikus
olvasmány, noha nem öntanúsítás, s noha tényleg saját lírájának fejlődésrajza is.
Ha megmondhatnók, ez miként lehetséges, természetének lényegét is megnevezhetnénk.
Téved, aki azt hiszi, ellesvén Vas módszerét, kérdéssé avatom, ami világos.
Nem. Vas István kiváló költő volt e műve előtt is, de katartikus hatású verset
nemigen írt. Élete? Messziről nézve olyan, mint az Illyés-vers gyalogútja: „célt
fogott, indult és megérkezett". Költő akart lenni, alig érettségizett le, már be is
érkezett, túlélve a borzalmakat, mindent megtanult és mindent tető alá hozott. Mi
ebben a regényes? Az emberi létezésről való elgondolásunk filozófiai alapjait kell
lebontanunk és újragondolnunk, hogy ezért a pimasz kérdésért a költészet isteneit
megengeszteljük. Ne rémüljön meg a kedves olvasó, e művelettel nem tesszük próbára türelmét, csak annyiban, amennyiben egy regény normális jellemzésében lehetséges. A tételes filozófia híveinek elég annyit mondanunk: aki a Vas István élete
által határolt történelmi periódust fogékony lélekkel és ép elmével végigélte, begyűjthetett egy regényrevalót.
Az így begyűjtött élmények azonban el is vehetnék akárki kedvét a regényírástól, s biztos, hogy Vas István sem írta volna meg ezt a könyvet, ha közben el
nem ér arra a tisztásra, magaslatra, ahonnan a szörnyűségek is látványként szem4*

51

lélhetők. Művét betetőzte, megbecsülés övezi, s ez azt is jelenti, élete alaptendenciáit s a természete által rádiktált magatartást igazoltnak hiheti. Apológiára, mentegetődzésre és ellentámadásra tehát nem kényszerül, mindent, ami vele történt,
egy emberi történet talányos folyamataként elemezhet.
Hogy életét kinyomozandó rejtélyek láncolatának tekinti, ezt többször is jelzi,
de az akarat üres mechanizmusként üzemeltethetné a módszert, ha pályája zárt,
iránya eleve eldöntött lett volna, ha regénye anyaga a kövületek szilárd egyneműségével dacolt volna a talánnyá avatás szándéka ellen. A pofonegyszerű célirányosság („célt fogott, indult és megérkezett") látszatai mögött azonban meglepő ambivalenciák, konfliktustermő vonzalmak és helyzetek sokasága rejlik. Az ember, a
jellem, aki e regény központi alakja, rabbik unokája. Gyerekkora a „választott
nép" hitvilágának ószövetségi rítusai között, aztán a gazdag kereskedőcsalád kényeztető lehetőségei közepette és szilárd normái szerint zajlott. De a műveltség és
a csonkaság érzése teljesebb létezésmódra, a költészetre támaszt benne vágyat.
Ennek konzekvens vállalása csak az osztályából való kiszakadás árán valósulhat
meg. így lesz a jólnevelt, békés természetű, sőt ügyetlen úri fiú Kassák-tanítvány
és kommunista, aztán a népi írók útitársa. Életének bizonyára legnagyobb élménye,
a Nagy Etel iránti szerelem maga is idegen világok találkozásának szenzációiban
teljesedett ki. Annál azonban fordulataiban, vállalásaiban, engedékenységeiben is
hívebb, hogysem öröksége értékein, természete másfajta vonásain könnyedén átléphetne. Társulása fenntartásokkal terhes. Ami kimarad, amire nem ad választ ú j
ideológia és szövetség, ahhoz később visszahajlik, ha ú j ösztönzés, helyzet és parancs lehetővé teszi. Kereszténnyé úgy lesz, hogy az Újszövetségben az Ószövetség
folytatását ismeri fel, a szegények vallásában a szocializmus előzményét; Illyés hatására a valóság felől építkező költészet lehetőségeire eszmél, Kassák aszkétikusdogmatikus avantgardjából abba tér át, amelyben az esztétikummal hitelesített
szellem a törvény, s a formakultúra szabadabbá teszi, mint a kötelező szertelenség. Az önvédelemre kényszerülő zsidóság gyanakvással és értetlenséggel is motivált rohamaitól távol marad, a népi-urbánus háborúban inkább a népiekhez áll.
S aztán, a magyarság érdekei felől méri és minősíti a nemzetből való kitaszíttatás
szégyenét. — S hozzá ezek az áttérések és visszahajlások mindig erős külső kényszerek, varázslatos példák, a maga lehetőségeit egyre mélyebben értő lélek logikája
szerint mennek végbe, de mégis majdnem mindig a vívódás és vonakodás hamleti
iramában. Mint akit sodor a sors, de elég nehéz vagy kényelmes, hogy legyen
ideje megnézni, merre is sodródjon.
Ezért kelti azt a benyomást, hogy noha sokszor nem úgy választ, ahogy tőle
várni lehetne, végül mégis magához, sorsa magaslatához érkezik. „A szakítás nekem nem szokott sikerülni" — írja egyik helyen. (I. 34.) Az élete által kínált nyersanyagra s a jellem természetére, egyszersmind a benne rejlő regénylehetőségre nyit
ablakot ez a mondat. A Saulus—Paulus metamorfózisok ismerős képletei után a
megszüntetve megőrzött értékek létezésének csöndesebb színjátékaira. S ha elgondoljuk, hogy ez a hűtlen hűség nem előre látható nyeresége, mondhatnók, nem
terv szerinti vívmánya az életnek, hanem eredménye, eredmény, mely noha „kijött", korántsem olyan szabályosan, mint a matematikában, akkor a Vas István-i
élet regényprincípiumának az anyagban rejlő forrását talán már meg is találtuk.
A nyomozásszerű módszer tehát az anyag természetéhez való, mint jeleztük,
nagyon tudatos is, mondhatnók eltökélt. Annyira az, hogy egy-egy esemény, fordulat, állásfoglalás elemeit Vas István — noha költő — meg sem kísérli metaforikus
képletekbe tömöríteni. Az összetevőket jobbára külön-külön idézi fel, s mikor azt
hinnők, ez a magyarázat, a teljes igazság, akkor sort kerít a módosító vagy éppen
keresztező argumentumokra, megfontolásokra is. Ez a sok „de", „mindezek ellenére", „mégis" sok meglepetést okoz, némelyik esemény elbeszélésében többször is
átvált és visszavált. Nemcsak regényszerű meglepetéseket prezentálhat ezzel, de a
pillanat izgalmába, a döntés motívumrendszerébe, szellemi műveleteibe is beavat.
Válhatna ez rutinná is, ez az „így van", „mégsem egészen így"-játék, s álsággá
52

a naivság és jóhiszeműség, ami miatt annyi meglepetés érhette. Itt-ott kísért is ez
a veszély, de ha több mint 1000 oldalon át mégis hivő figyelemmel lehet követni,
annak az anyag természetén s a módszer indázó mozgásán túlmutató okai is lehetnek.
Itt vannak például az Üj Szellemi Front bonyodalmai, s ezekben a hős akkori
s mai állásfoglalása! Gömböst, mint írja, a filmhíradókból és újságokból ismerte.
Alpári halandzsái s alantas akarnoksága ismeretében tőle semmi jót nem várt.
Megdöbbentette tehát a hír, hogy igazi, általa is nagyrabecsült írók vele valamiféle
szövetség ügyében tárgyalnak. A baloldal felháborodásában és kíméletlen iróniájában mégsem tudott osztozni. Ö is elkeseredett, de inkább hősei nevében, akik ilyen
méltatlan szerepbe keveredtek. — Amit Gömbösről tudott és ahová kijutott e kérdés bozótjából, nem illenek össze. Bárki azt hihetné: valami nagylelkűség vagy
gyávaság feszélyezi. De aki elolvassa ezt a 80 lapnyi szöveget, mely az Üj Szellemi
Frontról s annak Vas István pályáját érintő vonatkozásairól szól, meggyőződhet
nemcsak a vizsgálódás tisztaságáról, a módszer erejéről, hanem a tanúskodásra
bevont tények sokaságáról, a szellem horizontjáról és mozgósító tehetségének regényszövő találékonyságáról is.
Kezdődik a riasztó Gömbös-arckép felvázolásával, folytatódik a mendemondával, melyből e recsegő akarnok s az írók kapcsolatáról értesült. A pletyka azonban
ténynek bizonyult. Ám az írók cikkei nem igazolták a pletykát: nem kértek, hanem
követeltek. Mégis, mért érezte, hogy kiváló írók lefokozódása zajlik? Zilahy és az
általa írt szirénhangú nyitány jellemzésével kezdi a választ. József Attila és Bálint
György felháborodását mégsem érezte bölcsnek, hiszen Zilahy cikke, miközben a
magyar származás tudatának létjogát hangoztatta, a németek ellen is irányult.
— Csakhogy ez: a származás szempontjának hangsúlyozása benne a magyar írói lét,
a szellemi geneológia magasabb rendű kötelékét sértette meg, hiszen magát Arany
János dédunokájának érezte. — E ponton a származás firtatásának megalázó és
kínos gixereire vált (hogy kiderült: Gömbös sem, Imrédy sem „ősmagyar"), s aztán
ismét az írókra. Cikkeikre, melyek Zilahy rosszízű prológusa ellenére bölcsek, bátrak, tisztességesek voltak. — Valami zavaró mégis akadt még Kodolányi szép írásában is (az elkülönülés ingere), de kínos meglepetést „csak" a Szabó Lőrincé és a
Nagy Lajosé okozott. Róluk szólva a nagy művész és a hatalom újkeletű érintkezésének kérdését pendíti meg, s mikor Nagy Lajos társulásában a reménytelenséget,
a nincs más lehetőség keserűségét is felismeri, a Szovjetunióról írott útirajz tanulságait is nyomozása hatókörébe vonja. Ezzel már-már meg is érti az „ügyefogyott"
csatlakozást. — Valami, még meg nem nevezett csúnyaságot azonban így is őriz
emlékezete. Rájön, hogy ezt a rossz ízt a felvonulás lefokozó jellege okozta. Mért
érezte mégis igazságtalannak még Bálint György támadását is? Mert nem igaz,
hogy az írók a hatalom támogatását ígérték és követelték. Idézi a gerincesség s a
józanság dokumentumait. A „sorakozó" rossz emléke azonban így is megmaradt
benne. — Mért érzett hát mégis inkább velük, mint ellenük? Kényelmességből is,
de az írók benne kialakult rangja miatt is. Inkább elfordította fejét a menettől.
Ezzel le is zárhatná az ügyet. Ehelyett újrakezdi. Előbb azt hisszük, Lackó
Miklósnak a kérdésről írott kitűnő tanulmánya készteti: a pontos és tüzetes eseménytörténet élménye. De miért ismertetné ennek eredményeit? Mert meglepi, hogy
a tények mennyire elütnek a verzióktól, melyeket akkori társaságában a „találkozókról" hallani lehetett. Kiderül, hogy Gömbös és az írók csak egyszer találkoztak,
s kölcsönösen kiábrándultak egymásból, hogy ez szükségképpen történt így. Az is,
hogy Karinthy is betársult egy verssel a közeledésbe, s e meglepő tény óhatatlanul
annak fürkészésére csábítja: mért hiányzott Babits, Kosztolányi, Tersánszky? Tűnődésében sok a vitatható elem, de nem is akar fellebbezhetetlen választ adni. Szerinte ezekben az „öreg" nyugatosokban „a szépség, bátorság, hit", az elegancia,
méltóság és a szuverenitás volt olyan, hogy köztük s a kormányzat között közeledésről szó sem lehetett. Pedig esendők voltak ők is, de „Gömbös nem az a figura
volt, aki imponálhatott nekik". Móricz szereplése a találkozón és azután beszédesen
53

igazolja ezt, ezért részletesen idézi mindkét megnyilatkozást. Előbb egy Nyugatjubileum élő tablójának látványából jut az első nemzedék szép méltóságának felismeréséhez, aztán Móricz újságcikkét elemezve, Goethe és Napóleon találkozását
elmesélve bontja ki az írók és a Gömbös által képviselt hatalom találkozásának
kínos képtelenségét. Elemzés közbén is kérdezgetve, a történelmi analógiával szórakoztatva és példázva is. — De nem azért, hogy a kudarc tényét még nyilvánvalóbbá
tegye, vagy a kínos emléket feloldja. Ellenkezőleg, hogy rátérhessen a máig nyilalló
görcsre: mért álltak szóba mégis ezek a bátor, nagy tehetségű és tiszta szándékú
írók egy ilyen miniszterelnökkel? Tudja, miért, Illyés vonatkozó nyilatkozatát idézi
is, de azért a fejleményt baljós nóvumként interpretálja. Németh László sértett
replikájában a rágalmak okát, ürügyét is felismerni véli, s mikor már azt hisszük,
keserűségében végleg elfordul ettől a szövevénytől, új mentségre talál, a legnagyobbra: a tényre, hogy az országban milliók éheztek, s ezt ő is elviselhetetlennek
érezte, s ő sem hitt abban, hogy az akkori munkásmozgalom ezen segíthet, hogy a
„szörnyállamok" expanziójának gátat vethet. Gömbös tehát — fűzi tovább — egy
kétségbeesést foghatott volna vitorlájába, szándékának újszerűsége maga is izgató
szenzációként hatott az írókra, akik azzal a hatalommal addig csak vádlottként
találkozhattak. S ezen a ponton már nemcsak az érdekli Vas Istvánt, miért lehettek
alkalmassá azok az írók a partneri szerepre, hanem e szerepre való hajlam rejtélye maga s a hatalom igénye erre a hajlamra. Ez is nóvum, véli Vas István, tehát
tűnődésre késztető rejtély. Aztán még felidézi a népi írók Gömbössel való leszámolásának mozzanatait, Németh László határozott és tiszta szavait, de ezeket sem
végső akkordként. Az ügy egészét kísérletként értelmezi, s benne későbbi fejlemények előképét véli felismerni. Eszerint ez az „ ú j f a j t a viszonyulás" öröklődött át,
lett a következő nemzedékek edző és nevelő magatartásmintája, mikor az átalakult
hatalom partnerei lettek. Magát és nemzedékét Vas István alkalmatlannak véli
ilyen szerepre, s megérti az ú j hatalmat, amely 1945 után ezekre az írókra, a népiekre támaszkodott.
Nehéz megállni, hogy ezen a ponton a hatalommal való kapcsolatok történetéről való eltérő ismereteinket elő ne adjuk. Itt azonban fontosabb, hogy az imént
felvázolt folyamat hullámverésére figyelmeztessünk. A vizsgálódás fény-árny, hidegmeleg játékát, a bizonyosságok és kétségek dialektikáját talán érzékeltetni tudta az
ismertetés, de a folyamat regényjellegét aligha. Pedig ettől élő ez a vizsgálódás.
Attól, hogy a sok fordulat, beékelt dokumentáció, emlék és értelmezés egyetlen
töprengés áramába illeszkedik. A fordulatok függönyt húznak el az események
elől, s ilyenkor a történet mélyebb rétege tárul elénk. S ezek interpretálásában az
őszinteség és hitelesség is ú j szinten vizsgázik. Anélkül persze, hogy vizsgázni
akarna. A sok idézet, esemény, a jelenig gyűrűző történet folyamattá szervezése
sem eltervelt, ahogy évtizedek idősíkjain áthajlik, abban is teljesen fesztelen.
A részek kohézióját nem szoros kötésekkel, hanem az események önmagára vonatkoztatásának nagyvonalú húzásaival intézi. Az imént ismertetett terjedelmes f e j e zetcsoport például nemcsak azzal válik szervessé, hogy sok helyen saját emlékei,
benyomásai vezetik a vizsgálódásban, s nem is a vizsgálódás játéka révén, hanem
elsősorban azzal, hogy mindaz, amit itt előad, a következő, Hát én? című fejezet
előzményévé tagozódik. Annak magyarázatává, miért kezdett ő is 1935-ben a szocializmus akkori híveivel szemben, ha nem is oktalan, de mai megítélése szerint
felelőtlen vitát. Ez a levélsorozat később súlyos következményekkel járt, ezekre
utal is Vas István, az Űj Szellemi Frontról szóló részletek tehát a személyes sors
lényeges motívumaivá szervesednek.
S így történik ez más részletekkel is, ami természetes — mondhatná akárki —
hiszen önéletírásról van szó, az események tengelyét az elbeszélő maga alkotja.
Ettől azonban még lehetne egysíkú, súlyponttalan vagy nagyon is célratörő a regény. Vas István művében azonban épp az a mesteri, hogy a nyomozás valamilyen
alapcélja fejezeteken is átgyűrűzik. Például a katolikus vallásra való áttérés indoklása. Az „indoklás" szó valójában devalválja is azt a sokrétű és átfogó magya54

rázatot, mely a regényben megvalósul. De épp ilyen fontos, hogy élete, költészete
eseményei nem degradálódnak e magyarázat argumentumaivá, plasztikusan rajzolódnak ki, s amikor már azt hinnők, az áttérés ügye el is merült, újra. fölbukkan
s érdekkörébe von sok-sok indifferensnek tetsző részletet. Bízvást mondható, kereszténnyé válásának magyarázata tartalmazza ugyan a magasrendű filozófiai
számvetés érveit is (az Újszövetségtől Simone Weil-ig), de miértjeire igazában
élete és korának egésze a felelet.
így megy végbe, ilyen laza, de törvényszerű kötésekkel a kisebb és nagyobb
életrajzi részletek, olvasmányélmények, történelmi tapasztalatok tömbjeinek egymásba illeszkedése. Van úgy, hogy Babitshoz vivő első útjának külső, illetve történelmi hátterét kezdi felvázolni, az I. kötet 71. lapján s a 87. lapon ér oda. Közben
azonban elmondja, hogy valami kétségbeesés elleni védelem vitte Babitshoz. Maga
a tél is szokatlanul hideg volt akkor, amit a téli Krisztina idéző erejű rajzával tesz
érzékletessé. A pillanatot, ahogy haladt, érinthető közelségbe hozza. De kellett ez a
hideg, hogy a Babits iránti balos bizalmatlanságot is kiszorítsa. Kitér ennek más
példáira, József Attila, Kassák ellenszenvére. Innen könnyedén vált át a Babits
költészetében közben lezajlott egyszerűsödés fejleményeire, az ú j népiség, elsősorban
Illyés Gyula hatására. Példákon mutatja ki ezt a fejleményt: a régi szépségek s a
köznapibb poétika elegyülését. Hogy Illyés hatásának erejét élesebben láttassa,
Kosztolányi és Illyés vitájára is kitér, s abban az ú j Babits-versek rafinált primitívségének is fontos szerepet tulajdonít. Ezen a ponton kapcsolja be a Babits—József Attila-, Kosztolányi—József Attila-viszony, elemeit, tanulságait, s jut el ahhoz
a felismeréshez, hogy a Babitsban felvert politikai érzékenység nyomban Európára
is kinyílik, Európa félelmeire, s akaratlanul is Radnóti közelébe kerül. Tudta tehát,
hogy nemcsak a szerkesztőhöz igyekszik, de szövetségeséhez is.
Közben el is felejthettük, hogy egy bizonyos csütörtöki napról van szó, amikor
Babitshoz ment, de az események, amelyek figyelmünk elvonták, mégis egy út, az
avantgardtól, Kassáktól, a baloldaltól Babitshoz vezető politikai, esztétikai távolság
áthidalásának mozzanatai. S láthattuk, irányát nem apró bóják jelzik, hanem a kor
jelentős alakjai és eseményei.
Ezért nem lehet belterjes a lírának ez a regénye. Színtere maga a történelem,
állomásai, keresztútjai így a történelem vonatkozási pontjai. Ebben az értelemben
okkal lehet mondanunk, ez az életrajzi regény is a sors arányaitól fontos. Olyan
térségeken, eszméken, kényes és fájdalmas ügyek bozótjain vezet át, hogy más
csak vakmerő nekifutással merne átvágni ilyen terepen. Vas István nem fél, hogy
felgyúl, amihez hozzáér, hogy a beforratlan sebek felfakadnak. Annyi szorongás
érlelte, annyi megszégyenítés sújtotta, s olyan fájdalmas csapás érte, hogy elnyerhette általuk a schopenhaueri esztétalátás kegyelmét.
Ez a titka annak", hogy a teljes korral lehet kapcsolatban. Szerencsés, hogy
Kassák vonzásában serdült költővé, hogy Kassák mostohalánya lett a felesége, hogy
barátja volt Illyés, Babits, Radnóti és mások. És művelt is — vethetnék ellenem.
Csakhogy aki nem nyeri el a belső szabadság kegyelmét, kapcsolatait folyton nyirbálni kénytelen. Vas István könyvének gazdagsága n e m . azért kivételes, mert sok
mindenről van benne szó (mert irodalomtörténetként és személyes életrajzként is
érdekes), hanem mert útjai a kor eszmei és esztétikai csomópontjain vittek át,
s ami vele vonatkozásba került, az élete máig ható része lett, s vasreszelékként
tapad regénye mágneses tengelyéhez. Műve ezért lehet irodalomtörténet is, noha
elsősorban mégiscsak Vas István története.
Magánemberi eseményei érdekesebbek is, mint a körtörténeti mozzanatok. Azért
is, mert a különösség bénnük eleve megvolt, csak ki kellett bontani, de ez a „kibontás" is kétirányú. Az őszinteség, mellyel családi kapcsolatairól vagy saját hajlamairól beszél, nemcsak titkot fed fel, hanem olyan mélyen le is világít annak
magvához, hogy emberi alapigazságokhoz jut. Ahogy Kassák egy goromba kifakadását elemzi, abban nemcsak a szeretőjétől elszakadt mester ingerültségét magyarázza meg, d é a kényszerszívélyességek, képmutatások egy alaptípusát is leleplezi.
55

Babitscsal való első találkozására később is szégyenkezve gondol, mert a Halálfiairól — melyet különben mesterkélt regénynek tartott — szerzőjének azt m o n d t a :
„gyönyörű". Mikor motívumait felfedi, nemcsak hazugságát menti, hanem az ilyen
válaszokban működő mélyebb okok természetére is fényt vet, arra, hogy olykor
mennyivel fontosabb a kimondatlan érzés, mint a kimondott felelet. — Ugyanígy
jut el a maga költészetének szintén „személyes" problémáit boncolva is poétikai
alapigazságokhoz. Például a megvalósult versben a forma egyénit kifejező, de egyénen túli létéhez, vagy a versben megformált én és a magánemberi én kettősségéhez, részleges azonosságához. S milyen meggyőző és magasrendű példája az igazi
tehetség önismerettornájának az a levezetés, melynek során Weöres m á s f a j t a tehetségének közelségéből, a vele való súrlódásból jut el a maga törvényeinek felismeréséig !
Mindezeknél fontosabb azonban, hogy magát ügyetlen, a nyílt összecsapásoktól
irtózó, a megalkuvásig engedékeny embernek ábrázolja. És jóhiszeműnek. A kínos,
a megalázó helyzetek ezért meglepetésként érik, huzamosabban gyötrik, kivágni
magát belőlük nehezebben tudja. De érzékenysége mindig hajszálpontosan észleli
és méri a gesztusok, a szavak, a helyzetek tartalmát. A könyvén végighúzódó, legnagyobb konfliktus lényege is ez: egy félszeg, kényes, békés természet, és a nyersebb, gőzösebb, alpáribb világ ellentéte. Ez az állandó, de sokszor alig látszó konfliktus érleli említett hajlamait ízléssé, eleganciává. Könyve e folyamat regénye is,
a kifej léssel elégedett, bár tudja, a világban nem az ízlés és az elegancia a legnagyobb érték. Ezért is rezignált. Ez a rezignáció azonban valami csöndes méltóságot is tartalmaz. Nem az elegancia rangjára gondolok, annál nagyobb értékre.
Annak tudatára, hogy olyan asszonnyal élhetett, aki révén ebben a közönséges világban is „mégiscsak egy nagy ismeretlen Űr" vendégének érezhette magát. Ahogy
ennek az asszonynak testi-lelki szépsége kisebb-nagyobb mozaikokból összeáll, s végül a betegség s a halál borzalmain átsugárzik, azt nem lehet festményeket minősítő szavakkal megbecsülni. Csak úgy, ahogy az élő csodákat: hogy beleszeretünk,
fölnézünk rá s megszeretjük érte azokat is, akiket ő szeretett.
Ahogy Vas István is megszerette benne s általa a szegényeket, a magyarságot,
a népzenét, de belejátszott ez az élmény minden dolgába, az élethez való viszonyába is. S végül még Eti halála, ez a kegyetlen csapás is létezése f u n d a m e n t u mába forrt: megszabadította a kis dolgoktól való függés szorongásaitól, a kényszerektől, amikkel elsősorban Eti miatt kellett törődnie. E veszteség révén jutott a
szabadság kegyetlen kegyelméhez. Ez is olyan halál, melytől ú j jelentéshez j u t n a k
az előzmények. A maga sokféle gondjába merült, praktikus ügyeit aggályosan intéző, a róla szóló bírálatokat aprólékosan latolgató, a nagy tehetségekre felnéző
ember erről a fennsíkról minden dolgoknál és tekintélyeknél fontosabb, szuverén
mérték birtokosaként nézheti s minősíti mindazt, ami vele s körülötte történt.
Azt hiszem, annak a „csillagközi" pozíciónak is, melyből e könyvben is figyel,
kérdez és felel, ez az élmény a gyökere.
Természetes, hogy a könyv sokrétű anyagában ez a sugárzás is, láthatatlanul is
kohéziós erőként működik.
Mindezek után könnyedén írhatnám: tévedései pedig nem számítanak. Ezzel
azonban a módszer értelmét vonnám kétségbe, s a katarzishoz vezető helyzetek
hitelét. Ezek zöme történelmi és irodalomtörténeti esemény. Vas István könyvének
ezért, noha regény, ki kell állnia a tudomány próbáját is. Meggyőződésem, hogy
ki is állja, sőt valósabb összefüggések felismeréséhez, hitelesebb mérlegelésekhez
segíthet bennünket. Számolt is ezzel a mértékkel.' Sok mindent újraolvasott, emlékeit ellenőrizte, a vonatkozó irodalom újabb eredményeit is hasznosította. Kassákhoz és az avantgardhoz való viszonya, elszakadásának magyarázata ú j érvekhez
juttatja a kérdés kutatóit. Áttérése a katolikus vallásra, a kornak ezt a szomorú
kényszerét emeli átfogóbb összefüggésbe és tisztább fénybe. Oknyomozó tanúskodása a népi-urbánus viszály történetének hitelesebb megírásában nélkülözhetetlen.
Egy-egy fontos költemény fogamzásáról, szellemi, emberi hátteréről elsőrendű
56

adalékokat közöl. Apró portréi, vázlatai költő barátairól csonkán is sugárzanak.
Ellen- és rokonszenvei magyarázatában akkor is tanulságos, mert egy jogos érzékenység sérelmeit kifejező, ha nincs is egészen igaza.
Kétségeink előadására legalább olyan terjedelemre volna szükség, mint a könyv
méltatására. Ennek híján csak jelezzük néhány ellenvetésünket. Hogy a Nyugat
első nemzedéke a politikával szemben kényesebb lett volna, mint a második, kétséges. Erről akkor lehetne érvényeset mondani, ha megnéznénk, mit csináltak
30—35 éves korukban. Ha nagy írók magukat a politikába ártják, partneri vagy
vitapartneri szerepre szánják, annak az ízlésnél lehetnek súlyosabb kényszerei. Vas
István tudja ezt, de nem számol vele elég következetesen. Az olyan szerepekkel
sem, mint a Malreaux-é vagy a Krlezáé volt. Abban sém pontos, hogy hatalom és
írók közeledésének újabb története a népi írókkal kezdődött. Nem velük kezdődött,
s nem velük folytatódott. Zelk ilyen szerepére Vas István is utal, de említhetők az
Argonauták is, akikhez szintén barátság fűzte szerzőnket. Keszi Imrétől Trencsényi Waldapfelig, aztán Devecseri, Tolnai, Ortutay s a többiek politikai szerepe (igaz, nem Gömbös idejében), elég ok, hogy ezt a kérdést újragondoljuk.
Különben századunkban a politikával való társulás Adyék darabontságával kezdődött. Rájuk vall — vethetné ellenem Vas István, mert Adyt sem becsüli ma sem
jelentősége szerint. A belátás, hogy tényleg „gyönyörűen ordított", ha Juhász Ferenctől való, akkor is félrevezet. Kitűnő elemzések sokasága tanúsítja, hogy a kiemelkedő Ady-versek művészi átszervezettsége igen tökéletes, tehát beszéde nagyon
is artikulált.
Külön szemináriumot kívánnának a népi írókról szóló fejezetek. Megértésükben, megbecsülésükben Vas István kiválik nemzedéke urbánusai közül. Szövetségféle is összekapcsolta őt a Válasszal, s mert ezt a társulást kezdettől mérgező feszültségek veszélyeztették, tanúskodása kivételes jelentőségű. Ezért nézzük meglepetten, ha a maga 1935-ös levélsorozatát — melyet eltévelyedésként interpretál —
rövid úton az Űj Szellemi Front légköréből eredezteti. Nem lehetséges, hogy mindaz a termékenyítő hatás is belejátszott, ami Illyés Gyula, Németh László és mások
művei felől már előbb is érte? Aztán a Kisebbségben!
Tudjuk, hogy Németh
László leghibásabb, legszerencsétlenebb munkája, maga is annak tartotta, korrekcióját fölösen el is végezte. De ha igaz, hogy benne — rossz kontextusban és eltorzultan — olyan gondolatai is jelen vannak, amelyek rendszere sarkpontjai, s letisztult alakjuk ma is érvényes (márpedig így van), akkor aligha szerencsés létrejöttében a Babits ellen fenekedő coriolanusi dühnek ekkora jelentőséget tulajdonítani. (Fontos volt például a Szekfű Gyula szerepe is.) Vagy ha mégis, akkor legalább jelezni kellene, amit Vas István biztosan tud, hogy nem itt kezdődött Németh
László és Babits háborúja. Már a Tanút diszkvalifikáló Babits is kíméletlen volt.
Nem oktalanul s akkor is főpásztori méltósággal vívott, de nagy értéket vágott le,
s kegyetlenebbül, mintha rekedten átkozódott volna. Már csak ezért sem érdemes
túlbecsülni az eleganciát.
Ami pedig a könyv tévedéseit illeti, némelyikük nem is olyan képtelen, amilyennek Vas István látja. Megütközéseinek egy félreértés is oka lehet. Többször is
ámul, miként lehet Bessenyei, Katona, Csokonai lemaradásáról beszélni, mikor
jelenlétük, hatásuk ma (1935—38-ban) oly intenzív és nyilvánvaló. Németh László
azonban nem a XX. századi szerepükről beszél, hanem arról, ami belőlük saját
koruk közszellemébe, ízlésébe, szellemi szokásjogába, ma így mondanók: az értelmiség magatartásába ivódott. Ezt Németh László többször és világosan ki is fejti,
kivált, ahol a XVI—XVII. század erdélyi emlékiratairól beszél. Ebben az értelemben bizony saját korába nem épült be sem Csokonai, sem Berzsenyi, sem Katona.
S ha később igen, abból nem következett, hogy a „fejlődészavar" orvoslódott is.
Erről a zavarról különben sokan írtak, Ady is, Szekfű is a maga módján. S hogy
a Kazinczyék által megújított nyelvből alapízek és képességek maradtak ki, csak
Petőfi és Arany után látszódhat kis bajnak. Igaz lehet, hogy a latin irodalmat is
„csinálták", a görög mintájára, de szerves fejlődéséhez aztán minden megadatott,
57

így nem hasonlítható össze azzal, ami nálunk Kazinczy és Petőfi között történt.
— Hogy Vörösmartyt „kertelve bár", de „hígmagyarnak" minősítené Németh
László, ez is merő félreértés, ami nyomban megszűnik, ha a Nyugat első nemzedékének Vörösmarty-képére, mérlegére gondolunk. Az eposzok s a drámák szerzője
azon is — akár Németh Lászlónál — nagyon keveset nyom a Fogytán van napod
költőjéhez képest, akinek tépettsége és komorsága bizony „kimaradt" Jókai fénykorából.
És Arany! Számomra az a legmeglepőbb, hogy itt sem, a Kisebbségben
Aranyvázlatában sem ismeri fel Vas István az általa áhítattal övezett Babits szellemujját.
Ami Babitsnál sebzettség, elzárkózó, rejtőzködő, kényes szemérem, s ezért érdem is,
Németh Lászlónál öncsonkító félelem, mely a zsenialitást feladatok végzésére korlátozta. Mit hiányol Németh László? „Különösképpen ezt a költőt csak akkor érezzük otthon, azaz tehetségéhez méltónak, amikor Shakespeare-t vagy Aristophanest
fordít." Aki tudja, hogy az „eszményítő realizmussal" mi minden szorult ki a kor
költészetéből, Németh László hiányérzetét nem érezheti képtelenségnek. Még azt
sem, hogy ezt az önkorlátozó szemérmet azzal magyarázza, hogy a Világos utáni
fejlődésből Aranynak, kimaradt „a magyar nép természete". A shakespeare-i, az
aristophanesi, amire pedig volt szava is bizonyosan. így szükségképpen a baudelaire-i
is. Olyan tények ezek, melyekkel máig vívódik az Arany-irodalom. (Ha nem feszélyezne a filoszgátlás, még hozzátenném: ez az eszményítő realizmus is oka, hogy
Adyéknak mindent elölről s jobbára idegen minták szerint kellett kezdeni, s bennük a kor süket értelmisége nem ismert magára, s a magyarság vakon sodródott
Trianon katasztrófájába.)
Vas István megírja: egy idő után már figyelni sem tudta ezt a zseniális zsonglőrködést. Keserűsége jogos, de azért ha most könyve tiszta fennsíkjáról kíváncsibban szemlélte volna ezt a valóban tajtékos folyamot, észrevette volna, mért sorolja
be Németh László Csokonait a „mélymagyarok" közé. Az indoklást, melyet többször,
is számon kér, 1927 óta ismerhette (abban Ady szerepét is), de olvasható a Kisebbségben lapjain is. Más ott a Gyulai szerepe és minősítése is, mint ahogy Vas István
emlékezetébe rögződött. Idézem a Keményhez mért partnerek jellemzésének s u m máját: „Deák így sok tekintetben ugyanolyan elkérgesítője volt az ő eszméinek
(Keményről van szó. K. F.) a politikában, mint Gyulai az irodalomban. Az a mélyebb magyarság, mellyel ő egy ú j kort akart nyitni: két hibát ültetett-trónszékbe,
egy világbecsmérlő, urambátyámos tunyaságot az akadémián, s egy werbőczys jogászvakságot az országházán."
Sapienti sat — tehetném hozzá, de nem ily egyszerű a kérdés. A zavar, melyet
ezek a félreértések bennem okoznak, nem oszlatható el e korrekciók révén. Mert
nem az zavar, hogy Vas István kijelenti: „A Kisebbségben kivételes mélypont Németh László pályáján." Ezt Németh maga is így érezte, írta is. Hanem az, hogy
ennek a nagy kudarcnak belső logikája Vas István példái felől meg sem sejthető.
Hogy megütközései közben Németh László „zavarbaejtő zsenialitását", „megdöbbentően találó bekezdéseit", lapjait emlegeti, máshol „zseniális hadi lelemény"-ről, vil, lámgyors, elterelő hadmozdulatokról, bravúros cselekről, lesekről beszél, óhatatlanul
azt a benyomást kelti, mintha egy lángész alantas és ravasz ügyeskedéseiről volna
szó. Később fel is fedi ellenszenvét, ama véleményét, hogy Németh László eszméit
„mikrobáknak" tekinti, s ellenszerük csak a napfény lehet.
Azért okoz ez zavart, mert Vas István tud arról, hogy a Kisebbségben
több
gondolata tovább él Németh László műveiben. Igaz, végső elágazását előbb a Németh László lakásán bujkáló Zelk Zoltán esetében éri tetten (tehát a zsidóüldözésben), aztán az Utazásban, mondván: „ . . . a Kisebbségben meghökkentő gondolataitól, ha nem is egyenes, de következetes ú t vezetett a Szovjetunió elfogadásához —
nem is: tényeken alapuló tiszteletéhez."
Ennek az állomásnak minősítő motívuma az a belátás is, hogy Németh Lászlót
igazolta a történelem, Babitsot nem. Ugyanebben a kontextusban egyfelől az Utazás
sikere, másfelől a Kisebbségben
eszméinek mikrobákkal való azonosítása fogja
58

közre Németh László népszerűségének és időszerűségének elismerését. Akárhogy
olvasom is ezt az „elismerést", keserű fintort észlelek benne. Hogy Németh „továbbjött", Babits meg nem, ez Némethre vet árnyékot. Hiszen az életmű mélypontját jelző műről van szó, s ha még az is népszerűbb, mint a makulátlan Babits,
mit ér a mi mértékünk, ízlésünk, történelmi ösztönünk? Talán világos, hogy itt
már nemcsák Németh László egy szerencsétlen könyvének megítéléséről van szó,
hanem jelenbeli szerepének egészéről, s persze a szóban forgó regény hiteléről is.
Könnyű volna a dolgunk, ha csak a kelet-európai népekkel való „tejtestvériség"
gondolata s Budapest elmagyarosodásának sejtelme került volna át a Kisebbségben
fejezeteiből Németh László más műveibe, s a jelenbe. Átkerült sok más gondolat is.
Eszményei, vonatkozási pontjai korábban is Szenei Molnárék, az erdélyi emlékírók,
Csokonai, Berzsenyi, Széchenyi, Kemény, Ady, Móricz, Bartók voltak. (Vas kétségeire: mennyire ismerhette Németh Bartókot, Fodor András már megadta a választ. Tiszatáj, 1981. 4.) A tágabb körben a Kalevala, Sophokles, Dante, Shakespeare, Rousseau, Baudelaire, Dosztojevszkij, Tolsztoj, Proust. Ami a
Kisebbségben
lapjain „mélymagyarság", előbb és később az emberiség meleg rétegeit őrző, s korszerű módszerrel földolgozó gazdagság. A „nagy Utazás" Karádi tanár ura Tolsztoj,
Dosztojevszkij, Csehov népéhez, egy kultúrához is utazott. A politikában mindig is
az volt a mértéke, hogy milyen erős benne a felelősség, s milyen éber a helyzettudat, milyen a történelmi kultúra, amely fedezi, irányítja. Kemény közelebb állt
hozzá, mint Kossuth, de a kiegyezést tragikus útvesztőnek tekintette. Olyan alkunak, mely lezüllesztette a. nemzetet. Elgondolkodtató, hogy ebben — tudniillik, hogy a
zsákmány asszimilált — milyen közel áll Lukács Györgyhöz, aki az asszimiláció
magyarázatában abból indul ki: milyen volt az uralkodó osztály, amelyhez az ú j
polgárság hasonulni igyekezett.
Találhatnánk még szálakat, melyek ezt a könyvet a mű egészéhez kötik, és
még az sem mondható, hogy a Kisebbségben
összefüggéseiben minden gondolat
eltorzul. Ha apológiát írnánk, a legkényesebb pontokon is találnánk argumentumot.
Hogy Váradon is az ottani magyar zsidóság állt Ady mögött — mint Vas István
írja —, a Kisebbségben szerzője nagyon jól tudja: „Mindez pedig abban az időben
történt vagy kezdődik, amikor zsidók és magyarok jobbjai szoros szövetségben éltek." A vádra, hogy a f a j t avatja mértékké, s „őrült kertész"-ként csonkig metszi
vissza az ágakat, még el sem hangzottak, ezt válaszolhatta volna: „Előlük elzárkózni, őket kizárni: épp a szellemben visszataszító kicsinyes nyomozgatásokat kíván. ( . . . ) Mi a jött-magyart is elfogadtuk, ha jó tulajdonságaival akart hozzánk
állni." Ha Európát kérik rajta számon, idézhetnénk a művelődésre rest őstehetségekről írott megsemmisítő passzusát, a Gömbös és Berzsenyi rokonságát feltételező
„köznemesi vér" metaforája a következő lapon már minősítését is elnyeri.
Miként lehetséges, hogy Vas István ezeket az egyensúlyt alkotó, megszorító önkorrekciókat nem vette észre, s ha igen, azt hiszi, mindez a rosszra elszánt zseni
cseles zsonglőrködése. „Mérgezett lánglehelet"-ről, a „rohamszerűen kicsapó düh
hevességé"-ről beszél, máshol arról, hogy Csokonai esetében azért „Németh László
ízlése legyőzte Németh László eszméit és rögelveit". Később azt is elismeri, hogy
Németh László ezen a „mélyponton bámulatosan fölül tudott emelkedni".
A költészet és a tudomány lehetséges módszerei sokban különbözhetnek. A tudomány, ha ad magára s komolyan veszi a „felülemelkedés" tényét, azt fürkészi: mi
a titka? Mért hatottak meggyőzőbben, voltak tisztábbak Németh László alapgondolatai a Kisebbségben előtt és azután? Érdekelné a történelmi pillanat, a közeg,
ámely Németh Lászlót erre a hazárd kísérletre késztette; az író akkori helyzete,
vitái, kapcsolatai, a jövőről vallott elképzelései. S ha a könyv így is kiri az opusból, megnéznénk alapszavait, melyik mit jelentett akkor, mi különbség volt az író
s a kor zsurnalisztikájának szóhasználata között; az író kihívó vagy képtelen gondolatai szellemi rendszerében milyen összefüggésbe álltak: milyen erkölcsi kódex,
emberi minőségi. hegemóniája alá. estek? . Annyi az ismerős szám Németh László
59

eszmevilágának egyenletében, hogy az érthetetlent azok révén meggyőzően ki lehet
számítani.
Vas István azonban regényt írt, azt fürkészte, hogyan érintette őt a Kisebbségben. Nem kérhető tehát rajta számon a tudomány módszeressége. Még azt sem
kérdezzük, hogy az Űj Szellemi Front és Gömbös találkozóján olyan szép méltóságot tanúsító Móricz miért lett hamarosan Németh László leghívebb szövetségese, s miért tudott vele később Illyés is újra összefogni?
Nem kérdezzük, mert értjük őt. A sérelem, ami érte, élete értelmét, a magyarsággal való azonosulás hitét kezdte ki. A költők, a jobbak virtuális köztársaságában
kiküzdött helyét tette kétségessé. Milyen címen várhatnék el, hogy Németh László
motívumait, sorsa magasabb törvényeit is értse? A katarzisok összetevőiben a sorsok külön logikája s ezek végzetes működése fontos tényező. Vas István könyve is
azért katartikus, mert csalódása és megrendülése nem magyarázható szét, nem oldható fel. Hiába írja, hogy igazában nem is a könyv alaptételei, hanem ez meg az a
képtelensége döbbentette meg. Ez csak a módszer reflexe, honnan is emlékezne
ilyen pontosan az akkori olvasás folyamatára? Az a bizonyos, hogy „mérges lehelet" csapta meg a könyvből, s ez határozza meg a jelenséghez való egész viszonyát.
Elismeréseit is.
A kiábrándulás tehát nem magyarázható a képtelenségekkel, melyekre most
hivatkozik. Oka mélyebben rejlik, a könyv lényegi hibájában. Abban a meggyőződésben, hogy a magyarság önveszejtő történelmeért a könnyed, felszínes és felelőtlen szellemek a vétkesek, s ezek jobbára idegenek. Ez a meggyőződés, noha tények
is fedezték, épp a lényegében volt hamis. Erkölcsi, szellemi minőségeket úgy kezelt,
mintha azokat a származás determinálhatná, irodalmunk történetét úgy, m i n t h a az
1938-ban már sejthető nemzeti katasztrófát belőle eredeztetni lehetne. S közben a
„hígnak" talált jelenségek történeti funkcióját is ismerte, saját értéktudatával is
összhangba szeretett volna maradni. Ez nem sikerülhetett. Irodalmunk egymásra
utalt hajlamai között támasztott gyanút. Értékes és jóakaratú emberek sokaságát
sértette meg, Németh Lászlót pedig a maga kényes értékrendszerével állította
szembe. Ezért kényszerült annyi megszorításra, korrekcióra, egyensúlyozó kiegészítésre. Ezért nem lehet belőle hitelesen idézni, a részletei nem állnak meg, nem
demonstrálhatják a szerzőt. Amit Vas István zsonglőrködésnek vél, nem más, mint
az asszimiláció-disszimiláció riasztó tüneteiből elvont hamis koncepció és egy értékre érzékeny szellem összehangolódásának voluntarista kísérlete. Kétségbeesett és
menthetetlen kísérlet. Belejátszott ebbe persze a sebzett érzékenység is, de a cél
magasabb volt, hogysem indítékait a coriolanusi motivációra lehessen szűkíteni.
A tévedés is nagyobb lett és keservesebb a vereség. Kivált azzal, hogy a „jöttmagyarok" ezreit aztán megölték, s Németh László róluk mondott kemény, sokszor
igaztalan szavai e szörnyűségek összefüggéseibe kerültek. Egy Németh Lászlótól
idegen eseményrendszerbe. S így lettek részesei Németh sorsának. A rekedt hang,
a könyv zaklatott, lázas irama, leszámoló élessége, önveszélyes őszintesége b e n n ü n ket egy katasztrófa előtti monodráma kegyetlenségére emlékeztet. Konfesszió, mely az
istenre sincs tekintettel, csak arra, amit igazságnak, nemzete érdekében üdvösnek
hisz. Hiányzik belőle az a belátás is, hogy a jövőt azokkal kell csinálni, akikkel
élünk, s hogy az élet vonzása hatalmasabb lehet, mint a sokszor elképzelt m á r t í romságé. Vas István már tudja, hogy másként nem lehet, de az ő belátásából is
hiányzik e gondolattal való összebékülés érzése. Ami természetes: részese a
drámának.
A katarzisban jelen szokott lenni egy másik fontos tényező is. Az a kettős érzés, hogy ami a hősökkel történik, velünk is történhetne, de azért mégsem vagyunk
velük azonosak. Ami nekik végzetük, bennünket is fenyegető veszély, de látvány
is, aminek fölé kerülhetünk, ha átéljük, átértjük tragédiájukat. Ezért nézhetem én
Vas István kiábrándulását, igazait és tévedéseit is azzal a reménnyel, hogy a jobbak összefogása lehetséges. S ez az ő érdeme, mert arról győz meg, hogy amikor ez
nem sikerült, érték pusztult. Ezért is katartikus könyv a Mért vijjog a saskeselyű?
60

VEKERDI LÁSZLÓ

Filozófia a Házsongárd alól
Ötven éve született Bretter György.

Leplezetlen és leplezett egyéni és csoportos önzések egyre erőszakosabbra forduló világában, ahol általában az „aki bírja m a r j a " törvénye érvényesül csoporton
belül csakúgy, mint a csoportok közötti kegyetlen „struggle for life"-ban, ugyan
mit csinálhat közlésre s közösségre vágyó filozófus? Szétnéz, és — iskolát teremt
magának. Külön érthető és otthonos kisvilágot az egyre érthetetlenebb s embertelenebb nagyvilágban. Lehet, hogy ez az iskola olykor csupán két- vagy háromszemélyes, mint élete egyik szakában Marx Károlyé, vagy csinálhat a filozófus
magából is pártot magának, mint a Firenzéből száműzött Dante, vagy mint a
Horthy-Magyarországból Zengővárkonyba „emigrált" nagy magyar, Fülep. Bretter
tulajdonképpen szerencsésebb volt: csillogó eszű fiatalokat vonzott szétnéző tekintete, s hihetetlenül rövid idő, alig egy évtized alatt. Másként ugyanis nem lehetséges, évekre-évtizedekre elnyújtottan épp a vonzás lúgozódik ki a legigazibb s legáthatolóbb széttekintésből is; ilyenkor már — nagyon pontosan látta Németh
László — legfeljebb magányos „utolsó széttekintés" lehetséges. De Bretter széttekintése első; s így fiataljai a hajnal — bár úgylehet felhős és zimankós hajnal —
hihetetlen reményével tekinthettek széjjel a világban. Bretternek épp azért sikerülhetett fiatal gondolkozók kicsi csapatát vonni maga köré, mert megtalálta ezt a
titkot. Az iskola teremtés titkát? Vagy inkább a mítosz teremtését? Mondjuk inkább
Tamás Gáspár Miklós találó tanulmánycímével, hogy „A hihetetlen hadsereg" titkát. Mert minden igazi „iskola" (emlékezzünk csak szegény jó Apáczai iskolájáraiskoláira) lényege szerint és többféleképpen hihetetlen; tán épp ez állítja szembe
annyiszor különféle kézzelfogható és nagyon is hihető hadseregekkel. A hihető
hadseregek (afféle hatásos célratörő „killing teem"-ek) ugyanis „a cél szentesíti az
eszközt" jegyében módszeresen elembertelenítik, vezényszavakká és propagandává
(azaz vezényszavakból összetákolt tekintélyelvű álmondatokká) degradálják az emberiség legnagyobb adományát, a nyelvet; a hihetetlen hadsereg ellenben egyetlen
lehetséges fegyvereként forgatja és gondozza az emberi beszédet. „A demokratikus
mondat szerelmese" — jellemezte Bretter Györgyöt a Válogatott írások elé írt
Bevezetőjében Egyed Péter; és ez a viszony határozta meg valamilyen formában
fiatalabb társai — a szó igazi értelmében tanítványai — gondolkozását, mind. Ez a
viszony azonban három okból nagyon nehéz. A „szerelem" miatt, a „mondat" miatt,
s a „demokratikus" miatt. Egyed Péter Bevezetője éppen azért mintaszerű, mert
a hű tanítvány tisztánlátásával (belülről, de anélkül, hogy közben akár egy szóra
is bennfentessé „azonosulna") vázolja Bretter nehéz útját attól kezdve, hogy vállalta a humanizmus kihívását addig, míg megtanulta, hogyan használja a nyelvet
61

eszközként—olykor patetikus, olykor ironikus eszközként—a lehetséges (lehetséges?)
tapasztalat elvont és immanens formájának keresésében. A lehetséges tapasztalat ugyanis olykor és néhol csakis elvont formában kezelhető tényleges gyanánt, épp ebben a
(lehetetlen) tapasztalatban ismerte föl Bretter hely és kor előnyeit gondolkozása számára. Helyzettapasztalata, helyzettudata segítette mármost, hogy fölismerje: a nyelv csak
akkor használható a gondolkozás és a művészet kollektive releváns eszközeként,
ha a filozófus (vagy az író, vagy a költő, vagy a muzsikus, vagy egyszerűen a beszélő) a demokratikus mondat szerelmese. De mit jelent itt az, hogy „demokratikus"? Hogyan szerepelhet ez a — láthatóan, illetve látszólag — politikai kategória
filozófiai determinánsként? Először is úgy, hogy a „demokratikus" Bretternek se
nem politikai, se nem kategória. Valami más. De mi? Hát elsősorban: Más. De az,
hogy „Más", voltaképp nem állítás, hanem kérdés: miben más, illetve hogyan m á s ?
Elsősorban úgy, hogy minden teremtés, minden ú j Más-állapot; enélkül nincsen
születés, enélkül csak unos-untalan ismétlődés létezik és idólumokká rögzült szólamok terhe nehezedik a gondolkozásra. Más-állapot nélkül nincsen teremtő, t e h á t
releváns gondolkozás, másállapot nélkül csak reflexek zajlanak szakadatlanul, kiégett agykérgekben. A reflexek zakatolásában a Más parancsol megálljt; a Más
fölismerése nélkül nincsen értelmes — tehát gondolatot közvetítő — beszéd, és éppen a Más elismerése a demokrácia. A Más elismerése, de nem egyszerűen „egyenjogú"-ként, hanem az ÉN egyedüli érvényes meghatározójaként és feltételeként.
Saját ön-tudatom a másikban van lehorgonyozva; ez a „van" azonban nem „van",
hanem — hangsúlyozza annyiszor élte vége felé Bretter — „kell". Éppen ez a dologban a hallatlanul nehéz, mert az évmilliós reflexekben zajló idegműködés m i n d untalan pillanatnyi idegingerületekből összegeződő életérzést kíván ÉN-ként azonosítani, s az így megélt ön-érdeket az egész környező világra, amennyire lehetséges,
reáerőltetni. Itt keresendők valahol „fogadatlan tanítványa", Molnár Gusztáv ú j
küszöbökön átlépő távlatos társadalomelméletének forrásai, s ez önmagában eléggé
demonstrálja Bretter gondolatainak értékét s relevanciáját. A mi szempontunkból
azonban most az a legfontosabb, hogy a humanizmus kihívására Bretter éppen azzal
válaszolt, hogy fölismerte és föltárta az ÉN világra kényszerítésének képtelenségét.
Eredendő észellenességét.
Ész és emberség kölcsönös egymásmeghatározását firtatják a hatvanas évek
második felében-fordulóján keletkezett filozófiai esszéi, többnyire mítosz-újraértelmezések formájában. Voltaképpen már ezeknek a mítosz-újraértelmezéseknek a
lehetősége is alapvető nyelvi fölismerésre alapult, amit Bretter „fogadott tanítványa", Ágoston Vilmos fogalmazott meg legvilágosabban: „A sor nem úgy alakult
ki, mint azt Wellek—Warren irodalomelméletében olvashatjuk: kép, metafora,
szimbólum, mítosz; hanem éppen fordítva, először volt a formához szorosan k a p csolódó cselekmény (hős) és a mítosz, csak ez válhatott szimbólummá, képpé vagy
metaforává." Így közvetlenül ehhez az „először volt"-hoz kapcsolódva elkerülhetők
későbbi megcsontosodott szimbólumok, képek és metaforák, s a mítoszból kibontható „a formához szorosan kapcsolódó cselekmény (hős) »mai relevanciája«". Egyed
Péter Bevezetőjében fordulópontként megjelölt 1967-es Ikarosz-esszéjében Bretter
a szabadságra törő, alkotó ember szokásos szimbóluma helyett ezért emeli ki a mítoszból a cselekvést logikai szükségszerűséggel meghatározó választást: a választásból következő tett teremti meg a szubjektumot, az alany a cselekményben megvalósuló választás lehetősége. „Ikarosz nem a nap, a fény, a tisztaság Robinsonja.
Ember, bizonyára homályos és talán tisztátalan vágyakkal. Bizonytalan sejtelmekkel
teleitatott kamasz: de abban a pillanatban képes volt az ember igazi lehetőségeinek
értelmében cselekedni, nem úgy, mint máskor, amikor felülkerekednek a buzgón
takargatott ferdülések és ficamba görbed a t e t t . . . Ikarosz kitört a labirintusokból
•és így megfejtette a filozófiai antropológia egyik sarkalatos problémáját: elsődlegesnek minősítette a tettet az életérzéshez viszonyítva, és a lemondás kifinomult
jelzői helyett ismét uralomra juttatta a cselekvést." Ámde ez a választás lehetőségére alapuló cselekvés cseppet sem hasonlít semmiféle „im Anfang war der Tat"szerű goethei tettkultuszra; Bretter tudja jól, hogy a tett halála nem az okoskodás,
62

hanem a — tett. Erről szól revelatív Laokoón-újraértelmezése: „a tettnek irányt
kell szabni, különben a tett önmagát falja fel, saját lehetőségeit is elpusztítja.
Laokoón tudta, hogy a tett a cselekvés halála is lehet. . . . Laokoón bölcs volt, tudjuk, de pap volt, csak saját maga papja. Aki nem lát túl önmagán, az csak saját
maga papja, aki benne ragad a tunya tehetetlenségben, az csak saját maga szolgája, még akkor is, sőt még inkább akkor, ha tunyaságát mások szolgálatába állítja, a mások parancsára tunya. Tusájában ráébredt tévedésére. Szemében már ott
volt a lázadó óriás, áldozatában pedig a megbánás. Nem azért, amit tett, hanem
azért, amit valamikor tehetett volna. Késő volt. A tengeri kígyó összeroppantotta,
és az istenek tapsoltak, és az emberek értetlenül bámultak. Késő volt. De halálával
mégis elkezdődött valami: az utolsó jelenet, a közömbösek büntetése — Trója pusztulása. Akik megmaradtak, emlékeznek Laokoón szemére. Ö maga példává nem
válhatott, de sugallt valamit a lehetséges példából: a tiszta tett lehetőségéből.
Az érzékeny emlékezők építeni kezdték az elpusztított várost. Kevéske eszközzel,
kevesen, de tisztán." A választás lehetőségével meghatározott cselekvés szükségképpen a felelősség kérdéséhez vezet: a felelősség a választás lehetőségének emberi
— és egyedül emberi — formája. De a választásnak csak a felelőssége egyéni, a
lehetőségét mindig közösség teremti meg s rejti, óhatatlanul. A választás: egy közösség vállalása. Erről szól a Kentaurok dilemmája, s erről — időbe és sorsba
átírtan — a Kronosz, a kegyetlen. „Tett és cselekvés között — vonja le a tanulságot a mitoszizáló esszékből Egyed Péter — az ellentmondás és a tagadás viszonya
is létezhet, a racionálisan megválasztott egyéni tettek azonban a közösség cselekvésének folyamatosságát biztosítják."
De mítoszok és parabolák nélkül, közvetlenül is elmondta Bretter a lényeget
Temetés Zsögödön című, 1968-ban írt, de csak évekkel későbben megjelent írásában. Es ez a későbbi megjelenés itt nem csupán a sajtó szeszélyeire utal: a Temetés Zsögödön jobban illik a késői Bretter-írások közé. Ha valami, hát ez az írás
jelzi a nagy fordulót Bretter gondolkozásában. De jobb, ha nem bolygatjuk a pályaképbe illő osztályozásokat, s a Temetést annak vesszük, ami: szemérmes és szerelmetes vallomásnak. Mert Bretter pályáján az a Temetés, ami Németh Lászlóén
a Bogárdi diófa és az Utolsó kísérlet belőle nőtt első két kötete, mint Sütő Andrásén az Anyám könnyű álmot ígér, mint Berzsenyién a Búcsúzás
Kemenesaljától.
Minden nagy gondolkozó — s nagy író, hisz nagy író csak nagy gondolkozó lehet —
szüntelenül keresi s újrahatározza a maga helyét a világban, de hogy meg is találja, ahhoz a lehetséges világok — különféle jelentésekkel terhes — özönéből ki
kell választania egyetlenegyet megmásíthatatlan vonatkozási rendszer gyanánt. így
választotta Descartes az ú j európai világgazdaság pezsgő centrumát, Amszterdamot,
Babits Mihály az esztergomi Előhegyet, Veres Péter a Hortobágy-mellyéki ridegparasztok világát, de ezt a választást jelzik Kant óraműpontos és mindörökké visszhangzó sétái is Königsberg utcáin. Mert a vonatkoztatási pont sokszor helyileg is
definiálható, de nem ez a lényeg. A lényeg a hazatalálás, a Haza-találás, az, hogy
a gondolkozó megtalálja s vállalja szellemi szülőföldjét. Még akkor is, ha ez a
szülőföld — mint Pascal esetében a Port Royal — kétségkívül korlát. E nélkül
ugyanis
Hív szívünk csendesebb intésit nem halljuk,
Az előttünk nyíló rózsát
letapodjuk,
Messzebb járnak
szemeink...
A szilaj vágyások gigászi harcait,
E bujdosó csillag ezer orkánjait
Bévont szemünk nem látja.
Hív szíve csendesebb intésit Pascal Port Royalban hallotta meg, Németh a
Mezőföld lankás tájain, Sütő Pusztakamaráson, Csoóri a zámolyi szőlőhegyen, Bretter a Csíki-medence hegyek közé zárt magosán. „Mostanában sokat gondolok
— kezdi az írást vagy vallomást — a székelyföldi kis népi gótikus templomokra:
várat emelni reménytelen volt a kis halmon, amelyre felépítették őket, így hát
63

ellenségeiket az ájtatosságban próbálták gyengének látni, s magukat ugyanabban
erősnek. Valószínűleg sem építőik, sem utódaik nem érezték át a hiábavalóság
kételyeit: bizalmukban van valami gyermeteg naivitás és persze elpusztíthatatlan életösztön is: mindenképpen az egymással való szolidaritás szükségességének hite." Álljunk meg itt egy szóra, mert kulcsmondathoz érkeztünk,
Bretter rokon érzésű baráti kört kerítő erejének úgy lehet kulcsszavához. A székelyföldi kicsi templomoktól megtanult összetartozást soha nem felejthette el. Élete
utolsó hónapjaiban, már halálos betegen, még akkor is a köréje — az önmagából
felépített gótikus templom köré — csapódott kicsi közösség gondjaira, sikereire,
eredményeire, útjára figyelt. Vitázott velük, ellenkezett, biztatott, segítette őket.
Ha szükségük volt valamire, ott volt. „A zsögödi templom gyakran zárva van
ugyan, de a kulcsot mindenki megtalálhatja a templomajtó melletti kereszt e célra
készült kis tartólapján: a hivő ember, ha szörnyű álmok gyötrik, akár éjjel is odatalál istene elé. Számára természetes az, hogy emberi problémáit átruházza rá, és
ezzel eleget tegyen a szolidaritás parancsának. . . . É templomok funkciójához t a r tozik a vidék népének védelmén kívül a vidék csalódásainak összegyűjtése is; a
szenvedések komor hombárja mindegyikük." Ámde nem holmi kegyes reménytelen
lemondásra intenek: „a templomok a szenvedések hiábavalóságát legalább annyira
sugallják, mint a reménykedését... A reménytelenség és a remény egyaránt méltatlan a munkás életből fakadó tanulsághoz. A Csíki-medence kegyetlenül hideg
színei is a reménytelenség hiábavalóságát hangsúlyozzák: aki lemond, az nem él;
a lemondás intellektuális luxus, az az ember, aki a földet kínozza, amellyel szinte
eggyé válik, nem tud lemondani: nincs miről lemondania. Éppen ezért van ezeknek
a templomoknak valami bájosan játékos jellegük is: becsapják Istent, elhitetik vele,
hogy legalább a reménytelenségben hisznek: noha metafizikai igényt fejeznek ki,
attól a néptől, amely ide hordozza bánatát, mi sem áll távolabb, mint a f á j d a l o m ban való tehetetlen elmerülés. Ez a nép minden bizonnyal többre becsüli az életet,
mintsem a metafizikai kínokat: az űr, a semmi érzése, úgy tetszik, elkerülte a
múltban is, a jelenben is. Az élethez való ragaszkodás olyan erős, hogy ez az évszázados vidék, amely gyakorlatilag elkerülte a jobbágysors mélységeit is, szinte
nem rendelkezik műemlékekkel templomain kívül. A jelen érzése mindig kiszorította a jövőbe vetett esztelen bizalmat."
Igen, a Párbeszéd a jelennel forrásvidékén j á r u n k ; kivált az 1973-ban megjelent kötet filozófiai absztrakciókat görgető esszéi — A nyelv és az erkölcs, Adalék egy hely- és egy időhatározó sajátosságaihoz, Hipotézis a nemzedékek
kettős
nyelvéről — erednek szemmel láthatóan Zsögödön. A nyelv és az erkölcs az együvétartozás és a megmaradás — az összetartozással lehetővé tett megmaradás —
tanulságait általánosítja filozófiává: „Én vagyok, a Veled való viszonyban vagyok,
létem csak adottság, de levésem a lényegem: másképp nem lehetek." A másikban
önmagamat s önmagamban a másikat megbecsülő együttérzés így lesz megkülönböztetés szükséglet. Egy viszony kifejezése: ez a viszony társadalmi. Ám a megkülönböztetés: „én vagyok, mert megkülönböztetem m a g a m . . . A megkülönböztetés szükséglet. Egy viszony kifejezése: ez a viszony társadalmi. Ám a megkülönböztetés:
erkölcsi mozzanat. Én és Te között egy viszony van. Ez a harmadik: a H a r madik. A társadalmiság. Nyelvi formában ez a viszony csak akkor jön létre,
ha magamra mutatok. Gesztusomban erkölcsi tény van: ebben a viszonyban kell
lennem. A viszony most cél: el kell érnem, hogy legyen a viszony, mert másképp
nem vagyok. De a »nem vagyok« abszurd kifejezés: ebben is cél van. Negatív formában: nem vagyok, ha nincs a Harmadik. De a Harmadik van, különben nem
lehet kimondani, hogy nem vagyok. A Harmadik: a viszony. Csak akkor van, ha
nyelv is van. Objektivitása egyelőre előírja, hogyan kell viselkednem, hogy ő, a
Harmadik realizálhassa önmagát, a viszonyt mint levést." A Harmadik: nyelv; akkor is, ha önmagára mutatásban — én vagyok — nyilvánul meg, mert a gesztus is
nyelv, és nyelv a gesztusok sorozata, akár a temetés Zsögödön. „A részvétnyilvánítók mormogásában nincs kiszámított világiasság, inkább némi zavar teszi befejezetlenné az elsuttogott mondatokat: valahogy nincs mit mondaniuk: mit is lehetne
64

mondani ott a ravatal előtt vagy a sírgödörnél, mit is lehetne mondani, ami ne
lenne banális. A leggyakrabban talán azt hallani: »Ha szüksége van valamire,
t u d j a . . . « Ezek az emberek a szolidaritás kifejezéseit keresgélik ott, a halott mellett, olyasmit, amiért Pollock kiált festményeiben: »Emberek, itt vagyok, szükségem
van rátok!« A népi gótikus templom bölcsessége az, hogy oda épült, ahol mindenki
elérheti, hogy nem magasodik fel elérhetetlenül, ott van, ahol mindenki egyformán
láthatja, ahol mindenkit egyaránt figyelmeztet emberi kötelességeire, a szolidaritásra." Igen, ebben a szolidaritásban gyökerezik a Harmadik, és a népi gótikus
templomok nyelve szükségképpen csupa demokratikus mondatokból áll. A megdöbbentő — pontossága, s nem meghökkentősége miatt megdöbbentő — utalás Pollockra
a demokratikus mondat alapvető szerkezeti tulajdonságát fejezi ki: elidegeníthetetlen univerzalitását. Mert az emberi kötelesség mindig egyetemes, a csoportérdekeket szolgáló zsarnokságok ellenben mindig úgy építkeznek, hogy kívül rekesszék
köreiken a Másikat, ahová mindenkit idegenként sorolnak, aki nem szó szerint az
ő nyelvüket beszéli. így persze hamarosan elveszítik saját nyelvüket is, és rövidesen
már csak kiüresedett szólamokban érintkeznek. Nincs többé nyelv, mint Harmadik,
s csak az önmagát határolni s meghatározni képtelen sok üres ÉN fúvódik mind
kövérebbre értelmetlen kozmikus disznóhólyag gyanánt, s végtére szétpukkanik, temetetlenül. Igaz, nyomban helyére ül az újabb, és terjed az életet szaggató semmi.
Ellenben Zsögödön a temetés is az élet folyamatosságát szolgálja. „Ezen a vidéken a halál is a permanencia jegyében zajlik le, akár az élet." Mert csakis ez a
permanencia garantálja a változást és a változás folyamatossága nélkül — a halált
is beleértve — nincsen élet. A permanencia élményében rejlő filozófiai tanulságokat
fejti ki az Adalék egy hely- és egy időhatározó sajátosságaihoz című esszé. Az eszszé alapgondolatai logikailag és nyelvfilozófiailag általánosabb szinten vissza fognak
térni a Vázlat a kijelentő mondat filozófiájához-ban,
Bretter 1975-ös összefoglalónak szánt befejezetlen tanulmányában, s tükrében most tisztábban látható az itt-ott
enigmatikusan ironikus Adalék lényege: a nyelv valóságkifejező funkciójának szükségképpeni s minduntalan konfliktusa deklarált kényszerek permanenciagyilkos változatlanságával. A nyelvben kifejeződő erkölcsi viszonyok ugyanis sohasem konfliktusmentesek, s a konfliktusok megoldásában a nyelv — ha hagyják s hallgatnak
reá — önkéntelenül az ember pártjára áll, s az „itt és mást" evidenciáját kínálja az
„itt és most" görcseinek enyhítésére. És ezzel már el is jutottunk a Hipotézis lényegéhez: a nyelvhasználat különbözőségeiben megnyilvánuló változatosság iránti feltétlen toleranciához. Feltétlen, mert — a Vázlat egyik alaptétele szerint — „a lehetséges alanyok száma mindig nagyobb a kimondható alanyokénál", a lehetséges világok szemantikájában eleve lehetlen és abszurd mindenféle totalitásigény. „Másképp: az egyetemes alany nem konstituálódhat, mert ebben át kellene vennie az
összes lehetséges alanyok intencionalitását, ami képtelenség. Ezért az egyetemes
alany mindig az egyetemes állítmánnyal való viszonyban létezik. De az egyetemes
állítmány intencionalitása szintén csak kvázi-konstituálódott intencionalitás: teljessé
csak akkor válhatna, ha az egyetemes alanyban megnyilvánulva az egyetemes
alany a cselekvés tárgyává változtathatná. De egyetemes alany nincs: a »VAN«
csupán helyettesíti, csupán alapozza a szerepet, de ezzel még nem hozza létre az
alany intencionalitását." De a cselekvésnek, a Cselekvésnek végül is jelentést kell
tulajdonítani, vagyis a „VAN"-t nem nyelvi formává kell általánosítani nyelvi eszközökkel, mert „a Cselekvés lehetőségébe és jelentésébe vetett hitre szükségük van
azoknak, akik amúgy is cselekszenek, hiszen mást nem tehetnek, ha fenn akarnak
maradni, márpedig az emberek élni akarnak, mert életük jobbára adottság ugyan,
de ennek fenntartását éppen az életet diktáló ösztönök kényszerítik rájuk". Csakhogy a reális cselekvés mindig meg nem valósult cselekvéseket feltételez, s „a meg
nem valósult jelenlétét viszont felfedezhetjük a megvalósult cselekvés mikéntjében,
abban tehát, ahogyan a cselekvés a tárgyat pontosan olyanná teszi, amilyen". A jelentés csak a lehetőségek közötti választásban konstituálódhat, a döntés lehetősége
nélkül az égvilágon minden jelenthet mindent, és semmi nem jelent semmit, mert
a dolgok éppen olyanságát végtére is a cselekvés intencionalitása teremti meg.
5 Tiszatáj

65

„A meg-nem-valósultságnak ez a típusa tehát a természetes dolgok sajátja, ha a
természetes dolgok az emberi cselekvés tárgyaként az objektum és az objektiváció
szigorú, tehát abszolút azonosságába mennek á t . . . Az alany intencionalitása, eleveadottsága és meg-nem-valósultsága a természetes mozgás lezárásából, az emberivé
levésből származik. . . . A természet tárgyainak objektivitása az intencionalitásban
emberivé válik, de az emberivé vált nyelvi kifejezésben már nincsen különbség a
reális és az elképzelt között." Szemléletesebben úgy is mondhatnók, hogy „a nyelv
a beszélő közösség intellektuális érzékszerve", fogalmazta meg nemsokára egy r a gyogóan világos, de a rejtélyeket meg nem kerülő könyvben Szilágyi N. Sándor.
Ez a Forrás-kötet, melyet a Kriterion 1978-ban jelentetett meg Világunk, a nyelv
címmel, stílusában tán elüt a Bretter-tanítványok többnyire könnyedségeikben sem
könnyen követhető megfogalmazásaitól, s jól járható utakat kínál nehezen megközelíthető csúcsokra, ámde ez a stílusbeli különbség nem takarhatja el a csúcsok
azonosságát. Mert Szilágyi N. Sándor már a hangok és a hangképzés jelenségeinek
számbavételénél is meggondolkoztató hasonlóságok és különbségek bretteri világába
kalauzolja az olvasót, aki csillagvilágok távlataitól kicsi szomszédos közösségek kölcsönhatásáig változtathatja nézőpontjait, míg fogalmat alkot magának, hogy a k ü lönböző nyelvek milyen hanganyagból, milyenféle elvek szerint építik fel szavaik
hangalakját. S ez a távlatos hangtani bevezetés csupán a jéghegy csúcsa, a nagy
erőt Szilágyi N. a dolgok és a hangalakok titokzatos viszonyának körüljárására
összpontosítja. Szó szerint körüljárására, mert ügyes hasonlatok és analógiák tömegével segít megmutatni a jelentés rejtélyeit, megmutatni s nem megmagyarázni,
hiszen Bretter jó tanítványául tudja jól, hogy a magyarázat többnyire a megértés
legfőbb akadálya. Így aztán az érzékelt világ közös állati melegéből az idegingerületekben létrejövő hasonlóságok lehetőségein át hajlékony evolúciós skálán vezetheti
rá az olvasót az elnevezés és a nevek rejtélyeire, s a nevek köré szőtt mágikus
praktikák bőséges ismertetésével figyelmeztet rá, hogy a titok itt szó szerint értendő. Nem is próbálja Szilágyi N. holmi szemiotikus zsonglőrként megfejteni, ő
inkább azt keresi, hogyan és mikor hull le — már ahol lehull — a nevekről a titok.
S így, miközben megismerjük, hogy a kifejezendő világ eredendően meglevő sajátos
viszonyai hogyan tükröződnek választások sorozatán át a nyelvben, látjuk egyúttal
azt is, „hogy a sajátos nyelvi szerkezetek, viszonyok hogyan vetülnek ki az ember
világára, olyannyira, hogy bizonyos értelemben nem is egy világról kell beszélnünk,
hanem a különböző nyelvekben kifejezett különböző világokról". A külön világok
azután megintcsak összetalálkoznak a mondatban, azaz a grammatikában; s mert
hát Szilágyi N. a maga módján, ha hangtanibban is, de ugyanúgy a demokratikus
• mondat szerelmese, akár Bretter, itt, az utazás végén, a legkülönfélébb nyelvekből
merített mondatpéldák után, ugyanúgy demonstrálódik az anyanyelv egzisztenciális
nélkülözhetetlensége, akár az első oldalakon a hangzók rendszerében. De most m á r
nem tér ki újra a nyelv és a nyelvhasználat társadalmi mélységekbe vezető megkülönböztetésére, erre az alapvető különbségre, amit háromlépcsős utazása második
lépésében, a jelentés titkainak tárgyalásakor oly részletesen és szemléletesen elemzett. Hisz a mondattal eljutottunk a filozófia küszöbére; a mondat nyelvhasználati
aspektusa, a mondat és a cselekvés szembesítése átvezet az ontológiába, óhatatlanul.
Épp ezt választotta saját területének később Bretter „második generációs" tanítványa Bréda Ferenc, de ez az ontológiai aspektus a kiindulás már Bretter idézett
nyelvi filozófiai alapvetésében is: „Azt mondhatnánk — írja a Vázlatban —, hogy
a mondatokon kívül ott van a cselekvés területe, a cselekvésben eldől a dolgok
realitásának, általában egzisztenciájának kérdése. A cselekvésben azonban csak bizonyos dolgok egzisztenciájára kapunk választ, azokéra, amelyekkel valamilyen viszonyunk van, más dolgok egzisztenciájának realitása vagy annak hiánya csupán
valószínűsíthető. Nincs olyan cselekvés, amely eldönthetné a sellő-egzisztencia realitását, legfeljebb azt mondhatjuk, hogy a sellő valószínűleg nem létezik. Mondhatjuk, noha a »sellő« alany eleve tartalmazza a »VAN«-t, vagyis az egzisztenciára
vonatkozó állítást. Ezek szerint a cselekvés nem ad egyértelmű választ a létezés
.mikéntjére, s ez a cselekvésben többé-kevésbé rejtélyes m a r a d . . . "
66

Első megközelítésben azt mondhatnók, hogy a Bretter-kör fő problémája éppen
ez a rejtély, vagy legalábbis ez a rejtély az egyre inkább más-másfelé tájékozódó
gondolkozók közt a fő elméleti kapocs. Vagy ahogyan Bretter néhányuk közös föllépése, a Szövegek és körülmények
elé szánt (s végül csak a Válogatott
írásokban
megjelent) bevezetésében megfogalmazta: „A vita az alternatívákért folyik, és
egyik vagy másik vélemény felsőbbsége másodrendű kérdés. Az alternatívák kibontása, a lehetséges logikai sorok feltárása nélkül a gondolat és a történelem csak
temető és önigazolás lehet. Küzdelem az alternatívákért: a fiatal kritikusnemzedék
ebben az eszményben keresi önmagát."
A Szövegek előtt végül megjelent írásában burkoltabban és körülményesebben
mondotta el ugyanezt, s néhány mondatban tömören jellemezte a szerzőket. Az öt
szerző — Ágoston Vilmos, Huszár Vilmos, Molnár Gusztáv, Szilágyi N. Sándor és
Tamás Gáspár Miklós — azóta nagyon különböző utat járt meg, olyikuk megett
tekintélyes és tekintélyt szerző munkásság. Ámde Bretter jellemzései lényegében
máig érvényesek, s ehhez előre kellett lássa útjukat, hiszen a Szövegekben
megjelent tanulmányaik többnyire csak oroszlánkörmöknek (vagy még annak se) nevezhetők ahhoz képest, ami utána következett. Milyen pontosan látja például, hogy
Ágoston Vilmos „következtetéseiben az idézetek struktúrájából indul ki, de egy
logikai láncszemet átugorva írja frappáns tőmondatait, ezzel kényszerítvén az általánosítás felé a gondolatot, amely különben a konkrétban keres kiutat a problémák
elől". Pedig akkor (1974) még csak töredéke jelent meg Ágoston Vilmos Humanizmus: ettől eddig? (1977) című kötetében közölt írásainak, s nem is a Bretter idézett állítását legfrappánsabban igazolók. De Bretter ezekből is meglátta a lényeget.
Mert Ágoston Vilmos csakugyan kerüli a kiutat, s kritikusként-recenzensként is
azokkal foglalkozik legszívesebben, akik hasonlóan cselekednek. Ez vonzza oly különböző emberekhez, mint Fábry, Méliusz, Nagy István, Németh, Babits, Szilágyi
Domokos, Csoóri, Szőcs Géza, Király László, Byron, Shelley, Keats, Kafka, Joyce
vagy éppen Bretter; a kiutakat kerülők társaságában érzi láthatóan otthonosan magát. Ezt a szellemi hazát j á r j a be vagy vázolja tulajdonképpen tanulmánykötete.
Ahogyan Brettert a demokratikus mondat szerelmeseként jellemeztük, úgy jellemezhetnénk Ágostont a demokratikus kritika szerelmeseként, mert mi a demokratikus kritika, ha nem a megalkuvások és kiutak következetes kerülése? Ágoston
Vilmos tanulmányai és recenziói megannyi útjelző táblák ezen a bajosan járható
úton. Hogy milyen bajosan, azt két, egymástól erősen különböző Joyce-tanulmánya
mutatja legszebben. De nem azért, mert a két írás között eltelt csaknem évtizednyi
időben megtanulta mérhetetlenül finomabban érteni, s értékelni Joyce-ot. Még csak
nem is azért, mert megnőtt íráskészségével a második tanulmányban meglepő és
frappáns vonatkozások hálójával közelít a nehezen érthető és enigmatikus szerzőhöz. Az út nehézségét elsősorban az mutatja, ahogyan a második tanulmányban
le mer számolni az első tetszetős és nyilván nagyon sokaknak kedves általánosításával, alapjában és általánosságban nyilván igaz, csak az adott helyzetben éppen
nem érvényes általánosításával. „Majdnem tíz évvel ezelőtt — írja az 1977-es tanulmányban — Darcy O'Brien The Conscience of James Joyce című könyvéről
írott cikkemben még én is kategorikusabban fogalmaztam: »Minden nemzetnek
elsősorban saját kultúráját kell ismernie és tovább fejlesztenie, ez léttörvény. Akit
megfosztanak nemzete hagyományaitól, az mindenképpen tragikus, abszurd helyzetbe kerül. Még ha olyan nagy író is, mint Joyce.« Azóta már sokkal árnyaltabbá
vált számomra ez a kérdés, önmagában a hagyomány nem menti meg az értelem
tragédiájától Joyce-ot, mint ahogy az irónia sem a hagyomány, hanem az abszurd
helyzet tagadása. Tehát Joyce akkor is abszurd helyzetbe kerül, ha következetesen
az ír hagyományok logikájával közeledik a művészet felé. Az ok a helyzet, nem a
hagyomány. Akkor, amikor a hagyományoknak nem tartalmuk, hanem csak érzelmi,
szektás hangulatuk van, akkor Joyce szabadságeszménye éppen a racionalitás miatt
sokkal humánusabb, még ha csak általánosságokhoz vezet, úgy is: »Nem vagyok
hajlandó tovább szolgálni azt, amiben már nem hiszek, nevezzék azt akár otthonomnak, hazámnak vagy az egyháznak, de hajlandó vagyok megkísérelni, hogyan
5*

67

tudnám az életnek vagy a művészetnek valamely ú t j á n - m ó d j á n a lehető legszabadabban és a legteljesebben kifejezni magamat, a védelmemre pedig nem használnék más fegyvert, mint az egyedülieket, amelyeknek használatát önmagamnak
engedélyezem: a csendet, a száműzetés maganyát és az agyafúrt értelmet.«" Ugyanezt nemrégiben a Kriterion szárhegyi írótáborozásán Ágoston a következőképpen
fogalmazta meg: „Amennyire hamis az az elképzelés, hogy a művészet hatalom,
épp annyira igaz, hogy az ostoba hatalomnak nincs művészete. A hatalomnak
szempontjai vannak. És attól függően, hogy mennyire totalitárius, annyira érvényesíti ezeket a szempontokat a művek értékelésében. A kultúra történetében a
hatalom kisajátíthatta, megvásárolhatta a művészetet, megkérdőjelezte a létét, de
nem ismerhette fel önálló értékét. Ezért vált szükségessé a manipulatív kritikus,
aki mindent megmagyarázott, felértékelt, sőt, ha a pillanatnyi érv úgy diktálta,
meg is kérdőjelezte a műalkotás létét és értelmét. Ezáltal a hatalom, megőrizve
a semlegesség látszatát, tökéletesen manipulálhatta a művészetet. A kritikusnak,
felismerve azt, hogy amikor az érvelés ideje hiányzik, a művészetek relatív autonómiája megszűnik, ha igazán a művészetek értékét keresi, akkor a szellemi és
művészi nyitottságot, a műalkotások többszólamúságában a művészet szabadságát
kell védenie, és mindent értékelnie, ami önálló alakú, nem sematizálható, a kultúra
össztörténetében egyedülálló műalkotás. A tét tehát nem volt kevés: a művészetek
kisajátítása és többszólamúságának megszüntetése, vagy vállalni azt, hogy minden
egyes mű külön világ, független, nem azonosítható semmilyen sematikus kánon szerint. Ezért századunkban évezredes kánonok hulltak össze, ú j esztétikai, elméleti
rendszerek keletkeztek, amelyek újabb hiányt szültek." A kritikus — és általában
a gondolkozó — hazája: az érvelés ideje. S ha még vagy már nincsen itt? Valódi
vagy eszmei emigrációban küzdhet érte, mint Joyce vagy nálunk Fülep. Nos hát
éppen eddig: Zsögödtől az érvelés idejéig terjed a Bretter-kör szellemi hazája.
Részletes bemutatásukra külön tanulmány kellene, tanulmányok illenének. Helyettük itt jobban megteszi Balla Zsófia pontos — meghatóan pontos — helyzetjelentése:
„Géza ezt úgy írná: »Egek!
azt gondoltam, délután átmegyek
Bretter Gyurihoz«,
át is mentem
egy lefele fordított sírkerten
s rátaláltam. Felöltőben, fa alatt
kuporgott, körülötte egy csapat
varjú, tanítvány, kolduló barát,
mind egyetlen s igaz. Gyurin a kabát
olyan bő volt, hogy sírni kellett.
Gazsi most ott állt Guszti mellett,
hátrább haragos Sándorok.
S a Házsongárdban sátorok,
gyors-győzők, laci-konyhák körbe,
körhinták vártak a népre,
ószövetségi vigasság.
Ez már
a feltámadás?
— ennyit sikerült
kinyögnie egy holtsápadt kőnek.
Még láttam, ahogy betűi
mohásan égve összenőnek."

Megindul — vigyázz —
mint gazdátlan motor
fogózz
mert elsodor

De akik itt maradtunk, emlékezünk Laokoón szemére. „Mert a mítosz nem
enged el: csak áttetszővé változik. Fogva tart anélkül, hogy el tudná m á r hitetni
veled: benne szabad vagy."
68

DEMÉNY JÁNOS

Egy Bartók-kutató műhelyéből
ni.
KODÁLY-LEVÉL
Semmi sem természetesebb, mint az, hogy egy Bartók-kutató műhelyéből Kodály-levél is előkerül.
Bartók és Kodály a magyar zenetörténet két kor- és sorstárs géniusza, a hazai
zeneélet ikercsillaga. Vikár Béla magyar dioskuroknak nevezte őket, igaza volt.
Az európai művelődéstörténet két legtalányosabb alakja, barátságuk története még
feldolgozásra vár.
Denijs Dille mondotta róluk húsz esztendővel ezelőtt: „ . . . Ugyanarra az eszményre törekedve, egymást kiegészítve, egészen ritka kölcsönös megértéssel, páratlan kitartással és nem mindennapi géniusszal" törtek a cél felé. Hozzátette azonban:
a dolog még nem eléggé érett; mert ahhoz, hogy ezt komoly tanulmány
tárgyává tegyük, sokkal több adatra, több bizonyító anyagra van szükség... Ez a
munka — folytatta a belga professzor — egy fiatal kutatóra vár, aki remélhetőleg
magyar lesz. Mert csakis egyes magyar jellegzetességek és magyar események elmélyült ismerete teszi majd lehetővé azt, hogy a Bartók—Kodály-kapcsolat jelentőségét és sokoldalúságát fel lehessen t á r n i . . . "
E szavakból sok minden kiderül, legfőbb tanúságtételük azonban ez: ha jól
sáfárkodunk az egyik örökségével, a másik örökét is óhatatlanul megidézzük. Életrajzi megoldásokhoz is közelebb jutunk.
*

A Bartók-levelek gyűjtésének több mint harmincéves múltja van, tele a kutatás
szorongató izgalmaival, de fényes eredményekkel is, nagy feloldódásokkal.
Kodály leveleiből mindeddig egyetlen kötetet sem mutathatunk fel.
E paradox helyzet magyarázata részben a két mester különbözőképpen szakadó
életfonala: Kodály több mint húsz évvel élte túl barátját. Bartók 1945. szeptember
26-án halt meg, Kodály 1967. március 6-án. Jóval később indulhatott meg a kutatás.
Kodály leveleinek gyűjtése inkább egy csendes korallsziget építésének jegyében indult, annak minden előnyével, de hátrányával is. Nem jelentkezett olyan
robbanással, mint Bartóknál, hiányoztak azok a dokumentumok is, amelyek láncreakciót idéztek volna elő — előmozdítván ezzel a gyűjtés további menetét, kiterjesztésének alkalmát.
Rendkívüli jelentősége van annak, hogy Legény Dezső és Eősze László két
kötetre való több száz levél összeállításával Kodály-levelek kiadását készíti elő.
Ezek a levelek, megjelenésükkor, nemcsak a Kodály-kutatást mozdítják elő, hanem
a Bartók-kutatást is segítik, Bartók portréját ú j oldalról világítják meg.
Már a különböző Bartók-kötetek levelezési anyagának időrendi összeillesztése
is sok meglepetéssel szolgált; kiderült, hogy ezek a levelek gyakran egymást értelmezik, kiegészítik, korrigálják, így vált egyre teljesebbé és pontosabbá a Bartókról
alkotott kép. Hasonlóképpen interpretálhatja-kontrasztálhatja majd egy-egy Kodálylevél Bartók egy-egy levelét, esetenként meglepő felfedezésekre juthatunk!
*

Semmi sem természetesebb, mint az, hogy a Bartók-kutatás műhelyéből Kodály-dokumentum kerül elő. Az azonban valóban különös, hogy a Kodály-levelek
közt időrendben — legalábbis eddig — a „legelső" itt bukkan fel.
Legány Dezsőtől kapott szíves tájékoztatás szerint a készülő gyűjteményes ki69

adás első levelei a század elejéről valók. E szóban forgó levél azonban 1898. augusztus 31-én kelt, pillanatképet rögzít a tizenhat éves i f j ú érdeklődésének fordulójáról, valami rendkívül fontos mozzanatról életében, amiről eddig csak közvetett információink voltak; élményt adó bizonyosságunk, méghozzá ennyire időponthoz
rögzített azonban nem.
Címzettje (Tibor) ismeretlen, annyi azonban a levél szövegéből kideríthető,
hogy idősebb diáktársról lehet szó, aki Kodályt Katona József történeti tragédiájának (vagy valamilyen parafrázisának) megzenésítésére — betétmuzsika komponálására — ösztönzi, valamiféle együttműködést ajánl, más iskolába jár (más iskolában
működő fiatal tanár?), más önképzőkörben működik, talán a régi Bars megyei
Teplafőn...
A levél azt a pillanatot rögzíti, amikor a fiatal Kodály — nem az iskola, h a nem egy korban előtte járó, érettebb egyéniség ösztönzésére — a magyar irodalom
fontosságára döbben rá. És elhatározza, hogy belemélyed. Ebben a pillanatban születik meg a későbbi Eötvös-kollégista bölcsész, a magyar—német szakos egyetemi
hallgató, aki csakhamar egy kivételes műveltség hordozójává lesz.
Eősze László Kodály Zoltán élete és munkássága című könyvéből tudjuk, hogy
Kodály édesapja 1892 óta Nagyszombat vasúti állomásának legfőbb irányítója, főnöke volt, fia ekkor lépett — tízéves korában — az érseki főgimnáziumba, hogy
ott járja végig a középiskola akkor nyolcosztályos fokozatát. A levél írásakor m á r
elvégezte a hatodik osztályt és a következő tanév próbája előtt áll. Ekkor m á r
jelentős zeneszerzői sikerre tekint vissza a tizenhat éves ifjú. A gimnázium zenekara ez év (1898) februárjában előadta Kodály első zenekari művét, egy Nyitányt.
Tehetségére sokan felfigyeltek, a levél címzettje — Tibor — is erre alapítja terveit,
a zseniális fiatal muzsikusban keresi szövetségesét. A levél további figyelemre
méltó részlete Kodály érzékenysége az önképzőköri élet iránt, hasznos lenne most,
ha erről a működéséről már valamivel többet tudhatnánk.
*

A levél xeroxmásolata Molnár Antal levelesládájából került elő — a jeles
professzor szívességéből különböző egyéb levelekkel.
Sajnos, további adatok nincsenek birtokunkban. Azt sem tudjuk már, hogy közelebbről honnan származik ez a levél. Így a közléséért további köszönetet csak
egy ismeretlennek, élőnek vagy holtnak mondhatunk.
Nagyszombat, 1898. aug. 31.
Kedves Tibor!
Eszméjét kitűnőnek tartom. Bánk-bán — helyes! legyen tehát Bánk-bán.
Meg
is szereztem már és legközelebb lángoló buzgalommal fekszem majd neki.
Különben az idei tananyagomba tartozik, de amint buzgó tanáraimat
ismerem,
vagy nem, vagy pedig hiányosan fogjuk
tárgyalni.
Meg kell azonban vallanom, hogy bizonyos megszégyenülési
érzettel
olvastam
levelének azon részét, melyben kiemeli, hogy a magyar irodalom ismerete az első.
En pedig mostanáig meglehetősen
elhanyagoltam...
de majd igyekszem
pótolni.
Es most, elérkezett megint az iskolai év — tanuljunk tehát (!)... Jaj, olyan
kellemetlen lesz nekem az az utált iskolaport színi. Most óhajtom már, vajha ennek az évnek is harangoztak volna, olyan unalmas lesz az nekem!
Vigasztalódom
azonban, mindenkinek meg lévén a baja ...
Kérem tudassa majd egy kártyán az új czimét, ha már Tepláról
eltávozott.
Aztán pedig Bánk-bánnak! Reményem, hogy a kitűzött hónap elég lesz, aztán tárgyalhatunk.
Érdeklik önt az önképzőkör ügyei? Ha igen, arról is írok egyetmást, s ha önöknél is van, igen örülnék, hogyha ugyanazt tenné. Természetesen
nem azonnal. Nálunk csak szeptember vége felé szokás az alakuló gyűlést tartani, mely
rendesen
igen zajos. No de erre még ráérünk, addig is éljen boldogul.
Sok
üdvözlettel
Kodály
Zoltán
70

Illyés Gyula: Közügy
A verseskönyv, mely Illyés legújabb költeményeit tartalmazza, folytonosság és
újszerűség benyomását egyszerre kelti az olvasóban. A folytonosságét, mert az ú j
kötet benne gyökerezik az életmű logikájában: eszméi szervesen nőnek ki a nem
változó, önmagához hű költői magatartásból, s a vers most is „józan látomás" a
tolla nyomán, ráció és ihlet közös dolga, „csillag-ábrák, parabolák mértani közlendőjének" szenvedélyes-tárgyilagos megidézése. Az újszerűségét, mert élmény, fogalmazás mindig friss és eredeti: a több mint hat évtizedes fényes lírikusi múlt
nem köti merev dogmaként Illyés költészetét, egy pillanatra se csontosodik szerzőjében modorrá; költői intellektusa mintegy „szeizmográfszerűen" működik, éberen
és „nyitottan" ember és világ változásainak befogadására. Az önismétlő monotóniának még a lehetőségét is kizárja alkotói módszere: az emlékezet rozsdáit a jelen
idejű valóság fényesíti, élmény és emlék prousti dialektikája sohse jut azonos eredményre. Nem szokványos őszikéklíra az övé: az élet utáni sóvárgás, testetlen nosztalgia helyett — ha korlátozottabban is, mint korábban —, de maga az élet. A jelenlét, a cselekvés, a beleszólás igénye. A líra állandóságát sugallják Illyés verseskötetében a búvópatakszerűen itt is elő-előtűnő alapmetaforák is: az „út", a „harc",
a „kézfogások". Csakhogy ú j jelentésekkel bővülőn. Bizonyítón, hogy dinamikus
költészet eszközei.
Illyés lírájának egyik alapélménye és -motívuma az „út": a mozgás, a szárnyalás, a vágtatás, a partok felé való hajózás — leggyakoribb költői képei közé tartozik. (Németh László nem véletlenül jellemezte „kinetikus" költészetként.) Az „út":
tér és idő szabad dimenziója, egyszersmind virtuális fogalom is, mint „irány és
vigasz". Hiába lepi be a „meszesgödör-fehérségű" hó az ember hajlékát, szemgyönyörködtetőek az utak, amelyek kifelé és befelé vezetnek. Az „itt" és „most"
szűkös konkrétságóból általuk nyílnak meg a költő számára a tágasabb horizontok,
a vonzóbb és gazdagabb panorámák. A metafora jelképességén azonban a hittel a
tragikum is osztozik. Látszólag egyre romló arányban. „A szárnyalást, a madarat
a szél, a céltalan eszelte ki" — hangzik el a fájdalmas sorspanasz. Ritkuló eset,
hogy a költő „új Champollion" legyen, aki a jövő hieroglif nyelvtanának megfejtésén fáradozik, gyakoribb, hogy az időben visszafelé haladó utas. „Jövőnk helyett
a múlt szabad világom" — szólal meg benne a képzelet elégedetlenje. Szívesen
képzeli el magát a jelen Olümposzán a prehistorikumba leásó régész helyzetében.
Egyszer-egyszer még az antik boltív csodáján lelkesedik, hogy „mily vad erőt tett
léglakóvá az ötlet", sűrűbben tudja azonban magát hajótöröttnek, akinek csak a
Niagara előtt dobnak be mentőövet. Robinzonként hivője a messzeségnek és rabja
az óceánnak. Az „út" egyre inkább belső élménnyé válik: mint az öregedés lefelé
haladó szerpentinje, az önmagával való viaskodások terepe, az „utolsó út" melankóliája. Változik az utazó szerepe is: a „fölfedezőnek" az „idegenvezető" lép a helyébe, aki külföldieknek szemlélteti egy „indián töredék törzs" romokkal teli történelmét, pusztuló öntudatát, eltorzult, mert visszafojtott jogérzetét. A tragikum él71

ménye mégse gyöngíti a költő hitét, inkább erősíti. „Félvakon" még messzebbre
akar látni.
Illyés költészete — a forma klasszikus fegyelme alá fogottan is — csupa feszültség, nyugtalanság, konfliktusosság. Egyetlen állapot idegen csak tőle: a sztoikus beteltségé, a hedonikus megelégedettségé. Szüntelen „golyózáporban a sereg",
csaták, ostromok, ütközetek különféle színterein. Ha az útmetafora célok és megvalósulás összegezője, a harcmetafora a feloldatlan alternatíváké, a drámáé. Hol a
lélek szorítójában zajlik, „messze a közvilágítástól" — ilyenkor önvád a neve —, hol
pedig a „harc-dúlta test" valamely tartományában, betegségekkel, öregedéssel küszködve. A metafora bonyolult jelentésrétegződésébe történelmi és ontológiai érvényesség egyaránt beletartozik: jelképe egy nép önvédelmének s megmaradásáért,
jövőjéért folytatott küzdelmének, ugyanakkor Életerő és Pusztulás mérkőzése. A líra
ama pillanatot nagyítja ki belőle, amikor még kétséges e háború kimenetele, győzelem vagy vereség egyformán reális esély. Harc közben nincs pihenő, nincs fegyverszünet sem, hisz a szabadság, melynek nevében vívják, olyan, mint egy „jóllakhatatlan farkasanya" — telhetetlen mindent akaró, kompromisszumoktól visszariadó. Ha a küzdelem néha „játékharc" is, megrendezett „catch as catch can", a
könnyek és erőfeszítés valódiak. A költő fegyverként (a csodafegyverek korában)
még a csodát is beveti, Bartók evangéliumi alakját: „Csak ahogy elhagyván a p a r tot / lépett s nem süllyedt szennyek tengernyi sarába / a krisztus-tiszta lábú
Bartók. / S mind, aki bírta még, u t á n a . . . " A költő szablyája a toll. E szerepértelmezés tudatosítja számára a költő Zrínyivel való rokonságát. „Hullj pajzsnak holtan is megszabdalt honodra" — fogalmazza meg a régi Peroráció meghatóan szép
mai változatát. (Amint az Idegenvezetés is fölfogható parafrázisnak, az emlékezetes
Kölcsey-vers, a Zrínyi dala átképzeléses vallomásának.) A harcmetafora legfontosabb értelme tehát a költő igénybejelentése a cselekvő létre, a közgondok felelős
vállalására.
A „kézfogások" — a személyiség szűk határain túlhaladó lírai metafora. A Nyugat individuális költői szemléletét közösségi ars poeticával fölcserélni: valamikor a
húszas években generációs program volt. Az Illyés-líra azonban ma is humánus közegben, kapcsolatokban lélegzik: a „kézfogások" egyszerű emberi gesztusait „az ember emberre áhító hite" parancsolja. A Közügy mégis mintha a költő elmagányosodásának dokumentuma volna. Panaszolja, hogy a nemzedék elhalt mellőle, jó verseit már csak „csontkezű taps" méltathatja. Társak híján „kolumbusztalan óceánon"
hajózik, kifelé az időből, s így az ünnepek is kivesznek világából. A „túlélő" — m a gára maradva — egyre nyomasztóbb tehernek érzi adósságait, a reá nehezedő
„kötelezettség-súlyt". Sors- és önarcképe a fájdalom már-már Arany János-i mélységeire utal: „Egyes kalász tarlott tábla szélében / rengve a két kasza közel
szelében." A munka is csak rövid időre gyógyíthatja. A visszatarthatatlan „testvériség-szomj" ezért kielégülést keres: monológjait dialógusokká írja át, mivel t á r sakra lel a magyar költészet múltjában. Az Egy szüreti levélből Berzsenyi Levéltöredékére felel, A lápi tölgyes kiszáradása Ady versét, a Magyar fa sorsát idézi,
a Babits visszhangján az Osz és tavasz között szerzőjének alakját. Nem arról van
szó, hogy Illyés — játékos szeszélyből vagy kísérletező kedvtelésből — maszkokat
próbálgatna magára, hanem a rokonkereső, önsokszorozó „gyülekezeti ösztön" m ű ködéséről, konzekvenciáiról.
A Közügy olyan metszet, melyen az életmű egészét alakító törvényekre is r á
lehet ismerni. E teljességigény azonban nemcsak „metaforikusán" tükröződik, h a n e m
„tárgyszerűen" is: személyiség, közélet, lét egyre táguló köreiben.
Az embert, az alkotói én-t test és szerep gondjai gyötrik: betegség és öregség,
illetve eszméinek visszhangtalansága. A testet azonban — hiába pusztítja „a napi
önemberevésekben" a kannibál idő — gyógyítja a lélek. A költő vigaszt vesztve is
„égre löki a főt". „Bár halálos fagyban didereg a test, hogy fölgyúl a lélek" —
hangzik vallomása. Még a halálfélelem is élni segíti, s „fiatal-hitűvé" varázsolja
az öregkori verset. A szerep kudarcai alól viszont a „jövő-tudó" és „ítélő-bátor"
72

szó jelent feloldozást. A szó bölcsebb, mint az eszme: nemcsak azért, mert vénebben, restebben mozdul, „jog-, rend- és illemtudóbb", hanem mert a ráció gyöngeségét, a tapasztalat ellenkezését hittel képes megpótolni. A szót a dervis akkor is
elkiáltja, ha kevés a hivő, aki meghallgassa. „Szóértés hangja gyenge bár, de néma
nem leszek" — fogalmazza álláspontját Illyés ars poeticává.
Az önmaga felé forduló tekintetnél kontúrosabb a költői tudat „világarca".
A dilemmákra — mint a kötetcím is jelzi — „kívül a magyarázat". Illyés közgondolkodása sokkal több, mint publicisztikai érdeklődés. Ady a mintája, aki „élesztő
méreg, sarkalló adósság" a számára. Mindenekelőtt helyzettudat a könyörtelen
hitelesség szintjén. Felháborodás érdem és ítélet meg-megbomló történelmi arányán.
Népek „Izsák-sorsán", amikor bűntelenül és méltánytalanul vettetnek a XX. század
„korszerűsített máglyáira". Anyanyelvhasználat, emberi autonómia, rokoni együttélés korlátozásán, amely a jogszenvedő számára okkal cserélteti föl a közép-keleteurópai közös haza békés panorámáját a gyűlölet egy nép körül „izzó gyűrűjének"
riasztó látványával. Tragikus sorsképeken, ha kizökken az idő: „a sakál dalol s a
pacsirták vonítanak". Továbbá e közgondolkozás közérzet is, lélekállapot — alaktalan sejtéseket igazságokká kristályosító, az elnyűtt fogalmakat szüntelenül újra
definiáló szellemi érzékenység, a bajokra elixírt kereső nyugtalan katartikus vágy.
Aztán „házőrző" erkölcs; szándék és törekvés, hogy „legyen a vándornép tábortömör egész". Pesszimizmussá keseredne-komorulna Illyés nemzettudata? Ügy érzékelné, hogy végérvényesen elsodródott „Komp-Ország"? A magyarság egyre kevesebbek példájává: pusztán virtuális Magyarországgá szűkülne? Hibás feltételezés.
A költő szemléletében a nemzetsors nem annyira a végzetnek, a tőlünk független
erőknek, hanem az embernek, a közös akaratnak és cselekvésnek a függvénye.
„Ür-Űr": a kancsal rím is arra utal, hogy a Metafizika nem gazdája a Történelemnek. A Voluntas irányíthatja a Fatumot: a „Mohács-népnél" pontosabb metafora
a „Búvópatak-Ország". A nemzettudat lételméletté szélesedik.
Illyés „lírai ontológiájának" alapkérdése: mi az ember helye a létben, hogyan
egyeztethető össze sorsunkban törvény és akarat, szándék és történelem. Fölfogása
szerint kettős kötöttségben élünk, „vágynak s törvénynek foglyaként". A fogság
tudatosodása alkalmazkodás is, önmagunk természetéhez és a viszonyokhoz, felszabadulás is, értelmes tettekre: a cselekvő realizmus gondolata és igazolása. így válik
csak lehetővé számunkra, hogy szokványos mindennapjainkban heroikus pillanatokat is megélhessünk. Hisz ember és világ viszonya dinamikus: mi is „faljuk" a
világot, ő is „töltekezik" velünk. A történelem Illyés szemében nem pusztán tények
és eszmék halmaza, hanem emberi tapasztalatok, korhangulat meghatározta érzületek bonyolult szövődése is, cselekvések elevensége és összege. Nem ember nélküli,
hanem emberközpontú folyamat, a realitásokhoz igazodó cselekvés erkölcsével szabályozható.
Illyés ú j verseskönyve nemcsak a költő számára ajándék, „csoda-ráadás", hanem a magyar irodalomnak is. Minden során az élmény frissesége, a mesterség
műgondja, a művész varázslata. Sehol idegen anyag (ahogy Veres Péter mondaná:
fináncláb), egészében is, atomjaiban is tiszta líra. Olvastán tiszta örömet érzünk:
a klasszikus alkotás nemes arányai s a magasrendű humánum belé foglalt üzenete
egyaránt táplálják. (Szépirodalmi.)
GREZSA FERENC

73

\

Szavak, képek és látomások vonulása
VARGA IMRE: BOSZORKÁNYSZOMBAT
Varga Imre harmadik verseskötetét*, a Boszorkányszombatot
lapozgatom; verseit próbálom megközelíteni. Talán épp úgy, miként — jeles kívánságként — ő írja,
azaz „kimásolja" a Természetjárók
enciklopédiájából:
„A versekhez közelítve »ne viseljünk feltűnő, rikító színű öltözetet, távolítsunk
el magunktól mindent, ami a napsugarakat visszaveri... Ne vegyünk fel olyan öltözetet, amely suhog, vagy fűhöz, ágakhoz, kövekhez érve zizegő hangot ad. Mozdulataink legyenek h a n g t a l a n o k . . . Lehetőleg olyan helyekre lépjünk, ahol nincsenek
száraz ágak, amelyek lábunk alatt megreccsenhetnének. Hogyha mégis ilyen terepen kényszerülnénk átmenni, először lépjünk mindig lábujjhegyre, és csak azután
ereszkedjünk a talpunkra. Menet közben simuljunk a fák törzséhez és a sziklákhoz,
használjuk ki a fák árnyékát, a szél és az erdő zúgását, az esőcseppek kopogását,
a víz csörgedezését, a járművek z a j á t . . . A f á k ágai közül kitűnő kilátás nyílik
számunkra.«"
A zajban, szélzúgásban és szélárnyékban, esőkopogásban, a fák ágai között,
a levélrések között mire tekinthetünk, milyen képeket is őriz meg szemünk a kötet
átnézése után, arról szólnánk.
Kik jelennek meg előttünk, kik „hívódnak elő" a kötet lapjain? Boszorkák és
tündérek, angyalok (hol álarcban, hol tollúkat vesztve), kis és nagy ördögök, sámánok és varázslók, regősök és jövendőmondók, özvegy legények és szerelemre éhes
asszonyok, régvolt szeretők, a görög hitregék — legtöbbször szerelemtől — szenvedő hősei: Attis, a szépséges ifjú, aki „kovakővel tébolydában megcsonkítja m a gát", megfosztja magát férfiasságától; a római Diana, az örök szűz, a hajadon, és a
hajadonok kedvelője, és a görög Teiresas, a „nem szabad"-ot látó, vagy m á r csak
a vakon érző, mindent tudó: mindketten a némafilmre átköltött Hésziodosz-versben,
hol zene helyett — „a hóra" rácsapó rímként —, „vijjog a bóra". Megjelenik a nyitott szemmel alvó görög, Endümion, aki a versírás, az álomlátás titkairól árulkodik:
„Testében álom, s mása, a valóság,
ám egymásba dűl e két külön sziget,
ha pokol-mélyi földrázó golyózás
rogyasztja egybe az agyat és szívet;"
Megidéződik Haller János, Sárosi Árpád (Kassán élt költő, novellista, 1864—
1930; foglalkozására nézve rendőr tisztviselő, m a j d hírlapíró), a szerb Vasco Popa,
Gulácsy, a festő, s a száműzött Ovidius; Rousseau és Kazinczy, Forbáth Imre emléke, Szilágyi Domokos, a „drága Szisz kapitány", aki „elhajózott lám messzire",
ahol „Csak a semmi van ahonnan maga s a fájdalom üzenget nekünk"; Petőfi szel' lerne 1867-ben, amikor „ömlenek bőven cukros dallamok, / s feledve Kufstein és
Arad"; az 1950-es évjáratú Prométheusz (1. Varga Imre 1950-ben született Kisgyarmaton, érsekújvári járásban). A vers a hiányzó sziklát, az elszökött tüzet keresve,
az.„átszellemült időt" idézi, s a szálló versek saskeselyűit:
„ . •.. kimosta
a tűz alólam

elszökött

* Az előző kettő: Crusoe — szaltók (1975);
Jankó (1979) — népmese-feldolgozás.

74

a mámor

előlem

A medve

s
alászáll

alólam
kimarta
átszellemült
az idő
(1977), illetve

Sárkányölő

szállanak

a versek
szállnak

saskeselyűt
ó

testem

errefelé"

Megjelennek távolról — s távolban — többen is a gondolati párhuzamok, a szóhasználat, vagy egy-egy rím, kép hasonlósága révén: József Attila, Kormos István,
Juhász Ferenc, Nagy László, Áprily Lajos, Jékely Zoltán, Tőzsér Árpád, Illyés
Gyula, Babits Mihály, Nemes Nagy Ágnes, Weöres Sándor, Ady Endre, s mintha
Dante is feltűnne az egyik „vers partjánál".
Az Első elégia, az a vers, amely az Isteni színjáték, e nagy számvetés kezdetét idézi: az életútja felénél, nagy, sötét erdőbe, rengetegbe ért költő magára
„apadtságát", megremegését:
„Eltelt
a könnyebbik rész, hogy csak éltem.
Íme most az erdő falához értem;
idegenként bámulom magam."
A Második elégia is ezen a hangon szól, ahol „A vágy fonákról mutatja magát:
gyáva. / A rímszók is csillapultak: / agy — és ágy — kihűlt; / a lepedőráncokban
s agykérgem barázdáiban / morzsa, hamu, szótörmelék." Láttató, egy bronzszobor
súlyos fájdalmát éreztető képet fest itt önmagáról: „meghajolva bukom az esti
csöndbe". S ha ezt Moldovai Mihály deák énekének keserű soraként fogom fel, és
amolyan „állapotomat jelentem"-nek
mondom, akkor az utolsó három sort — a
kint és bent szép egymásra úsztatását — az „állapotunkat jelentem"-nek
is vélhetem :
„Minden magába
•felhő takarja
Árgus mindegyik

bámul,
szemét."

„Nem lehet addig szerencsétlen az ember, amíg egy rozsdás szeghez is hozzá tudja
gondolni az egész életét" — sodródnak felém Krúdy sorai, a Hét Bagolyból, amikor
a Harmadik Elégiát olvasom, amely az Ártatlanság Korának képzeteit idézi:
„S az öröm, egy rozsdás szög, különös forma paradicsom, félbevágott körtehegedű láttán mit éreztem, az az öröm visszatérhet-e még?" Nyomban döndül is rá
egy másik Vers (és valóság):
„Fönntartani
magam
elég egy apró
szalmaszál
Elég a szalmaszál
szó maga
Ha nincs fénye
az éjnek
terem
versemben
csillaga"
Látomás

és vallomás a Negyedik,

vízió az Ötödik elégia:

„angyal térdepel
mellemen
fehér tollait tépdesem
Halk zene zúg valahol
75

angyal öléből kel a hold
kavics perdül le torkodon"
„Hallatszik

az űr csobogása

Homok csurog a szájból
Csontváz iramlik
a holddal
országalmát
markolja erősen"
És itt lapozzunk újra vissza. Mert a kötet teli s teli van látomással, vízióval és
vallomással: Arnyékrianás,
Románc, Kerubok arca lehull, Inkvizíció,
Sarkutazás,
A térből kibukók című vers arra példa, hogyan lesz a látványból látomás, azaz a
valóság más dimenziója. Kik ezek a fekete, férges és félelmetes kutyák? Akik elvegyülve „a föld állatai közé" ott vonulnak, lopakodnak, rejteznek az ablakok alatt;
akik „ronggyá tépték az álmok szövetét", szétmarták „a lányok ölét", s a „trombiták nyakát egy pillantás alatt" átharapják?! Akik csattognak, vonítanak, tutulnak,
„vihognak pirosan"? A milyenek ők? mit tesznek ők? félelmetes felsorolása után
önmagunkat vallatva is kérdezzük: honnan ismerősek ők?! Álmunkból, látomásainkból? Onnan is. De sokkal inkább a valóságból. Ott vannak ők várátlanul és
hívatlanul mindenütt: utcákon, ablakok alatt, tavakban, folyókban, mezőkön.
A Komédiások vonulása a középkort idézi, a Teremtés megnyílt földön a f a metszet teremtett világ — világok! — és a születő test megjelenítése. A Kiűzetés
— a költő-festő Blake emlékét idéző vers — afféle profán evangéliumi
látomás.
Bizonyára nem véletlen Blake megidézése: angyalt és ördögöt mutató, a káoszt,
a jó és a rossz harcát idéző, ezen látomásit nagy erejű festményeken megjelenítő
festőt talán egyik rokonának, társának is vallja Varga Imre.
A Kékszakáll-legendát
(s annak a magyar Molnár Anna balladában megőrzött
emlékét) is eszünkbe juttatja két verse: az Éjjeli táncaim fölriadt költő látomását
rajzolja meg: „Akár egy belvárosi kávéház ruhatárában a szőrmebundák, télikabátok, lógnak szobám mennyezetéről szeretőim lábbal felakasztva."
Az özvegy legény megkísértése Ady modorában, a „Harc a Nagyúrral" h a n g j á n
groteszk megjelenítése a „nagy babiloni szajhá"-nak:
„Papagájom a díszpálmán,
kinek kék hasát fölvágtam,
belevarrva megölt
mátkám,
bátorodva
helyhészkedik,
forgatja már
testét-fejét:
„Máskor öld meg, Imrém, ezt is,
s ahogy amazt, varrd csak belém."
Ű j s régi Babilont és tornyot idézi a kötet két verse. Az Ű j babiloni toronyban
„förgeteg" összemos, összezavar jelent és múltat:
„fölszaggatva szántók közterek káros a nép káros
rézbőrűek, „rossz hazafi" divatok
statisztikái
odavan hé fiúk álmaink vetése
mert olyan idő jár remény
temetése
akik most töltik katonaéveiket öröm a borgőz
hatalmas hótölcsér Babilonnak
tornya
táncol tavaszunk közepén forogva"
A toronyépítő

jeleket

lát szép vallomás — látomás — a népről s a nyelvről:
„HAZÁM BARÁTOM ISTENEM MAGAM VAGYOK
a bölcs munkairányítók
lejártak
reggelente a partra s ők már látták a vízen

76

a

megtervezett csodánkat a tornyot
tükörképét azazhogy A nyelvünket a nyelvünket
használhatjuk-é
vagy bárki fia-borja
fejének
érthető mutogatósdi talán emberiesebb
de hiszen jelzések sora ez is
és így vélik a
bölcsek..."
„Védelmül magának az ki
emel önmaga tömlöcébe kerül
Holnap
megszököm és elindulok visszafelé s azt ki
torony-építeni
készül sietve
főutakon
el én eltanácsolom
Babonás erre a népség
azt mondom majd a folyó ó szent szarvasünő
átok van rajtunk a folyó
megfordulván
medrében
vissza folyik"
tornyot

Hasonló sorokat idéz „álomba szédülve" s „Az ubih genocídiumra emlékezve" az
Abháziai naplólap: „A napon heverészók álmosan nézték, hogy hajóra száll a nép,
s elindul a tengeren, kifele vonulva nyelvből és hazából."
A kötet egyik legszebb verse, az Olvasás közben az erdei tisztáson
elalszom,
az ezeregyéjszaka meséjének hangulatát (és valóságát) kelti életre s aranyozza be
„álom és ébrenlét közti ragyogás"-sal. A környező fák minaretté, a bokrok keleti
bazárt és árusokat mutató képpé változnak e ragyogásban s honnan elindult a vers,
végül visszatér az ott és az itt közti területre, a volt és a van közti tág-szűk
folyosóra:
„ ... oldódnak az égbe minarettek
feketén suttog a lomb ég és föld közt felhők
zászlaja csattog fénylik
fénylik a félhold
a müezzin imára szólít
de már szólnak a tücskök
zengnek a tücskök a fűben."
Mintegy párdarabja a fenti versnek az Egy erdei tornapályán 1978. október
3-án délelőtt. A hulló levelek között, az iharosban folyton fel s feltűnik egy arc,
s fénylik és lebeg. Apró képek rakódnak egymás mellé, szétesett képek tevődnek
— reménykedve — össze. Másutt megidéződik a „szoborcsonk-idő"; egy torzó „kataton ébredése", „torz mosolya" (Visszaváltozás); egy másik kőszobor pedig megelevenedik, s lesz lényeges a láthatatlan:
„Szürke, szürke
torzó —
hiányzó karjával
hegedül."
(Megéledt szobor)
Képet — s emléket — rajzol a kötetnek több verse: a Város szélben kimerevített
pillanatképek sora, a Gömöri tél s az ösz 1977 tájkép. Tájat, illetve tengert, tengeremléket idéz a Szecessziós kertek lobogó vöröse és zöldje, a Popa R. T. kalligrammája:
„A kert tengerzúgással
teli."
„s hallgatjuk
odabentről az élethűen
lefestett
tenger
mormolását"
77

Tengermélyi látomást idéz a Félálom; a tenger mélyén című vers, ahol is a szoba
a tenger: az ingek polipok, a hajkefe tengeri sün, gyűrt zokni virágállat, s tengeri
kígyó a fekete öv.
Ahol a képek meglazulnak (Végső; A képek meglazulnak),
ú j r a vízióvá „barnulnak a sárgák":
„halott madár szeme
a hold még figyel"
„s az ég kővé válva
a földre leroggyan"
A könyv átnézése után elővettem A medve alászáll című előző Varga I m r e kötetet. Egy háromsoros kis versnél álltam meg:
„Vigasztalan éj
Árva kicsi csillag
a cselló barna hasában"

(Álomból felriadva)

Valamikor ezt jegyeztem e vers mellé: önarckép. Találok-e hasonló verset, sort,
önarcképet festő sorokat a mostani kötetben? — tettem fel magamnak a kérdést.
Kettő ilyenre akadtam:
„szívedbe kék nyúl
invitál
teára s mazsolás kalácsra"
olvasom a Románc végén, s miért, miért nem, a költőre gondolok. Ugyancsak az
egyik költemény végéről — a maga leleményében is kitűnő Pályám
emlékezete
című vers végéről — való a következő négy sor:
„Hegyi réteken
és mészkedvelő
középhegységek
tölgyeseiben
élek (és halok)."
Ahogy a növény egyszerű „pályarajzára" rácsendül az itt (és ott) élni és halni vallomástevő, ódai sor, azt önvallomásnak hiszem, s az „ördögkarom" növényképében
látva látom magát a költőt.
Végül az egészről próbáljunk röviden szólni. A kötet elolvasása és újraolvasása
után valamilyen fanyar gyümölcsnek az ízét éreztem a számban. Különös zamatú
bor ízét, csettintésre valót. Képeit, vallomásait, álmait és álomlátásait ízesíti sokszor a versforma is. Talán beszélhetünk egy teremtett verstípusról is, s ezt a fenti
példák bőséggel illusztrálják: a szabad vers azon típusa lett „testhez álló forma",
ahol a központozás elmarad és a sorok úgy hajlanak, kanyarodnak, hogy a rímeket
folyton kerülik. Egy belső rend görgeti, kanyarítja a verssorokat, miközben kifelé
„szabálytalanságot" mutat. Hol ér véget egy mondat, egy gondolat; hol egy-egy
elrejtett rím?! Ezt vedd észre Te, olvasó! — mintha ezt mondaná.
S ha már fanyar ízt, különös aromát, rendhagyó formát idéztünk, tegyünk ide
a végére egy ilyen versrészietet. Befejezésként a „Tomi Ovidiuszban
— Ovidiusz
Tomiban?" című vers vallomását idézzük:
„Köveikhez, fáikhoz, hetéráikhoz semmi közöm. Határaimhoz semmi közöm.
A tülekvő utca s az agora más-világi nekem. Ami ott kívül törvény, itt benn szívet
pörgető hótölcsér, gyomromat maró láng. S a plebs? Hús-vér szobrok, s bennem az
ő bolyongó lelkeik, csöpp kísértetek, koponyám boltjától elsuhannak ágyékomig, s
máris visszafelé. Ami ott kint: Szeresd és tiszteld a cézárt, énbennem: Krssst
blanyavó bác-krrruppp." (Madách.)
MÓSER ZOLTÁN
78

Honnan — hová
OSZTOJKÁN BÉLA: HALAK A FEKETE CITERÁBAN
Az eredettudat, a „nem menekülhetsz" emberpróbáló súlyosságú élménye Osztojkán Béla eddigi verseinek — és epikus műveinek — karakteradó élménye: „Elúszó századok sírnak. — Hallom; / nincs tőlük éjjelem, és nincsen / nappalom:
visszajárnak a megkínzott / cigány férfiak. Kísértenek a tolvajjá / üldözött javasasszonyok. Purdék hegedülnek, / fekete szemeik, apró csillagocskák, cinkos / csábítással hívnak: járnék / vélük én is régi r ó k a t á n c o t . . . " — A hányatott cigánysors, a
természetadta szűkebb közösség iránti feltétlen elkötelezettség e kibontakozó lírikusi
világ legárnyaltabban kifejezett, csaknem alkotásról alkotásra újraköltött tartománya. Kedvszegő vagy lobogó indulatokat szító igazságtalanságok, nyomasztó mindennapi előítéletek, sejtetett csalódások és kudarcok, a beilleszkedés és önmegvalósítás történelmi-társadalmi meghatározottságú zavarai, a kifejlő tehetség fokozott
érzékenységű reakciói — mindezek szinte ellenállhatatlan kényszerítő erővel növelték a származáshoz való viszonyt a művészi reflexió állandó témájává. S persze:
feszítő erkölcsi kérdéssé egyben.
Osztojkán azonban tudja, hogy e viszony hív definiálása és méltó, tehát tartalmas eszmények, értékállítások által vezérelt alakítása elválaszthatatlanul — történelmi szükségszerűségként — összefügg a magyarsághoz, a nemzethez, sőt, az emberiséghez fűződő kapcsolat tisztázásával. Hitelesen, reprezentatív módon csak kölcsönös vonatkozásaik — korántsem ellentmondásmentes — rendszerében ragadhatok
meg. Az egyoldalúság itt menthetetlenül torz szélsőségekhez, csekélyebb hozadékú
ezoterikussághoz vagy az én örökségének, identitásának teljes feladásához visz. De az
sem lehet kétséges számunkra, hogy a paradigmatikus érvényű arányok föllelése
roppant nehéz feladat, távolról sem valamiféle spontán folyamat: önemésztő vívódások, konfliktusok, olykor bénító válságok kísérhetik — kísérik — a különféle
kötődések humánus, az értékek mind teljesebb befogadására és képviseletére orientált összhangjának kiküzdését. S ezen az úton mindig ott a tévedés veszélye, a megtorpanás lehetősége. Osztojkán kötete — legátfogóbb emberi tartalmaként, üzeneteként — e személyiségformáló, önálló hangú költővé érlelő küzdelem stációit örökíti meg. A gyötrelmes kudarcoktól, kételyektől, a rezignált lemondás gesztusaitól
a „mégis-morál" öntudatának felvillantásáig. Az időnként kísértő szeparatív törekvésektől a költészet egyetemesebb küldetésének vállalásáig.
De e komplexitáson belül kiemelt hangsúlyt mindenképp a különbözés élménye, a cigányközösség történelmi gyökerű specifikumának, vágyainak, reményeinek
és kifogyhatatlan panaszainak — ideologikusan is alátámasztott — képviselete szerez. Már a kötet nyitányának egyik jelentős, pozicionális nyomatékú költeményében
(Városban) az én eredete, a belőle levezethető magatartásjegyek sora válik a lírai
vallomás középponti motívumává. A konfesszió lefojtott, ironikussá alakított indulatosságát a vershelyzet indokolja: a költő egy tőle — pusztán a származás miatt —
idegenkedő lánynak idézi föl fogantató világát. E viszolygás pedig, érthető ellenakcióként, a különbözés tudatát erősíti. A mindvégig rendkívül szuggesztív képek
elsősprban a cigánylét megőrzött természetközelségét, elemi emberi viszonyainak
nyers közvetlenségét, az élet ősi törvényeinek determináló erejét emelik ki. S a
költő folyvást azt sugalmazza, hogy alkata, viselkedése, szemlélete, mely e rusztikus
környezetben formálódott, semmivel sem csekélyebb értékű, mint a város szellemierkölcsi klímazónájában nevelődött emberé. Csupán:
más...
A cigánysors keservei, megaláztatásai épp ezért mind hevesebb érzelmeket
mozgósítanak, mindenféle kiszolgáltatottság elleni radikális, néptribuni emelkedettségű tiltakozásra sarkallnak. De ugyanakkor — a „villámok feltámasztása" mel79

lett — magyarázatra, az előítéletek mélyebb okainak föltárására késztetnek: „Tolvaj
népnek üldözés a sorsa, csakhogy tolvajjá ./ meg az válik, kit tolvaj sorsa űz" (Villámok feltámasztásával).
Az itt rejlő és más versben is visszatérő gondolat, logika
— meglehet, szándéktalanul — Csokonai híres aufklérista költeményének (Az estve)
egyik alapvető társadalomkritikai tételét idézi föl: tolvajjá a „tolvaj világ" teszi a
kisemmizett embert. A történelmi és társadalmi körülmények, a szociális viszonyok
meghatározó jelentősége — kétségtelen tény. Az erkölcs szempontjából mégsem feltetlen érvényességű. Mert az egyének felelőssége — legalábbis teljességgel — sohasem hárítható át a társadalomra, a lehetőségek hiányára, a neveltetésre, tehát az
objektivitásra. Ha a föntebbi érvet kizárólagossá avatjuk, ha így a szociális helyzet
és a morális arculat között végzetszerű kauzalitást feltételezünk, akkor emberek
sorának legnegatívabb tetteire is maradéktalan erkölcsi feloldozást adhatnánk.
A „tolvaj sors" — ennyiben — senkinek sem nyújthat totális fölmentést. Ez azonban nem hatálytalaníthatja a társadalom nyilvánvaló felelősségét a perifériákra
kerültek iránt. S csupán kiegészítheti Osztojkán egyoldalú meggyőződésének igazságtartalmát.
A cigányság versről versre megidézett otthontalansága, emberhez gyakran méltatlan élete, különbözéséből származó hátrányossága, megpróbáltatásainak sokasága
a véle azonosulót, ha perspektívája szűkös, ha szemléletében elvakult, akkor könynyen űjabb — nem kevésbé hamis — előítéletek kialakítása felé is sodorhatja.
A merev elzárkózás, az értelmetlen, körvonalazhatatlan tartalmú gyűlölség, a p a r t talan magyarellenesség útjára viheti. E negatív esély ismeretében válhat igazán
példaadóvá Osztojkán emberi-művészi eszmélkedése, mely Ady Endrét és József
Attilát — az ő lírájuk értékösszegző tartalmának kivívott egyetemességét — tekinti
végső irányjelzőnek. Népének és önmagának e két költő tiszta eszményeinek jegyében kíván otthont teremteni, a beilleszkedésre való törekvéseit az ő magyarságideájuk vezérli. (Az elődökhöz fűződő eleven kapcsolatot kifejező versben viszont a
két költő művészi rangjára utaló minősítést — a herceg és báró — eredetisége
ellenére sem tartjuk szerencsésnek.) Innen szemlélve, aligha kétséges: a fejlődés
leghumánusabb alternatívája csak a cigány—magyar viszony ember-ember viszonynyá alakítása lehet. Legáltalánosabban: a nyugtalanító konfliktusokat, az egyenlőtlenség ma még sorjázó változatait, a kölcsönös előítéletek fenyegetését az embercsoportok emberi emancipációja szüntetheti meg.
„ . . . a vad népeket eltemetik. Fekete földet / szántanak rájuk és puszták szele
sző / szemfödelet nékik; elbomolnak alattuk / a pántlikás lobogók és kazal-frizuráikban / roskadnak össze a beszakított / férfikoponyák" — írja rezignálttá szelídített mély fájdalommal a költő, s szentenciózusakká keményített, feszesre komponált
sorait a história komor tanúságtétele hitelesítheti (Sámánbeszéd).
De ugyanakkor
tudnunk kell, hogy a totális, jeltelen pusztulás nem az egyedüli történelmi alternatíva: nem feledhető, semmiképp sem zárható ki — a vers képzetrendszeréhez idomuló kifejezéssel — a „megszelídülés" lehetősége sem. Van — teremthető — esély
a környező népek kikristályosodott rendjébe való beilleszkedésre, a távlatokat adó
integrációra. S a „vadság" — a „szelídséghez" hasonlóan — nem önmagában vett
feltétlen érték, nem eleve adott karakterminőség, nem örök meghatározottság, h a nem a változó történelmi körülmények terméke. Következésképp: pusztán a vadság
elveszítése nem történelmi méretű tragédia. A vad nép pusztulása viszont: igen.
Jóvátehetetlen tragédia — lenne. Ez azonban korántsem fátumszerű. A „vad nép"
pedig szelídülésének folyamatában megvédheti identitását, megszüntetve-megőrizheti
specifikus értékeit, ha a változás nemcsak külső kényszer, hanem reflektált belső
igény is egyben. De ez — természetesen — nem jelenti azt, hogy a fokozatos átalakulás konfliktusmentes, éterien derűs processzus: az ilyen metamorfózisok — kegyetlen vonzatukként — egyéni tragédiák sorozatához vezethetnek. A régi széthullását elpusztult remények, megtört életek kísérik. Elemi humánus szükséglet, az
együttérző lélek parancsa tehát a mementó, a siratóének.
Ez fejezi ki Osztojkán egyik viszonyát a cigányság sorsához. A másikat azon80

ban az értékválasztások irányította közösségi méretű integráció távlati reménye
alakítja.
A tudatos hazakeresés mellett a kötet szembeszökően koherens témavilágának
még két övezetét kell — legalább a közelítőleges teljesség nosztalgiájával — érintenünk: az anyaélmény megrendítő változatait és az affektív szerelem tág ihletkörét.
Mindkettő azzal mutat túl az intim emberi kapcsolatok köznapi, tradicionálisabb
jelentéstartományán, azáltal magasodik általánosabb sugallatokat rejtő valódi művészi élménnyé, hogy e mély és intenzív kötődések tartalma — a világkép szerves
részét alkotva — folyvást nagyobb szemléleti összefüggések rendszerébe illeszkedik.
Az édesanya többször megjelenített alakja — részvétkeltő törékenységével, néma
szenvedésével, gyötrő kiszolgáltatottságával — az elkötelezettséget erősíti, az eredettudatot táplálja. S a szülői örökséggel való érzelemdús számvetés a teljesebb önismeret forrása egyben (Mint a szívdobbanást,
Városban, Estére). A szerelem is
magán viseli — olykor szinte dacos elszántsággal hirdetetten — a származás, a vállalt különbözés stigmáját, mindenekelőtt az érzéki oldal természetességének gyakori,
harsány vitalitásé hangsúlyozásával. De nem hiányzik a spirituális rész sem: a szerelem istenné lényegítő, a mindennapokból kiszakító varázslatos hatalmának igézete, a lélek e kivételes ünnepének, hasonlíthatatlan emelkedettségének és játékossággal teli örömének kifejezése (például Legenda a szerelemről). A maradéktalan
harmónia rajza — ebben a versben, a helyzettudat szorongásait jelezve — az idill
fenyegetettségének fojtogató előérzetébe torkollik: „S noha szépek / voltunk, s talpunk alatt se mukkant hó / szemernyi se, agyaras vadászok emelték / miránk puskaporszagú gyámbotjaikat sorba." A szerelem, legátfogóbb dimenzióiban, a hazakeresés — az otthonteremtés — küzdelmes folyamatának, kudarcainak és ígéreteinek lényegi mozzanataként is értelmezhető. „Hazát és szerelmet keresek" — olvashatjuk a kötet címadó költeményében. Versek sora tanúskodik azonban arról, hogy
a személyiség ezen alaptörekvései mereven sohasem választhatók el egymástól.
Osztojkán kötetében szinte nyomát sem lelhetjük a fiatalabb költőknél gyakori
élményhiánynak, a saját hang feszült keresésére utaló kísérletezgetés szeszélyeinek,
az utánzó hajlamok jeleinek, a bizonytalanság változatainak. A laposan didaktikus
vagy a modorosan túlspekulált gondolatoknak. Versei érett költőre vallanak, akinek
autonóm stílusa, megszenvedett eszményvilága van. Olykor barokkosan indázó, öszszetett képeinek rendszere bonyolultabb élethelyzetek, ambivalens élmények, mitikus látomások árnyalt kifejezésére is méltó lehetőséget teremt. Persze, e líra sajátosságait — kikristályosított értékeit — vázlatosan összegezve, nem feledhetjük,
hogy Osztojkán a krisztusi korban levő nemzedékhez tartozik, műveit — noha most
jelentek meg először önálló gyűjteményben — korántsem az igazi pályakezdők (a
verselgető tizenévesek) alkotásaihoz kell viszonyítanunk. De kötetét — ezt tudván
is — jelentékeny teljesítményként, egy pályaszakasz élményadó és ígéretes szintéziseként tarthatjuk számon. (Szépirodalmi.)
BALOGH ERNŐ

6 Tiszatáj

81

Délibábjaim városa
MOCSÁR GÁBOR KÖNYVE

Mocsár Gábornak ez a negyedik könyve Debrecenről. Irt már a régi civitás r e n d hagyó történelmi küldetéséről a Szellem és századokban. Forradalmakhoz, szabadságharcokhoz való viszonyát ábrázolta két regénye, A város és a fejedelem és A gyémántper tablóin. Most ez az ú j könyve, a Délibábjaim városa, a maga históriai megalapozottságával azt bizonyítja, hogy néki még mindig van mondanivalója — n e m csak Debrecenről, hanem — Debrecennel. Mert az igaz, hogy Debrecen nemcsak egy
város a többi közt, de vele sok mindent el lehet mondani a jelen vidéki városfejlődésről is. De maradjunk csak Debrecennél.
Könyve címéről ki ne gondolna mindjárt Ady Délibáb-látomására? Ha ide délibábok bejöttek, mindig hoztak valami változást. Címerének főnixmadara szerint
viszont tüzekben újult. Tűz és délibáb: a debreceni változások jelképévé lett. De elmondhatjuk azt is, hogy a város valódi jellegén, értékőrző maradandóságán évszázadokon át egyik sem változtatott lényegesen. A főnixmadár mindig reménykedve
zuhant a tűzbe, és hamuja is őrizte egy ősi kultúra illatát. Debrecen Debrecen
maradt
írót, gyakorló szociográfust hogyne érdekelné a város jelenkori átformálódása.
Azok után különösen, hogy tizenkét évet távol, Szegeden töltött szülővárosától. Egy
forró pillanatában könyvet vállalt róla egy szociográfiai sorozatban. Az egykori Vénkertben kapott magának szállást, amely — mint neve is mutatja — évekkel ezelőtt a
belváros tüdeje volt. Most betontömbök emelkednek a helyén szorosan egymás mellett, mint a végükre állított gyufásdobozok. Egykettőre kitűnik, hogy a tízszintes szükségvárosrészben, ahol hirtelen hétezer ember ütött tanyát, sehol egy tenyérnyi zöld,
nyoma sincs a kertes városrész tegnapi hangulatának. Csupa fullasztó aritmia: az
emberek csetlenek-botlanak a mesterséges aszfalthuppanókon, meredek betonemelkedőkön. Itt egy darab Debrecen süllyedt el szédítő gyorsasággal, a tájtól idegen, végső
soron emberszerűtlen várostervezés következtében. — Hisz ez egy más Debrecen —
sóhajt fel megrendülten. — Hogy lehet erről könyvet írni? Azt hitte, maga ásta
verembe esett.
Nem ez történt, hanem az, ami minden igazi írónál történni szokott: a téma egyszerre föléje kerekedett a tervnek. Mint az eddig elmondottakból is kitűnik, a mondanivaló epikai medret kapott, és erős érzelmi hullámzást. Hiszen itt nem csupán
átformálódás történt. Felfedező útjai során arról kellett meggyőződnie, hogy a változások tüze és délibábja után a város ú j jelképe a markológép lett. A könyv burkolólapjára fotózott földmunkagép, amely acélfogait a Nagytemplom kettős tornyára tátja,
itt tépte fel a kétszintes, boltíves Telegdy kúriát. Ezt még Csokonai is látta. A régi
vár nyomvonalán, ahol Tinódi is megpihent egykor, most üres tér á s í t . . . Nos, ha
van itt valaki, akinek semmi se drága — neki szülővárosa Debrecen. Így hajlott el
a szociográfusi toll a szépirodalom felé. Lett belőle regény. Városregény, e m ű f a j
manapság eléggé hajlékony természete szerint.
Ez a jelenbe botló expozíció, Az erkélyről szemlélődve már fölveti a könyv alapgondolatát is. Az író a történelmi küldetésű kommunitás valós értékeinek továbbélése közepette szeretné láttatni a formálódó újat. Nem a múltat, hanem a jövőt.
Persze Debrecen nincs, s róla nem is lehet írni a historikum, az idő dimenziója nélkül. Mocsár elbeszélő tehetségével csak rendkívüli történelmi érzékenysége vetekszik,
így a téma írójára talált. Agyában már ott van a könyv ráépíthető szerkezeti váza is:
a Debrecenre zegzugos múltja folyamán rátapadt epitetonok. A „cívisváros", a „kálvinista Róma", a „szabadság őrvárosa", a „maradandóság városa". Népszerű és lemoshatatlan jelzők. Ám megkérdőjelezve is elébük kell állni: élnek-e és hogy festenek ma? Mi volt a tartalmuk valaha, van-e köztük továbbélhető? Hány gúnyát kinő
82

egy város, míg felnő, de sosem nőheti ki azt, ami ő maga. Az eidoszt, a megtartó
formát. A régi értékek pusztulása árán nem jöhet létre igazán új.
Hiába volt Debrecen kétszer is a forradalom fővárosa, rátapadt a „cívisség", a
többértelmű „maradandóság". Akárcsak Szegedre a „szegedi gondolat" címkéje,
amely sohasem volt igaz. Debrecen magatartásában a zárkózottságot s a mögött az
ellenzékiséget szimatolták, akik szerették mitizálni a városmodelleket. Mert nem
ismerték igazán a történelmét. Hogy évszázadokon egyedül állta a harcot, se király,
se szultán, se fejedelem alá nem tartozott, és egy kicsit hozzánőtt az önállóság, a
függetlenség élménye. Ma a „debreceniség" meglehetősen képlékeny fogalom. Ha
akarom van, h a nem akarom nincs. Különösen, ha megkerüljük, nem beszélünk
róla, de tovább gyanakszunk rá.
A Délibábjaim városa azért is érdekes könyv, mert arról is beszél, amiről nem
illik. De hasznos, sőt kötelesség. Régi féligazságokat bontogat ki csonthéjaikból. Valódi tartalmukat keresi. Az olykor igen kétes városjelzőket a história mérlegére dobja,
párhuzamba vonja, ellentétezi őket. Például mikor igazán cívisváros volt, akkor ez a
szó a polgári haladás értékfogalmát jelentette egy feudális országban. Cívis-étosz volt
a kollégiumban tanulni, külföldet járni. Sőt, egy angol utazó feljegyezte, hogy mikor
itt járt, minden rendű-rangú ember tudott írni, olvasni. A cívis jelző akkor torzult
el, mikor a város ipara lehanyatlott és elparasztosodott. Nem furcsa az is, hogy Kossuth a „szabadság őrvárosának" becézte, Petőfi ugyanakkor „szalonnaszagúnak"? Ady
„maradandóságosnak", és halála után hét évvel mégis itt alakították meg a szellemét
fenntartó, ébresztő Ady Társaságot. Lehetne tovább sorolni az ellentétes vonásokat,
hisz Csokonai óta nevezték „zsenit elnyomónak", száz esztendő múlva a falai közt
nevelkedő Szabó Lőrinc a „költők városának" dicsérte. Nincsen tehát debreceniség
csak úgy általában. Kétarcú város Debrecen.
Mocsár írói stílusára jellemző, hogy témáját az olvasói kíváncsiság szintjén
képes tartani. Óvakodik az egyszintű véleményezéstől, szereti ellentétezni a megközelített valóságot. Majd egymásnak ugratja a véleményeket, és tűnődve, magával
is vitázva gondoltatja tovább a kérdést. Színes, érdekes képet fest a kálvinizmusról. Történeti képződmény, amelynek gyökerei mélyre nyúlnak, virágát európai ájerek bontogatták, de sosem volt csupán teológiai kérdés. Nem volt egyeduralom sem:
egyházi és világi hatalom egyesültek benne. Magatartást szabályozó erő, fegyelem
volt a városi magisztrátus mellett vagy mögött. A felvilágosodással maga is kétarcúvá vált. Színes epikai elevenséggel szemlélteti ezt a kettősségét. Máig ható társadalmi realitásnak, szellemi tényezőnek tartja, vitázva ellenkező véleményekkel.
Űgy véljük, hogy a magyar kálvinizmusnak ezt a történelmi küldetéstudatát éppen
Ady élte át és fejezte ki legjellemzőbben: „Vagyok egy ágban szabadulás, béklyó, / Protestáló hit, s küldetéses vétó."
Ilyen, a ma számára kibontatlan, alig érintett kérdések szövevényébe nyúl Mocsár Gábor, vállalva akár a tévedés kockázatát. Persze némákkal vitatkozik, fontoskodókkal perel. Olyanokkal, akik „forradalmi állhatatosságukkal" periferikus jelenségeknek tartanak élő társadalmi képződményeket. Nem rögzít dolgokat, hanem
nyomoz és jelentést tesz. De a nemes hagyományokért, a továbbélhető értékekért
szenvedéllyel száll síkra.
Könyve főalakjául például Csokonait választja, aki a debreceniség szellemi arculatának máig kifejezője. Felháborodik, hogy ez az erdőn kószáló, kopott mentéjű
poéta még mindig nincs a helyén. Házát lebontják, szobrát odébb tolják. Űtban van.
Az iskolában lopni kell a hozzáillő óraszámot a pedagógusoknak. Egészen regényalakká színesedik, él, mozog, ott j ár-kel a félig lebontott Darabos utcán test- és
lélekközelben. Értesülünk még termetéről, pontos testméretéről is, ki tudja, milyen
föltáratlan, rejtett forrásokból.
A Hortobágy már nem Debrecen birtoka, de a városról mégsem lehet könyvet
írni a nagy Puszta nélkül. De lám, ez is historikum, mert zálogos, majd örökös birtoka volt a civitásnak ősidők óta. Ma már más a helyzet, a Nemzeti Park Európa
természeti kincse. Mindez rendben is volna, ha tisztázva lenne, hogy kié is a Hor6*

83

tobágy? Ügy egészében, és mit kellene vele csinálni. Tehát a kérdés, ami egy évszázada felmerült, voltaképpen ma sem dőlt el. Úgy mutatja be a Pusztát, mint az
ellentmondások földjét. Gigantomániás természetátalakítások kísérleti talaja egyrészt, másrészt őskelet ideszakadt sztyeppéje, amely délibábot álmodnék, h a engednék. Lovasnapokon, hídi vásárokon s egyéb alkalmakon ellepik a hazai és külföldi
turisták autócsordái. Üjraéled a hamis romantika, felüti fejét a giccs. Az író mégis
megtalálja igazi témáját, a tavak vidékén, a sorvadó pásztoréletben, mindenütt az
ember érdekli, hogy élnek itt az emberek. A puszta hosszabb távon elvégzi a maga
sorsát. A parkprogram szerint néki a legkönnyebb: visszaformálódni múlt századbeli képére. A Puszta puszta akar maradni.
Debrecen sosem volt csupáncsak ős Péterfia. Lényege szerint — s ez igazi specifikuma — mindig a természet és kultúra ölelkezése volt. Aki a történelmi városrész északi kapuján kilépett, már a Nagyerdőben sétálhatott, botanizálhatott. Nem
véletlenül íródott itt az első magyar Füvészkönyv — még a XVI. században. Annál
tragikusabb az a kép, amit Mocsár a pusztuló Nagyerdőről rajzol. A legszebb erdőrészeket irtotta ki a sok beépítés. A városkutak idetelepítése, az átgondolatlan vízgazdálkodás elszívta az évszázados tölgyek alól a vizet. A talajvízszint az utóbbi
évtizedekben oly mélyre húzódott, hogy a gyökerek már nem érik el. A Nagyerdő
sorsa a pusztulás.
A Töprengő barangolásokkal átfordul ez a szociográfikus városregény vallomásos életregénybe; törés nélkül, hisz egészét is átitatta ez a lágy, lírai hangnem.
Gyermekkori tájakra érkezik, az ákácos, semlyékes erdőspusztákra. Megenyhül, h a zaérkezett egy mélyvilágba. Talán itt éri el szociográfikus mélységeit is a táj, az
emberek megvallatásával. A Délibábjaim városa sokféle érzést, hangulatot, közérzetet rögzít és ébreszt fel. A tények logikája szerint pörlekedik is. De nem akar
szelet vetni. Fájó emlékek, bölcs derű színesítik igazmondásait. Felháborodásai
mind a szülővárosát szerető és kereső patriótáé. És ne feledkezzünk meg arról a
mosolyra indító iróniáról, ami egy kicsit alapeleme a könyvnek, s a m i t orvosi
tanácsként magáénak vall: „Minden feszültséget, ami benned van, ki kell írnod,
és mindjárt megkönnyebbülsz."
Mocsár Gábor könyve nagyobbára epikus m ű : bő marokkal szórja el benne
megíratlan novellamagvait, és mikor becsukjuk, látjuk, mennyi eleven emberrel találkoztunk benne. A Pótvizsgát épp ezért feleslegesnek ítéljük. Nem tartalmáért,
a szerkezeti kerekdedség miatt. Ügy gondoljuk, hogy ezt csípősebb, személyesebb
társadalmi éle csorbítása nélkül el lehetett volna helyezni a könyvben. Valahol
gyengéjeként említi „anekdotikus hajlamát", amely olykor a helyéről felejt ki valamit. A „most jut eszembe", de „gyerünk vissza", „no de folytassuk" csevegő, elidőző technikája kizökkent, tarkítja a mondanivalót. Más oldalról, valljuk meg, ez
az ő ereje is: a játékos logika, az indázó nyelvi képzelet. No és a stilizálatlan,
szinte magától ágazó szép magyar nyelv, amely a Délibábjaim városát is fölemeli.
(Magvető.)
KISS TAMÁS

84

Gion után az első
DUDÁS KÁROLY: JÁRTATÁS

Régebben olvastam már egy csinos novelláját a Hídban, aztán személyesen is
megismerkedhettünk a különös hangulatú kanizsai írótáborok egyikén. Jóízűeket
beszélgettünk az Aranyhal vendéglő sarokasztalánál, nótáztunk a Tisza-parti halászcsárda üvegezett gangján, bolondoztunk keskeny bekötőutakon rázkódó autóbuszon, amely falusi fölolvasásra vitt bennünket. Karcsi amolyan „belevaló" jó
cimbora, mértéktartóan vagány fiatalember.
Hogy író, azt éppen egy martonosi (vagy kispiaci) közös esten fedeztem föl.
A novella, amellyel itt a közönség elé állt, több volt sikeres kísérletnél: kész mű,
igazi író teremtette ú j világ tárult föl a hallgatóság előtt. Hogy nagy tehetségű, jó
író, azt nemrég megjelent (második) kötete egyértelműen bizonyítja. A Jártatás
novellái, riportjai, esszéi sokfelé tapogatózó, de határozott irányba törekvő szerző
különös figyelmet érdemlő munkái. (Ha a könyvnek vannak szépséghibái, semmiképp nem az ő számlájára írandók. Apró, de rendkívül bosszantó szedési, primitív
helyesírási hibák tarkítják az igényes szöveget. Mintha szerkesztő, korrektor, revizor nem is bábáskodott volna a könyv születésénél. Kár!)
Műfaji sokféleség jellemzi a kötetet. Két novellaciklus fog közre egy riportokból, jegyzetekből összeállított fejezetet. Ám a ciklusokon belül is találunk jelentős
különbözőségeket. Némi túlzással azt mondhatnánk: Dudás Károly minden itt közölt írása egy külön kötetbe való. Ami olyasfélét is jelent, hogy az ígéretes tehetségű szerzőnek bizony sokkal több időt kellene ellopnia az újságírói robot napjaiból-heteiből az író számára, ne csak életművének vázlatát írja meg, de álljon elő
külön kötetnyi elbeszéléssel, riporttal, s — igen! — regénnyel is, mert most megismert munkáinak többsége bizonyosan mutatja a nagyobb teherbíró képességet.
A novellák között olyan kis remekek érdemelnek figyelmet, mint Az utcamosó
éneke, a Látogatás, A vadőr, majd a második ciklusban közölt filmnovella és az
Állatkertnovella.
Kitűnő írások, nagy mesterségbeli tudással alkotott, úgyszólván
hibátlan művek. Némelyikükön olykor érezzük ugyan a példaadó mesterek hatását,
itt Kosztolányi, amott mintha Sánta adta volna a leckét. (De semmiképp nem
durva utánérzésekről van itt szó. Éppen csak a „szájtartás" emlékeztet az elődökre,
az ének új, az ének más.) Nincs, nem is lehet azonban ilyen gondunk a könyv talán legjobb novellájával, a Kinn a tanyán cíművel. Ez igazi Dudás-novella. Mögötte
érezzük az erős, hiteles élményt, élvezzük az író csodatevő hatalmát, amint egy emlékfoszlányból egész világot teremt. A csantavéri határ fekete sara kapaszkodik
ugyan a novellahős kisfiú bakancsára, későbben hatalmas bácskai akácok árnyéka
táncol a dűlőúton a lángra lobbantott romtanya fényénél, a kiszakadás, menekülés
fájdalma és dühe, a vonzás-taszítás mágneses terében rángatózó lélek szenvedése
azonban már egyetemes. Ebben az írásban idomul tárgyához leghívebben a módszer
is. Itt kamatoztatja legbiztosabban a jó riporter képességeit az író. A stílus nem
cifrálkodó, egyszerűségében is láttató erejű azonban. Filmnovella lehetne ez is,
nyomban fényképezhető. Míg apa és fia „nagy-totálban" közelít a tanya felé, bent
az ijesztően kongó üres szoba földpadlóján „premier-plan" bújik elő a porcfű, a
zöld gyújtózsinór, amelyen át a természet előbb fölrobbantja a valamikori otthont,
majd legyűri mind a vályogot, téglajárdát, ide nem való orgonabokrot, hogy visszaszerezze ősi jussát, a vadont.
Nem provinciális Dudás Károly riporteri látása sem. Egész népközösségben,
egész országban s kelet-európai elmével gondolkodik. Nem csupán a Párhuzamos
történetek sokfelé röpítő rövidebb darabjaira gondolunk. Ezek már tárgy- és helyszínválasztásukkal is bizonyítják a széles körű érdeklődést: Kamenicától az Isonzó
85

völgyéig, Egertől Csomakőrösig járjuk be szerzőnkkel a térséget, utazván eközben
időben is, hol évtizedek, hol évszázadok mélyéig. Az objektív, látszólag szenvtelen
előadásmód, a pontosság jellemzi a riportokat is. Szerzőnk nem csatol fölösleges
okoskodást, hosszas prédikációt a jegyzőfüzetben, magnószalagon örökített párbeszédekhez, történetekhez. A nehezebbik szobrászi munkát választja: elhagy, lefarag,
vés. Maga az élet anyaga marad így előttünk, tapinthatóan szinte. Látszólag egyetlen rövid kiruccanás eredménye például a Maradék című riport. Alaposabban
szemügyre véve kiderül azonban, hogy az itt olvashatónál sokkal több ismerettel
bir a tudósító. Mindent összegyűjtött e jelképes nevű faluról, amelynek lakói valamikor ide, a Fruáka Gora aljába menekültek a török elől. (A „maradék", valóban.)
1977-ben 2350 lelket számlált a község, nagyjából fele-fele arányban szerbet és
magyart. Az iskolában mégis megszűnt a nemzetiségi tagozat. A százhúsz magyar
gyerek — ugyancsak a fele a tanulólétszámnak — a szerb-horvát nyelvű iskolába
jár. „A szülők nem mutatnak érdeklődést a nemzetiségi tagozat iránt", m o n d j a az
ú j igazgató, aki maga sem érti az okot. Ahogyan nem tud magyarázatot adni az
a maradéki gazda sem, aki legutóbb egyedül akarta gyermekét magyar osztályba
íratni. Nem érti, mi történt az emberekkel, hiszen senki nem kényszeríti őket, törvények biztosítják az anyanyelvi oktatást, s lám, mégsem kell nekik.
Más példát is kapunk — hátborzongatót — sorsunk abszurditására, ezt a Fényképeken az egész élet című riportban. Bizonyos O. Á. a történet szereplője, aki a
második világháború utáni fogságból 1949-ben szabadult. Romániáig jutott vissza,
s az elosztásnál ugyancsak zavarba hozta az illetékeseket, amikor úgy nyilatkozott,
hogy magyar létére haza, tehát Jugoszláviába akar menni. „Ott délszlávok élnek",
mondták az okosok, oda nem mehet. Csíkszeredán telepedett hát le, meg is nősült,
az otthoniakat csak fényképen láthatta jó évtizeden át, ahogyan azok is őt. 1964ben térhetett haza. Keveset jár az utcára, mert mint mondja, sem a boltban, sem
az orvosnál, sem a községházán nem beszélnek magyarul, másként pedig nehezen
érti meg m a g á t . . .
A Jártatás novellái és riportjai meggyőznek arról, hogy Dudás Károly birtokában van írói erejének és eszközeinek. Nem egy írása máris több ígéretes próbálkozásnál: hibátlan, kész művek sorakoznak itt, különös figyelemre érdemes m u n kák. Gion Nándor feltűnése óta minden bizonnyal a legígéretesebb jelentkezés ez
a vajdasági fiatal magyar prózaírásban. Kívánjuk, hogy az erő töretlen maradjon,
a tehetség kapjon lehetőséget a termékeny működésre. Egész irodalmunk gazdagodását várhatjuk tőle. (Forum.)
ANNUS JÖZSEF

Gál Sándor: Fekete ménes
Mély sebek, nehezen hegedő sérülések fájdalmas emlékeit őrzik a legújabb Gál
Sándor-kötet „élményei, életképei". Az öt elbeszélésből — a vékony kötet sokarcúsága ellenére nyugodtan használhatjuk ezt a műfaji megjelölést — kettőt ugyan
(Káin, Családi Krónika) már az 1979-es, az író java novelláit tartalmazó válogatásban (Kavicshegyek) is olvashattunk. Ez az öt írás azonban így együtt remekül kiegészíti egymást: mindegyikben a háború okozta megrázkódtatások, a felvidéki,
majd szlovákiai magyarság sorskérdései sejlenek föl.
Nem először idézi Gál Sándor a hátországi megpróbáltatásokat és a „zárójeles
évek" igazságtalanságait, de — a jelek azt mutatják — nem is utoljára. Mert a jelenről sem lehet megnyugtató képünk mindaddig, amíg a múltat nem tisztáztuk.
86

Az író sem léphet túl annak a korszaknak a gondjain, melyről úgy érzi, nem mondott még el mindent. Márpedig Gál Sándor nemzedékének meghatározó élménykör, témakör a háború és a kitelepítések időszaka. Hosszú idő után — talán a Hideg napok és Nemeskürty híres Requieme volt a nyitány — nálunk is, odaát is
végre lehetett beszélni a népeket tragikusan próbára tevő negyvenes évekről. Dobos
László, Duba Gyula regényei, Székely János méltatlanul elhallgatott könyve, A nyugati hadtest, Csoóri Sándor esszéje (A magyar apokalipszis) — a félmúlt iránti
meg-megújuló érdeklődés bizonyságai. De csak az elmúlt évben is olyan művek jelentek meg, mint Simonffy András és Bárczy János könyvei. Koncsol László emlékezését (Elemimtől az érettségiig) az Irodalmi Szemle közölte. Sára Sándor pedig
filmet készített erről a témáról. E — korántsem a teljesség igényével összeállított —
sor is érzékelteti, hogy Gál Sándor könyve része egy örvendetesen nagyarányú és
egyre jelentősebb irodalmi-művészeti vonulatnak. Ugyanaz az élmény, téma, csak
éppen más műfajban — regény vagy esszé helyett novellában. Zalabai Zsigmond
néhány évvel ezelőtt azt vetette a szlovákiai magyar prózisták szemére, hogy kisepikájuk „a negyvenes-ötvenes évek társadalmi kalodájába szorult", s Duba, Gál,
Rácz Olivér és mások „nem jutottak el jelenünk valóságáig". Igaz, szívesen olvasnánk az említett íróktól mai tárgyú írást, de az a magyarázat is meggondolandó,
mely az említett témakör melletti lehorgonyozást próbálja igazolni. A Családi Krónikában mondja az író: „ . . . c s u p á n azt igyekszem feltárni, amit a történelem évtizedek során hordalékával elfedett. Mert az embernek jelene és jövője csak akkor
lehet, ha van múltja is: nagyapja, nagyanyja, szépapja, üke — történelme."
A széppróza és bizonyos „alkalmi műfajok" (riport, dokumentummontázs) nem
válnak el egymástól a Fekete ménes ben. Gál Sándor novellisztikájában (a Nem
voltam szent, a Múmia a fűben, az Első osztályú magány és a már említett Kavicshegyek című válogatás alapján) három alaptípust fedezhettünk föl. A mítoszi, a
realista és a kettő közötti jelképes novellára e kötetben is találunk példát. Csak
éppen a három típus jobban egybemosódik, egy íráson belül több iránynak is megtaláljuk a jellemzőit. Realista életképek és látomások keverednek a
Szentuccájában
és a Fekete ménesben. De még az erősen jelképes Káin is megannyi konkrét utalással tele, a közismert ősi mítoszra is utaló, de azt nem csupán újjáteremtő, hanem
az írói fikciónak is nagy szerepet biztosító novella tere nem a parabola — Utasi
Csaba szavaival szólva — „Sehol sincs Mindenüttországa". E három írás a költői
nyelv szépségeit is megcsillantó lírai novellák közé sorolható. A hős itt nem kerül
drámaian kiélezett helyzetbe, s a cselekmény is minimális. Kissé lassan indul a
Szentuccájá, ám a részletező aprólékosság után annál hatásosabb a folytatás. A háború beleszól a falu álmos, zárt kisvilágába. A feketébe öltözött fiatalasszony pár
nappal korábban bevonult férjét „gyászolja". A könnyűvérü Pirosböske élete is
megváltozik, csak a lüke Jóska, a „félkegyelmű Szentuccájá" marad neki. A lazán
egymáshoz kapcsolódó eseménysort át meg átszövik Jóska különös háborús látomásai. Nincsenek csatajelenetek, lövészárkok, sebesültek, az író az egyénen keresztül,
lebontott, áttételes formában mutatja meg a társadalmi-történelmi mozgást. A novellában tehát úgy van benne a háború, hogy a háború nem fontos. Nem a frontkatona életének borzalmait festi meg, hanem a háborúnak az itthoni életben kiváltott következményeit. Akár egy Móricz-novella, úgy indul a Fekete ménes. Istvánkából István lesz, de a gyerekkori mesés képzelődés, a fekete ménes borzongató
látványa a hadifogságig elkíséri a hőst. A Káint valóság és jelképiség szerencsés
aránya teszi emlékezetessé.
A dokumentumokat felhasználó, riportszerű elemekben bővelkedő Tábori lapok
és Családi Krónika nyilvánvalóan Gál korábbi realista novelláival tart rokonságot,
mintegy azokból nőtt ki. Az elsőben egy szakaszvezető és két honvéd hazaírt leveleit közli — megrázó olvasmány mindegyik. S ahogy az író „a tábori postai levelezőlapot" leírja, úgy hangzik, mint egy szikár Örkény-abszurd. „Ez a Családi Krónika nem az én családomé, bár az is lehetne. De lehetne igen sok más családé is,
akik megélték, megszenvedték ezt a századot..." — olvashatjuk a már magyarul
87

sem tudó cseh István Szűcs múltját nyomozó írásban, melyben Gál riporteri m u n kája a Fölöttük a havasok csángó történetét író Beke Györgyére emlékeztet. Hogy
miért fontos ennek az anyanyelvét is elfelejtő fiatalembernek a családja? Gál így
adja meg a választ: „ . . . e z az egész kezd olyan lenni, mintha nem is István Szűcs
múltját, hanem a magamét keresném." A történelem kegyetlen iróniája, hogy a
családokat szétdúló, ősi földjüket elhagyni kényszerítő elvakultságnak maga az író
is áldozatul eshetett volna. Gál írói munkásságában kulcsszó a hűség. Hűség azok
iránt, akik elszenvedték kegyetlen századunkat Hűség a kiszolgáltatottak, a történelem viharaiban ide-oda hánykódó kisemberek iránt.
Említettük, a Káin jelképes történet ugyan, de nem vértelen parabola. 1947 van,
„viszik a népet, le is, föl is". S ha azt mondtuk az imént, hogy Gál hősei ritkán
kerülnek kiélezett helyzetbe, akkor a Káin ezek közé a ritka kivételek közé tartozik. Menni vagy maradni? — ez itt a kérdés, s a főhős válasza: maradni akkor
is, ha menni kell. („Hanem én innen el nem m e g y e k . . . Nem én! Inkább megdöglök, de nem megyek el.") Persze kitelepítési paranccsal szemben nincs apelláta.
Mégis a „nem menekülhetsz" élménye — kimondva-kimondatlanul — szinte minden írásban benne van. A Családi Krónika egyik alakja a második magyar hadseregben szolgál, át akar állni az oroszokhoz, lebukik, halálra ítélik, de ő megszökik.
A szovjetek oldalán harcol, a háború után azonban nem veszik föl a pártba, m e r t
magyar. A kitelepítettek vonatáról — mivel mindenképpen maradni akar — menekülni próbál, s akkor éri a kísérő katonák halálos golyója.
A fenti megdöbbentő és kalandos történetet csupán néhány oldalon beszéli el
az író. Ami másnál regénybe kívánkozna, az a Gál Sándor-novellában betét csupán.
Ebben az emlékező-lírai novellatípusban nem a cselekmény dominál. Korábbi m ű veiben még gyakran kísértett a túlírás, a túlkommentálás veszélye, ez itt teljesen
elmaradt. A jellemekről azonban változatlanul jó lenne többet tudnunk — például
a cseh István Szűcsről. Hogyan élt, miként gondolkozott a világról ez a múlt nélküli, identitástudat nélküli férfi? Pedig Gál Sándor könyvének egyébként egyik
nagy erénye éppen az, hogy ennek az azonosságtudatnak folyamatos ébren tartására
törekszik. A Fekete ménes a közösség, a szlovákiai magyarság sorsának olykor
kegyetlenül őszinte, lírai szépségekben gazdag megvallása. (Madách.)
OLASZ SÁNDOR

Koncsol László: ívek és pályák
„ a nemzetiségi — kisebbségi — létforma nem elvont kategória, amellyel eljátszogathatunk, hanem percről percre az egyén konkrét sorsában realizálódik, s engem, bevallom, ez az egész kultúra, sőt minden kultúra is igazán mélyen ebből a
szempontból, sorsunk szempontjából érdekel. Abból a nézőpontból, hogy tükröződik-e művészetünkben az ember sorsa, s ha igen, hogyan és milyen képet m u t a t
róla. Milyen fogható, az esztétikum által hitelesített jelzéseket ad le az ember helyzetéről és annak alakulásáról a történelem által meghatározott tér- és időhatárok
között? Éppen ezért nem a művek felületi jelentése, hanem rejtőzködő vagy lappangó mondanivalójuk, a mélytudatuk, vagyis az a spontán jelentésrétegük érdekel,
amelyről talán a szerző sem tudna szabatos fogalmakban számot adni."
Az 1979-es költészetvitában vallott így a maga irodalomszemléletéről, kritikusi
ars poeticájáról Koncsol László, s azért idéztem hosszan, mert eddigi írásai hiánytalanul igazolják megállapításait, ú j könyve, az Ivek és pályák különösen, hiszen
minden írása a csehszlovákiai magyar kultúrával foglalkozik „az elérhető legteljesebb alázattal", de teljes szakmai fegyverzetben. Koncsol László olyan mély analí88

zisét végzi el az egyes műveknek, majd életműveknek, olyan pontosan megröntgenezi azokat, hogy spontán módon tárulkoznak föl előtte a legrejtettebb közös és
egyéni vonások. Kiváló elemzőkészségét előző könyvében remekműveken gyakorolta,
ívnyi terjedelemben adta egy-egy kiemelkedő mű kimerítő esztétikai-gondolati analízisét. Most sem légből kapott koncepciókkal dobálózik, hanem a művet magát
nézi, s a kimutatható tényekből jut el dokumentált fölismeréseiig, melyek határozott koncepcióvá állnak össze. Nem akar föltétlenül ú j csapásokat vágni, de a művek bensőséges ismerete oly határozott felismerésekhez vezeti, melyek szándéktalanul is vitatják, módosítják a csehszlovákiai magyar irodalomról eddig kialakított
nézeteket. Ezt persze szinte szükségszerűen provokálja az a sajnálatos tény, hogy
a csehszlovákiai magyar irodalom 1945 utáni szakaszáról csak leltározó vázlatok,
egy-két pályaképszerű tanulmány áll rendelkezésünkre, meg természetesen az egyes
jelentősebb művek viszonylag gazdag kritikai visszhangja. Ezekben az írásokban a
csehszlovákiai magyar irodalom mibenlétére és fejlődéstörvényeire vonatkozó utalások is vannak, de valóban csak utalások, s egymásnak ellentmondóak, kidolgozatlanok, túlhaladottak. Koncsol László könyvének elsőrendű érdeme, hogy határozott,
érvekkel alátámasztott válaszokat ad ezekre az alapkérdésekre, s válaszait magából
az irodalomból olvassa ki, az irodalmat viszont tágan, történelmi-társadalmi öszszefüggéseiben vizsgálja. Határozottan fölrajzolja a csehszlovákiai magyarság történelmét, s ezzel mélyíti annak a nemzetiségi karakternek, magatartásnak a megértését, amelyet a művek alapos elemzéséből bont ki.
Mély elemzései parancsolóan hívják elő a differenciáltabb szemléletet és fogalmazást. Nemzetiségi irodalmakról szólva közhely azok kettős kötődését említeni.
Ez bizonyos értelemben vitathatatlan is, hiszen az anyanyelv és a kulturális hagyományok, illetve a jelenlegi társadalmi-gazdasági államkeret jelentős tényezők.
A csehszlovákiai magyar líra érzékeny analízise azonban mindezeknél fontosabbnak
m u t a t j a a mindkettőtől való különbözést, a saját sors autonóm önkifejezését. Koncsol László ezért szinte kategorikusan kijelenti, hogy el kell vetni a kettős kötődés
elméletét, hiszen az irodalom nem igazolja, a csehszlovákiai magyar irodalom nem
szintézise a magyarországi és csehszlovákiai kultúrának, „ellenkezőleg, saját külön,
parancsoló törvényei szerint alakítja ki attitűdjét". Ez az állítása nyilván túlzás így,
ellentponja annak a túlzásnak, amelyik a kettős kötődésben jelöli meg egy nemzetiségi irodalom státusát. Viszont igaz az, amit nyomatékkal hangsúlyozni kíván
vele Koncsol László: hogy a sokat emlegetett hídszerep tarthatatlan kategória egy
nemzetiségi irodalom funkciójának megnevezésére, hiszen az „nem híd, hanem öntörvényű, szuverén egész". Az emberi méltóság, az elemi emberi igények teljes
meggyalázása volna az, ha egy népet csupán hídnak, eszköznek, más népek kibontakozási kellékének fogadnánk el. Ha a hídszerep mint fogalom meg is marad,
jelentése csupán arra az adottságra korlátozódhat, hogy a nemzetiségek két nyelv,
két nemzeti kultúra ismeretében ezeket valóban természetesebben tudják egymásnak közvetíteni. De ez csupán egy sajátos adottságuk, nem pedig fő funkciójuk.
Ilyen értelemben a csehszlovákiai magyar kultúra önállóságának lebecsülése az,
hogy fordításirodalma szinte kizárólag cseh és szlovák művek magyarra ültetésére
korlátozódik. A hídszerep régi értelmének határozott, filozófiai szintű elvetését, a
sajátosság elvének, méltóságának, a nemzetiségi kultúra autonómiájának igényét
határozottan láthatjuk a romániai (Gáli Ernő, Sütő András) és a jugoszláviai magyar irodalomban is (Bori Imre), az erdélyiek emellett nem vitatják a kettős kötődést, a jugoszláviaiak igen.
A kettős kötődést elutasító érvek között Koncsol László még egy fontos tényezőre utal, ez pedig az, hogy a sajátos jellegű csehszlovákiai magyar irodalom
attitűdje „a szlovák és a magyar irodalom rendhagyó jelenségeivel rokon, s ezekkel együtt olyan szellemi jelenségekhez áll közel, amelyekben a nyugtalan Európa
embere a legutóbbi háború után leginkább magára ismert". Ez tehát arra utal,
hogy a csehszlovákiai magyar irodalmat európai összefüggésekben kell vizsgálni.
Kitűnő példát kínál erre Tőzsér Árpád Szülőföldtől szülőföldig című verse, s ' K o n csol László meggyőzően bontja ki verselemzéseinek egyikében a magyar Tőzsér
89

Árpád, a szlovák Milan Rúfus és a horvát Ivan mestrovié létpozíciójának azonosságát, illetve más helyt hasonló bravúrral bizonyítja azt, hogy Ozsvald Árpád m i ként hasonltja csehszlovákiai magyarrá Oda az önarcképhez
című versében a
francia naiv festőt, Henri Rousseau-t.
Koncsol tanulmánykötete a legjelentősebb mai csehszlovákiai magyar költők
verseinek elemzésével indul. Ebben a ciklusban Rácz Olivér, Bábi Tibor, Ozsvald
Árpád, Tőzsér Árpád, Zs. Nagy Lajos, Cselényi László, Gál Sándor, Mikola Anikó,
Kulcsár Ferenc, Tóth László és Varga Imre általában két-két versét analizálja a
tőle megszokott érzékenységgel és messzire néző tájékozottsággal. Különösen figyel
ezekben az elemzésekben a csehszlovákiai magyar jelleg megnyilatkozásaira, a sorsösszefüggésekre. A kiemelt kulcsversek bemutatják a csehszlovákiai magyar líra
gazdag esztétikai változatait, s a legkülönfélébb esztétikai minőségekben megjelenített csehszlovákiai magyar személyiséget a maga passzív, menekülő, fogyatkozó,
belső tájra visszahúzódó, önvédekező, önmegőrző magatartásában. Poétikát, történelmet és lélektant egyszerre tanítanak a verseket kísérő tanulmányok.
A verselemzéseket két alapos „szonda" követi: Rácz Olivér és Dobos László
prózaművészetének analízise. A csehszlovákiai magyar karakter körülírása, jellemzése szempontjából hasonló eredménnyel. Rácz Olivér legjobb novelláinak hőse,
Álom Tivadar szintén passzív, „nem alakítja, hanem figyeli a világot: figyeli, értékeli, minősíti, osztályozza". A csehszlovákiai magyar nemzetiségtörténelmet legteljesebben regénybe foglaló Dobos László által teremtett mítosz is „passzív", „a világ
változásait elszenvedő személyek mítosza". A személyiségek meghatározó jegye a
félelem, szétszóródás, identitásvesztés. Koncsol László előző könyvében hasonló
mélyfúrást végzett, Duba Gyula és Gál Sándor novelláinak nemzetiségi személyiségét vizsgálva. Írásaiban mindig szigorú, elnagyoltságot, esztétikai hiteltelenséget
minden ponton érzékenyen regisztrál, de figyel a történelmi pillanat adott lehetőségeire, az író engedményeire is.
Koncsol László valóban analitikusan számba vette először, hogy milyen, „az esztétikum által hitelesített jelzéseket" adnak az egyes versek, novellák, regények a
csehszlovákiai magyarságról s az ember mai sorsáról, m a j d két alapos t a n u l m á n y ban felrajzolta a csehszlovákiai magyar líra fejlődésképét, hosszmetszetét (Üj törekvések a csehszlovákiai magyar lírában, avagy a röppálya föl- és leszálló ága;
A harmadvirágzás korszakai — ívek és pályák). Ez a két írás a csehszlovákiai m a gyar líráról eddig készült dolgozatok közül messze kiemelkedik, összegzi Koncsol
gazdag ismereteit, folyamattá rendezi az egyes elemzések, tanulmányok felismeréseit.
Az első tanulmány felülnézetből vázolja az újabb csehszlovákiai magyar líra három
— egymás után nagyjából évtizedenként jelentkező — nemzedékének pályaívét, a
fölívelést és a visszahullást, s meggyőzően bizonyítja, hogy a lényeges mondanivalót, az alapvető értékeket a nemzedéki mozgalmon kívül eső, a programok után
a valósághoz visszahanyatló periódusokban alkották, s ebben a — talán nem elég
szerencsés a kifejezés — „lehanyatló ágban" a három nemzedék közel is kerül egymáshoz a valóság meghatározó törvényei szerint, m e r t „a leszálló ágon győzött
líránkban mindig is a realizmus". A fölszálló ágban a szándék stilizálhatta a versben megjelenő lírai személyiséget cselekvővé, száguldóvá, aktívvá is, de a realitásra döbbentő leszálló ágon ez a személyiség az imént vázolt nemzetiségi sorsképletben találkozik, mely feltűnően azonos vonásokat mutat a lírában és a prózában egyaránt.
Már itt, a „röppálya" íveinek vizsgálatakor érdekes eredményre jut a mindent
számon tartó alapos szemlélet. Ez pedig az, hogy bár ez a leszálló ágon megjelenő
lírai realizmus először az ötvenes évek végén válik uralkodóvá, korábban is van
előzménye a csehszlovákiai magyar líra új korszakában. Méghozzá a kényszerű
hallgatás éveiben. Ehhez a felismeréshez is a konkrét elemzések felől vezetett ú t :
Rácz Olivér Állunk a sorban című, 1946-ban írt, de csak 1958-ban megjelent verse,
„a diszharmónia költői leképezése" hívta föl rá a figyelmet. Koncsol számba veszi
Rácz Olivér, Szabó Béla, Szabó Gyula, Csontos Vilmos, Gyurcsó István ekkor (1946
90

és 1948 között) írt verseit, s nem esztétikai értékben, hanem az emberi magatartásban megtalálja az első leszálló ág pontos, realitással szembenéző előzményeit. Ennek a felismerésnek önmagán túlmutató jelentősége van, melyet A
harmadvirágzás
korszakai — ívek és pályák című tanulmányában kamatoztat Koncsol László, a
csehszlovákiai magyar irodalom korszakolásában.
A csehszlovákiai magyar irodalom történetét Fábry Zoltán osztotta korszakokra, első
másod- és „harmadvirágzásra", 1918—1938-at, 1938—1948-at és az 1948 „jégtörő februárja" utáni korszakokat elkülönítve. A későbbi kritikai irodalom gondolkodás nélkül átvette ezt a több vonatkozásban képtelen periodizációt, amelyik egyébként még Fábry
életművének is ellentmond, hiszen ha egybemossuk a fasiszta szlovák állam éveit a
felszabadulás utáni néhány évvel, akkor úgy tűnik fel, mintha Fábry 1946-ban A vádlott megszólalt, a csehszlovákiai magyarság nagyívű védőiratát, antifasizmusának dokumentálását egy fasiszta államnak nyújtotta volna be. Márpedig sem Fábry írása,
sem a Koncsol által elemzett, összegyűjtött ekkori versek nem ezt a közeget tételezik környezetként. A régen vágyott szocialista törvényesség megcsúfolásának f á j dalma, keserűsége van bennük, ehhez fellebbezve veszik számba a versek a csehszlovákiai magyarság reális élettényeit. Már többen felvetettük e periodizáció tarthatatlanságát, Koncsol László tanulmánya ezt a vitát egyszer s mindenkorra lezárja dokumentumaival és a „művek mélytudatának" érzékeny bemutatásával. Vitathatatlanná
teszi, hogy a csehszlovákiai magyar irodalom ú j korszaka valóban 1945-ben kezdődött, nem pedig 1948-ban. Emellett minden lehetséges és helyénvaló történelmi érvet
okkal sorakoztat föl. Egyetlen ponton érzem elmosódónak a fogalmazását, könyvének
178. lapján írja, hogy „1946 elején a burzsoá állami szervek már egy éve hozták a
diszkriminációs törvényeket és rendeleteket, amelyeket különben később, az ötvenes
és hatvanas évek folyamán Csehszlovákia Kommunista Pártja is többször elítélt".
Ez a fogalmazás nem állítja, de megengedi, hogy a magyarság diszkriminálása csupán
a „burzsoá állami szervek" vétke lett volna. A történelmi tény ezzel szemben az,
hogy a magyarok diszkriminációját, nemzetiségének eltörlését, kitelepítését a trianoni
határok szerint visszaállított Csehszlovákiából a béketárgyalásokon többen, a csehszlovák kommunista párt pedig nyilvánosan csak 1963 decemberében ítélte tévesnek
a 45—48 közötti évek intézkedéseit. Mindez persze bővebb elemzést kívánna, de most
nem ez a feladatom, ezzel csupán arra akarok rámutatni, hogy ilyen mélypontról,
totális védtelenségből kellett indulnia 1945-ben a csehszlovákiai magyarságnak. Koncsol László hosszmetszete a további periodizációban is meggyőző, az 1958, illetve
1970 körüli korszakhatárt is vitathatatlan biztonsággal jelöli ki. Lenyűgöző tájékozottsággal mozog anyagában. Egyetlen hibája tanulmányának az, hogy külsőleg nem
tagolja, a szerkezete nehezen követhető — éppen a részletek gazdagsága, árnyaltsága
nehezíti meg az eligazodást. Olykor látszólag ő maga is eltéved már benne. Tőzsér
Árpád Szülőföldtől szülőföldig című verséről a 208. lapon azt írja, hogy „harmadik
korszakának — végül is eddigi sorsának — fő tanulságait foglalja össze", majd a következő lapon „Tőzsér második korszakának legfontosabb verse ez". Nyilván nem
tévedés egyik sem, csupán az első esetben külön periódusnak számította 1958—62 közötti „interperiódusát" is, de ez a szövegből nem derül ki.
A csehszlovákiai magyar irodalom jellegzetes, egyénítő vonásait nemcsak a lírai
hősök magatartásában, világhoz való viszonyában mutatja meg, hanem az apróbb
részletekben is számtalan pontos adalékot szolgáltat. Olykor ú j tanulmányok alapgondolatát sűrítve egy-két mondatba, például a csehszlovákiai magyar költészet átvállalt mítoszvilágáról, Salamonról, Jóbról és Don Quijotéről, meg a többi antihősről
beszélve. Mindezek alapján biztonsággal állíthatjuk, hogy Koncsol László könyve a
csehszlovákiai magyarság önismeretének fontos dokumentuma, további kutatásokra
ösztönző alapkönyvei közé tartozik, a csehszlovákiai magyar lírában pedig kézikönyv
gyanánt segít eligazodni.
*

Még egy szó. Koncsol László a csehszlovákiai magyar irodalom egyik legkitűnőbb
műfordítója is. Tucatnyi könyvet tett hozzáférhetővé magyar nyelven. Tanulmány91

kötetével szinte egy időben jelent meg a kitűnő szlovák költőnek, Milan Rúfusnak
A költő hangja című esszékötete. Rúfus költészetét ismerheti a magyarországi olvasó
is, sőt eligazító, figyelemfelhívó tanulmányok is segítik bensőségesebb megismerését.
Ezeknek a tanulmányoknak már a címük is Rúfus költészetének korszerűségére utal .*
A törvénykereső Rúfus (Koncsol László), A teremtő költő (Tőzsér Árpád), Szülőföldtől a világig (Zalabai Zsigmond). A lényegbevágó megállapítások közül hadd idézzem most a Koncsol Lászlóét: „Rúfus az elsüllyedt szlovák paraszti múlt művészi
megidézése által modellt állít egy belső értékeit sorra elhullajtó világ elé, s ez a modell ma a koncentráltság, tragikus belső nagyság példájával hat." Ennek a törvénykereső költőnek az esszéiből válogatott és fordított most egy kötetnyit Koncsol László.
Az esszékből a nemzetét, hazáját aggódva szerető, nagy műveltségű és fényes logikájú, a sablonokat, divatokat bátran megítélő bölcs személyiség bontakozik elénk, aki
végtelenül szerényen, de az aforizmatikus kifejezésmódig átgondolt eltökéltséggel
beszél költészetről, elkötelezettségről, nemzeti sajátosságokról, irodalom és nemzet
kapcsolatáról, vagy a gyermekek és felnőttek közötti különbségről... írásainak a bölcsesség kesernyés derűje ad különleges színt. Az öregedésről í r j a : „Valami hatalmas
centripetális erő nyomja az embert, mindenkit külön-külön, vissza önmagába. A dolgokról mind többet és többet tudunk, s ez mégsem szabadít föl bennünket. Egyre többet tudunk a komponálásról, s egyre kevésbé tudunk énekelni." Rúfus őrzi magában
a csodákat is ismerő gyermeki nyitottságot, de ennek a tudás és kultúra hatalmas
birodalmában, egyéniségének „felnőtt" övezetében teremt otthont. Milan Rúfus és
Koncsol László közös vonása ez. Talán ezért oly tökéletes a művészi hatása is Rúfus
könyvének Koncsol László fordításában. (Madách.)
GÖRÖMBEI ANDRÁS

A hídszerep tudatos vállalása
KOVÁCS ENDRE: KORSZAKVÁLTÁS

A memoárok — a régi dolgok történései — iránt az utóbbi évtizedekben a világ
szinte minden országában megnőtt az érdeklődés. Politikusok, katonák, közéleti emberek, tudósok (olykor polgárok, mesteremberek) írták meg élettörténetüket. Voltak,
akik kifejezetten önéletrajzot írtak. Mások életük alakulása mellett a korhangulat,
a korszak, a „mögöttes történelem" bemutatására is vállalkoztak. A szlovákiai magyar íróként indult, irodalomtörténészként is sokat tevő Kossuth-díjas történész,
Kovács Endre kötetével is gyarapodott memoárirodalmunk. Nevek, események, tervek, szándékok elevenednek meg a kötet lapjain. Sokszor másképpen, másmilyen
színben, mint ahogy az átment a köztudatba. A két világháború közötti csehszlovákiai viszonyokba bepillantást engedő könyv szókimondó s olykor bíráló — köd- és
legendaoszlató — hangneme némelyekben ellenkezést, tiltakozást váltott ki. Szemére
vetették, hogy memoárjának egyes részleteiben személyeket, kollektív tevékenységet
az eddigiektől eltérő módon ábrázolt. Pedig Kovács Endre „anyagkezelése" több
mint rokonszenves. Elsősorban önmagáról szólt kritikus hangnemben. Egyéni élete,
pályája úgy alakult, hogy nem volt oka megszépíteni, érdekeinek megfelelően utólagosan „átalakítani", értelmezni az eseményeket, a Csehszlovák Köztársaságban
eltöltött évtizedeket.
Kovács Endre Korszakváltás
címmel megjelent memoárjában nagy teret szentelt a „gyökerek", a család, az első világháború utáni évek, a megélhetési nehézségek, a kisebbségi sors mindennapjainak „alulnézeti" ábrázolására. „Apám faluról
92

jött fel Pozsonyba, 1914-ben hadiüzembe k e r ü l t . . . patrongyárban dolgozott...
hordta a téglát és maltert az építkezéseknél... egy időben a dunai kikötőben is
megpróbálkozott, de a zsákolást három napnál tovább nem bírta. ( . . . ) Vegetáltunk tehát, mint a többi szegény ember. ( . . . ) Elégedetlenség, zúgolódás, lázadó
ösztönök: ez volt a mi életünk. Köszönhettük főképpen a szegénységnek, melyet
bátran nyomornak is nevezhetnénk." A pozsonyi külvárosban tapasztalt élet, a proletársors viszontagságai, a nélkülözés, a jövőtől való félelem: ez volt az indulási
alap, a bázis, melyből Kovács Endre írói, újságírói munkássága táplálkozott.
Pozsony külvárosában 1918, a Csehszlovák Köztársasághoz való csatolás nem
hozott különösebb változást, az élet nem lett könnyebb. Kovács Endre anyja mégis
vállalta fia iskoláztatását, szeretett volna „rendes embert" nevelni legfiatalabb
gyermekéből. A proletárkörnyezetben eszmélő Kovács Endre hamar kapcsolatba
került a politikával. Apjának Justh Gyula volt az eszményképe. Bátyja 1919-es vöröskatona, majd a spanyol polgárháború résztvevője. „Serdülőkoromban inasgyerekekkel barátkoztam ( . . . ) megmaradtam a külváros emberének, miközben a tanulás
mind feljebb emelt egy láthatatlan létra fokain. Később, még mint egyetemista is
hű akartam maradni a barátaimhoz, azokhoz, akik talán nem is keresték a politikai
szervezkedést, megmaradtak individualista lázadónak. Idegenkedtem azoktól, akik
felülről, racionális meggondolásokból »ereszkedtek le« a munkásokhoz." (Ez utóbbi
mondat sok mindent megmagyaráz Kovács Endre magatartásából.) A társadalommal való szembenállása nem a kispolgári ifjak „szezonális" lázadása volt. A „gyökerek" szilárdan a valósághoz kötötték. A kiemelkedéshez vivő lehetséges út — a
mosónő édesanya vezette háztartásban — a tanuláson keresztül vezetett. „Végül is
nem maradhattunk kívül a társadalmon, valahol helyet kellett foglalnunk, egy íróasztalnál, tanári katedrán, orvosi szobában. A lázadás nem lehet tartós állapot, az
ember nem él meg lázadásból. Persze maradt közülünk néhány hivatásos forradalmár, a többi beilleszkedett a polgári társadalomba." Vallomása szerint, erejéből
nem futotta többre: megmaradt különcnek, ellenzékinek. Az „ . . . ifjúkori Sturm
und Drang meghosszabbodott, anyám lázadó szelleme tovább élt bennem — írta —,
de valami méltóságtudattal egészült ki. ( . . . ) Énbennem együtt kavargott minden
megrázó korábbi élmény: félelem, a szorongás, a zsúfolt proletárotthon... a védtelenség érzése, . . . megoldatlan emberi sorsok kitárulkozása, örökös feszültség.
Mennyi bánat és milyen kevés öröm."
Az iskolában is megmaradt lázadó gyereknek. „Gyanakvást láttam a tekintetekben: miféle diák ez, honnan jött, kik a szülei, mit keres ebben az iskolában? Miféle
gimnazista az, akinek nincs télikabátja?" Szinte magától értetődő, hogy a fiatal
Kovács Endre már a középiskolában felfedezte önmaga számára a szocializmust.
„Kommunistának éreztem és vallottam magam. Élményszerű volt találkozásom
Balogh Edgárral, az ő Duna utcai szerény kispolgári otthonukban, mélyen vésődtek
belém első beszélgetéseink. Tőle kaptam, mint oly sokan az én nemzedékemből, az
első, életre szóló inspirációt. Készültek már első »kollektív szabadverseim«, személyes kapcsolatba kerültem K a s s á k k a l . . . elolvastam már Kautsky kiadásában Marx
gazdasági t a n a i t . . . megismerkedtem a szocialista irodalom sok jeles alkotásával."
A magyar írók közül hosszú ideig Mikszáth és Jókai, Gárdonyi, m a j d az Ady—
Móricz—Szabó Dezső „triász", József Attila, de különösképpen Kassák hatott rá
közvetlenül.
Pályája elején a pozsonyi lapoknál dolgozott. A Magyar Újság, majd A Nap,
a Déli Hírlap, egy ideig a pozsonyi rádió munkatársa volt. A (kassai) Magyar Írás,
A Reggel, a Híradó, valamint a Prágai Magyar Hírlap hasábjain (és több magyarországi folyóiratban is) publikált. Irodalmi munkásságának kezdetén — Balogh
Edgár ösztönzésére — verseskötettel jelentkezett (Világének, 1929). A pozsonyi egyetemen bölcsészeti és jogi tanulmányokat folytatott (cseh tanári oklevelet is szerzett).
Hosszú évekig az irodalom bűvkörében élt. Novellákat adott közre (Panoptikum,
1934; Felszabadultak,
1939) és regényeket írt (Az alázat évei, 1940; Prága—Pozsony—Budapest,
1941). Az Egy nemzedék sorsa. Vallomás és program 1937-ben
93

Pozsonyban jelent meg, Márai Sándorról írt munkája a Sorsunkban látott napvilágot. Az ú j szlovák regényről Budapesten, 1943-ban jelentetett meg tanulmányt. Írói
munkásságának legtermékenyebb szakasza a második világháború alatti évekre
esett. Számos irodalomtörténeti tanulmányt, kritikát, esszét, népszerűsítő cikket tett
közzé. Szoros kapcsolatok fűzték a népi írókhoz. Egyik legtöbbet foglalkoztatott
munkatársa volt a pécsi Sorsunknak.
Nemzedékével együtt Kovács Endre is kereste a kapcsolatot a határon túli magyarsággal, a magyar szellemi élettel. Nemzedékét „ . . . őszinte vágy hevitette, hátsó gondolatok nélkül szolgálta a szellemi közeledés ügyét a magyarság, a szlovákság és a cseh nemzet között."
Hídszerepüket
bátran, tudatosan
vállalták.
Könyvében a Sarló megszületéséről, tevékenységéről (bázisáról), Balogh Edgár
személyes szerepéről, a szlovákiai magyar kulturális életben érvényesülő felfogásokról, a különböző ellentétekről, lapterjesztési nehézségekről is bőven olvashatunk.
A szlovenszkói magyar kisebbség kulturális életében szerepet játszó egyes tényezők
bemutatásáról, a pozsonyi kávéházakban, szerkesztőségekben zajló színes életről, a
két világháború közötti pozsonyi magyar nyelvű sajtó sikereiről, a „lapcsinálás"
fortélyairól is fontos mondanivalója van Kovács Endrének. A memoárkötetben a
Csehszlovák Köztársaságban a magyar kisebbség irányában érvényesült polgári
liberalizmus, valamint a cseh és szlovák nacionalizmus — az elmélet és a gyakorlat, a szavak és a tettek — ellentmondásairól, a széthúzó erők tevékenységének
egyes epizódjairól ugyancsak fontos információkat kapunk.
Kovács Endre tudatosan nagy teret szentelt a csehszlovákiai közhangulat érzékeltetésére, a nemzetiségi sors ábrázolására. Ma is megszívlelendő tanulságokat
fogalmazott meg. Vallomása szerint a nemzeti jelleg kiformálásában — a család
mellett — az iskolának volt döntő szerepe, a középiskolai képzés során dőlt el, hogy
kiből mi lesz. A Csehszlovák Köztársaság liberalizmusa lehetővé tette, hogy a magyar középiskolák magyar szellemben neveljék növendékeiket. Az „államalkotók"
és a létükért harcoló nemzetiségiek ellentéte kívül maradt az iskolák falain. Az állam részéről a nemzetiségiek beolvasztásáról természetesen nem mondtak le, de a
módszerek tekintetében a liberalizmus, a polgári demokrácia eszközei érvényesültek. A pozsonyi városháza — a köztársaság első éveiben — szinte szimbolizálta a
helyzetet: „ . . . élt a régi szép idők e m l é k e . . . a békés egymás mellett élés szelleme.
A nemzetiségiek megoszlottak a vezető posztokon. Három-, illetve a négynyelvűség
honolt, és csodák csodája mindenki megértette a másikat." A polgármester — ahogy
illett — szlovák lett, első helyettese ugyancsak szlovák „ . . . aki mint korelnök szlovák, magyar és német nyelven mondotta el beszédét". Második polgármesterként
magyart választottak meg. „Jarabek Rezső, a cseh származású kereszténydemokrata
városatya németül esküdött. Metód Bella szlovák zsupán (főispán) magyarul
beszélt! ( . . . ) Valamikor a város vezetősége arra törekedett, hogy már az utcanevekből is kiolvasható legyen a város történelme. ( . . . ) Egy napon Ortvay Tivadar
könyve a régi pozsonyi utcákról, terekről olyan olvasmány lesz, mint Plinius beszámolója Pompeji pusztulásáról."
A felsőoktatási intézményekben uralkodó hangulat, a hivatalos követelmények
is a köztársaság sajátos liberalizmusát tükrözték. Az orvosi karon a cseh és a
szlovák nyelv ismeretének hiányában is lehetett vizsgázni. A felsőoktatási intézményekben „ . . . bárki megnyilatkozhatott marxista szellemben, legfeljebb vitába bonyolódott a professzorral, de baja nem lett belőle". A masaryki liberalizmus szellemében, a hosszú távú államérdekeknek megfelelően folyt az elemi és középfokú
képzés is. Ám a középiskolában magyar ember nem lehetett igazgató. A magát m a gyarnak valló tanár csakis magyar nyelvű iskolában tevékenykedhetett. A szlovákiai iskolapolitika lényege: „ . . . m a g y a r ember szlovák gyereket nem t a n í t h a t o t t . . . "
Míg a „ . . . szlovák nemzetiségű — magyarul gyakran gyérül beszélő — tanárok
korlátlan számban kaptak kinevezést magyar iskolákhoz." Ez volt — többek között — a csehszlovákiai polgári demokrácia, a masaryki liberalizmus egyik arca,
érvényesülési területe.
94

A szlovákiai magyar kisebbség — „liberális" — beolvasztásáról is sommás megállapításokat olvashatunk Kovács Endrénél: „ . . . h ú s z év alatt folyamatosan haladt
a disszimiláció, fogyott a magyarok száma beházasodással, önkéntes átállással,
kényszerhelyzetek folytán." Sajnos, már akkor is az iskolapolitika szülte a nemzetiségiek legérzékenyebb sérelmeit. A Slovenská Liga módszeresen és igen jó eredménnyel folytatta a színtiszta magyar területeken is az elszlovákosítást. Ahol
8—10 szlovák (vagy cseh) család élt, ott iskolát létesítettek, de azokban a „ . . . községekben is megnyitották a szlovák iskolát, ahol kizárólag magyarok laktak."
A csehszlovák hadsereg sorait rontó „áfium" térhódításáról is érdekes képet
nyerünk. A soknemzetiségű Csehszlovák Köztársaságban a hadsereg vezénylési
nyelve a cseh lett, azaz a monarchia rossz példájával éltek. A cseh nyelv általánossá tétele ellen először a szlovákok léptek fel. (A hadsereg belső szétbomlasztásában döntő szerepet játszottak!) A német és a magyar nemzetiségű katonák nem,
vagy csak nehezen értették a vezénylési nyelvet, a szakmai nyelv rejtelmeiben meg
egyáltalán nem tudtak eligazodni. A csehszlovák hadseregben a háborút megelőző
évtizedben külsőségekben sem volt egység. A cseh katonanótákat a szlovákok ismerték, de anyanyelvükön dalolták. A németek, magyarok (lengyelek) saját katonadalaikat énekelték. így előfordulhatott az is, hogy egy menetoszlopban háromnégyféle dal — három-négyféle intenzitással — hangzott fel. A második világháború előestéjén egyre inkább érezhetővé vált, hogy a — paramilitáris egységekkel
is rendelkező — hárommilliónyi német nem akart harcolni a köztársaságért. A szlovákok többsége autonómiát kívánt, a teljes állami önállóság gondolata is mind
nagyobb tért hódított. A közel milliós magyar kisebbség, a lengyel nemzetiség az
anyaországhoz való csatlakozást pártolta, nem volt őszinte híve a köztársaságnak.
A mesterségesen elegyített csehszlovák állam széthullásának folyamatát a csehek
egyedül nem állíthatták meg. „A cseh hegemóniára felépülő polgári demokratikus
állam sok problémával nem tudott megbirkózni, köztük kiemelkedő helye volt a
nemzetiségi kérdésnek. Belső fellazulását, bomlását valójában ez okozta. Ebbe kapaszkodott bele a külső agresszor is."
*

Kovács Endre memoárjában elsősorban kortársként alkotott véleményt. A „hátt é r i b ő l kiindulva, a társadalmi-nemzetiségi problémák megragadásával írt önmagáról, környezetéről, a (cseh)szlovákiai magyar kulturális életben szerepet játszó
személyekről; akkori meglátásait vetette papírra.
A magyar nyelven megjelent memoárok is Kovács Endrét igazolják. „A legtöbb
önéletírás nem egyéb, mint apológia; szerzője igazolni akarja magatartását, tetteit,
többnyire saját nagyságának kíván emlékművet állítani. Különösen érvényes ez a
közéleti emberekre, a politikusokra. Az önigazoló szándék gyakran az objektivitás
álarcát ölti magára, de [csak a kortársnak — L. I.] könnyű mögéje tekinteni. ( . . . )
Az utóbbi években számos önéletrajzot olvastam — írta —; plaidoyer volt közöttük
bőven, önbírálat egészen ritkán. [ . . . ] Nem regényt írtam, tehát nem kellett átalakítanom az élet nyersanyagát. Őszinteség diktálta soraimat, amikor egy-egy
tovatűnt szereplő profilját igyekeztem megrajzolni. A kor a l a k j a i r ó l . . . sok már a
legenda, sok a ferdítés. El kell kezdeni egyszer ezek felülvizsgálását." (Magvető.)
LAGZI ISTVÁN

95

Majtényi Erik
1922—1982

Néhány hete még közelgő hatvanadik születésnapjára szerveztük a pályaképet is megrajzoló, köszöntő írást.
Nagy sikerű önéletrajzi művének (Hajóharang a Hold utcában) magyarországi kiadása után válogatott verseinek
gyűjteményét is ígérte a Magvető, s ez
jó alkalomnak látszott az életmű egészét mérlegelő és értékelő tanulmány
közlésére. Ám Pomogáts Bélának, kit a
születésnapi köszöntő megírására kértünk, búcsúztatót kellett mondania 1982.
január 25-én, a bukaresti temetőben.
Pedig sokan készültek a hatvanéves
író ünneplésére, mert nagyon sokan
szerették őt. Aki csak rövid időt töltött vele, az is azonnal személyisége
bűvkörébe került. Ezt a — Páskándi
Géza szavaival szólva — „gyermekien
áttetsző embert" szüntelenül a derű
lengte körül, a legkomorabb helyzeteken is átlendítő humor. Szüksége is
volt Majtényi Eriknek ezekre az előnyös emberi tulajdonságokra. Mert mi
mindent élt ő át például 1941 és 1946
között! ö t év kaszárnyákban, fogházakban és internáló táborokban telt el.
A fiatal katonaszökevény a kommunisták között valóban antifasiszta lett,

S&ritM&rt
A Tudományos Ismeretterjesztő Társulat Irodalmi Választmánya és Csongrád megyei Szervezete, valamint a
JATE II. sz. Magyar Irodalomtörténeti
Tanszéke háromnapos ülést rendezett
Szegeden a szomszédos szocialista or-

96

de 1944. augusztus 23. után ugyanazok
minősítették fasisztának, akiktől korábban mint antifasiszta kapta a pofonokat. Kelet-európai abszurd — mondhatnánk. S eme kalandregénybe illő
öt év után jött egy olyan évtized, mely
— sok pozitívuma ellenére is — megintcsak számtalan képtelenséggel szolgált. Majtényiék nemzedékét lázba hozta az értelmes és szép emberi tevékenység lehetősége. Huszonhat évesen
már az I f j ú m u n k á s főszerkesztője, s
annyi megpróbáltatás után úgy érezte,
hogy végre nem kiszolgáltatott. Nagyon hitt, mert hinni akart valamiben.
„Félreértett elkötelezettség" — olvashatjuk Kántor Lajos és Láng Gusztáv
irodalomtörténetében. Természetes, hogy
az agitatív líra buktatóival és s a j á t
50-es évekbeli szerepével Majtényinak
is szembe kellett nézni. Az 1957-es Búcsú az ódáktól című kötet ennek a
viaskodásnak a kezdetét jelzi.
Rengeteget írt Majtényi Erik, termékenysége a Szemlér Ferencéhez fogható. Mégis, amikor 1980-ban az Igaz Szóban Gálfalvi György kérdéseire válaszolt, Arany Jánost idézte: „Mily temérdek munka várt m é g . . . ! / Mily
kevés, amit beválték . . . " Ha kedvezőbb
a sors, a történelem, a Majtényi-életmű bizonyára még több jó művel gazdagabb. Az utóbbi két évtizedben
azonban Majtényi Erik lírája és prózája így is a romániai magyar irodalom megkerülhetetlen értékei közé
került.
OLASZ SÁNDOR

aszóit
szágok mai irodalmáról. A konferencián elhangzott előadások szövegét lapunk következő, áprilisi számában közöljük, ugyanitt ismertetést adunk a
tanácskozás harmadik n a p j á n rendezett kerekasztal-beszélgetésről.

