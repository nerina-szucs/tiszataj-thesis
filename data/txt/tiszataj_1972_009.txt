tiszatáj
I R O D A L M I ÉS K U L T U R Á L I S F O L Y Ó I R A T
A Magyar Írók Szövetsége
Dél-magyarországi Csoportjának
lapja
Megjelenik havonként

Főszerkesztő: ILI A MIHÁLY
Főszerkesztő-helyettes: ANNUS JÓZSEF

Kiadja a Csongrád megyei Lapkiadó Vállalat Felelős kiadó: Kovács László
Szerkesztőség: Szeged, Magyar Tanácsköztársaság ú t j a 10. Táviratcím: Tiszatáj Szeged, Sajtóház. Telefon: 12-330. Postafiók: 153. Terjeszti a Magyar Posta. Előfizethető
bármely postahivatalnál, a kézbesítőknél, a Posta hírlapüzleteiben és a Posta Központi Hírlap Irodánál (KHI Budapest V., József nádor tér 1. sz.) közvetlenül vagy
postautalványon, valamint átutalással a KHI 215-96162 pénzforgalmi jelzőszámra.
Egyes szám ára 6 forint. Előfizetési díj: negyedévre 18, fél évre 36, egy évre72 forint.
Kéziratot nem őrzünk meg és nem adunk vissza. Indexszám: 25 916.
72-3411 — Szegedi Nyomda

Tartalom
XXVI. ÉVFOLYAM, 9. SZÁM
1972. SZEPTEMBER
SIMÁI MIHÁLY versei: Nyugtalanságom oka. Hétszínű
szablya, Mi égett ott el?
TORNAI JÖZSEF versei: Ne legyetek szomorúak, Nem
tudsz arról, Esők, fegyverek
GYŰRI LÁSZLÓ versei: Esik, Juss, Jiri Wolker
BAKA ISTVÁN: Raszkolnyikov éjszakái (vers)
KISS DÉNES versei: Dörömbölő, Kék kék kék
VERESS MIKLÓS versei: Oda a botrányhoz, Még
JÓKAI ANNA: Kislány, kutyával (elbeszélés)
ÓSZABÓ ISTVÁN versei: Csatára jött az ősz, Udvaron,
Cihelődik a nyár, Gyehenna dél
PÁLL LAJOS versei: Régi fényképek alá, Szolnay

3
6
7
9
9
12
13
20
23

MOST — P U N T E — H l D
összeállítás

a mai román

irodalomból

ZAHARIA STANCU: Karperec (vers, Szász János fordítása)
NINA CASSIAN versei: Virrasztás, Áthatolhatatlan,
Kék özönlés (Majtényi Erik fordításai)
MARA NICOARÁ versei: Nem kértem..., Esténként,
Eső (Jánosházy György fordításai)
FLORIN MUGUR: Fogak (vers, Ritoók János fordítása)
PETRU POPESCU: Ügyességi próba (elbeszélés, Kántor
Erzsébet fordítása)
Ami a lelkiismeretre tartozik, amitől az ember ember,
ami nem merkanlilizálható (Adrián Páunescu interjúja Augustin Buzurával, Kántor Erzsébet fordítása)
AUGUSTIN BUZURA: Laboratóriumban (regényrészlet,
Kántor Erzsébet fordítása)
GHEORGHE PITUT: A jel (vers, Ritoók János fordítása)
NICHITA STÁNESCU: A békéhez (vers, Ritoók János
fordítása)
NICOLAE TERTULIAN: Lukács György és az esztétika
filozófiai problémái (H. V. fordítása)

24
25
26
28
29
35
39
43
44
45
1

ÖRÖKSÉG
CZINE MIHÁLY: A valóság szerelme (Móricz időszerűsége)
52
TÓTH BÉLA: Ös
5ff
BALOGH EDGÁR: Biztató Tamási Áron kutatására
(Születésének 75. évfordulóján) 1
60'
GREZSA FERENC: Kétszázötven éves a vásárhelyi gimnázium ...-.
65

KRITIKA
KISS FERENC: Nagy László: Ég és föld
..:.....
PETE GYÖRGY: Kőszegi Ábel: Töredék .'.
....,
KAPOSI MÁRTON:.Lukács György: Történelem és osztálytudat
l....
KISS GY. CSABA: Rákos Péter: Tények és kérdőjelek
RIGÓ LÁSZLÓ: Dersi Tamás: Thália magyarul tanul
KÓSA LÁSZLÓ: Nicolae Iorga: Válogatott írások '
NÉMETH LAJOS: Csáky József: Emlékek a modern
művészet nagy évtizedéből (1904—1914) :
ANNUS JÓZSEF: Könyv — újságlapokból (Beke
György: Magunk keresése)

75
79
80
84
87
89
92
93

Téka
TEMESI FERENC: Vámos Miklós: Előszó az ábécéhez
LENGYEL ANDRÁS: Haan Lajos naplója

95: •
96

Szerkesztői üzenet

96>

ILLUSZTRÁCIÓ
Cseh Gusztáv grafikái a 8., 11., 22., 59. és 64.. oldalon
Flórian Alexandru Milán munkái a 28. és a 34. oldalon.
Geta Brátéscu munkái a 44. és az 51. oldalon

SIMÁI

MIHÁLY

Nyugtalanságom oka
boldogság lehetősége te
nyugtalanságom oka
rohanok rogyó ég alatt
szabadság
megváltatlaná

csak túl a falakon az erdőn
a hegy gerincén — valahova
panorámákat söpörni be
s nem látni magamra soha

csak az Elinnen csak az Át
csak a Mielőbb-oda
s tovább hogy eggyel több tegyen
boldogtalanságom oka

míg csontig .pusztít a képzelet hátha
hátha bennem a csoda
ember vágyok perben a perccel
s ez lesz halálom oka

Hétszínű szablya
Zombori László képei alá

Torkomról a víz legyűrűzik
Testetlen ég ölel
Füzek fonják a magányt '
homlokomra
Mellemen napóra kondul
lábamnál kígyós homokóra
Kísér és kísért az Idő
falamra fölrepül
Megfogom
De csak a kondulás csonton kövön
csak sziszegés a sárga homokon
Bordák romjai közt
kerítések lécei közt

kéklila röptű
madárfákon
átüt az Inga
hazajár

pórusaimba

Folyó nyerít
sörénye
fölaranylik
Lüktető
nyákkal
égbe rohan
Átizzik a hétszínű kés
Ragyogj
csupatűz zöldár barnaári
lobogj te istenverte
időfolyam!
Boldog a galamb
fészke van
boldog a naphomlokú ház
megáldó sugara van
csak az ember nem boldog
lehet-e boldog
az ember akinek mindene van?
Viszik szárnyai az évszakok
villog zeng
gyönyörűket
zuhan
az ember aj máglyára
vettetik
s csak önnön lángjain át
és csak egyszer
gyönyörködhet
bozsgó csodáiban
Égig érő arca
magába kémlel
fegyverkezik
hétszerhétágú
fénnyel
Még küzdhet hogy ne legyen
boldogtalan
Mellemre hát a
szivárványt
hétszínű szablya
ragyogj!
Színeim
elpusztítanak
tehát
VAGYOK

Mi égett ott el?
Süli András algyői parasztfestő emlékére
I

Akkor kiment a füzesbe
belenézett a Tiszába
izzott a nap
Megfonta a

maga fölé fonta fonta
izzott a nap
füstfellegben
hazahozta
azt a szörnyű
lángkosarat

lángkosarat

Gönce pörnyéllt húsa égett
de csak akkor kezdett sírni
pokollátó szemmel sírni
hogy az első
lepke-képet
beledobta

Rőt dühéből vert ujjából
mintha saját bordájából
sárgán hajló jó halálból

II
Semmisülés-nap
ördögé minden
mi égett ott el
szerelmes isten

„ha a húsomat
megették
egyék már a csontomat is"

mi lobbant ott el
irgalmas isten
milyen látottak
repültek
pokolcifrában
gyászkorom-ingben

ember-szemek
parázzsá
magyar
világ-szemek
nyársait forgatja ördög a tűz
nincs itt könyörület

aj magyari átok
te örök máskor
bizony nem Süli András vakult
attól a lángtól

hamuvá szűkült
pupillák
a ganés udvaron
magas vörösét villogó zöldjét
röpíti
gyászkorom

forgó kegyetlen
nyársak
a TÜZ
idáig sistereg
süllyednek mintha tenger alá
kioltott nagy szemek
nincs könyörület
NE LEGYEN

Ml ÉGETT OTT EL ISTENEM!

meg

pusztuljanak! a nem-kellből
ennyi
most már halálig elég
s csak a barmok a sors-akácfák
az égetni való sötét
aj csikordul a magyar éjszaka
talentum-máglyás
körül az ég
káromkodnak Hortobágy poétái
vakulnak befelé

TORNAI

JÓZSEF

Ne legyetek szomorúak
Ne legyetek
szomorúak,
táncoljatok a napon,
pihés
gyermekláncfű-szárak,
szöcskék és homokszemek
ernyői.

Ne legyetek
szomorúak,
táncoljatok a ruipon,
vizek a nád között,
folyók, tengerek,
fém-hajók
vizei.

Ne legyetek
szomorúak,
táncoljatok a napon,
madárpárok, pókpárok,
emberpárok,
halhatatlan nyomokat írva
a'homokra.

Nem tudsz arról
Nem tudsz arról
hogy gyerek vagy
tudsz róla ha megöregszel
nem tudsz arról
hogy szeretnek
tudsz róla
ha egyedül maradsz a

sötétben

i

nem tudsz arról hogy tiszta
tudsz róla
ha a bűn hínárja
megszúr
nem tudsz arról
hogy néz a nap
tudsz róla ha kialszik a Nagy

vagy

Szem

Esők, fegyverek
'Csillagok, :••
lesz-e holnapután
tudás, szerelem a földön?
Mellünkben
•esők, fegyverek

hullnák.

A népek
meghorzsolt rügyek a fán,
melyből arcunknak kéne
kihajtania.

GYŐRI

LÁSZLÓ

Esik
Esik az eső és nem múlik soha
a néma egek sötétlő zápora,
kuli, hull, hull, hull, hull, hull, egyre hull, soha
nem múlik el az egek zápora!
Esik az eső és le nem csöndesül,
gyorsul és lassul, de sohasem derül,
borul, egyre borul sötéten az ég,
esik az eső, eseti vesszejét,
esik az eső és nem múlik el soha.
Kölcsey sír, a vak, hazája zápora.

Juss
Visszaadom
őseimnek,
amit elvettem,
elraboltam,
visszaadok újra mindent,
mert én már mindenről
lemondtam.
Visszaadom
szokásaik,
amiket mássá
csúfítottam,
őket illeti jog szerint,
hatalmas, biztos ős-álákban.
7

Letörlöm a sok-sok
nyomot,
a lélekét, bár tiszta
voltam,
az életemét,
innen-onnan.
Ragyogjatok,
csillogjatok,
ti, vasgyűrűjű, gőgös jogok
csont-ujjúkon, a sírjaikban.

Jifi Wolker
Ismeritek?
„Meghalt,
mielőtt
a szívét kiránthatta
volna."
Igen, ő Jifi, a cseh.
„ ... mielőtt a szívét
kiránthatta
volna."
Jifi, a katona.
Nincs parolija,
se sarzsija.
Meghalt az ütközet
előtt.
De ha megütközik,
a szablya
eltörik.

Hogyan
suhintsalak,
Jifi, csak markolat
vagy te a kezemben.
Jifi, mondd, mióta
vagy a földbe
szúrva?
Szorít,
feszít,
kő,
idő
élesít,
ó, te szív,
döfj le te engem!

BAKA

ISTVÁN

Raszkolnyikov éjszakái
Már elmerült az alkonyat
a csatornák poshadt
vizében,
Pétervárt a sugárutak
kötéllel verik a sötétben.
Az éjszaka, csillagait
vonszolva, mintha lánca volna,
elöbotorkál, s én a csörgő
lombokat hallgatom szorongva.
A hold — Pugacsov
koponyája,
repedt vigyorgás odafenn,
a mélyben — bőgés, kocsmalárma.
Baltaként rándul meg szívem.
S vak koldus a bérház sötétje,
nyújtja az udvar tenyerét,
fölötte csillagok kelése
fakad. Mert koldusarc az ég.

KISS

DÉNES

Dörömbölő
Rügyként ég a lélek ágán
szemem
csillagárvasága
A tűzfalak
látleletén
lázgörbéim rajzát nézem
Vicsorít rám néma téglák
összeszorított
magánya

Várok pedig mutogatnám
itt a szívem itt a bordám
Zubbonyt gombolt rám e század
csavargótól — énelőlem
pénzzel szóval elkeríti
örökölhető hazámat
9

.Arcomon nő már kiáltás
klem is emlékszem a szóra
•mi társakhoz
elhatolna
Fogam körül
kövesednek
.ki nem köphetőn a csöndek
Hold az arcom abrakolja

Hol egy kéz egy kéz egy ember
Sors csak vásár arcot árul
Fölveszem majd rám e bolygót
kéklő prémű jó ruhának
Emlegetnek
napraforgók
hajtott fejű karcsú lányok

Hold az arcom abrakolja
•csontom ropog
észrevétlen
Ülök
világablakomban
'csillagragyás
sötétségben
Mind esendő sóvárgás volt
kihez hajdan
imádkoztam

Kisfiúknak leszek kedve
élboruló
szó-csuklása
kihalt folyók kincses medre
régi regék holt királya
s kopórsómón a szent örök
szavainkkal
dörömbölök

Kék kék kék
Madáridömből
.lobogás a szélben
Megmártózás
•égi kékben
Kék kék az ég
tájban a tó
számban a szó
hegy szikláin a nyárutó
Szemedből is
kék égdaráb
pattintható
Kék kék kék .
kiáltják
venyigék
fürtjein a bogyók
kék kányák
kék vércsék
szárnya mért kék kék?
Kéken moccan égen az ág
törtaranyban
búzavirág
mintha halott
nagyanyám
szemébe néznék
fiam szeme is égkék
Fák fény-szákálla
kék
erdőn kék szél fut át
kékek a galambcsőrök
s a bölömbikák
:10

Kék tollúák tócsán a récék
kék a
kakaskukorékolás
kék arcodon a kétség
viselsz köd-kék
muzsikát
Húzzák-vonják
a türkiz
citerát
ölnek kékszemű
viperák
kéknek mondják a békét
jég-csengős szavak
bársonyát
s tudod mi minden kék még?
Fegyvereken
az acél
kés tükrében a világ
ha bőrödre csap a szél
ha hintázik esti ág
Üveg törése a füst
út-foglalatban
kék a kő
és kék még a vétség
az emlékeken az idő
Kék a férfi és kék a nő
Kék föntről a föld
kék a vér tüdő levegő
kék minden ami zöld
ami vörös ami barna
Kék a nevetés a gyermeki
örömök ragyogó
diadalma

szó

Kék kék kék
a madarak égi óceánja
gömbrugó mely lejár
de ráfeszül még
az idő széles homlokára
mesekék emberi táj
kék kék anyám hallgatása
s a végső csönd is
ami vár!
De addig is időbe zárva
kék a fehér a sárga
az éji sötét
a hangod a hangod
s rajtad az ék
s végül a kék is mind csupa kék!
Kék a fákon a sárgarigó
kék a merészség tiszta szárnya
de kék még a hatalmi szó
s akinek veszik vérét
az ember
az elhallgató

11

VERESS

MIKLÓS

Oda a botrányhoz
HATLÁBÚ BORJÚ üdvözlégy HATLÁBÚ BORJÚ te múzeumi
növényevő
fölrepedt bőröd alól szemérmes kukacok bújnak elő
fölfalnak bámulhatod őket üveggé dermedt
bársonyszemeddel
föl kell hogy faljanak föl kell hogy faljanak ne feledd el
meg kell hogy egyenek nehogy tapétás otthonukba
bemássz
s hogy maradjon meg üveggömb s kertitörpe A KERT
bizonyossággá bomlasz bennük hogy sohasem hevert
asszonyuk széttárt combbal a bokrok alatt és lányuk
aranybibéjű fehér liliom a lányuk kelyhébe nem mászhat darázs
Megdöglesz kitömött borjú és nyugalom borulhat végre reájuk
hogy nincsenek csak kukacok Mohácstól vissza
Pusztaszerig
vagy a százlábú isten kinek nevét fölágaskodva
tisztelik
ahogy a gerincesek közül a csúszómászókat
legeslegfeljebb
HATLÁBÚ BORJÚ engedd meg hogy rólad utolszor
zengjek
mielőtt elfogysz egészen engedd meg rólad hadd kiabáljak
mert mégis disznóság felfalni egy múzeumi kiállítási
tárgyat
megáll az ész kereke és az ünnepi óda habozva dadog
hatlábú ne csodálkozz hogy megesznek a lábtalanok
galléros mindig-józanok pikkelyes
sohasem-mámorosak
egyszál bélűek de megemésztik a rozsdát és a vasat
vágtat alattuk a föld hát nyugodtan nyálaznak
araszolnak
farkukhoz láncolva ketyegő aranyóra a holnap
Miért nem futsz rugdalsz kérődzőnek szánt üvegszemű
szétfeslő bőröd alatt ím kivirágzik a nyű
mért nem csapsz'közéjük miért hegyezed csonka füledet
vagy tán hallod hogy valahol utódod is
megszületett
s már körülállják
ahogy ott fekszik esetlenül
hat kis lábára állna nem bírja szálmára visszadűl
s panaszos búúú-ra nyitja az árva a száját
és sír szakadatlan míg fejbeverik és kipreparálják
Megszületett
akinek botrányul adatott meg a lét
széteshetsz ódai hősöm
Én is utolszor harapok tebeléd

Még
Sziszeg az isten
alatta vagyok
csipet por szálka
elnézi még hogy
12

körme ég
törmelék
néz e szem
létezem

JÓKAI

ANNA

Kislány, kutyával
A kutya a lány mellett állt, szabályos pózba dermedve, a szeme is üvegszerű, szinte hiányzott a lábánál a talpfa, és a kitömött állatok pléhtáblája.
Ámbár erre túl kicsiny, túl hitvány és túl különös volt ez a kutya. Szemléltetésre mindig az átlag kívántatik; de az átlag felső határa. Mint ez a lány,
aki — ma már kinyomozhatatlan okból — egykor az Erzsike nevet kapta.
Ennek tizenkét esztendeje. Ö viszont mindössze fél éve nevezte el a kutyát,
egyszerűen Szofinak.
— Miért éppen Szofi? — kérdezte az anyja.
Erzsike vállat vont, a társalgást már jó ideje arra korlátozta, hogy a napi
fagylalt-, sültgesztenye- és mozipénzét megkaparintsa.
— Azért — közölte röviden —, mert a Szofi az egy gyönyörű nő.
A kutya viszont kankutya volt, de Erzsike mégsem találta a döntést logikátlannak.
— Ha piszkit, agyonütöm — mondta az anyja lágyan, s ez a befogadást
jelentette. Erzsike jól tudta, hogy az anyja semmit és senkit nem üt agyon:
a legyeket is csak éppen arrébb hessegeti a konyharuhával, a pofonjai sem
sikerednek, vagy a sapkát találja el, vagy a kötött kabát lötyögő ujját, de
sohasem az eleven húst. Ámbár ez a részvét a tárgyakra is kiterjedt: a maradékot is sajnálta a tányérról a szemétbe kaparni, gyakran álldogált a nyitott
szemétvödör fölé hajolva, a hulladékot vizsgálgatta, talán még beszélt is az
ázott zöldség- és krumplihéjakhoz. Ugyanez okból őrzött meg minden kacatot,
üres pasztásdobozt, szakadt flanelldarabot, törött kerámia figurát.
— Nincs szívem kidobni — mondogatta — a sötétbe. A semmibe.
Nem a szokásos praktikus szempont vezette: eszébe se jutott, hogy „esetleg még jó lesz valamire". Ellenkezőleg.
— Ez már semmit sem ér — sóhajtott —, és most még én i s . . . amikor
úgyis tönkrement...
Erzsike a furcsa jelenséget világosan, tömören megfogalmazta:
— A mama dilis — mondta, egy osztálytársnőjének, még a kutya, előtt. —
Nálunk minden úszik. A pénz is. Mert a mama dilis.
Az asszony ezért sem haragudott. Tetszett neki a lánya, talán félt is tőle,
mert Erzsikének középen összenőtt a szemöldöke. A testalkata is kemény, szabályos volt, csupa parancsoló energia, vádliján, mint két teniszlabda, kiugrottak az izmok.
Ahogy álltak a kapuban, a helyzet félreérthetetlenül mutatta: itt a lány
13

vigyáz a kutyára. A kutya alattvaló. S az alattvalókat — ha függőségüket eí
nem felejtik — nagyon lehet szeretni.
Szofi a hóból jött. A hó alól ásta ki Erzsike, fél évvel ezelőtt. Most már
engedelmes és tanulékony. A kötelező hálaérzet még az állatokat is deformálja.
— Addig nem megyünk be — mondta Erzsi a kutyának —, amíg az az
ember ott ü l . . .
Pedig esett is. Láthatatlanul, esett, nyirkosak voltak mind a ketten, a lány
kezében csúszott a hideg póráz.' Karácsonyra kapta Szofi ezt a szép pórázt,
barna bőr, szegekkel cifrázva. Sokáig nem engedte a nyakába kapcsolni, talán
azt hitte, korbács, a végén csakugyan meg kellett verni. Persze, az asszony
akkor is sírva fakadt. Ha sírt, kifutott minden szín az arcából, rengeteg könnycseppet pazarolt, kövér, hurka alakú teste egyetlen könnytömlő volt, amelynek
tetején minden aprócska nyomásra kibuggyan a könny.
,.. . .
:— Ne bántsd azt az oktalan állatot...
— Csak n e v e l e m . . . Szofi, hopp, Szofi, h o p p . . .
Két lábra állni, kérni, igazán nem különleges mutatvány, de Szofi eleinte
ezt sem akarta: megtanulni. Már-már úgy látszott, inkább lemond a cukorról.
Persze a cukor nélkülözhető, de a hús, a csont! .Majd pitizik, ha a gyomra
korog!
.
— Nézni se bírom — sopánkodott az asszony —, olyan éhes . . .
— Két napig kibírja — mondta Erzsike-—, mi is kibírtuk két napig.
Amikor az. az ember kiürítette az erszényedet.
S az az ember most megint ott ül a konyhában.
— Nem, S z o f i . . . nem mozogsz. Nem mozog a jó kutya . . . elmegy . . ! ei
kell neki m e n n i . . .
Már a pálcát is átugorja. Egy kicsit szűköl, lapít, a szeme nedvesedik, de
aztán átviszi.
— Szeretlek, S z o f i . . . ha engedelmes, jó kutya v a g y . . . s ha nekem fogadsz s z ó t . . . csak nekem . . .
Mert Szofi neki, egyedül neki, az ő parancsára produkálta magát. Ételt
sem fogadott el mástól: még az asszonytól sem, Erzsike katonás pofonjai erre
is megtanították.
—. Mire jó ez? — kérdezte az anyja bágyadtan, mindig fáradt volt, naponta ezerötszáz narancssárga műanyag kacsára való masszát kellett behelyeznie a formázógépbe, ez a napi adag, ezerötszáz műanyag kacsa fele, aztán a
feleket egy külön asztalnál összeragasztják. Ezért írták a munkakönyvébe: „berakónő", még az adminisztrátor is mosolygott rajta. — Minek egzecíroztatod?
Nem cirkuszi kutya . . .
— Mert irigyled, hogy nekem szót fogad! Neked senki nem fogad s z ó t . . .
hagytad, hogy az az ember i s . . .
— Apa — mondta az asszony csendesen — apa.
.
— Az az ember — folytatta a lány makacs következetességgel — zaciba
vigye a télikabátodat... a dögök miatt!
— Lovak — mondta az anyja gépiesen — a lovak m i a t t . . .
— Dögök. Szappant kéne. csinálni mindegyikből. Dög lovak. A télikabátodat, a z a c i b a . . . . .
:.••••':
— Nem is vették át. Tudod, Erzsike, hogy nem is vették á t . . .
.—: Hát akkor hol van? — A lány csípőre tette a kezét, terpeszállásba
14

vágta magát a konyhaajtóban. A kutya jobbról .balra, aztán balról jöbbrai
megkerülte a két lábat. Azt„-hitte, ez is. kötelesség.
— Ott felejtettem a villamoson, drága f i a m . . . — ezt mondta a férfi annpk- idején, széles mosolygással,, aztán bejelentette, hogy átmenetileg alkalmasabb helyre költözik, ahol nem ,-,gátolják".
Ez ¡a-hetedik elköltözése volt. És most újra ott ül. A konyhában.
— El kell mennie.. . Érted, Szofi? Nem .fogadhatja vissza. Egyszerűen,
megtiltom.
Erzsike gyűlölte ezt az embert. Pedig az apja volt, vér szerint. És meg sem
ütötte, soha. Sőt. Lágyan szólt hozzá,: meg-megsimogatta a haját, ha Erzsikenem eléggé gyorsan kapta félre a fejét.
Inni se ivott, A gyomra rögtön visszadobta. ..
— Nők se -1— mondta az anyja egyszer a szomszédnak
nők sincsenek
az ügyben. És m é g i s . . .
Titkos betegségre panaszkodott, amelyik a belsejét megrontja: hol: a vese,
hol pedig a szív táján jelentkezik, és gennyes füldaganatban is megnyilvánul,,
s időnként lázt okoz, roncsolja az ideget. .
...
Ezért nem volt állandó munkahelye, csak étvágya. Ha éppen hazajött,
mindig kitalált valami különlegeset: vajas kenyér porcukorral, tehéntúró borssal, szódával hígított sűrített paradicsom.
Ült az asztalnál, lábát előrenyújtva:
— El van rontva a szájízetek — mondta, s csettintett a nyelvével. — Amit
ti éltek, nem é l e t . . . Ha csak . egyszer sikerül, megmutatom nektek . . , csak
addig tartsatok k i . . . legyetek következetesek . . .
Erzsike jól emlékezett arra. a kemény télre, amikor az apja egyszer sem
jött haza, valami albérletben lakott, ahol gejzír melegíti a vizet. Azon a télénél kellett egy használt cipőt fogadnia, s a tanítónő kikérdezte.
— Mi az apád foglalkozása?
— Nem tudom.
— Kérdezd meg anyukádat...
— Ö se tudja . . .
, — Hát elváltak a szüleid?
— Nem. Csak az apám nem tartózkodik a lakásban.
, — Aha. .. — mondta a tanítónő. —, Különvált. Ezt úgy nevezik. A. házmegbízott igazolja.
.•''..'
De a házmegbízott nem igazolta, mert a férfi nem volt kijelentve. •
— Micsoda zűrzavar... — sóhajtott a tanítónő. — Mennyi baj lesz még
a kereseti kimutatással...
Inkább be se iratkozott a napközibe.
Az anyja igyekezett, hogy a legszükségesebb iskolai költséget előteremtse.
Takarékoskodtak a hasukon, ahogy tudtak. De Erzsikének harmadnapon torkán akadt a grízes tészta. Hányni kezdett tőle, álmában kukacokat látott,
amint nyomakodnak a torkán lefelé. ,
Aztán a férfi öt hónapra visszajött, hivatalos betegállománnyal.
Egyszer befutott a lova. Hozatott egy üveg pezsgőt, de a fele elfolyt, amíg
ügyetlenül és mohón kirángatta a dugót.
Mindig délelőtt tűnt el, amikor Erzsi és az asszony jártak a dolguk után.
De sose vitt el többet, mint ami a két kezében elfért. Egyszer a derekára
csavart, a zakó alá, két lepedőt, Erzsike látta még, amint a sarkon befordul,
de nem mert utánaszaladni, mert az alak túl kövér volt, azt hitte, téved.
15

Hiába szidta az anyját:
— Rúgd ki, anya, hallod? Rúgd ki. Ne engedd be többet...
De anya csak rázta a fejét, és azt sóhajtotta: hiába.
Még ha félne tőle! De nem féL Vastag asszony, erős is, fél kézzel arrébb
taszíthat egy ilyen sovány, sápkóros figurát.
— Talán szereti — mondta Erzsi egyik osztálytársa, jól értesülten —, a
nők szokták szeretni a férfiakat.
De még az se. A lány éberen figyelte: összemásznak-e néha? De nem.
Nem másztak össze, csak annyi történt, hogy az ötödik vagy hatodik megtéréskor Erzsi egy hajnalon arra ébredt, valaki sír. De nem az anyja. A férfi
sírt, az asszony ágya előtt, alsónadrágban, térdét az ágy szélének támasztva.
Ügy hallotta, bognár az apja tanult szakmája. Nem tudta pontosan, mit
jelent. Valami homályos, felesleges és link dolog, mint körülötte minden.
A legrégibb emléke az volt, hogy négyéves korában kapott az apjától egy
nagy dobozt. Leemelte a fedelét: csodálatos, hosszú szempillájú baba feküdt
a dobozban, nylonszállal rögzítve, világoskék tüllruhában. Ő már nyúlt utána,
ki akarta tépni, ölelni, a karjába venni, Szofi, kiáltotta, ez lesz a neve, de a
férfi újra rácsukta a dobozra a fedelet.
— Szép, ugye? — mondta lágyan. — A tied. Holnap már játszhatsz vele.
Es még többel is. Csak sikerüljön.
A hóna alá vette, sose hozta vissza.
— Kutyuskám — Erzsi lehajolt, megsimogatta a kutyát —, fázol, ugye?
Nemsokára elmegy: Pitizel, és kapsz finom vacsorát.
A kutya vakkantott, remegett az oldala.
„Ha tíz perc múlva se küldi el — gondolta Erzsike —, rájuk uszítom
Szofit."
Haragja, a hosszú évek alatt, túlterjedt a férfi személyén. Már-már az
anyját is elöntötte.
Csak ez a kutya, ez volt az övé. Igazán. Már amikor a hóból kiszedte,
tudta, miért teszi.
— Ha mégis be kell mennünk, oda se szagolj. Érted, Szofi? — rántott a
pórázon. Szofi nyikkantott. Erzsike a szíjjal megfenyegette, Szofi visszakapta
a pofáját. — No, a z é r t . . .
Nagy, kócos kutya sétált el a kapu előtt, nagy kócos bundájú gazdájával.
Szofi vágyódva emelte mellső lábát, térdben kecsesen meghajlítva, nyakizma
feszült.
Erzsike könnyedén rácsapott.
— Még csak az k é n e . . . te disznó...
Már komolyan esett. A rossz ereszcsatorna éppen rájuk csurgott. Beljebb
pedig járt a huzat, és hallatszott az édeskés férfihang, ahogy vicceket mesél,
és anya udvariasan köhint rá, nem nevet, anya nem tud nevetni, arcán odaragasztott selyempapír a mosolygás, a sötét vászon úgyis kilátszik mögüle.
— Erzsike . . . kislányooooom . . . Erzsi.. .
— Szofi! mikor átléptük a küszöböt, vicsoríts, érted? Mutasd az éles fogadat. így, Szofi, így: Hrrrrr.. .
Szofi próbát tartott, de a morgás egyáltalán nem hangzott félelmet
keltőnek.
— Hülye kutya . . . így: hrrrrr . .. hrrrrr . . .
Ott ültek a konyhaasztalnál, éppen, ahogyan Erzsi elképzelte. Az apja
16

hanyagul keresztbe vetett lábbal, elképesztően színes zokni kandikált ki a piszkos, de vasalt élű nadrágszárból.
— Kicsi lányom, üdvözöllek . . . szépen megnőttél... gyere közelebb apucihoz . . .
— Büdös van — mondta Erzsi, és körbeszagolt.
— A borbélynál — a férfi simára borotvált képéhez kapott — hiába kérem, ne alkalmazzanak s e m m i t . . . Arcszesz. Hogy ne húzódjon a bőr. Hát ez
a kutya? Aranyos kis k u t y a . . . mi a neve?
—- Nincs neve — mondta Erzsi gyorsan —, anya, vedd elő a fasírtját.
— Istenkém — az asszony félve állt fel, eltüntetett az asztalról egy piszkos tányért — Istenkém, Erzsike, nincs meg az a két kis fasírt. Odaadtam
apádnak. — Kacsintott is, könyörögve.
— Te odaadtad a kutyám vacsoráját? — Erzsike hangja élesre emelkedett, a szeme fölött sűrűn verdesett a pilla. Jártak is emiatt kétszer-háromszor a gyermekidegen. Akkor az orvos környezetváltozást javasolt, egyébként
biztatóan nyilatkozott, az emberek kilencven százaléka idegbeteg, így vagy úgy.
— A gyerekek is? — kérdezte áz asszony szörnyülködve.
— A gyerekek is — mondta az orvos.
— Erzsike, ne haragudj — próbálkozott —, van még csont tegnapról, az
jó lesz a kutyának. Nem tudtam mit tálalni. A tésztát nem bírja, árt neki a
sok szénhidrát.
— Minek kell ezt magyarázni, édes szívem? — A férfi vidáman nyújtotta
kezét a kutya felé. — Örülsz, hogy látsz, Erzsikém?
Erzsike nem felelt. Fenyegető pillantást vetett az anyjára.
— Megzabálták a husikádat, kutyuskám. Látod? Még a husikádat is megzabálják . . . R a j t a . . . Ugass! Ugass!
Szofi letelepedett a szemétláda mellé, a fejét lustán elfektette.
— Talán gyújtsatok be a szobába — mondta a férfi változatlan derűvel.
— Nem intelligens dolog a konyhában üldögélni... együtt egy k u t y á v a l . . .
ámbár helyes, aranyos kis k u t y a . . . legalább nevet adhattál' volna neki, Erzsike . . .
— Nem mondom meg! — kiáltott Erzsike hisztérikusan.
— Például Gáspár... az nem közönséges, viszont illik a kutyára . . . Gáspárral egyszer én már nyertem . . . Gáspár, gyere ide, gyere gazdihoz . . .
A kutya fölemelte az orrát. Erzsike nagyot csapott rá.
— Ez az én kutyám! Hallja? És ne merje h í v n i . . . az én k u t y á m a t . . .
— Erzsike — mondta a férfi ünnepélyesen —, a kutya odahúz, ahol szívet érez . . .
— Magának ehhez a kutyához semmi köze! Maga itt vendég!
— Erzsike — szólt közbe az anyja, nagyon lassan, nagyon szomorúan. —
Az apád. Mégiscsak az.
— Vendég! Vendég! — kiáltozta Erzsike. — Hívatlan v e n d é g . . . megeszi
a kutyám vacsoráját...
— Erzsike — a férfi engedett a jókedvből —, édes, aranyos kislányom . . .
tudom én, hogy haragusztok.. . tudom én, hogy haragszol... pedig én miattatok próbálkozom, nem úgy, mint más ember, aki belenyugszik, hogy örökké
nyomorog a családja . . .
— Hazudik . . . mindig csak hazudik . . . —,. Erzsike legugolt a kutyához,
simogatta, csókolta, hangos cuppanással. — Ne hallgass rá, kutyuskám . . .
— . . . mi a szándékod? — kérdezte az asszony hirtelen. — Arról beszélj.
2 Tiszatáj

17

— Az a szándéka — duruzsolta Erzsi a kutyának —, hogy meghízzon egy
kicsit a te fasírtodból... Anya, a szekrényt bezártad? Benne van az új csizmám . . .
— Erzsike — mondta a férfi, és már az ő szeme felett is verdesett a
pilla —, te bezárnád édesapád előtt a szekrényt?
— Kérlek — mondta az asszony —, nyilatkozz: mi a szándékod?
— Édes szívem . . . minden, de minden lehetséges... csak innen a jelenlegi helyemről kellett kikecmeregnem... nem bírom l e l k i l e g . . . azt a sok
nagybeteget szállítani... és nehéz is a hordágy . . .
— Ez nem átjáróház — mondta Erzsike, ismét a kutyának — és nem
szálloda. Bár a szállodában nincs potya.
— Miért beszél ez a gyerek ilyen furcsán?
— Erzsike nagyon éles eszű — hadarta az asszony — és kitűnő fogalmazó.
A stílusfordulatai meglepőek. Ezt írták a dolgozatára.
— Nektek is előnyösebb, ha maradok — mondta a férfi megnyugodva. —
Támasz van a háznál! Elalszom egy szalmazsákon is.
— Én nem fekszem veled egy ágyba megint — mondta Erzsike az anyjának —, és ha itt marad, holnap elbujdosom a kutyával.
— Erzsike, édes Erzsikém — a férfi utánanyúlt, de nem érte el. — Hát
igy beszélsz? A te beteg édesapáddal? Akinek talán már csak hónapjai vannak
hátra . . .
— Nem dobhatom ki — mondta az asszony. — Hiába. Ha egyszer nincs,
ahol a fejét lehajtsa.
— Tapír. Tapír vagy, a n y a . . .
Erzsike nem látott még tapírt, de fekete, csuszamlós testű, egyenletesen
szuszogó állatnak képzelte, aki semmit sem érez már: se szúrást, se simogatást.
Akkor minek él?!
— Te olyan jó vagy, szívem. Hogy hálálom meg? Telik-e az erőmből? —
sóhajtott a férfi.
— Ez nem jóság — az asszony rekedten beszélt, inkább Erzsikének —,
nincs mit tenni, egyszerűen.
— . . . mert hát azért szerettek ti engem —, a férfi hirtelen könnyezni
kezdett, ragacsos, piszkos zsebkendővel törölgette a szemét. — Ugye, Erzsikém,
azért szereted a te szerencsétlen apukádat?
— Én csak a kutyát szeretem — mondta a lány. Az anyja ránézett. Nem
haragosan. S nem is fájdalmas-sértetten. Majdnem bölcs volt a tekintete:
bólintott.
— Hallod? — jajdult fel a férfi. — Hallod, mit mond a gyerekünk? Erzsike . . . te azt állítod, jobban szeretsz egy állatot, m i n t . . .
— Mondd neki — szólalt meg az anyja fásultan —, mondd neki, Erzsi,
hogy őt szereted jobban.
— Ez a kutya az enyém. Érti? Nélkülem megdöglött volna. És nekem
engedelmeskedik! És engem nem hagy e l . . . Most mit bámul?
— Hát én titeket elhagytalak? — A férfi most már sírt, szabályosan. —
Hiszen mindig visszajövök, nincs nekem másik családom, csak még nem találtam meg a . . . nem találtam meg a . . .
— Hagyd, Erzsi — kérté az anyja. — Ne kínozd. Mire jó ez?
— Gáspár . . . szép kis kutya . . . aranyos kis kutya . . . látod, bántják a
gazdit... gyere a gazdihoz . . .
18

— Ne merje a kutyámat h í v n i . . . a nevét úgyse t u d j a , . , úgyis hiába
csalogatja...
— Okos állat — mondta az asszony —, és be van idomítva. Csak Erzsinek
van hatalma fölötte. Mástól még a finomságokat se fogadja el.
— Vicsoríts: hrrrrr . . . vicsoríts: hrrrrr . . .
A kutya erőtlenül mutogatta az ínyét.
— Gáspár, gyere i d e . . .
— Űgyse mozdul — mondta a kislány csúfondárosan —, ha megpukkad,
akkor s e . . .
— Senki se tudja kimozdítani — mondta az anya megnyugtatólag —,
tényleg senki. Kár kísérletezni. A hála! Inkább megágyazok a földön magamnak.
A férfi szipogott.
— Nincs is mivel hívjain. Cukor sincs n á l a m . . . Ha lenne nálam c u k o r . . .
Űtban vagyok, szívem? Csak egy szóval kell mondanod, és m e g y e k . . . a
térre... a kapuk elé . , . vagy a mentő összeszed . . .
A kutya nyugtalanul mocorgott.
— Fél — mondta Erzsike vádlóan —, fél az ilyenektől.
— Olyan szép kutya . . . szeretném megsimogatni...
— Erzsike — kérte az anyja —, szólj a kutyának. Hogy tartsa a fejét.
— Ez az én kutyám! — Már Erzsike is sírt. •— Soha!
— Gonosz. Gonosz vagy — mondta az asszony, de ezt sem szemrehányóan.
— Ügy szeretném megsimítani a szőrét... nem bántom... csak megsimogatom . . . kutyus, gyere ide, gyere ide hozzám . . .
Összetette a kezét, úgy hívta. A hangja elvékonyodott, inkább gyerek volt,
mint férfi, a hátát kissé begörbítette, a szeme sóváran csillogott.
Erzsike magabiztosan, terpeszben állt izmos lábán. A kutya felkelt, megrázta a testét. Többször egymásután.
— Ülj vissza! — szólt rá a lány metszőn.
A kutya visszaült, aztán újra felállt, újra megrázta a derekát, mint aki
álomból ébred.
Erzsi rácsapott a szíjjal.
— Gyere hozzám — duruzsolta a férfi, előrehajolt a széken, a kutya tekintetét kereste —, Gáspár, te boldogtalan kutya . . . gyere gazdihoz . . . gyere . . .
A kutya Erzsire nézett, aztán a férfira. Támolyogva tett két lépést előre.
— Nem! — kiáltott Erzsike. Iszonyúan megijedt, átölelte a kutya nyakát:
— Nem mehetsz oda. .. hallod? Én mentettelek meg . . . É n . . . Én vagyok
az. .. Miért? Egyetlen kutyuskám, miért?
Az egészből semmit sem értett.
A férfi már nem beszélt. Előrenyújtott, üres tenyérrel egyensúlyozott a
szék szélén, s dúdolt valamit. A kutya pedig lapított hassal, nyöszörögve kicsúszott Erzsi ölelése alól, s a fejét beletámasztotta a férfi nyitott tenyerébe.
— Jó kutya, derék kutya — mondta boldogan a férfi, szemét behunyta,
mámorosan simogatta a puha szőrt. — Látod, Erzsike, nem eszem m e g . . . —
fordult a lány felé, újra gondtalanul és vidáman.
Erzsike hátrált az ajtóig, majd azon is túl.
— Gonosz. Gonosz vagy te is — mondta odabenn az asszony a férfinak.
A kislány pedig odakünn. megszokott mozdulattal rángatta az üres pórázt.
Okos volt, tudta, úgyis vissza kell mennie, most már el sem bujdoshat, kutya
nélkül.
2*

19

ÓSZABÓ

ISTVÁN

Csatára jött az ősz
Csatára jött az ősz.
Elhull
levél-sereg.
Sebesült bodza rogyik le
ahol most épp
megyek.

Dörögnek
felleg-ágyúk.
Eső pereg:
lázít.
Millió tengeriszárat,
fát,
virágot harcba állít.

Vágtatnak bokor
vitézek.
Sásocska-szolgák
esnek el.
Ingoványban
nád
bujdosik.
Vérét ontja
vadszeder.

Micsoda háború ez:
míg kikiáltjuk az őszt.
Avaron gyulád
krematórium:
s hamuhit sok porka hőst.

Udvaron
(Csibének)

Vidra szél
kalingyál.
Repkényes
halókánk
a gangra
bigyeg.
Metszett
sövény
kertet
körbepálánkol.
Töppedt
bokrok
járma libeg.
Árnyék-fodrocska
dísz van a rocskán,
hímzi anyóka
. ujjanyomát.
Mintha
fészkes
tutujka
volna,
hodályereszbe
bújt a csoroszlya.

Cihelődik a nyár
Cihelődik a nyár, menni akar.
Pányva ját nem engedi el,
visszatartaná néma rögöcske.
Vonul a nyár.
Lótücsök kóricái utána;
kínjában kajla kóró fetreng — hiába.
A föld hét határban kifeketéllik
még,
de reggelre már
zúzmara-kása
lepi.
A folyópartról
elvándorol
messze a rét.
A szekérút meg mintha keresné,
kanyarog le szikes laposra.
Most nem lelem itt a dolgok
rendszerét,
azt a szigorút, mely nyugalmat ad nekem.
A táj pedig így még egyszerűbb
lett;
mégsem tudom
merről nyúlik felém a Hort,
Daraksát honnan számítsam,
s alig lelem azt a halvány jelet is,
amit már Vókonya tart nekem.
Hol van a nyár, kínunk
És ez a csend mi lehet?

tűz-nevetése?

Csak elvetődtem e lombhullatóra.
Félvállamra kanyarítom könnyű pakkom:
úgy
megyek.
Most fáj a földnek a termés;
szörnyű kín állt bele.
Összetörnek porka halottaim benne.
Kujtorog erre
Hortobágy-holtág,
s a mészáros fia aki itt járt;
szívéből kinyit fölrajzó
éneket.
Ez fáj-e most jobban,
vagy az, hogy érzem,
valaki készül, elhagy engem?
Ne vetekedj vélem Három-Virág,.
Nincs bűnöm amit bánok.
Csak ettől a nyártól félek:
szemén
sárgalevél-krajcárok.

Gyehenna dél
Kókad a bojtorjánkóró:
beteg.
Hamar esőért
küldenek
vidra szelet.
Vén lapu kunyerál,
koldusmarka-levelét
kinyújtja.

22

Állong gyehenna

dél.

Nem bírta már;
erét megvágta gyönge
pipacs.
Árokoldalán
kapaszkodik,
menne bámulni ezt, kunkori kacs.

PÁLL

LAJOS

Régi fényképek alá
Ügy fakultak meg a falon
jobban mint az emlékek közt
újra táncolt lakodalom

Két császár közt ki lovával
feszültél a falu előtt
azzal mit a Muszáj vállal
első kereset lázában

kipiek kellett
mezítlábas
nagyanyám a szekér előtt
kölcsön ujjas hogy kiválhass
félrecsapott
kalapoddal
állni mint a sorozásnál
jelnek aki sose szólal

tudattál hogy aki bírja
idegen de nem hazátlan
Tanúnak vagy
vádbeszédnek
(ki már ítéletét tudja)
— élve el ne temessenek

Ügy fakultak meg a falon
jobban mint az emlékek közt
újra táncolt lakodálom

Ügy fakultok meg a falon
jobban mint az emlékek közt
újra táncolt lakodalom!

Szolnay
Tőből törnek le a

kardvirágok.
Az arcon
nehéz vörös, fosztott szőlők fulladásos színe,
a szem kemény :— telek tudója,
ki magának zsigerig felrója
,;iévedés kékje esett a vízre",
s hadd kacagjanak most már szemtől szembe
fejedre furcsa sapka kerül,
Goya festette hitetlen lettél,
takarni akarsz,
sebeket árulsz —
lehetetlenül.
Ott van az állványon guggoló vászon:
az öröm.
Hogy kölcsönnel alázzon a hitel
egy meg nem festett
mert X úr széplelkű felesége
mérték fölött becsül.
S holnap kezdődik minden elölről,
nyafog a gyermek, kegyelmes az ősz,
köhög és könnye fény a fák fölött
—• csak egyszer telne
kenyértörésre:
ennyit ér a Lét, ennyit a Kép
talán lenne béke.
De így valaki csak vesztes marad.
Tőből törnek le a kardvirágok.

képre,

23

MOST — PUNTE — HÍD
Összeállítás a mai román irodalomból

Z A H A R I A S T A N C U

Karperec
Ha a végtelen magyar pusztán
a földhöz szorítod füled
s meghallgatod a föld szavát,
Attila lovait hallod dübörögni,
Árpád lovait hallod dübörögni.
Ha a végtelen magyar pusztán
megállsz egy forrás mellett,
Aranyt hallod dalolni majd,
a hazájáról szóló dalt,
az emberségről szóló dalt.
Ha a végtelen magyar pusztán
megállsz egy folyó mellett,
Petőfit hallod dalolni majd,
arany igékkel, tűzpiros
szavakkal,
kardjával sürgetvén jövőt,
kardjával teremtvén jövőt.

Ha a végtelen
megállsz egy
Adyt hallod
dalolni hallod
a forróvérű
forrongó dalt

magyar pusztán
kút mellett,
majd,
majd
szerelemről,
a szerelemről.

Hajdan, mikor még i f j ú voltam,
fürge voltam és izmos voltam,
párducfürge és oroszlánerős;
hallottam dalolni a pusztát,
énekelni a magyar lányokat.
Kemény mellük volt, kerék-nagy
karperecüket vasból verték,
Attila lovasainak
nyilaiból,
Árpád lovasainak. szablyáiból.

szemük,

(Szász János fordítása)

(A fordító megjegyzése.) Az átköltések, miként a tolmácsolásra ihlető versek,
önmagukért beszélnek. A fordítónak akkor illik magyarázkodnia, ha az átültetés
során a nyelvek és költészetek közötti különbözőségek okán, az újraköltésben az
eredetitől — éppen az igazi hűség érdekében — gyökeresen el kellett térnie. Zaharia
Stancu e fentebb közölt versének fordítása nem igényel efféle toldalékot. A fordító
azért kér szót, mert az eredeti vers keletkezéstörténetéhez szolgáltathat néhány adalékot. A fordító ugyanis együtt utazott ez év áprilisának elején a vers költőjével,
végig a magyar pusztán egész Budapestig; az úton, a táji élmény rögzítésén túl, sok
szó esett a magyar történelemről, irodalomról; a fordító tárgyszerű közléseit a költő
egyre-másra kiegészítette emlékeivel, találkozásaival a magyar költészettel, azokkal
az írókkal, fordítókkal, akik számára a magyar költészetet közvetítették. Kisújszálláson átutazván, majd később Budapesten a margitszigeti fák alatt, magától érthetően szó került Aranyra. S ki tudja, hányszor — többek között a Pilvax előtt —
Petőfire. Adyra már nyilván Váradon, de Pesten is számtalanszor. A (még mindig
ihlető, maiglan költészetre ingerlő) budapesti tavasz, a virágzásnak induló margitszigeti orgonák, magnóliák, a budai gyümöcsfák, kristályos fényekben kéklő ódon
utcák, a szellőzködő-illatozó Duna-part földrajzi-szellemi foglalatában született tehát
24

a vers, élmény és emlék kettős tüzében. Hiszen köztudottak Stancu kötődésének
mozzanatai a magyar költészethez, forradalmi szellemiségéhez még a húszas évek
kezdeteiről, ezekről hosszasan nyilatkozott az Előrében Beke Györgynek nemrég
adott interjújában, az utazás során is említette Tabéry szerepét Ady-élményének alakulásában, Ady hatásáról költészetére pedig a Luceafárulban közzétett önéletrajzának részleteiben többször is említést tesz. Petőfi-élményéről — már gyermekkorában
olvasta az Apostolt — sokat tudtunk meg emlékezetes segesvári beszédéből, amelyet,
a Vártéren mondott el ezrek előtt Petőfi halálának százhuszadik évfordulóján.
A vers tehát — az Adyról szóló verse után — egy messzire visszanyúló élménysor
összegezése. Ám túl az egyéni élmények költői summáján, egy történelmi hagyománysor újabb mozzanata, a román—magyar barátságé és testvériségé, amelyet,
hajdani akarásokból, vágyálmokból nemcsak békévé oldott az emlékezés, hanem
alkotó gyakorlattá, további munkára serkentő valósággá változtat a népek testvériségének megteremtésére hivatott szocializmus.

NINA

CASSIAN

Virrasztás
Szép voltam, mikor meghalt az anyám.
Csak sírtam, virrasztottam. Fiatalossá lett
arcom tükrében elszűkült
szemem.
Ö már nem látott. Rámtörhetett
volna
a zsiványok zsiványa, hogy orvul letaglózzon,
s ő nem nyújtotta volna már felém
védelmező kezét.
Pedig szép voltam, épp ilyennek vágyott.
Tavaszodott, ágas-bogas növények
nyirkos zöldje fenyegette a kertet,
hogy majd véresre karmolássza.
De addigra már meghalt az anyám,
semmit se látott, senkit meg nem látott,
csak egy végső, az addiginál metszőbb
lehelete tépett a levegőbe,
— s számlálni
kezdtem,
húsz keserves
lélegzet volt s tíz alig hallható,
miközben kint az éj szürkébe fordult,
s vétkes eső meszelte feketére
házunk falát.
Szép voltam ¡mégis, ahogy ott számláltam
a viaskodó
lélegzeteket,
de az anyám nem látott engem.
S olyannak engem többé nem is láthat
senki soha.
25

Áthatolhatatlan
Ha volna még egy sikolyt hova
a sziklába, tengerbe, bárhova,

tűznöm,

vagy ragadozó madarak kerek,
holdsárga, merev,
kőkemény szemébe!
Jaj, minden
áthatolhatatlan,
és a kiáltás puhán lóg ki
a számból, mint az akasztottak

nyelve.

Kék özönlés
Gond tépázta kertünk mélyén
fel-feltűnik három kék lény.
Egy a lombot megsimítja,
hogy a zöldből kigyógyítsa.
Más a gyolcs mély feketéjét
gyógyítgatná — gyász sötétjét.
Más a sárga sikoltásba
talmi fémek színét mártja.
Mit remélhet három kék lény
kínok kínján, éjek éjén?
Malasztjukat nem hiszem,
Meg nem gyógyul senki sem.
(Majtényi Erik fordításai)
Nina C a s s i a n 1924. szeptember 27-én született Galatl-ban. Festőiskolába is járt, zenével
Is foglalkozott, ma is zongorázik és számos dalt, valamint kamarazenét szerzett. Maria
Veniamin álnéven jelentkezett fordításokkal 1944-ben a többi közt Miron Radu Faraschivescu és Geo Dumitrescu szerkesztette Ecoulban. Első kötete 1947-ben jelent meg —
azóta is talán több mint egy tucat. Költészetére az avantgard hatása a legjellemzőbb
és valamilyen szigorú intellektualizmus, amely merész összefüggéseket variál, hogy a
világnak egy új, igazabb arcát próbálja összerakni. Jó néhány kötetet írt gyerekeknek.
Mind az állami díjat (1950), mind az írószövetség díját (1969) gyermekköltőként kapta,
losií Cassían-Mát ásaru műfordító lánya (klasszikus német irodalom) és Al. L. Stefánescu
prózaíró felesége.

MARA

NICOARÁ

Nem kértem...
Legszebb virágok a lovak.
Nem kértem tőled egy csokor

lovat.

Szeretem templomok finom vonalait.
Nem kértem, hogy végy nekem
templomot.

Szeretem a nyers, zöld füvet.
Nem hívtalak, hogy kézenfogva menjünk
Es nézzük meg, milyen is fűnek lenni.

le a földbe,

De hadd adjam neked
Olykor, mikor elönt a tenger,
Eveid ezerére
Eveimet, marék magot

Esténként
Esténként amikor lehunyják szemüket a tárgyak
és a fehér falak magányának vetem oda magam
hallásom az ajtóhoz tapad
de nem jön senki hogy a sötétet lemossa róla/m
napfényben fürdőzöm a tenger partján
sarkam nem érinti a földet
mély szerelmet élek át
nevem utolsó betűjéig
vitorláson utazom annyi óceánt szívok be
hogy tüdőm már nehéz a sótól
egy igazságot tudok meg
elveszítjük a világot, ha szavakba zsúfoljuk
életem a tenger a nap bőröm alatt áldoz le
szobrok közt zöld szemmel egyedül én
oly szép lehet a tenger.

Eső
Szerelmem, csókold meg a
vállam...
Júlia meghalt, Ophelia más időbe tévedt.
A világ messze van, túl az esőn.
Bánata mintegy idegen bolygóé.
Jöjj közelebb. Talán nem is
Létezik a világ; talán e vemhes
Pillanatokból születtünk csak;
Talán vízár az univerzum;
Talán nem volt Io sem, minket visz a bálna
Az óriási szem felé, mely gyilkos
Ponttá dermedve felszív.
És mégis
Csókold a vállamat, szerelmem,
Es ne szomorkodj,
Ha gondolatom árbocba falaz,
Amelybe bekötött szemű
Madarak ütköznek
szerelmesen.
(Jánosházy György fordításai)
Mara N tc o ar á költő, amikor 1959-ben a marosvásárhelyi Steaua Koíie-ban első verse
megjelent, mindössze tizenegy éves volt. Azóta igen sok lap közölte írásait. Jelenleg a
bukaresti egyetem filozófia szakos hallgatója. Verskötete 1972-ben jelent meg,
Cuvtntele,
frumoase flori (Szavak, szép virágok) címmel.

27

FLORIN

MUGUR

Fogak
Hogyan vinnél súlyos, királyi főddel
ennyi igazságot? Húsz vagy harminc a
ők őrzik a szók nedves birodalmát,
ők gyermekiek és kegyetlenek,
ők sokkal tovább élnek majd, mint te,

számuk,

földben lesznek, hegyükkel fölfelé,
Vénusz meztelen talpa alján.
Ki vagy te, hogy jogot tartsz harminc fogra,
király uram, akinek hamvát
elfújom tenyeremről?
(Ritoók János fordítása)
Florin M u g u r költő, 1934-ben született Bukarestben. A filológiai f a k u l t á s elvégzése
után román nyelvet és irodalmat tanít, majd a Pitesti-ben megjelenő Arges című l a p
helyettes főszerkesztője. Első versei tizennégy éves k o r á b a n , első kötete 1953-ban jelenik
meg. A szocialista építés kezdeteinek romantikus pátosza, a munkásmozgalom résztvevőinek hősiessége hatja át verseit, majd fokozatosan lemond az epikus e l e m e k r ő l ,
egyre befelé fordulóbb.

FLORIAN ALEXANDRU MILAN: ÜTI ÉLMÉNY

28

PETRU

POPESCU

Ügyességi próba
A vizsga napját megeiőző éjszakát átvirrasztottam.
Engem is elkapott az általános vizsgaláz. Utolsó napon • végig a közlekedési szabályzatot tanultam. Az utolsó órát délben két órakor tartottuk, pokoli hőségben.
A Warszawa motorja többször bedöglött, miközben az utolsó kapcsolásokat próbáltam még ki, az ügyességi próbát, a kocsiszínbe helyezést háttal, s a többieket. Ezektől féltem. Hat perc alatt kellett elvégeznem. Mi az ördögöt csinálok, ha, bedöglik a
motor? — Mit csinálnál? Semmit, vizsgázol még egyszer — mondta Sfiri természetes
mosollyal. — Veszel két-három órát, hogy tökéletesítsed a tudásodat, újra vizsgázol,
sikerül, és kész. Másodszorra lehetetlen, hogy ne sikerüljön. S az összegben is
benne van.
— S ha bedöglik a motor, mint ma?
— Mit akarsz, mindenben lehet peches az ember.
— Hogy-hogy peches,. Sfiri úr? Az én hibám, ha bedöglik a motor? Ilyenformán
hibámon kívül megbukhatom számtalanszor a vizsgán.
— Megnézegetem m;a délután még, hogy ne csinálja meg holnap is ezt a figurát.
Bár „Walewskával" sohasem tudhatja az ember. Elnyűtt kocsik már ezek, mit várjunk tőlük. Tanulóvezetők kezén vannak. Mit csináljunk.
— Hogy-hogy mit? Adjanak nekem más kocsit!
— Jó vicc! Honnan?
— De a pénzt el tudták venni!
— Ne bosszankodj potyára. Inkább gyere, próbáljuk ki újra, hátha beindul.
Talán én vagyok a hibás? Velem ugyan hiába veszekszel, nem én felelek mindazért,
:ami itt ma történik.
.
Ebben igaza" volt.-' " ' " ' . '
Áz utolsó" óra is lejárt, úgy-ahogy. Az izzó napon alig tudtam hazamenni. Lezuhanyoztam," ledőltem, újra kezembe vettem a közlekedési szabályzatot, s addig
olvastam, amíg bele nem fájdult a fejem. Ügy éreztem magam, mint az egyetemen,
pontosan olyan rossz érzésem volt. Mi minden függ egy vizsgától, a szerencsétől, ami
nem jelent tulajdonképpen semmit, nem mond el semmi lényegest a vizsgáztatottról.
Este lementem, sétáltam egy' félórányit a negyedben, kábultan néztem a gesztenyék
és ecetfák koronáit, miközben keblem mélyén a holnapi vizsga tőrét éreztem. Iskolás kóromban voltam hasonlóan, számtan vagy fizika dolgozat előtt. A megismétlődő
érzés banalitásomat, elhibázottságomat, középszerűségemet juttatta eszembe.
Korán érkeztem, negyedórával az írásbeli előtt, de az udvar már tele volt, mindenki elgyötörtnek látszott. Legtöbbjük kezében a közlekedési szabályzat volt, nem
néztek semerre, kihasználták az utolsó "perceket is. Ahogy beléptem, Sáráfescuné
szaladt felém az udvar túlsó feléből, messziről köszöntött, jött, átölelt és megkérdezte, "hogy félek-e. Azt mondtam, igen, hogy megnyugtassam, ő meg azt mondta,
alig áll a lábán, nem is kellett volna eljönnie, két napja beteg, valami epertől, nagy
láza volt és diaréja, csak eljött, hogy itt legyen, bár tudja, hogy nem fog csinálni
-semmit, s csakis a betegsége miatt, de legyen,, ami lesz. A mérnökünk is ott pörgött a tanulók között, ugyanabban a kifényesedett nadrágban, mint mindig, csak
más nyakkendőt viselt; egy piros-fehér csíkost. Körülötte álltak a főnökök és a beosztottak is, akik mintha díszgyűlésre öltöztek volna, alvatlanok voltak, de frissen
borotváltak, s így mintha kövérebbek lettek volna. A főnöknék is ki voltak öltözve,
hajuk frissen ondolálva, körmük frissen lakkozott. Az a nő, aki egész télen és
tavasszal kalapot viselt, mentolos cukrot kínált körbe, s azt állította, hogy ez rneg29

nyugtatja az idegeket. A barkós mérnök, miközben a fülét piszkálta, előadást tartott
a főhadnagynak, aki mindig jól felelt a mechanikai szemináriumon: hagyja csak,
tudjuk mi, hogy megy ez itt is, kivételezés van, és sajnálja, hogy nem beszélt az
unokabátyjával, van egy unokabátyja a pénzügynél, az biztos elrendezte volna,
csakhogy épp most ment kiküldetésbe, külföldre, de majd meglátja, hogy hányat
húznak meg, ha tud is, olyanok ezek, először is rendeletet kapnak, hogy bizonyos
százalékot el kell húzni, nem mehet át mindenki, az éberség mindenekfelett, itt is,
aztán meg csinálják az eszüket, hogy elijesszenek, nekem ne mondja, hogy nem
így van. A hadnagy félt ettől az eszmefuttatástól, állandóan nézett körbe, hogy
hallja-e valaki. A karmester kétségbeesetten lapozta a közlekedési szabályzatot,
valamit nem talált; néztem mozdonyfütőének is beillő vastag karját, és képtelen
voltam elképzelni, hogyan vezényel vele. Végül beszólítottak a terembe.
Itt is ültünk félórányit, anélkül, hogy egy vizsgáztató is megjelent volna. Több
nő tömörült egy fodrásznő köré, aki kérdéseket tett fel a szabályzatból. Rendre
válaszoltak, mindenik tudott valamit, kivéve egy barna szemű, ősz h a j á t apró
kontyba tűző, szemüveges száraz kórót, aki fehér blúzt és egérszürke maxiszoknyát
viselt; ez mindent tudott, akármit kérdezhettek tőle; olyan pici volt a szája, hogy
csodálkoztam, miképpen férnek ki r a j t a a szavak. Nem volt öreg, csak besavanyodott szűz képe rontotta el, mellkasa mint a deszka, csípője sem volt, és a túl modern ruha úgy állt rajta, mint egy seprűn, de tudni tudott, ez nem vicc, ennek
biztos sikerül, mindenikünket lepipál mechanikából, s a kormánynál megbosszulja
rútságát, szüzességét, férfigyűlöletét.
Megérkezett egy fiatal, jóképű milicista főhadnagy, kiosztotta a papírokat és a
kérdéseket, s leült a katedrához. Másfél óra állt rendelkezésünkre. Húsz perc alatt
befejeztem, és körülnéztem. A főnökök és a beosztottak súgni próbáltak egymásnak,
ezt gyerekes igyekezettel leplezték, igen mulatságosak voltak. Hátranéztem, és egy
tisztviselő sietve vágta zsebre a puskát. Kimentem. Reméltem, hamar befejezi m i n denki, s korábban kezdhetjük a vizsga gyakorlati részét. Ezt ugyan remélhettem,
legalább a fele az utolsó pillanatig bent maradt. Azt találgattam, melyik teremben
lehet az anyafarkas, mert nem volt velünk.
Egy óra és 45 perc múlva kihirdették az eredményt. A kötelező negyvenkét pontot oldottam meg a lehétséges negyvenhatból. A szűz hárpia mind a negyvenhatot
tudta. Egy óra múlva találkozunk a Filaret állomásnál, ahol a gyakorlati vizsga lesz.
Itt is legalább másfél órával később kezdődött a kihirdetett időpontnál. Fél
egykor az Elena Doamna utcában voltunk, egy fátlan, napos utcában, ahol a kocsivezetői próbákra került sor; az idősebb tanulók m á r alig lihegtek, arcuk kivörösödött. Az utcán gyerekek játszottak, az ablakokon férfiak néztek ki, bizonyára éjszakai műszakosok, arcukon jól látszott, hogy élveznek minket. Valószínűleg m á r megszokták ezt az ingyen cirkuszt, s minden esetben kijutott nekik az élvezet, hogy
lássák, amint a technika valósága kegyetlenül szétzúzza az élet pózait, álméltóságát.
A főnöknéknek kezdett lazulni a frizurájuk. A fűtő-karmester fémpénzzel kopogtatott meg egy ablakot, és egy pohár vízért könyörgött.
A hőség ellenére mindenfelől a fáradhatatlan tanácsadás hallatszott. Egyesek
enerváltan hallgattak, nem akarták növelni a kollégák esélyeit, hiszen ez azt jelentené, hogy kisebbítik a saját esélyeiket; egy ideig hallgattak, de aztán felülkerekedett a vágy, megmutatni, hogy ők mindent tudnak, beszélni kezdtek, értékes titkokat szórtak. Amikor beszáll a kocsiba, s a milicista azt mondja: eressze, hogy menjen, könnyedén félrelöki, kinyújtja a jobbját, megvizsgálja, hogy a milicista melletti
ajtó jól be van-e téve, olyanformán, mint azok a sofőrök, akik hosszú ú t r a indulnak, s biztosítják magukat arról, hogy semmi sem veszélyezteti az utasok életét, ez
rendkívüli hatást kelt. És ne menjen túl gyorsan, megijed a milicista, ő is ember,
s a végén rossz osztályzatot ad. Nagyon vigyázzon, ha azt mondja, álljon meg,
mert cigarettát akar venni: ez biztos egy olyan utcában van, ahol tilos a megállás,
ne álljon meg, ne higgyen neki. És semmi esetre se ellenkezzék vele, bármi történne is, mert feldühödik, s minden veszve van. Sáratescu asszony azt magyarázta
30

mindenkinek, hogy milyen diaréja volt, egy kiló telemea túrót evett meg, s mit
tudom én hány almát, úgy állította el, mert attól fél, hogy megint előáll a diaréjaebben a hőségben.
Aztán megjelentek valami munkás kinézésű férfiak, s kezdték felállítani az oszlopokat az ügyességi próbákhoz. Megjelent egy kicsi, a milícia színeire, kék-fehérre
festett Dacia is, fene antennával, szirénával -meg hangszóróval ellátva. A vezető
egy beugróba állt be, mesterien hátrált, s mindenkiből sóhaj szakadt fel, amikorkilépett a kocsiból egy alacsony termetű, sörtés arcú kapitány, a szemét elfedte a
tányérsapka. Elővett egy listát. Megjelentek valahonnan az instruktorok is, megláttam Sfirit, aki bátorítón intett felém. A sarkon túl álltak a kocsik — minden,
tanuló azon a kocsin vizsgázott, amelyen tanult —, ezek között „Walewska hercegnő"
is, a rosszullét környékezett, hacsak az agyonnyomorított motorjára gondoltam.
Abban a pillanatban, amikor a kapitány az első vizsgázót szólította, megjelent az
anyafarkas is.
Hatalmas Taunusszal jött. A pofa, aki vezetett, az utca végén parkírozott, a nő
után szállt ki, akkurátusan bezárta a kocsit, s aztán végigpróbálta az összes ajtókat.
Az anyafarkas halványzöld absztrakt mintás ruhát viselt. Éreztem, hogy az alvatlanságtól sápadt vagyok, s a hónom alja csuromvíz; a nő közeledett, észrevettem,
hogy ő is izzadt, látszott a ruháján, mit tegyünk, az istennőknek is van hónaljuk, mi
több, még szőrzetük is van ott; egyébként ha izzadt is volt, dühített ez a nő. A kísérője meglepően fiatal volt, középtermetű, alig lehetett egy ujjnyival magasabb a
nőnél, világos gesztenyeszínű haján nyílegyenes választék, szeme seszínű. Olyan tág
volt az orrcimpája, hogy profilból bele lehetett látni az orrába. Vékony volt, keskeny csípőjű, keskeny vállú, fehér inget viselt nyakkendővel, cigarettaszínű nadrágot
és szandált'harisnyával, hm. Úgy nézett ki, mint egy hűtőszekrény, tetőtől talpig;
zománcozott, izzadságnak nyoma se, apró keze bal gyűrűsujján, a karikagyűrű mellett, háromemeletes arany pecsétgyűrűt viselt. Éppen mellettem álltak meg a járdán, nem is volt olyan fiatal a pasas, csak ez a sima-stilizált-fennkölt modor tetteazzá; olyan embert játszott, mint aki legalábbis az emberiség sorsának megoldásával'
emészti magát. Remekül manipulált a vörös anyafarkassal, ahogy karonfogta és-irányította a járdán, s ahogy határozottan leállította, ő pedig, amilyen keménykötésű volt, hagyta magát, tette a kislányt, a férfi az úr, ő alázatos követője. —
Babikám — fejezett be egy mondatot —, menj és kérd' meg, hogy vizsgáztassanak
az elsők között, egyébként délutánig itt kell maradnod, én pedig nem várhatok.
— Nem tehetem, Piki, halok meg a félelemtől — felelte a nő. Először hallottam:
a hangját, kissé rekedtes volt. S nem valami előkelő hanghordozás! A csinos diplomata rangján alul házasodhatott, talán éppen egy bárból vette el!
— Picuskám, jól tudod, hogy fél kettőkor vár a miniszter elvtárs.
Mindig bolondultam azok után a férjek után, akik ha csak a feleségükkel b e szélnek is, pillanatig sem felejtik, hogy ők kik, minő felelősségteljes munkát végeznek, kivel van dolguk, ki vár rájuk. De milyen alapon képzeltem magam különbnek, hogy hasonló helyzetben azt mondanám, „vár rám a miniszter", vagy „ez és:
ez", vagy éppen „az a tintanyaló", vagy valaki még rosszabb? Csak lettem volna
én is olyan szerencsés helyzetben, nézd csak, hogy mondtam volna: „az elvtárs", s:
nem botlott volna bele a nyelvem.
— Hagyd, beszélek én a tiszttel. Várj egy percig — mondta a férfi, és a kapitány felé indult.
Az anyafarkas egyedül maradt mellettem, és én nem mertem, egyenesen ránézni,
úgy éreztem, túl nyilvánvalóan lépném át a Piki birodalmának és jogainak határát,
de szemem sarkából csak észrevettem, hogy az ő szeme is karikás, ő is ideges; ezt
élveztem kissé, tehát ő sem mindig olyan magabiztos, nem mindig néz felülről, ő is
csőbe esik néha.
Ellenkező irányba fordultam. Az első vizsgázó éppen keményen döntötte le a-,
botokat az ügyességi próbánál. Négyet levert az ötből, másodszori protálkozásra jól
állt be, de helytelenült parkolt, s ezzel le is járt az ideje, kiszállt a kocsiból, éppen
31

a karmester volt. Piki visszajött, és azt mondta az anyafarkasnak: — El van intézve,
negyediknek szólítanak! Aztán körülnézett, keresett valakit, akivel szóba elegyedhetne, és engem szólított meg, lévén hogy én álltam a legközelebb hozzá: — Az
ördögbe is, csinálják az eszüket ezek a gazfickók! Hogy felnőtt embereket csak úgy
meghúzzanak, ehhez pofa kell, nem?
„Gazfickók", „pofa", ez nekem szólt, hogy népszerű legyen. Méltóságteljes lealacsonyodás hozzám, és úgy beszélt, ahogy engem képzelt beszélni. Szerinte ezek a
szavak lehetnek az én szókészletemben, ő pedig kis áldozatot hozott, kiejtvén ezeket,
persze azért is, hogy .egy másik értékét is fitogtassa: milyen remekül tud alkalmazkodni bármilyen környezethez, hogy tud egyszerűen, hétköznapian beszélni.
Olyan grimaszt vágtam, ami nem jelentett sem igent, sem nemet. Nem hagyta
magát.
— Végső soron ezekkel nem érdemes kikezdeni. Akármit mondanak, r á j u k kell
hagyni, nekik is van büszkeségük. Nem lehet logikusan megmagyarázni nekik valamit, s bebizonyítani, hogy neked is igazad lehet, mert feldühödnek. Unottan mosolyogtam, s elfordultam, lássam, mit csinál a többi vizsgázó. Most még a karmesternél is gyengébben ment valaki, egy Hillmannal, olyan lassan hajtott, hogy semmi
esélye sem lehetett egy negyedórán belül megcsinálni a próbákat.
Ügy is volt. A tisztnek elfogyott a türelme, felugrott, odament a kocsihoz, mely
olyan lassan ment, mintha aláaknázott területen haladna, és megmutatta a tanulónak az óráját. A tanuló megadóan kiszállt: a szűz skorpió volt, a szája meg a szeme
teljesen eltűnt, arca hamuszínűvé lett. Nem tudtam, növelje-e az önbizalmamat az,
hogy még ez a született jeles tanuló is elbukott, vagy talán még jobban féljek?
Mellettem a vörös anyafarkas idegességében toporgott, és pillanatonként ismételgette: — Jaj, Piki, nem bírom már, rosszul leszek, belepusztulok!
Piki nyugtatta, ahogy tudta. Érzett a hangján, hogy fogytán van a türelme, de
uralkodott magán, hogy az anyafarkas ne essen egészen össze.
A következő, akit szólítottak, ugyancsak nő volt, ugyancsak öreg, kínos bukás
volt. Körülöttem röpködtek a különböző megjegyzések; egyesek nyíltan örültek t á r saik bukásának, másokon úgy látszott, őszintén sajnálják őket, de a legtöbb arcról
inkább gúnyt és elégedettséget olvastam le. A fiatalok mintha inkább az öregek
bukásán mulatnának, megint egy öregasszony következett, aki végig hibázott, s nem
akaródzott neki befejezni már egyszer; az anyafarkas magánkívül volt, szerintem az
öregasszony után kellett szólítsák, Piki pedig, elvesztvén türelmét, gyűlölettel súgta
a fülembe:
— Én nem értem, miért engedik őket vizsgázni, ez nekünk, fiataloknak való!
Nézze ezt a szerencsétlen satrafát, otthon keresi a halál, ő meg kocsiról álmodik!
Milyen jogon kell még neki kocsi? Miért nem fogott bele ebbe a dologba húsz évvel
ezelőtt?
— Mert húsz évvel ezelőtt a kocsi polgároknak kijáró luxus volt, senki sem
gondolhatott kocsira! És miért ne volna joga hozzá?'Hogy legyen neki is, mint mindenkinek! Te mivel érdemelted ki ezt a jogot? Idejében jöttél a világra, hogy ne
kelljen szenvedned, és ennyi, és ezért azt hiszed, neked minden kijár! Ha most az
ő korában lennél, pont úgy tülekednél a sofőrvizsgán! Ez a néni nem volt olyan
mázlis, mint te, s mégis azt hiszed, hogy a te helyedet foglalja el!
Ezt odamondtam, és most már nem lehet jóvátenni. Felkészültem a legroszszabbra, sokan ezek közül, ha sértve érzik magukat, képesek neked menni, s csakis
ezt, mert valóban azt hiszik, hogy nekik minden jár, és nem tűrik, hogy valaki
kétségbe vonja a jogaikat. Na, de ezzel nem lett dolgom, ez szelíd volt. Belezöldült,
valamit morgott, és eltűnt, közelebb ment a tiszthez, hogy lássa, mit csinál a felesége. A felesége követte, de előbb csodálkozva nézett keresztül rajtam, mintha azt
mondaná: „nézd csak, ezen a helyen áll egy ember", hiszen csak most vette észre,
hogy létezem egyáltalán.
Kissé felfrissülten mentem én is a vizsgáztatók felé. Az anyafarkas beült a
kocsiba, megkezdte a próbákat, egyet megismételt, mert a kocsi hátuljával levert
32

egy oszlopot, de egyébként jól csinálta, idejében befejezte, átment. Az első, akinek
sikerült közülünk, és győzelmével mintha a férje megsértése miatt állt volna boszszút rajtam. Utána még sikerült egynek, egy alacsony gyerekképűnek, aki cseh
névre hallgatott, Dolacek vagy valami hasonló neve volt. Utána az a nő bukott
meg, aki a télen fazék alakú kalapokat viselt: rém rosszul vezetett, és felugrott a
járdára, amivel végképp kiesett.
— Ezek nagyon gyengék, ezek mellett te ász vagy. — Sfiri állt a hátam mögött.
— És ezek most mit csinálnak, ha elbuktak?
— Mit csinálnának? Űjra vizsgáznak.
— A második vizsga szelídebb?
— Azt mondják.
— S aki másodszor is elbukik, mit csinál?
— Mit csinálna? Lefizeti ú j r a az összeget, és megint vizsgázik.
— Senki sem hagyja abba?
— Hogy hagyná. Vannak, akik húsz éve gyűjtenek kocsira. Na, sok sikert, te
következel.
És azonnal hallottam is: — Andreescu!
Legyen, ami lesz. Nyelvemmel keresztet rajzoltam a szájpadlásomra, beültem a
kocsiba, és vártam a tiszt jelzését. Mindenki engem nézett. Széles mosollyal válaszoltam. Bármi történjék is, azt ne gondolják, hogy félek, ezt az örömöt nem szerzem meg nekik.
Túl gyorsan indultam, a második oszlopnál fékeznem kellett, hogy legyen időm
elkapni a kormányt. Ez a kezelhetetlen, lusta autódisznóság, és olyan nagy, hogy
sohasem tudja az ember, milyen távolságra van az oszloptól. Az összes tájékoztató
jelet elfedte előlem a karosszéria. Befejeztem az ügyességi próbákat, belenéztem a
visszapillantóba: hátul minden oszlop áll. Szinte hurrát kiáltottam. Nagyon reszkettek a lábaim, a bal a kapcsolón, a jobb a sebességváltón. Fékezésnél úgy ráztam a
kocsit, hogy minden hajlata visított. Jól hátráltam, kijöttem, három mozdulattal
kanyarodtam. Hátravolt még az oldalra parkolás, amitől valóban nagyon féltem.
És pont akkor állt le a motor, amikor az egyesből váltottam át, hogy a parkolóhelyhez közelítsek.
Még mielőtt felfogtam volna, hogy mi történt, pár pillanatig mozdulatlanul
ültem, kezem a kormánykeréken, fejem üres. Aztán homályosan, mintegy ködön át,
az első óra jutott eszembe, jobb kezemmel elengedtem a kormányt, és ú j r a elcsavartam a kulcsot. A motor beindult, a kocsi hátraugrott, elfelejtettem átkapcsolni. Ijedten fékeztem, a motor megint bedöglött. Megrántottam még egyszer, rosszabbul,
mint az első órákon, végre a parkolóhely mellé értem, kissé elébe álltam, most lassan jobbra kellett fordulnom a hátuljával, hogy párhuzamosan álljak a járdával és
pontosan az oszlopok között.
Hirtelen elsötétült a kocsi belseje, üszökfekete lett, a kinti fehérség pedig az
izzásig tágult, s a karosszéria feketéjét nyaldosta. A robbanás okozta fehérség volt
ez, s úgy rémlett, a kocsi lassan forogni kezdett, majd gyorsabban, egyre sebesebben, végül már veszettül, ezer kilométeres sebességgel forgott a saját tengelye körül,
mint égitest az űrben, a tengely pedig csakis én lehettem. Hirtelen, de úgy, hogy a
másodpercek részecskéit is észlelhettem, a mozgás lelassult, a kinti fehérséget pedig
a naplemente vérvöröse váltotta fel. Képtelen voltam bármiféle mozdulatot tenni.
Tekintetemmel a kezeimet kutattam, de nem leltem. Egész testem elhagyott. Amint
a tájékoztató jelek felé fordítottam a fejemet, melyeket Sfiri tett nekem a hátsó
ablakra, hogy tudjam, mikor kell fordulni, és jól hátráljak a parkoló felé, nyakam
hosszasan, rozsdásan nyikorgott, mint egy rossz motor: jobbra kell fordítanom a
kormányt, amikor a vöröskeresztes doboz sarka az oszlopot jelzi, és balra, ha az
ablakra mintegy véletlenül preckelt festékfolt (Sfiri tette oda) a másik oszlopot jelzi,
s helyben maradok, ha a festékfolt az átellenben levő oszloppal van egyvonalban.
Mindebből semmit sem láttam, csak az alkonyati vért, mely sebesen ment át a
sötétségbe, és rémülten elfordítottam a fejem. A zaj erős volt, durva, feljajdultam,
3 Tiszatáj

33

fejem levált, kitörte a szélvédő üveget, és aztán a térbe veszett. A kozmoszban dübörögve, nem tudom, hogyan sikerült hátranéznem: a szélvédő üveg, melyet a koponyámmal törtem be, tovább repedezett, lassan, ahogyan a moziban látni, amikor
golyó lő át egy villanykörtét, az üvegszilánkok puhán, kecsesen szóródnak szét, a
szilánkok puhán hullottak, s táncukból kivált elfordított nyakban végződő testem,
a nyak hátranézett, hogy helyesen parkoljon, s a kocsi is lassan fordult a parkolóhelyre, a vértengerben, mely egyre gyorsabban és sötétebben alvadt.
— Andreescu!
Az egyensapka alól úgy jött ki a hang, mint tompa fény vagy csontváz fehér
mosolya.
A jelenet tartósan ismétlődött, a kocsi felé indultam, mely zúgó motorral várt.
Ránéztem a hatalmas tömegre, mely zöld olajágakkal kísért erre a dicsőséges öngyilkossághoz vezető útra. A vörös anyafarkas az első sorban állt könnyes szemmel,
egy csecsemőt nyújtott felém; tisztának és jónak láttam, mint anyámat. A kocsi
ajtaja magasan, márványszínűen csillogott, kilincse emberi kézre emlékeztetett, gyerekes, kecses, dundi kézre, melyen a hüvelyk- és a mutatóujj meg volt harapva, a
körmök lekopva; de hiszen ez éppen az öcsém keze, felismertem, az én kezem hasonmása volt, s álmomban elég sokszor fogtam szorosan a kezemben, ikerágyunkon
átnyúlva. Ügy nyúlt ki a néz, mint egy kilincs, puhán lenyomtam, kicsi volt és m e leg; kicsi maradt az enyém mellett, az enyém időközben megnőtt, hiszen az öcsém
tizenkét éve halott.
(Kántor Erzsébet fordítása)
Peíru P o p e s c u a mai román próza egyik legtöbbet ígérő tehetsége. 1944. f e b r u á r l - é n
született Bukarestben. 1967-ben a bukaresti Idegen Nyelvek Intézetében abszolválta az
angol szakot. A központi írószövetségi hetilap, a Románia literará szerkesztője. Először
versekkel és esszékkel jelentkezett, m a j d az Amfiteatru
című i f j ú s á g i i r o d a l m i - m ű v e lődési lap 1966-os pályázatán tűnt fel prózájával. Prins (1969) x í m ű , a m o d e r n v á r o s i
élet ábrázolásában és a lélekrajzban kitűnő regényét írószövetségi díjjal j u t a l m a z t á k .

FLORIAN ALEXANDRU MILAN: KÖTÉLTÁNCOS
34

Ami a lelkiismeretre tartozik, amitől az ember
ember, ami nem merkantilizálható
ADRIAN PÁUNESCU INTERJÚJA AUGUSTIN BUZURÁVAL
ABSENTII (KlVÜLÁLLÖK) CÍMŰ REGÉNYED MEGJELENÉSE DICSŐSÉGET HOZOTT
NEKED, HOGY AZTÁN HALLGATÁS KÖVESSE. S MOST ITT TALÁLLAK KOLOZSVÁRON, HALLGATAG VAGY ÉS OLYAN, MINT AKIT MEGFÉLEMLÍTETTEK. MI
TÖRTÉNT?

Jules Verne egyik hőse, Keraban, inkább megkerülte a Fekete-tengert, semhogy
jegyet váltson a Boszporuson való átkelésért. Előfordul néha olyan eset is, hogy nemfösvénységből s nem is pénzhiány miatt folyamodik az ember hasonló megoldáshoz.
Nincs más kiút. Kövessük a példáját; egy régi viccel fogok neked- erre a kérdésre
felelni; az oltyánok azt állítják, hogy az erdélyiekre vonatkozik — és fordítva. Néhány polgár elmegy az állatkertbe, amikor a zsiráfhoz érnek, megállnak, tanulmányozók, csodálkozva, szótlanul kerülgetik a ketrecét. S ezt csinálják mindaddig, amíg
megjelenik az őr, hogy a zárórára figyelmeztesse őket. Mi történt? — kérdi értetlenül. Miért nem mennek el? Megszólal az egyik, miközben le nem veszi tekintetéta zsiráfról: „Ilyen állat nincs is." Ennyi a vicc. Ami a többit illeti, a csend gondolkozásra késztet, ami nemes sport ugyan, de nem a legkényelmesebb, sem a legpraktikusabb. A regény megjelenését megelőző hallgatás után hirtelen következett a
dicsőség — ahogyan viccesen vagy udvariasságból nevezed —, hogy aztán ugyanolyan hirtelen elhallgassanak. Ezek a magaslati változások viszont nem voltak rám
különösebb hatással, nem mintha nem érintett volna egyáltalán, s nem váltott volna
ki ellenérzést bennem. Itt van például egy é r v . . . Bár • viszonylagos biztonsággal
kezelem a csillapítószereket, nagyon ritkán' ajánlom bárkinek is, csak olyankor, ha
valakiből hiányzik a belső támasz, magam sohasem használtam semmiféle idegcsillapítót, altatót, nem volt szükségem soha a mesterséges csendre, melyet a megbocsátás meg az illúziók szülnek. Annyit dolgozom, amennyit bírok, s ez nekem elég.
Azért írok, hogy felszabadítsam önmagam, hogy könnyítsék a tudatalattimon, hogy
kielégítsek egy szükségletet: fegyverszünetet kötök önmagammal. Pontosan azt mondom és mondtam, amit láttam, éreztem és hittem, azzal a meggyőződéssel, hogy
bizonyos tudományos kutatást végzek. Pszichoanalizáltam magam, hogy úgy mondjam, s bizonyíték erre, hogy miután befejeztem a könyvet, félretettem; 1966 óta,
amikor a könyv lényegében már készen állt, elég hosszú idő telt e l . . . Később néhányszor- átnéztem, akkor sem gondoltam arra, hogy ez irodalom, csakis az érzelmeimet akartam ellenőrizni, a meggyőződéseimet, ezek tartósságát, s azt, hogy milyen pontosan sikerült rögzítenem érzéseim árnyalatait. Nincsen semmi okom arra,
hogy zavarjon valami is a könyvből, ez vagyok, ennyire vagyok képes, ez az egyetlen eszközöm, amellyel a környezet „agressziójára" reagálni t u d o k . . . Végül is,
szinte minden magasugró rekordról álmodik, legalább országos, ha nem világrekordról, s csak ketten ugrottak - 2,29-et! A többi, bár ugyanannyit edz, annyit ugrik,
amennyit tud. A lényeg az, hogy józan legyen az ember, ne csaljon, ne tápláljon
illúziókat, respektálja azokat, akik többre képesek, de ugyanakkor szem előtt kell
tartani azt is, hogy valamelyik Ikszecske," egy „pártatlan" kritikus, aki a szavak
kerítése mögött áll lesben, pont akkor fog megparittyázni, amikor épp ugrik az
ember. Természetesen én is feltettem magamnak a kérdést, miben higgyek: a rövid,
3—4 hónapos időtartamú „dicsőségben", vagy a regényt megelőző, majd követő mély
hallgatásban? Megismertem a vigasztalás, a dicséret és az ízléstelen vagy rosszindu3*

35.

latú sértegetések ízét. A tengerfenékre érve, még volt oxigéntartalékom a hegyekből. Egy dolog viszont vitathatatlan számomra: senki sem csinálhat -az emberből
sem jobbat, sem rosszabbat, mint amilyen, és senki sem írhat más helyett, f r á s
közben teljesen egyedül van az ember a papírral, s h a önmagával szemben őszinte,
ha nem halad el közömbösen mindamellett, amit a nappal adhatott neki : ismerősök,
fájdalmak, örömök, kérdések sokaságát, nem hasonlíthat senkire, és nincs szüksége
sem edzőre, sem papra. Úgyhogy, öregem nem vagyok azok közül való, akik azt
mondják: „Az nevet a legjobban, aki...", sem azok közül, akik elmennek Canossába. És még egyről biztosíthatlak, sohasem fogok tudatosan olyat írni, a m i épp
menős, sohasem fogok langyos prózát írni, sohasem fogom csak a rózsaszínű felszínt
mutatni írásaimban. Aki nem lát túl a felszínen, az jócskán vak kell hogy legyen.
Persze nap mint nap tonnányi szót csépelünk, nagy szavakat, s legalább olyan
sokat, mint amennyire jelentékteleneket, olyan könnyen beszélünk, mint ahogyan
lélegzünk, de vannak pillanatok, amikor a szavak fájnak, felfedik valódi jelentésüket, s ha ilyen pillanatokban tanul valamit az ember, az nagyon jó. Ami a Kívülállókat illeti, hát megírtam, és kész! Annyi baj legyen. Bolondul tetszik nekem egy
angol replika: „Nem érdekel, Jack."
HAT-HÉT ÉVVEL EZELŐTT, BÄH AKKOR ÉN MÉG SZINTE TELJESEN ISMERETLEN
VOLTAM, KOLOZSVÁRON JÁRVA FEDEZTELEK FEL. MINT AKI KOMOLYAN, SZIGORÚAN ÍRTAD PRÖZÄDAT, S BEAJÁNLOTTALAK EUGEN BARBUNAK, A „LABIS"
KÖR VEZETŐJÉNEK, EGY KÖLTŐVEL EGYETEMBEN. MILYEN VOLT AKKOR KOLOZSVÁRON AZ IRODALMI LÉGKÖR? ÍRD LE NEKEM AZOKAT A KÖRÜLMÉNYEKET, MELYEK KÖZÖTT ÍRÓKÉNT JELENTKEZTÉL.

Nagyon jól tudod, mit jelentett nekünk Blaga felfedezése, a „trilógiák" utáni
hajsza; a „nagyok" árnyai itt mintha elevenebbek lettek volna, makacs olvasmányainknak úgyszintén. Annak idején gyakran jöttél le Constantával [C. Buzea költőnő,
Páunescu felesége], s Blandianánál meg Rusannál otthon, máskor meg kulturált
kávéházainkban mindent összeolvastunk, ti az ájulásig szavaltatok. Elképesztő memóriád volt, de az energiád már-már megrémített. Emlékszem, szavalóversenyeket
rendeztetek, a díjat is versben adtátok, s a döntőbírák tévedései okozta kibékülések
és öszeveszések ára is vers volt. Ma, úgy látszik, az ottlevők közül mindeniketeknek
nyert ügye van. Kolozsvár irodalmi légköre? Sokat olvasták A. E. Baconskyt, D. R.
Popescu is akkor jelentkezett, reményeket ébresztett bennünk novelláival, bár az
akkori kolozsvári „él"-próza más természetű volt. Ion Alexandra volt még rendkívüli formában, verseivel elképesztett bennünket az irodalmi körön. Blandiana kitűnő versciklusai jelentek meg akkortájt.
Ami engem i l l e t . . . Háromszor volt az az érzésem, hogy íróként bemutatkoztam,
három könyvem megjelenésekor, de alighogy rádöbbentem volna, automatikusan
következett az ernyedés. Az a meggyőződésem, hogy kezdek íróvá lenni, 2—3 hónapig tartott, a csend, mely az ellenkezőjét igazolta, pontosan három évig.
|

MI TÖRTÉNIK MA KOLOZSVÁRON?

Az imént, amikor Lucián Blagáról beszéltem, egy verse motoszkált a f e j e m b e n . . . „Sok század ülte város; zöldellő pókfiak / moha és csatornák leple alatt. /
Az órán, az idő jelei közt, elgondolkodtatón / áll az idő. Veréb sétál a m u t a tón. / Bolthajtások alól már visszhang se felel." [Gáldi László fordítása] . . . Szóval
Bukarest az marad, ami volt, és ami ma is, Kolozsvár, azt hiszem, nem a régi, nem
olyan, mint a közelmúltban, de biztos vagyok abban, hogy előnyére változik majd.
Eléggé eltűntek már a komplexusaink, amit a többször említett „csend" és „kulturális környezet" szült bennünk, egy nagyon tehetséges fiatal írói gárda fejlődik ki,
olyan légkörben, amelyben a valódi értékeket m á r nem lehet sarokba szorítni.
Az Echinox-csoportról nem beszélek, mindenki ismeri már őket. [Az Echinox a
kolozsvári egyetemisták háromnyelvű folyóirata.] D. R. Popescu a Tribunához hozta
a legtehetségesebb fiatal prózaírókat. A látványosan indult Dacia Kiadó tervébe
iktatta őket, úgyhogy a közeljövőben hallani fogunk olyan nevekről, mint V. Sálájan, Radu Maré?, Dan Rebreanu, Emil Bunea, Marcel Runcanu. Még említenék né36

hány nevet, olyan sorrendben, ahogy eszembe jutnak: Adrián Marino, Mircea Zaciu,
Alexandru Cáprariu, Ion Pop, Aurél Ghurghianu, Ion Vlad, Liviu Petrescu, Lászlóffy Aladár, Kántor Lajos, Bálint Tibor, Kányádi Sándor, Aurél Ráu, Victor Felea,
V. Ardeleanu, N. Prelipceanu, Petre Poantá, Ion Lungu, Mircea Tomu?, C. Clubiéban stb.
Persze léteznek még Kalibánok, „szabad angolok", ahogy Huxley nevezné őket,
az irodalompolitikában specializálódott, átprofilírozódott polgárok, miután az irodalomban nem sikerült babérokat szerezniük... Nélkülük viszont sok gyűlésnek nem
volna varázsa, elfelejtenénk, hogy honnan indultunk el, nem fogna el a nosztalgia
azok után, akik elmentek Kolozsvárról.
MI A V É L E M É N Y E D A Z T R Ö N E M Z E D É K E K R Ö L ? M I T É R T E S Z E Z E N ?
HOGYAN
LÉLEGZENEK? MIBŐL T Á P L Á L K O Z N A K ?
MILYEN KÖRBAN
SZENVEDNEK?
MI
ÁLTAL SZAPORODNAK?

A mai hiperspecializálódott világban, amikor a körülmények nem engedik meg,
hogy legalább annyit tudjunk, amennyi egy embernek megadatik, s tudván, hogy
orvosi szakképesítésem a pszichiátria, nem részleges vagy mondjuk teljes diagnózist
kérsz tőlem, hanem valódi monografikus tanulmányt! Bár sok a tárgy nélküli tanulmány, az olyan, melyeket csak azért írtak, hogy legyen, én nem nagyon hiszek
ezekben a nemzedéki mesékben. A nemzedék biológiai valóság. Mindeniknek megvannak a maga jellemzői, a maga gondolatai, nézetei, aggályai, mindenik elvárja
azokat a székeket és a fizikai, intellektuális teret, amelyről azt hiszi, kijár neki.
Vagy jelentéktelen apróságokba mélyed, s elveszít mindent. Vannak ilyen értelemben írott és íratlan törvények, példák, tradíciók. Ezek a nemzedékek valóban léteznek az irodalmi életben is. Az irodalmi életben, de nem az irodalomban. Itt, azt
hiszem, a kornak nincs jelentősége, nem lehet értékmérő. Szerintem két írói kategória van: egyszerűen jó író és rossz író, író és írószövetségi Tag. Ennyi az egész.
A könyvek értéke határozza meg az íróságot, nem pedig a kötetek száma, a születési év, a cukorbaj, a vérnyomás stb. Ügy vélem tehát, hogy a nemzedékeket a
szellemiek határozzák mag, egy írói csoport, melyet azonos művészeti-filozófiai elv
stb. f ű z össze. Az életkornak itt nincs szerepe. Hogyan lélegzenek? Attól függ, milyen célt tűztek maguk elé. Nem mondanám, hogy mindeniket zavarja a szennyezett
levegő. Egyesek az ózont igénylik, mások a .barlang levegőjét. Sajnos, sokakra mind
az ózon, mind a szénporos levegő étvágygerjesztőként hat; márpedig a mérgező
anyagok nagy mennyiségben való fogyasztása súlyos következményekkel jár, néha a
józan gondolkozás rovására van, vagy a személyiség elmosódásához vezet. Minél
több Kentet szívnak, annál jobban védik a szűrő nélküli Carpafiit. Egy másik veszélyes betegség a székimádat, mely nyomasztóan hat az egyénre, látási zavarokat
okoz, üldözési mániát meg balkáni szereplésvágyat. A szék biztonságérzetet a d ; a
benne ülőnek az az érzése támad, hogy közelebb került az éghez, hogy messzebb
lát, hogy azzá lett, amire vágyott. Egy másik csapás: az arányérzék elvesztése: újra
fölfedezik a kereket, a lóvasutat, és az újítónak kijáró szabadalmat igénylik. De,
most már viccen kívül, azt akarom ezzel mondani, hogy néha az írók ahelyett, hogy
eszmékért, elvekért harcolnának, ahelyett, hogy igazi hivatásuk nevében cselekednének, hogy valóban a mához és a mai emberhez tartoznának, hogy „gondolat és
kard" legyenek, jelentéktelen dolgokért marakodnak, melyeknek ráadásul semmi
közük az irodalomhoz. Még a jók között is akad olyan, aki ahelyett, hogy a kultúra, az igazság, az ember megbecsüléséhez szükséges légkört teremtené meg, a
középszer hálójába kerül, és ezzel meghosszabbítja a középszerűség agóniáját. Az
írók fantasztikus erőt képviselnek, ezt számtalan esetben bebizonyították; márpedig
egy tartós, meghatározó jellegű kultúra teremtése, mely valóban képviseljen egy
népet, egy időt, rendkívüli energiabefektetést, a munka tiszteletét és merészséget
követel. Bizonyítékul ehhez elég néhány nevet felsorolnom: Miron Radu Paraschivescu, Préda, Jebeleanu, Stancu, D. R. Popescu, Blandiana, Sorescu... És tudok
még egy nevet, roppant j ó t . . .
37

I
|

BESZÉLJ, KÉRLEK. AZOKRÓL A VESZEDELMEKRŐL, AMELYEK SZERINTED A MAI
IRODALMAT FENYEGETIK . . .

Az őszinteség hiánya, az a következetlenség, amely a könyvek értékének megítélésében tapasztalható, társadalmunk reális problémáinak megkerülése, az önámítás, a kimagyarázkodásba való menekülés... Aztán meg rengeteget fejtegetik, hogy
milyennek kell lennie az irodalomnak, és nem azt, hogy ,milyen. Reich figyelmeztetése jut eszembe: a földönkívüliek a „sivatagok elözönlését" használják fegyverként ellenünk. Határtalan a türelmük, mondta még. Nahát, ez az irodalmi „sivatag"
— a középszerű művek özöne. Ezek lezüllesztik az ízlést, a kritériumokat, hihetetlen
érővel kapaszkodnak mindenbe, ami kezdetleges, s olyan kritériumokat vezetnek be
a könyvek megítélésébe, aminek semmi köze sincs az esztétikához. Végül pedig a
.balkanizmus és a hajlandóság megelégedni a m o r z s á k k a l . . .
|

MIT IGÉNYELSZ TEHÁT A PRÖZATÖL?

A fentiekhez csak néhány szót fűznék még. Elsősorban az igazságot. Igazságot
az emberről és a társadalomról. Az igazságot ki kell és ki szabad mondani. Persze
ez nem mindig kényelmes dolog. De miért beszélünk erről? Azokat az embereket,
akik nem mondják ki igazukat, bárhogyan lehet nevezni. Hasonlóképpen az írókat
i s . . . De hiába állnék ki most vagy más cikkemben az igazság mellett, ha azt nem
igazolná az a sok vagy kevés, amit eddig írtam. Ehhez még szükséges az, hogy
többé-kevésbé alkalmazkodjék az ember a szellemi és társadalmi fejlődés reális
koordinátáihoz. Az embert kell szolgálni.
És végül, bocsáttassák ez meg nekem, sokat adok a formára. Egyébként, közérthetőség címén sokat lovagolnak az írásmódokon. De hát mi az, amit erőkifejtés
nélkül tud meg az ember? Még meghalni is meg kell tanulni. Aztán meg nem a
matematika meg a kémia a hibás azért, amiért én nem értem, hanem én, mert
semmit sem teszek, hogy megértsem őket. Léteznek, akaratommal vagy akaratom
ellenére. Visszatérve, gyakran hallasz ilyen megjegyzést: „Tetszik tudni, nem értem
a mai verseket, túl komplikáltak." „És miket olvasott? Ki az például, akit nem ért?"
„Hát, tetszik tudni, nem nagyon van időm olvasni, nem emlékszem most." Másrészt
pedig, nem is olyan régen, kialakult egy reflex is, az irodalomba vetett bizalom
elvesztésének következtében. És ezt a bizalmat csak az igazság világos kimondásával lehet visszahódítani. A művészet eszközeivel.
|
|

HA A BENNED LAKOZÓ ORVOS AZ ORVOSI KARRIERT GYAKOROLTA VOLNA,
AZ ORVOSTUDOMÁNY MELYIK ÁGA FOGLALKOZTATOTT VOLNA A LEGINKÁBB'?

A pszichiátriát választottam, mert ez állt közel az érdeklődési szférámhoz. Ma
is nagyon sajnálom, hogy nem gyakoroltam. De nem tudom megosztani magam,
nem tudom elviselni a fél-egységeket. A medicina, a pszichológia, a filozófia, a
művészet, a pszichiátria, ha komolyan akarod venni, egész embert k ö v e t e l . . . Lemondtam egyikről, de ha majd nem sikerül az, amit magam elé tűztem, n e m szeretnék úgy szemrehányást tenni magamnak, hogy sikerült volna, ha... A klinikáról
azért nem mondtam le, el-eljárok oda, s attól való félelmemben, hogy szakmailag
lemaradok, elég sok szakirodalmat olvasok, mindent, ami kezembe kerül a pszichoanalízissel, az idegbetegségekkel, a skizofréniával kapcsolatban. El is határoztam,
hogy az elkövetkezendő két évben könyvvé bővítem államvizsga-dolgozatomat:
Shakespeare a pszichiátriában. Lévén, hogy Shakespeare műveiben kivétel nélkül az
összes pszichikai megbetegedés tipikus formában van jelen, gyűjtöm a bibliográfiai
adatokat, bár kész kín, nagyon nehezen lehet hozzájuk j u t n i . . .
I
|

TUDNÁD-E VÁZOLNI NÉHÁNY SZÖBAN, MILYEN ÉRZÉST VÁLT KI BENNED
FIATAL NEMZEDÉK, MA, VILÁGVISZONYLATBAN?

A

Végre egy izgalmas t é m a . . . A szerencsétlenség a nyomdai tér. A miénket konkrétan láttam néhányszor, élet-halál küzdelemben. Például az árvíz idején. A szó
szoros értelmében fenséges volt az ifjúság. Megvan benne minden: érzékenység, bá38

torság, az ú j befogadására való készség, határtalan tudásvágy. Csak maradna így,
csak ne rontaná meg valami, ami idejét múlta. Például, érzékelhető manapság egy
kispolgári eredetű, uniformizálni akaró tendencia, ami pontosan a fiatalságra jellemző adottságokat igyekszik kikapcsolni; nem a meggyőzéssel akarják nevelni néhol
az ifjúságot, hanem szankciókkal, mondjuk erkölcsi, anyagi büntetéssel. Nézd, vannak kollégáim, ¡akik kitűnő képességekkel indultak, ma pedig helyben toporognak,
látom, hogy apró kombinációkban vesznek el, csak menjen az élet valahogy, indokolatlanul félnek a saját árnyékuktól is. A kispolgár rájuk erőszakolta ízlését. Ma
vagy elmélázva vonnak vállat, vagy olyasmit prédikálnak az embernek, amin nem
is olyan régen még nevettek.
A nyugati ifjúságot csak könyvből ismerem. Az az érzésem, hogy browniánus
mozgalom van ott, bár hihetetlen erőt képviselnek. Tudom, hogy itt ellentét van.
Nézd, sokat olvastam arról a bizonyos még franciábbról. A mozgalom, ,a jelszavak
hol naivaknak tűntek, hol érthetetleneknek. Hogy mit jelenthet a szabadság CohnBendit szerint, fogalmam sincs róla! Mit értenek ezek szabadságon? Mit hoznak
ahelyett, amit ledöntenek? Bizonyos vagyok abban, hogy sok mindent nem érezhetnek át. Elég sokat tudok mindenik mozgalomról, de kis kivételektől eltérően naivaknak, érdemben kritériumok nélkülinek tartom őket. Kérlek, ne ítélj el emiatt. Egy
dologról viszont meg vagyok győződve: bizonyos igazságok kimondására csak nekünk
van j o g u n k . . .
(Kántor Erzsébet fordítása)
Adrián Páunescu
a mai fiatal román irodalom legharcosabb, eredeti egyénisége.
1943. július 20-án született CopSceni-ben. egy olténiai faluban. A bukaresti egyetem
filológiai fakultását 1968-ban végezte, de már ezt megelőzően az Amfiíeatru
című, színvonalas, bátor diákfolyóirat egyik szerkesztője, 1970-ig a Románia literarS, 1972-ig a
Luceafárul című központi irodalmi lapok főszerkesztő-helyettese. Költőként 1965-ös kötetével (Ultrasentimente)
mutatkozott be, 1968-ban (Fintina somnambulá)
írószövetségi
díjat kapott.

AUGUSTIN

BUZURA

Laboratóriumban
Valamikor okosabbnak hittelek, mondta szomorúan Nicolae. Nézd meg az öreg
Onacát. Évek óta nyomasztó érzés fog el, ha rágondolok. Tíz intézet összes bölcseinek műveltségét és tehetségét egyesíti magában, hat bolygó és négy évszázad betegeinek fejlapját ismeri. Még azt is tudja, mit szokott uzsonnázni Bleuler tata, milyen hiba fordul elő a Sein und Zeit harmadik kiadásának x-edik oldalán, milyen
ceruzával írta Marcuse Az egydimenziós embert, milyen cipőt viselt Jaspers az
esküvőjén, hogyan volt berendezve Adler hálószobája, melyik előadáson felejtette a
ruhatárban Henry Ey a sétapálcáját, mit mondott Moreno négy és fél éves korában,
abban a pillanatban, amikor egy vasárnap délután az Isten szerepét játszva, et à ses
anges, kitörte a l á b á t . . . Emlékszel, mit szokott mondani nekünk, többnyire franciául, mint románul? „Ce fut la premiere session psychodramatique que j'ai jamais
dirigée." Ha most, annyi év után, el tudnám játszani a szerepemet a Théâtre de la
Spontanéité-ben!
Száz még száz skizofrén agyát tanulmányozta, összegyűjtötte a
mázolmány aikat, az összes zagy vaságaikat ; száz meg száz magnetofonszalagja van,
ezer meg ezer elektroencefalogrammja, laboratóriumi kísérletei, kísérletecskéi... Ma
pedig? Virágot öntöz, zabot hegyez, krimit olvas, és luminált szed, hogy aludni
tudjon. Nem nősült meg, a tudománynak szentelte é l e t é t . . . Saját elmélete van a
skizofréniáról, de sehol sem közölte, mert tudita, hogy nem hinnének neki, gúnyt
űznének belőle, aztán meg fölöslegesnek találta, hiszen csak az inzulinos, elektromos
Részlet az Absenta

című regényből.
39

sokkos és holmi pirulákkal történő kezelésnél m a r a d t . . . Egy szép napon előáll m a j d
egy olyan hülye, mint te, aki még az ábécés könyvet sem olvasta végig, és azt
mondja: „Testvérek, melléfogtatok, erről van szó; te pedig belepusztulsz a z irigységbe. Hát ilyen egyszerű ez, hiszen én is elmentem mellette ezerszer, ő pedig így
felel: Merci beaucoup, egészségedre, felszed jó pár tízezrest a svédországi elvtársaktól,
pomádés excellenciás v á r j a az állomáson, díszruhás fenegyerekek kíséretében, te
pedig felkeresel, hogy hívjalak meg egy csorbára, és a d j a k egy ötvenest neked a
fizetésig. Nem mondom, hogy ne foglalkoztasson a dolog, de legyen egy kis humorod
is hozzá. A csodák, a várva várt, megmentő csodák akkor jelennek meg, amikor
már lemond az ember arról, hogy egyáltalán v á r j a őket. Aztán meg, te ökör, hogy
akarod felfedezni Amerikát, h a még egy csónakocskád sincs?" „Ez igaz, de arra,
amit elmulasztottál megtenni, mert nem voltál képes rá, vagy éppen n e m lehetett,
arra nincs mentség, mondtam én. Ez a gondolat m e g r é m í t . . . " „Azt hiszed, hogy
valaki hibáztatni fog téged, amiért nem fedezted fel a rák kórokozóját, vagy amiért
Krisztus mellhártyagyulladást kapott? kérdezte még, m á r a hátát mutatva, indulásra
készen. Fogadni mernék, hogy . . . " Fokozatosan rájöttem arra, hogy ha elmélyülök ,
régi, kedvenc labirintusomban, nevetségessé válok, főleg mert már nem tudom hányadszor vetem fel azt az ősi, végeérhetetlen vitatémát, amin többször összevesztünk, s mindannyiszor kibékültünk. Ma viszont, nem tudom miért, de nagyon ingerelt az a bölcs póz, amelyben Nicolae tetszelgett, pedig ilyennek akartam látni,
mielőtt idejöttem; máskor tetszett ez a látszólagos magabiztossága, s lehet, hogy
mindenekelőtt az, ahogy mindig valami ú j csínyre készült, amellyel felrázza a szomszédos laboratóriumban dolgozó híres tudósokat a „halálos álomból". „Ez a mi m á niánk, hogy másokat hibáztassunk, mondta Nicolae inkább csak magának. Lehet,
hogy a többi laboratórium zsenijei nem ősidőktől fogva keresik az intézet néhai
híréhez méltó ú j jelzőket. Lehet, hogy ők m á r régen túljutottak azon a fázison,
amelyben mi vagyunk most. Az ördög tudja! Próbálj meg beszélni valamelyikkel,
ha tudsz! Olyan vadul iramodtunk neki, hogy nem tudom miért, de az az érzésem,
hogy sohasem fogunk tudni őszintén beszélni velük. Tudják, hogy megvétjük őket,
de azért érkezéskor nevetve várnak b e n n ü n k e t . . . " „Fogalmam sincs, de jön, hogy
a levegőbe repítsem őket! Ha okosabbak, miért nem jelzik? Ki az ördöggel lehet
még tárgyalni?" „Ha az Istennek szerencséje lett volna téged egy ilyen napon elkapni, felelte tettetett komolysággal, nem teremtette volna meg a világot, lemond
r ó l a . . . " „Egyik Isten sem kéri ki a véleményemet, azért áll minden a f e j e tetején,
ez az istenek tragédiája" mondtam hamis eufóriával. „Gyere, együnk valamit, s
helyrejössz, kacagott fel. Hamar visszajövünk; nem tudom, miért, de az az érzésem,
hogy én vagyok az a vadállat, akire a szerencse vár. Minden áron híressé akarom
tenni a professzort..." „Tulajdonképpen nem megy már így, mondtam én is vidámságot mímelve, minden tudományágban egy Einstein kellene, egy olyan ember, aki
mindent a fonákjára fordítson. Érzem, hogy nincs már sok hátra, és e l j ö n . . . A nagy
felhajtás ellenére annyi tudományág stagnál, s főleg azok, amelyek elképesztő sikerrel indultak, míg mások, tudod te, melyikek, a primitív korszakban, a feudális állapotban maradtak. Szükség van valamire, friss, új, meggyőző bálványokra, valami
hídra, amin átkelhessünk... De vajon ki fedezi fel ezt a disznóságot, s különösen
— mikor? Az újjászületéseket olykor katasztrófák előzik m e g . . . Mi ketten biztosan nem fedezzük fel, nem olyan fából faragtak bennünket, mint a felfedezőket, s
még ha olyanból is faragtak volna, mi arra vagyunk ítélve, hogy szürcsöljük a
csorbát, döglött lovak patkói után kutassunk, s még a professzor ócska, általánosan
ismert elméleteit is tiszteletben t a r t s u k . . . Nekünk nincs jogunk bolondnak lenni.
Balánnak, a főnöknek például, nem a fejemre van szüksége, hanem a fenekemre.
De én, amilyen romantikus szocialista vagyok, bízom abban, hogy eljön a nap, csakhogy ha sokat késik, meztelenül talál, a régi állásaimon; nadrágom a fűtőtestre
terítve, cipőm egy sterilizálókészülékre dobva — pasztőrizálni akarom őket —, s
persze, divat szerint, a lábam magasabban, mint a fejem" mondtam, s kacagásban
törtem ki, amikor eszembe jutott, hogy nézek ki: mezítláb, csak egy bokáig lelógó
40

köpenyben — hálóinghez volt hasonló, amilyent bizonyára lady Churchill is viselt;;
ha alul csipkeszegélyes, kitűnően éreztem volna magam. „Hozok neked is valamit,
látom, rosszul állsz a lelkiismereteddel. Hamar jövök. Van néhány gondolatom, s
remélem, hogy a professzor száján keresztül továbbítva, levegőbe röpítik a világtudományt, vagy ha neked úgy jobban tetszik, a Calea Lactee-i tudományt Egy
bolsoj tanulmány a skizofrének faktoriális elemzéséről... Thurstone centroidjával,
meg minden." „Az igazság az — szakítottam félbe hirtelen fellobbanó vidámsággal
—, hogy a tanulmány se nem használna, se nem ártana, de mutatós lenne, s hosszú
ideig volna mivel foglalkozzunk. S aztán, mit lehessen tudni? A végén nekifogunk
ezeknek az elvtársaknak a grafikai kifejezésmódjait tanulmányozni... Nem csodálkoznék, ha ú j r a felfedeznénk Onaca elméletét. Csakhogy nekünk, tőle eltérően, hála
a professzornak, sikerül azt el is fogadtatni." Megint ideges lettem, érthetetlen nosztalgia kerített hatalmába, nehezen meghatározható valami, hülyén röhögni kezdtem,
és fél lábon ugráltam: „A Poenaru—Onaca—Nicolae—Bogdan-féle teória! Ez a négy
tudós arra a következtetésre jutott, hogy a majom az embertől származik. Van egy
intermediáris állapot is, az ú j típusú majom, szőrtelen, nincs farka, de szarva az.
van! Csodálatosan tudja utánozni még az oktalan vadakat is! Mit szólsz? A végén,
különböző okokból elvesztette a hangját. Másrészt pedig az ember függetlenül f e j lődött . . . " „Mindenképpen ideje, hogy Cambridge-be, Harvardba vagy valamelyik
hasonló óvodába küldjük, hogy terjessze a fényt, civilizálja őket egy kicsit! Ostobaság volna, ha nem segítenénk hozzá egy Nobel-díjhoz; másképp nem tudom,
mikor ad nekünk fizetésemelést!" — ment bele a játékba Nicolae is, míg engem,,
bár nevethetnékem volt, mintha valami arra ösztökélt volna, hogy ugorjam ki az.
ablakon. Ugyanakkor rosszul éreztem volna magam, ha tudom, hogy miattam szomorú lehet, ezért folytattam a párbeszédet, röhögtem a nyomorúságunkon, pedig;
biztos vagyok benne, hogy így még hamisabbnak tűnt a viselkedésem. Hirtelen,
mintha mással beszélnék, azt mondtam: „Én, szerelmem, nem vagyok jótékonysági
intézmény, szerzetes sem, és az üdvhadsereg becsületbeli tagja sem, és ezért nem
akarok kivételt képezni. A tisztelt kollégáim nem érdemelnek meg így, amilyen
vagyok, csak ámilyen leszek: 'gyáva, kétszínű, hanyag. Lemondok mindenféle elméletről. Nem vagyok már senki fizetett katonája. Fekete lobogót az árbocra! Az intelligenciámmal, amiről el kell ismerned, hogy jó néhány karátos, túlteszek rajtuk,,
leckéket adok nekik hanyagságból. Megtanítom én őket kesztyűbe dudálni." „Nagy
tervek, mosolygott zavartan Nicolae. Vagyis, mit akarsz? Én nem hibáztatlak semmiben. Ami engem, illet, én nem azért foglalkozom tudományos munkával, hogy
felemelkedjem, hanem abból a meggyőződésből, hogy összehozok valami hasznosat,
bármily csekély is legyen az. Ha egy jó megoldást találok, nem érdekel, ki tulajdonítja el, hanem őszintén örvendek annak, hogy az emberiség hasznára válhat."
Kényszeredetten felkacagtam: „Hivatott ismeretlen! Milyen nemes! Én viszont
csakis azzal akarok foglalkozni, ami nekem tetszik, nem ami a professzor hasznára,
van. Az igaz, hogy egy teherhordó barom vagyok, sokakat hurcoltam a hátamon,
de ebből elegem v a n . . . Egy szigetet akarok venni magamnak, kikiáltom a függetlenségemet, és felvételemet kérem az ENSZ-be — mint a Hemingway testvére, ha
jól t u d o m . . . " „Fordulj inkább a régi menekülési listához, a 3. számú javaslat:
alvás. Ez az igazi: Meghalni, aludni, s más semmi...
De apropó, amit mondtál, ha.
nem gondolod meg magad, arra kényszerítsz, hogy én is beleegyezzem ebbe a variánsba, egyébként nem lesz kivel konkurrálnod" tette még hozzá tompa, ideges hangon, s hamar kiment, becsapva maga után az ajtót. Sokáig hallgattam a lépteit.
Lassan, határozatlanul ment, valószínűleg egy útjába került konzerves dobozt rugdosott. A kettőnk között növekvő távolság mintha lélektani természetűvé vált volna.
Vajon krízisekkel, vonaglásokkal teli gyászos helyzetbe kerültem? Minden távolodó
lépéssel idegenebbnek éreztem Nicolaét. Fütyörészni kezdtem, hogy ne gondoljak
többé erre, de az ördög tudja miért, még ha üvöltöttem volna is, egyre az az ú j és
furcsa érzés nyomasztott, amelyet beszélgetésünk alatt éreztem: a gyanú. Elsőéves
egyetemista korunktól ismertem, s akkor kezdődött a barátságunk is; apró, jelen41

•téktelen események hoztak össze bennünket. Volt egy idős kollégánk, munkásegyetemi végzettséggel került az orvosira, nem sokat tudott; nehezen ment neki a tanulás, ment az iskolából nem volt semmi alapja, de a legeredetibb figura volt gyűléseken; odáig jutott, hogy a professzorok közül is zavarba hozott egyeseket, akiknek akkori megítélés szerint nem volt éppen helyes a társadalmi m ú l t j u k ; a kora
.miatt, a kollégák maguk között Studenceszkovicsnak nevezték, és mellőzték, igyekeztek elkerülni, hogy dolguk legyen ezzel az emberrel, aki képes volt felbontani az
eljegyzését, amikor megtudta, hogy a lánynak egészségtelen a társadalmi eredete —
a lány szülei egy olajprés és két apró fűszerüzlet tulajdonosai voltak. Egyik ilyen
gyűlésen, épp amikor a dolgozók egészségvédelmének fontosságáról, a tanulási lehetőségekről meg ehhez hasonlókról beszélt önfeledten, a pompás a m f i t e á t r u m egyik
végéből hangos, cinikus, hosszas nevetést tört fel, mely megrémítette iaz egész hallgatóságot. Persze néhány perces döbbenet után, néhányan követni merészelték a példát, de hirtelen véget vetett a kacagásnak a gyűlést vezető professzor, Velicu-Fáget,
régi híresség, s egyben az egyetem legszórakozottabb embere. „Ki kacagott és
miért?" tette fel a formális kérdést. Anélkül, hogy újabb biztatásra várt volna, az
utolsó előtti padsorban felállt egy rendkívül fiatal, magas, sovány, kék panasztgyapjú-szvetteres kolléga. „Studenceszkovicsot kacagom" mondta derűsen, és a rémült tekintetek kereszttüzében leült. „Miért, Studenceszkovics elvtársnak igaza van,
mondta azonnal a professzor, kitűnő körülményeik vannak a tanulásra. Az én időmben nem voltak ilyen diákotthonok és étkezdék. Ami engem illet, évekig kellett az
Astoria-szállóban laknom, s reggel csak egy csésze tejeskávét ittam két szelet vajas
kenyérrel és egy tojásos sonkával, hetente mindössze kétszer-háromszor ehettem
mandzsúriai ikrát. Nem engedhettem meg magamnak. A harvardi egyetemen minden
hallgatónak saját mikroszkópja volt, kíméletlenül kizsákmányoltak, meg kellett vegyük magunknak a felszerelést..." Ekkor hirtelen, önfeledten én is felkacagtam.
„És maga, fiatal elvtársam?" kérdezett döbbenten a professzor. „Én is Studenceszkovicsot — feleltem. — Fogadok, hogy nem tudja, mi a különbség a mikroszkóp és
a húsdaráló között. A többiek nem hibásak. Megszokták a nyáj szellemet: h a egyik a
vízbe ugrik, a többi is belefullad, nem szolidaritásból, hanem tudatlanságból. Utolsó
éven be kellene vezessenek egy ú j tárgyat: a juhok pszichológiáját és pszichopatológiáját. Ez volna az a katedra, amelyen megpróbálnék ittmaradni az egyetem elvégzése után." Természetesen, újabb kínos csend után, fesztelen, hosszas, m á r - m á r
hisztérikus hahotázás tört ki; kollektíván bosszulták meg azt a sok félelmet, amelyet Studenceszkovics beléjük vert, aki nem takarékoskodott soha az ilyenszerű
fenyegetőzésekkel: „Majd megvizsgáljuk mi figyelmesebben az elvtárs dossziéját."
Persze nagyon jól tudtam, mi vár rám, hány feldolgozás és ú j r a verifikálás, de jó
jegyeim voltak, s az „Egészséges társadalmi eredet" című fejezetből remekül álltam.
Tudja a csoda, hirtelen szükségét éreztem egy csínynek, bármi legyen is annak
következménye. Tulajdonképpen akkor nem is tudtam ezt végiggondolni: az izmaim
önkéntelenül megfeszültek, és lábra parancsoltak. Később, amikor Nicolae mégkérdezett, hogy miért csináltam ezt, azt a magyarázatot adtam neki, s talán őszintén,
hogy büszkeségből. Nem én voltam az első, aki kiváltottam a gyávák vagy közönyösek csodálatát, de én telibetaláltam; én Velicu-Fágetet is kinevettem. „Nem e szerint a típus szerint gyártottak téged. Hülye altruista vagy. Nekem szántad, a r r a
gondolva, hogy talán másokat is felrázol. Ami pedig a »telitalálatot« illeti, kissé
túlzói. Lehet, hogy csak a professzoron röhögtél, de féltél beismerni. Én azt hiszem,
csak velem akartál szolidarizálni, aki valószínűleg megelőztelek egy másodperccel . . . " Nehezen ugyan, de a végén sikerült a professzornak rendet csinálnia; kitűnő
pedagógus lévén, a harvardi egyetemi éveiről kezdett mesélni, de, bár csendben
ültünk, nem tudott magával ragadni senkit, mindnyájunkon az aggodalom uralkodott el az elkövetkezendőkre gondolva. Szerencsére nem f ú j t á k fel az ügyet. Később
42

viszont Studenceszkovics bosszút állt rajtunk a megaláztatás hosszú hónapjai miatt,
csakhogy, ha már nem csaptak ki, nemigen törődtünk vele, különösen hogy ebből az
¡ügyből egy szilárdnak bizonyuló barátság született.
(Kántor Erzsébet fordítása)
Az új román próza nagy tehetségű, bátor kísérletezője a kolozsvári Augustin Buzura.
1938. szeptember 22-én született a máramarosi Berincán. Az orvosi fakultás abszolválása után a Tribuna szerkesztőségébe került. Első novellás kötete (C.apul Bűnei
Sperante) 1963-ban jelent meg, három év múlva újabb kötetet ad ki (Unde nu zboara
vulturul),
de a kortárs román próza élvonalába s. az .éildeklödés előterébe 1970-es regényével kerül: az Absentii
megkapja az írószövetség országos próza-díját, kritikák,
kerekasztal-megbeszélések egész sora méltatja, vitatja Buzura regényének jelentőségét.
A Laboratóriumban
címen közreadott részletet ebből a regényből vettük.

GHEORGHE

PITUT

A jel
Mikor felhők borulnak
szülőfalum dombjára
Erdélyben
és a bivaly vonta szekér
kerékagyai
korhadoznak,
apám szénaboglyában
altatja el kaszáját,
anyám befúrja
kendercsomóba
ősz fejét,
hogy ne vegye észre a villám,
s nekem, messze, egy nagyvárosban
a jobb tenyeremen,
hüvelykujjam
alatt
egy seb növekszik
munka nélkül, annyi
erőfeszítés nélkül, mint amely kell
egy baráti kézszorításhoz.
(Ritoók János fordítása)
Gheorghe P i t u t költő, 1940-ben született Belényesszelistyén. Erdész és erdőgazdálkodási technikus, majd román nyelvészetet és irodalmat tanul a bukaresti egyetemen.
Államvizsga után a Románia literará című hetilap szerkesztője. Első verseit 1963-ban,
első kötetét 1966-ban jelenteti meg. Szívesen és gyakran fordul a népköltészeti hagyományokhoz.
43

NICHITA

STÁNESCU

A békéhez
Hátrapillantok
álmaimra,
a testekre, amelyeket egymásra raktam
magasan,
akár egy oszlopot, hogy megtámassza
az eget, közepén a nappal.
Gyermektest, mely karjában tartja
egy kamasz testét,
kamasz, ki vállára emel
egy férfitestet,
férfitest, mely homlokán hordja
egy öreg ráncos talpát,
öregember dohánytól sárga
bajusszal,

aki szájon csókolja
felhők
fantomjait,
a kék eget, a fekete

világot.

Életemet, mely olyan mint az oszlop,
odaadom, támassza
boltozatotok
mennyegzök s születések
idején,
és hívom a szerelmeseket,
véssék
nevüket rá,
egy nagy szív körvonalába zárva,
amelyen áthalad
a fény egyetlen
nyílvesszője.
(Ritoók János fordítása)

Nlchita Stanescu
költő, esszéíró, műfordító, 1933-ban született Ploesti-ben. A filológiai k a r elvégzése után a Gazeta literará (ma: Románia literará) szerkesztője. Első versei 1951-ben, első verskötete 1960-ban jelent meg, kétszeres írószövetségi díjas. M a g y a r u l
rendszeresen jelen van a romániai magyar irodalmi s a j t ó b a n .

GETA BRATESCU: NAGYAPÓ

44

VESÉJE, A V A G Y

A

RÉZDOBOZ

NICOLAE

TERTULIAN

Lukács György és az esztétika filozófiai problémái
SZUBJEKTIVITÁS ÉS OBJEKTIVITÁS

AZ ALÁBBI SZÖVEG EGY HOSSZABB, LUKACS GYÖRGY ESZTÉTIKÁJÁVAL
FOGLALKOZÓ, KILENC FEJEZETBŐL ALLŐ TANULMÁNY RÉSZE. A TELJES TANULMÁNY, MELYNEK A ClME LUKACS GYÖRGY ÉS AZ ESZTÉTIKA FILOZÓFIAI PROBLÉMAI, A NAGY LUKACSI ESZTÉTIKA ROMAN FORDÍTÁSÁNAK ELŐSZAVAKÉNT
FOG A KÖZELJÖVŐBEN MEGJELENNI. E TANULMÁNY KÜLÖNBEN FOLYTATASA
EGY MÁSIKNAK, MELY LUKACS FIATALKORI ESZTÉTIKÁJÁNAK (HEIDELBERGERÄSTHETIK) BIZONYOS KÉRDÉSEIT TAGLALTA.
ÉLETEM ELHATÁROZÓ INTELLEKTUÁLIS ÉLMÉNYE VOLT TALÁLKOZÁSOM
LUKACS GYÖRGGYEL ÉS MÜVÉVEL. KÜLÖNÖSKÉPPEN REVELÁCIÖKÉNT HATOTT
RÁM A VÉGSŐ ESZTÉTIKA TANULMÁNYOZÁSA: MEGÉRTETTEM, HOGY A MARXIZMUS KISZAKAD „DOGMATIKUS ÁLMÁBÓL", ÉS ÚJJÁSZÜLETIK, EREDETI FORMAJÁT VISSZANYERVE ÉS TOVÁBBFEJLESZTVE EGY, IGAZI FILOZÓFUS ÉS ESZTÉTA KEZDEMÉNYEZÖEREJÜ GONDOLKODÁSÁNAK EREDMÉNYEKÉNT. MÉG HOSZSZÜ IDŐT SZÁNDÉKOZOM A LUKACSI MÜ TANULMÁNYOZÁSÁNAK ÉS ELEMZÉSÉNEK SZENTELNI: A GONDOLKODÁSNAK MINDMÁIG CSAK RÉSZBEN FELTART
FÖLDRÉSZE E MŰ, ÉS ALIG SEJTETT KINCSEK VÁRJÁK, HOGY ÉRTÉKESÍTSÉK
ŐKET.

Lukács esztétikai elemzései csak akkor válnak számunkra érthetőkké, ha gondolatban felidézzük a művészi tevékenység két alapvető, egymással szorosan összefüggő tulajdonságát: a mimézis-jelleget és a művészet antropomoífizáló hivatását.
Lukács esztétikájával szemben a legtöbb esetben talán az váltott ki ellenállást,
hogy — a modern esztétikában egyedülálló elméleti erővel — visszahelyezte jogaiba
az antik mimézis-fogalmat
(máshol mutattunk rá, hogy Benedetto Croce kategorikus
ellentétet tételez a művészet arisztotelészi koncepciója, a mimézis, és saját, a művészetet intuíciónak tekintő felfogása között; Lukács mimézis-felfogásával mostanáig
csak Stefan Moravski lengyel esztéta foglalkozott az amerikai Science and Society
című amerikai folyóirat 1968/1. számában közölt sommás cikkében.) A nehézség a
művészettel szemben támasztott kettős követelmény szimultaneitásának megértésében áll: a művészetnek illúzióktól és előítéletektől meg nem hamisítva kell megőriznie az önmagában-való-világ objektivitását, de kizárólag a szubjektivitás felerősítésének és felfokozásának függvényében szabad azt felidéznie. A műalkotás mint
„autarchikus világ" létrehozásának elengedhetetlen feltétele a külső világ teljessége felé való kitárulkozás. Másrészt annak a gondolatnak a hangsúlyozása, hogy a
művészi cselekvés mozgatója a szubjektivitás
önvizsgálata (die Selbstbetrachtung der
Subjektivität), mintha ellentétes irányú mozgást jelezne, és kielégítené még a
művészetet intuícióként felfogó elmélet híveit is.
Lukács esztétikai felfogása nyilvánvalóan az emberi szubjektivitás genezisének
és konstituálódásának egész filozófiájára támaszkodik. Ne tévesszen meg bennünket
a mimézis fogalma: elkerülve azt, hogy a világnak semlegességében és közömbösségében, tiszta külsőlegességében való felidézését tekintse a művészet küldetésének,
döntően kihangsúlyozza a művészetnek azt a feladatát, hogy a szubjektivitást felerősítse, hogy létrehozza a szubjektivitás emfázisát. Esztétikájának legkiütközőbb
sajátossága, amint m á r rámutattunk, az a következetesség, amellyel tételeit tagolja,
a társadalmi lét ontológiája és a megfelelő episztemológia alapján. A két, látszólag
divergens mozgásnak — az objektív valóság immanenciájában való elmerülésnek és
a szubjektivitás felerősítésének — az egybeesése az avatatlan számára dialektikus
mesterkedés, közvetlen intuíció által felfoghatatlan paradoxon. Lukács azonban a
filozófiai antropológia és az etika területéről vett igazsággal indul; az ember önRészlet egy hosszabb tanulmányból.
45

megismerése csak a világhoz való viszonyulása egészének a megismerése á l t a l
jöhet létre.
Goethe és Eckermann beszélgetéseinek, illetve a nagy költő „Maximén und
Reflexionen"-jének egy-egy híres passzusa támpontul szolgál Lukácsnak: az önmegismerésben (Erkenne dich selbst) nincs semmi aszketikus: „semmiképpen sem
modern hipochondrístáink, humoristáink és heautontimorumeneink önismeretét", h a nem egész egyszerűen az embertársakhoz és a világhoz való viszonyok megfigyelését jelenti (Az esztétikum sajátossága Budapest, I. 219. old.). Lukács érvelésének
gerince egy ilyen igazságnak a művészi alkotás fenomenológiájára való kiterjesztése. Emlékezzünk vissza kiindulópontjára: a művészet hivatása az, hogy teljes
objektivitásában idézze fel a valóságot, de kizárólag az emberi lét követelményeinek való megfelelése perspektívájában.
A megfelelés (Angemessenheit) fogalma, általánosságából fakadó kétértelműségének elkerülése végett, közelebbi meghatározásra szorul. A természet és a társadalom közötti anyagcsere, Marx kifejezése szerint, a természetnek a társadalmi
követelmények függvényében való állandó átalakulását és a társadalmi viszonyoknak az emberi lét követelményei szerinti modellálását tételezi fel. Az ember, t u l a j donságainak összességében, teljes egészében ennek a folyamatnak a terméke.
A „megfelelés" („adekváció") fogalmát tekinthetjük először is gyakorlati értelmében: a korábbi sivatagok termővé tételének és erdős hegyoldalak elkarsztosodásának
Lukács által felhozott példája (I. 513. old.) igazolja ezt az értelmezést. Senki nem
fogja azonban azt állítani, hogy ezek a folyamatok esztétikai tevékenység termékei.
A „megfelelés" fogalmát, hogy Lukács szándékolt értelmezésében foghassuk fel,
vagyis mint az esztétikai tevékenység székhelyét, szélesebb kontextusban kell szemügyre vennünk: a világnak az ember mint nembeli lény igényeinek megfelelővé
válásáról van szó (amelyet „a társadalom és a természet közötti anyagcserének" kell
felfognunk), a világnak az egyensúllyal és egyensúlyvesztéssel, a jóval és rosszal, az
emberi személyiség teljességével való konformitásáról. Csak így válik érthetővé
szerintünk egy ilyen jellegű kijelentés: „A társadalomnak és a természetnek ez az
anyagcseréje az idilltől a tragédiáig átfogja az ember világának, környezetének
összes életjelenségét, létezése természeti alapját és ennek társadalmi következményeit" (I. 513. old.). A dolgok talán sokkal inkább tisztázódnának, ha Lukács esztétikájának egy ¡másik alapvető fogalmát is figyelembe vennénk: az önmagáról-valótudatot (vagy öntudatot, Selbstbewusstsein). Az öntudatot úgy kell értelmeznünk,
mint a külső és belső életnek a tudat egyensúlyában és teljességében való visszatükröződését.
Az Esztétika második kötetében, A műalkotás mint önmagáért létező című
fejezet egyik reveláns oldalán Lukács szigorúan megkülönbözteti az érzelmi életet,
a lelki indítékok sokrétűségét, az öntudattól. A szenvedélyek intenzitása a legkevésbé
sem azonos vagy szinonim az öntudat teljességével. „Hiszen az élet szenvedélyei
szintén öntudatot fejlesztenek ki azokban, akik megértik őket, ám ez bizonyos m é r tékig csak mellékterméknek tekinthető." Az érzelmek és a szenvedélyek az egyén
gyakorlati életének a formái; az öntudat viszont ezeknek a személyiség hitelességében és teljességében való tükrözését célozza Magasabb szinten helyezkedik el tehát,
valamiféle dieu caché módjára, mint a szenvedélyek alakulásának résztvevője,
tanúja és rejtett bírája. A szenvedély, h a úrrá leszünk rajta, eljuthat az öntudathoz,
„de ez nem feltétlenül szükséges".
Lukács elmés és mély különbségtétele figyelmet érdemel: az öntudat fogalma a
személyiség lényegére vonatkozik, a teljességnek arra a szintjére, amelyen a tudat
eseményeinek szentesítése és összehangolása történik. A marxista esztéta sajátos
fogalmaiban ú j r a felfedezi az arisztotelészi katarzis fogalom mélységét: a műalkotás célja a szenvedélyek „megtisztítása", az öntudat fokára emelése.
Lukács vezéreszméje azonban mégis az, hogy az öntudat felerősítése nem l e h e t séges az objektív világ valóságával való sokszoros és változatos kapcsolatba lépés
nélkül. Minden esztétikai tételének alapja az öntudat és a való világ tudata közötti
46.

kétirányú mozgás feltételezése. Marxnak a Gazdasági-filozófiai
kéziratokban kifejtett híres tézisét tekinthetjük végső felfogása alapelemének: „Egy nem-tárgyi lény
nem-lény, képtelen lény [Unwesen]." Lukács teljes mértékben értékesíti Marxnak
azt a gondolatát, amely szerint széttéphetetlen kapcsolat, örökérvényű megfelelés
van az objektiválás aktusa és az emberi érzékenység fejlődése között. Lukács alapvető gondolati kezdeményezése az, hogy Marx in nuce megfogalmazott gondolatát
kiterjesztette a szellemi élet legbonyolultabb területeire. Gondolatrendszerének sarkköve a teleológia és a kauzalitás, a tudat kezdeményezése és az objektív oksági'
sorok vizsgálata közötti szoros összefüggés.
Már Az i f j ú Hegel című könyvében határozottan rávilágít Hegelnek arra a nagy
érdemére, hogy a munkát tette meg az ember emberi lénnyé válásának alapjául,
hogy megteremtette a kauzalitás és a teleológia közötti igazi viszony megértésének
feltételeit. Nincs most lehetőségünk arra, hogy nyomon kövessük Lukácsnál a szubjektum-objektum viszony filozófiai felfogásának keletkezését és valamennyi vonatkozását. Csak annyit említünk meg, hogy a legegyszerűbb formájától, a munkától
kezdve követi nyomon azt, hogy milyen módon válik az anyag titkainak kipuhatolása és objektív tulajdonságainak tanulmányozása a szubjektív kezdeményezés biztosítékává.
Hegelnek a szubjektivitás és objektivitás viszonyáról szóló tézisei — Kant,,
Fichte és Jacobi szubjektív idealizmusának a Hit és tudomány című írásában kifejtett bírálatától kezdve a „szépléleknek", a „boldogtalan tudatnak", a sztoicizmusnak
és a szkepticizmusnak A szellem fenomenológiájában
található bírálatáig —, valamint az. a sarktétele, hogy a szubjektivitás mélysége egyenesen arányos az objektivitásban való gyökerezésével, Lukács gondolatrendszerének megannyi tartóoszlopává . váltak.
Esztétikájának meggyőző ereje abból ered, hogy bizonyos ontológiai jellegű
alaptételeket kiterjeszt a szellem esztétikai cselekvésének körére. így kapcsolja
például azt a gondolatot, hogy az emberi tulajdonságok, a legegyszerűbbektől a legbonyolultabbakig, az objektív világgal való kölcsönhatásban születtek, a művészi
alkotás folyamatának olyképpen való leírásához, amely szerint az alkotás kettős
mozgás: a szubjektumnak az objektív világ totalitásában való elidegenedése vagy
maga-elvesztése, és ugyanakkor magához való visszatérése — kiteljesedve és gazdagabban, a világgal való kapcsolata eredményeként. A műalkotás immanenciájának
szubjektivitása és objektivitása közötti lebegő egyensúly alapja az önmegismerés és
világmegísmerés közötti kölcsönös mozgás.
Az első pillanatban meglepetést, esetleg visszatetszést válthat ki Lukácsnak az:
az elképzelése, hogy Hegel filozófiai téziséből — a tudatnak a világban való „elidegenedése" és az elidegenedés „visszavétele" az öntudatba való visszatérés által — a
művészi alkotás folyamatának leírására szolgáló modellt faragjon. Hogyan lehetnea hegeli idealizmusra jellemző általános filozófiai tézist a művészi tevékenység oly
sajátos folyamatának paradigmájává alakítani? Vajon nem fenyegeti az a veszély,
hogy feláldozza a művészi alkotás specifikumát a szubjektum-objektum viszony
elvont modelljéért? Lukács, látszólag paradoxális módon, ezt válaszolja: az ontológiában és az ismeretelméletben hibásnak bizonyuló tétel („szubjektum nélkül n e m
létezik objektum") az esztétikában a probléma, megoldásának kulcsává válik. Hegel
a következőképpen írja le a szubjektum-objektum viszonyt: a szubjektum először
külsővé, tárgyivá válik, miáltal elveszti eredeti közvetlenségét, s az önmagától való
elidegenedésnek és az objektummal szembeni maga-alávetésnek köszönhetően gazdagabbá, teljesebbé válik —. hogy aztán sokszorosan meghatározva és imígyen gazdagodva térjen vissza magába.
Lukácsnak úgy tűnik, hogy mindez megegyezik a művészi alkotás folyamatának
eszményi kibontakozásával. Ami az ontológiában és az ismeretelméletben idealista
jellegű spekulatív konstrukció, az az esztétikában a szubjektum-objektum viszony
adekvát leírása lehet.
4T

Kétségtelen, hogy a szubjektumnak az objektumban való elidegenedését, illetve
az elidegenedés visszavételét a szubjektumnak önmagába való visszatérése által,
Lukács szigorúan elválasztja a szubjektum-objektum hegeli vagy schellingi misztikus azonosságától. Hegel említett tételét azért terjesztheti ki olyan meggyőző erővel, mivel éppen akkor marad hű filozófiai materializmusának sarkalatos posztulátumához, az objektumnak a szubjektummal szembeni autonómiája gondolatához,
amikor olyan folyamatot ír le, amely per definitionem semlegesíti és megszünteti
ezt az autonómiát.
Arról sem szabad megfeledkeznünk, hogy Lukács Az i f j ú Hegelben azért t a r t j a
oly nagyra az „elidegenedés" hegeli koncepcióját (Entausserung
egyaránt jelent
elidegenedést és külsővé-válást, tárgyiasulást is), mert felfedezi benne Hegelnek azt
a szándékát, hogy alávesse magát az objektivitásnak,
hogy önkéntelenül és öntudatlanul alkalmazza a helyes megismerés materialista kritériumait, hogy filozófiai
idealizmusán belül csökkentse a szubjektum elsőbbségét és kiváltságait, nem úgy,
mint kortársai, Kant, Fichte és Schelling, akik dogmatikusan kinyilatkoztatták a
szubjektum szuverenitását és az objektum megsemmisülését (Der junge Hegel, Aufbau Verlag, 1954, 608—610. old.).
Az a fő kérdés, hogy a művészi alkotás folyamatának előítéletektől mentes
elemzés igazolja-e a Lukács által javasolt elméleti modellt. A nehézség itt is abban
áll, hogyan tudjuk a művészi alkotás folyamatában megragadni a szubjektumnak az
objektumba (és viszont) való állandó átfordulását.
Lukács az Esztétikában egy helyt idézi Tolsztoj Gorkijhoz intézett vallomását:
„Mi mindnyájan szörnyű nagy hazugok vagyunk. Én is. Írás közben néha hirtelen
megsajnálok egy-egy alakot, fogom, hozzárajzolok még néhány jobb vonást, a másikból meg törlők, hogy ne legyenek túlságosan feketék, akik mellette á l l n a k . . .
Nem a való életről írunk, nem olyannak mutatjuk be, amilyen, hanem azt m o n d j u k
el, amit mi magunk gondolunk az életről. És hát kinek válik hasznára, h a t u d j a ,
hogyan látom én ezt a tornyot vagy a tengert, vagy azt a tatárt? Mi érdekes v a n
ebben, minek kell ez?" Ugyanott Theodor Fontane hasonló vallomását idézi; a belső
impulzus és az alkotás objektív követelményei közötti ellentmondásról van szó: „Ha
ízlésünk határozná meg produkciónkat,
ahhoz a természet, amely más úton jár,
cserbenhagy, és mi zátonyra jutunk. Ekkor akaratunk teljesült, de az újszülött h a lott." Lukács úgy idézi a fentieket (még ha a példák más kontextusban szerepelnek
is), mint annak az ékesszóló bizonyítékát, hogy milyen kényszerítő ereje van az
objektivitásnak
a művészi alkotás folyamatában. Az objektivitással való kapcsolat
jelentős mértékben kiigazítja és felerősíti az alkotás ősforrását: szubjektivitás lüktetését és forrongását; de ha a szubjektum az objektivitás mezejére való kiáradásában „önmaga elvesztéséig" (Lukács kifejezése) is eljut, a végeredmény mégis az,
hogy felerősödik, és hosszú, fáradságos kerülő után önmagához tér vissza.
Lukács végleges esztétikájának eredetisége abban áll, hogy feltárja, milyen
különleges súlya van az objektivitás mozzanatának az alkotás folyamatában; anélkül, hogy az alkotás központi célszerűségéről szóló tételt — az emberi szubjektum
korlátlan felfokozásának és kiterjeszkedésének tételét — megmásítaná vagy érvényességét csökkentené. Pontosan ezt áz értelmet kell tulajdonítanunk alapvető
fogalmának, a mimézisnek.
Az esztétikai tevékenység ősforrása a szubjektivitás
indulataiban, feszültségeiben rejlik. Lukács rámutatott (s ez nagy érdeme), hogyan
fosztja meg magát önmagától a szubjektum, az erereti emóciónak a művészi alkotásban való kibontakozása és kiteljesedése eredményeként, hogyan tagadja meg m a gát az objektív valóságba való beolvadása, magaátadása kedvéért, hogy aztán az
elidegenedés megszűntével ú j r a rátaláljon — az objektivitással való érintkezésben
immár megváltoztatott, átalakított — önmagára.
Ügy véljük, Camil Petrescu lelkesen csatlakozott volna ehhez a szemléletmódhoz.
Petrescu a fenomenológia híve volt, s így nem volt számára idegen a szigorúan
szubjektív mozzanatnak az objektivitás által történő kiigazítása. Megkülönböztetve
a „szubjektív" és az „autentikus" őszinteséget, megjegyezte, hogy ez utóbbi fakad
48

az objektivitásnak az értelem általi ellenőrzésből, és azt írta, hogy az autentikus
őszinteség maga után vonja a saját őszinteségünk értékével szembeni bizalmatlanságot.
Űjból igazolódik a szubjektum-objektum viszonyra vonatkozó általános filozófiai tézisek és a művészi alkotás immanens elemzésének egymásba hatolása. így
perdöntő vizsgálatnak vethető alá az a vád, amely szerint Lukács kényszerítő és
kötelező erőt tulajdonít a való, önmagában, a szubjektumtól függetlenül létező világ
objektivitásának még egy olyan folyamatban is, amelyben a szubjektivitás kiterjeszkedő hegemóniája érvényesül; mégpedig nem az esztétikai tevékenység előítéletektől
mentes megfigyelés alapján, hanem pusztán azért, hogy hű maradjon elsődleges
filozófiai opciójához, a szubjektum által tükrözött objektum tételéhez. Ha nem
ismerjük el a szubjektumnak az objektív világ sűrűjébe és szubsztancialitásába való
behatolását, amelynek során eloszlatja ennek homályát és áttetszővé teszi, akkor a
műalkotást sem foghatjuk fel külön „világnak", és nem foghatjuk fel azt sem, hogyan emelhető az esetleges szubjektivitás az esztétikai (egyetemes) szubjektivitás
fokára. Mi sem áll távolabb azonban Lukácstól, mint az, hogy az esztétikai tevékenység autonómiáját feláldozza valamilyen — természeténél fogva az esztétikától
idegen — filozófiai „objektivizmus" érdekében. Ez nemcsak abból tűnik ki, hogy
milyen határozottan tesz különbséget a tudományra jellemző „valamiről való tudás"
(Bewusstseinüber) és a művészetre jellemző „valaminek az öntudata" (Selbstbewusstsein-von) között, hanem abból a reveláns kijelentéséből is, amely szerint a
„megismerés" kifejezésnek az esztétikai tevékenységre való alkalmazása nem adekvát. Bebizonyítja, hogy a művészet több is, kevesebb is a megismerésnél: több abban
az értelemben, hogy a világról és az önmagunkról kapott ismereteket, amelyeket a
művészet nyújt, még, vagy sohasem tehetjük át egzakt fogalmi rendszerbe, és kevesebb abban az értelemben, hogy a tudományos értekezés szempontjából elkerülhetetlenül „tényszerű jellegű" és részleges (I. 471. old.).
A szubjektivitás és objektivitás egybefonódása társadalmi realitás, még mielőtt
az esztétikai tevékenység sarktételévé válna. A társadalmi életnek Lukács szerint
kettős struktúrája van: egyrészt az emberek célszerű cselekvésének terméke, másrészt azonban, Vico híres megállapítása szerint, amelyet Marx is idéz, nem kevésbé
megmutatkozik az objektivitás autonómiája is, túl az egyének szubjektív szándékain.
Nem vizsgálhatjuk itt Lukács említett tételeinek alapjait. Helyességük alapos vizsgálatát csak A társadalmi lét ontológiája című művének elemzése tenné lehetővé.
Esztétikájában mindenütt jelen van a társadalmi élet struktúráinak, valamint magasabb rendű objektivációs formáinak, elsősorban a művészetnek az elemzése közötti
kapcsolás.
A művészi tevékenység célja, hogy a világot sub specie sübjecti idézze fel, pontosabban, hogy olyan tárgyat alkosson, amely rendeltetése szerint megteremti a
lélek erőinek harmóniáját és kiteljesedését. Láttuk, milyen szoros kapcsolatot tételez
két gondolat: a világnak a szubjektum törekvéseivel való megfelelése (Angemessenheit) és az öntudat intenzívvé válása között. Egy Klopstocktól vett idézet illusztrálja a fenti gondolatot: „A költészet lényege abban áll, hogy a nyelv segítségével
bizonyos mennyiségű tárgyat, amelyet ismerünk, vagy amelynek létezését gyanítjuk,
arról az oldalról mutatja meg, amely lelkünk legnemesebb erőit olyan nagymértékben foglalkoztatja, hogy egyik a másikra hat, és ezáltal az egész lelket mozgásba
hozza" (Gedanken über die Natur der Poesie, idézi Lukács, Esztétika 492. old.).
Számunkra azonban úgy tűnik, hogy Lukács központi ontológiai tétele szerint a
lélek erőinek harmóniája és egyensúlya nem érhető ' el az objektív világ egyidejű
uralása nélkül, amely egyaránt feltételezi a személyiség feloldását és kiteljesedését
(Lukács, kritikai tanulmányaiban, pozitív értelemben használja a „Bewältigung der
Wirklichkeit" kifejezést).
Űjra elérkeztünk tehát Lukács legmélyebb gondolatainak egyikéhez, a művészi
tevékenység immanenciájának ellentmondásos feszültségéhez. A művészi tevékenység per definitionem mimetikus (a szó filozófiai értelmében véve) jellege; a szub4 Tiszatáj

49

jektum forrongásának és feszültségének megjelenítésére szánt objektum megalkotása
egyenértékű azzal a gondolattal, amely szerint a szubjektivitás kiteljesedése és
intenzívvé válása, a teljesség állapotába jutás által, az objektivitás egyidejű meghódításán és felnagyításán alapszik.
Lukács esztétikájának legkényesebb és egyben legfontosabb problémájához érkeztünk. Lukács hatalmas erővel hangsúlyozza, hogy a művészi alkotás alapvető
feltétele a szubjektumnak az objektivitásban való föloldódása, az önmagában való
világ tükrözése. Másrészt ugyanilyen erővel emeli ki azt, hogy a művészi tevékenység célja a világnak a szubjektivitás forrongásába való visszafordítása, a valóságnak kizárólag az emberi öntudat függvényében való tükrözése. Egy gunyoros szellem
azt kérdezhetné, hogy a kettős követelmény vajon nem Lukács gondoskodásának és
személyiségének belső ellentmondásait tükrözi-e inkább (az olyan tudat ellentmondásait, amely szeretné összeegyeztetni a tükrözéselmélet követelményeit a művészi
fantázia szabadságával és autonómiájával), mint az alkotás folyamatának valódi
struktúráját. Talán ez az értelme Mészáros István meglepő kijelentésének is (a „Lukács' Concept of Dialectic", a Georg Lukács. The man, his work and. his ideas,
Edited by G. H. R. Parkinson, London, 1970. című kötetből), amely Lukács m o n u mentális művének vázlat (Rohentwurf) — nem- pedig kiteljesült szintézis — jellegére, valamint belső ellentmondásaira vonatkozik: „It reveals heterogeneous layers
of the development of his thought, left by side by side" (63. old.).
Lukács művének ismerői tudják, hogy szellemi fejlődésében milyen fontos szerepet játszott a szubjektivitás és objektivitás közötti viszony problémája. A szubjektum-objektum azonosságára, az elidegenedés és objektiváció egybeesésére vonatkozó hegeli ihletésű gondolatok feladása, valamint az a felismerés, hogy az objektiváció a társadalmi cselekvés elidegeníthetetlen feltétele, jelzik gondolkodásának
érett szakaszába való végleges átlépését. (A Történelem és osztálytudathoz írt 1967-es
előszóban visszaemlékszik, hogy milyen megrázkódtatást, m a j d teljes perspektívaváltoztatást jelentett számára Marx Gazdasági-filozófiai
kéziratainak, olvasása 1930ban, közvetlenül felfedezése után.)
Lukács spekulatív esztétikai fejtegetései személyes jellegű szellemi tapaszbalattal
telítődték és itatódtak át, ami, véleményünk szerint növeli érdekességüket és hitelességüket. Lukács felismerte a valóság ,-,homályosságát"- (hogy ez alkalommal Sartre
kifejezését használjuk), sűrűségét, szubsztancialitását, és arra a- következtetésre jutott (amelyet utolsó művében, A társadalmi lét ontológiájában is állandóan hangoztat), hogy a szubjektum egyetlen kezdeményezését sem koronázhatja siker, ha
nem vet számot az objektív oksági sorokkal.
Az Esztétika semmiben sem tér el ettől a vezérgondolattól, még akkor sem, ha
az esztétikai tevékenység értelme éppen ellentétes a tudományos gondolkodás dezantropomorfizáló személytelenségével és objektivitásával. Amint láttuk, az esztétikai tevékenység termékeny paradoxona abban áll, hogy a szubjektivitásnak az
objektivitásba való elmerülése, valamint az önmagában való világnak a mind teljesebb tükrözése a szubjektivitás immanencájában és látókörében bontakozik ki,
célja pedig az öntudat ösztönzése és felfokozása.- - -•
Lukács egyik kedvenc gondolatának gyökereihez érkeztünk, olyan gondolathoz,
amely sokakból ellenérzést, vált ki: a realizmus a mindenkori műalkotás veleszületett tulajdonsága, nem pedig egyszerűen egy stílus a többi között. Tételének igaz
értelmét csak" akkor foghatjuk fel, h a figyelembe vesszük: Lukács távol áll attól,
hogy az önmagában-való, a "tudattól független világ tükrözését tegye az esztétikai
tevékenység végcéljává (ez ugyanis realizmusfelfogását egy vulgáris esztétikai szubjektum-óbjektum szemléletté laposítaná). Lukács, éppen ellenkezőleg, az öntudat
intenzívvé válását, a szubjektum sajátos emfázisát helyezi esztétikai felfogásának
központjába. Kulcstétele az öntudat és a világ megismerése közötti, az önmegismerés
és a külső tapasztalatba való gyökérezés közötti, a bensőség és külsőség közötti
kölcsönös mozgás állítása. Művéből vett idézetek sokasága bizonyítja, hogy bár az
önmagában-való (An-sich) realitáshoz, a világ objektív viszonyaihoz és arányaihoz
50

való hűséget elengedhetetlen feltételnek tekinti az esztétikai szubjekivitás autentikus kiáradásában és önmegvalósításában, ez azonban nem elsődleges célja a műalkotásnak, hanem csak a műalkotás alkímiájának szükségszerű mozzanata: a tudattól független objektív realitás szükségszerűen, de sokszor láthatatlanul van jelen a
műalkotás immanenciájában, mint az emberi öntudat drámájának háttere és
színpada.
A szubjektivitásnak az objektív világ attribútumaival való átitatása nem az
objektivitásba való felszívódásához vagy megsemmisüléséhez vezet, hanem ellenkezőleg, igazi kiáradásához. Lukács tételeit, sok más példa között, Camil Petrescu
életműve illusztrálhatja. Biográfiai személyiségének (tehát esetleges szubjektivitásának) eseményei, valamint művének ősforrása egy olyan világgal szembeni lehangoltság és szembeszegülés, amely mindig fordítottan jutalmazza a lelki és intellektuális értékeket. Az esetleges szubjektivitástól az esztétikai szubjektivitáshoz való
átmenet — a regények és drámai művek összetartó ereje — az eredeti szubjektivitásnak éppen azt a magasabb rendű tárgyiasulását feltételezi, amelyről Lukács beszél: a lehangoltság és szembeszegülés a lélek és a szellem igazi drámáivá szerveződik, a több dimenzióban felidézett társadalom úgy jelenik meg, mint a tudat eltorzulásának és tragédiáinak cselekvő háttere, a szubjektivitás pedig, az objektivitással való szembenállásának tulajdoníthatóan, kiteljesedik és intenzívvé válik, egészen a drámai vagy tragikus katarzisig.
(H. V. fordítása)

|

Nlcolae Tertulian
esztéta, 1929-ben született Iasi-ban. A filozófiai k a r elvégzése után
a Contemporanul
című hetilap, m a j d a Viata Románeasca
című havi folyóirat szerkesztője, m a j d a d j u n k t u s a bukaresti egyetem esztétikai tanszékén. Első kötete, a
Probleme ale literatura
de evocare istoricá (A történelmi tárgyú irodalom kérdései)
című 1954-ben jelent meg, azóta rendszeresen közöl irodalom- és kritikatörténeti esszéket, esztétikai tanulmányokat. Lukács György művei román kiadásainak gondozója,
doktori disszertációját is Lukács esztétikai nézeteiről írta.

GETA BRATESCU: MUNKAASZTAL

Összeállításunkhoz jelentős segítséget adott A Hét (Bukarest)
Köszönjük! (A szzrk.)
4»

szerkesztősége.
51

CZINE

MIHÁLY

A valóság szerelme
MÓRICZ IDŐSZERŰSÉGE

Harminc esztendővel ezelőtt ment el, azon a z éjszakán, mikor először h u l l t a k ,
bombák Budapestre. 63 esztendős volt csak, de megélt 63 éve az ú j a b b m a g y a r történelemnek nagyon nagy változásokat hozó szakasza volt. A békebeli, Ferenc Józsefkori „fekélyes" békétől két világháborún, két f o r r a d a l m o n keresztül a felszabadulás
küszöbéig ívelt ez az idő.
Móricz Zsigmond maga is messziről, parókiák t á j á r ó l indult, gyalogösvényeken,
s a forradalmak vállalásához vezetett az útja. I f j ú s á g a h a r c á t Ady t á r s a k é n t vívta,
a két háború között a népi írók közelében érezte jobban magát és József Attila, a
p r o l e t á r költő emlékeztette magára. Mennyire volt modern, a b b a n még k ü l ö n böznek a vélemények, arról azonban m á r régen nincs vita, hogy a kort, a m e l y b e n
élt, ő fogalmazta prózában a legteljesebben. Ügy igaz, ahogy Bálint György í r t a a
Barbárok kapcsán: „Ha az egész Magyarország elpusztulna és sokkal később egy
Mars-lakó vagy egy német szociálpszichológus elolvasná ezt az elbeszélésgyűjteményt, akkor megismerné belőle a magyar lényeget. Megismerné? Testileg érzékelné,
látná, a szagát érezné, f á j n a neki." Mai gondolkodásunkat Ady mellett leginkább
Móricz alakította: Ady Endre, Bartók Béla, Kodály Zoltán és Medgyessy Ferenc
nevével együtt őrzi m a j d Móricz Zsigmondét a jövendő magyarság tudata.
Így hisszük m á r régen. De v a j o n eléggé élő-e m a az öröksége? Beépült-e m á r
a nemzeti tudatba? Irodalomtörténeti „bebalzsamozása" elkezdődött; t a n t e r v b e került, kötelező olvasmány lett, összegyűjtött művei két sorozatban is megjelentek,
több regényét, novelláját filmre vitték — de irodalmunkban, közgondolkodásunkban
mintha egyre kevésbé volna jelen gazdag öröksége. Még a közvetítőivel is vékony a
szerencséje. Alakjainak értő alakításához alig-alig van m á r szereplő, remeklésnek
szánt nagy regénye televíziós változata népszerűsítés helyett inkább lefokozta m ű vészetét sokak szemében. A modernség jelszavaival f ú j t a t ó körökben szinte illik leszólni, lemosolyogni: „nem modern", „múlt századi naturalista", „provinciális"; m ű vészete „avitt", folytathatatlan — mondják róla írásban is, több fentartással szólva
művészetéről, mint bármikor életében. A magyar irodalom „móricztalanítása", amely
a két világháború között, némelyeknek jelszava volt, az utolsó esztendőkben — t e r mészetesen jelszavak nélkül — mintha már-már b e is következett volna.
Ennyire túlhaladt volna Móricz művészetén az idő? Vagy csakugyan korszerűtlen lett volna már fellépése idején is? Hadd emlékeztessünk irodalomtörténeti t é nyekre és igazságokra: a 20. század, a z igazi modernség n á l u n k a lírában Adyval, a
prózában Móricz Zsigmonddal kezdődik.
Móricz művészete — ismeretes — a magyar ugar elleni küzdelem t a l a j á n nőtt
naggyá. Írói hangját akkor találta meg, amikor — részint Ady p é l d á j á n — f e l ismerte, hogy a magyar társadalom sebeinek, az emberek szenvedéseinek és d e r é k b a 52

törésének a legnagyobb oka a félfeudalizmus továbbélése, mikor felismerte, hogy
abban a „rettenetes ingoványban", ahol minden összevissza van kuszálódva, indába,
bürökbe csavarodva, robbantani kell, hogy a robbantás helyén nőjön még valami.
Ügy érezte ő is, hogy a magyarság a betelő sors huszonnegyedik órájában él, s ha
fel nem ébred, kihull a történelemből. Látta, hogy a 48-as világból, az extra non
Hungáriám világából el kell érkezni a szociális felismerésekig. Adyval együtt vallotta: a mameluk hatvanhetességgel és a sírva-vigadó negyvennyolcassággal egyszerre
szembe kell fordulni, a szociális elégedetlenség talajáról, s a 48-as kuruc lobogóra
föl kell írni a demokratizmus és a szociális felszabadulás igéit. A Hét krajcárnak,
a Sáraranynak, Az Isten háta mögöttnek, a Szegény embereknek, A fáklyának, Móricz Zsigmond egész munkásságának, birkózó, vívódó hőseinek ez a felismerés a
szülője.
Művészete középpontjába szükségképpen, mint a legtöbb kelet-európai írónál, a
paraszti tematika került. Szerencsés történeti fejlődésű népek irodalmában a paraszti
téma csak egy a sok közül, keleten, a túlnyomó paraszti lakosságú és megkésett
történelmű fejlődésű népeknél azonban a parasztból lehetett és kellett nemzetet
teremteni. Gyarmati és félgyarmati sorsban a parasztság volt a nemzeti hagyományok őrzője, a megtartó erő és a jövendő ígérete. Persze csak az olajnyomatos képeket fogadta szívesen a hatalom; a század elején Szabolcska és Lampérth vérszegény poézisét, zenében Hubay glasszékesztyűt viselő parasztjait és Dankó Pista
magyar nótáit. „Bárki is jött — emlékezett vissza Móricz erre az időre —, aki nem
a kor politikai flastromragasztó szemüvegén nézett, vagy a vasalt gatyás esetlen, de
jólelkűen daliás parasztromantika hősét látta a szegényemberben, az -gyújtogató volt,
lázító volt, mint a tolvaj, és félelmesebb, mint a bakonyi b e t y á r . . . "
Móricz Zsigmond szembefordult felismerései alapján ezzel a hagyományos,
ünnepi képpel. Az elődök békés, csöndes, romantikus falujával szemben megfesti a
lázadó, vergődő, ú j élet felé tapogatózó falut. Jókainál a paraszt mellékalak volt,
huszár a főispán háta megett, Mikszáthnál a romantika hímes köpenyében jelent
meg, Gárdonyi előszeretettel rajzolgatta együgyű szegényeinek a lelkiéletét, Tömörkény a „célszörű szögényembörök" világát festette gonddal — de az igazi falut, a
maga teljességében, az igazi parasztot, a maga ú j életrehivatottságában Móricz Zsigmond ábrázolta először. A paraszt az ő művészetében minden vonatkozásban önálló,
felnőtt emberré magasodik, akiből minden lehet. A falu az ő művészetében jelent
meg a maga teljességében irodalmunkban. Nem mint idill, nem mint naivitás, nem
mint külön világ, hanem mint a válságokkal terhes, múlt és jövő küszöbén álló
magyar sors cselekvő és szenvedő része. S a paraszt, az emberré nőtt, minden jóra
érdemes és sorsát irányítani akaró egyéniség, aki már nem nyugszik bele tehetetlenül a van-ba, a lefojtottságba, akinek a sűrű vérét nem lehet úri szóval, cigánynyal vagy a szép csaplárosné csókjával lecsendesíteni, akit örökös belső viharok
feszítenek, s a nyomorult meglevő helyett újat, másat akar, földet, emberséget
magának és egész fajtájának.
Ezt a parasztot nem ismerte a korábbi magyar irodalom,, nem is nagyon ismerhette. Ebben a parasztban, ha anarchikusan, ha rekedten, a demokratikus ú j Magyarország álma, a „másképpen lesz holnap" hite, a teljes emberség vágya munkál.
S ebben van nemcsak magyar, hanem kissé európai jelentősége is. Legalábbis ebben
lehetett volna. Mikor Móricz Zsigmond jelentkezett első nagy erejű paraszti rajzaival, Reymont már fáradt volt, Giono és Solohov legfeljebb kisdiák, s Sadoveanu is
csak első műveit írta.
S ez csak a kezdet volt, az indulás. Móricz a parasztság mellett az értelmiség,
a kispolgárság, a dzsentri világát és a történelmet is műbe emelte; egy nép létezését, múltját, törekvéseit. Annak az országos látókörű, az egész nemzet sorsát szívén viselő írónak a szemléletével, aki úgy tudja, hogy a magyarságot csak a gyors
demokratikus átalakulás válthatja meg a jövőnek. Így lesz Móricznál a paraszti
demokratizmus átfogó szempont, melynek segítségével egybefog mindent, amiről az
elődök és a kortársak alkalmilag tudósítottak: a nyomorúságot és a lázadást, a kas53

tély és a viskó ellentétét, az idillt és a tragédiát. Az elődök a lázadást kiáltó témákat is többnyire pöfékelő nyugalmú stílusban adták elő, Móricz Zsigmond megtalálta
forrongó anyagához a drámai zaklatottságú stílust. Kedves parasztjaival, bármenynyire is azonosul vélük, mintha hangtalan küzdelmet folytatna, s olykor mintha a
néphez hajló kisúri, illetve a kisúri-paraszti világból kinőtt kultúrember szívével
fájlalna. Túlzások, túlbonyolítások és leegyszerűsítések fakadnak innen, s igazi művészi erények is. Átélője a paraszt sorsának, de maga nem reked belül e sorson;
kellő távlatból tud mindig nézni, a fajtájából kinőtt ember belső felindultságán
keresztül. Innen hangja együttérző forrósága és csontig hatoló kritikája. Az elődök
elfogadták, sőt becézgették a paraszti, illetve a magyarral .azonosított paraszti jellem minden vonását; Móricz Zsigmond- jó és rossz elegyesének látja ezt a jellemet.
Senki nagy prózaíróink közül úgy nem gyönyörködött a Bot Fábiánokban, a Hitves
Zsuzsikákban és a Rózsa Sándorokban, nem látta úgy meg a szépet, a legényest, a
pompást, a szivárványos lobbanást, mint ő, de a nép lelkét felverő dudvát, az elszikesedett foltokat sem, s a mozdulni nehezeket nem szűnt meg a magyar Messiások konokságával ostorozni. „Utálatos, szerelmes nációm" — énekelte Ady. Móricz Zsigmond hangjában is ez a tűz simogat és éget: a legigazibb népszeretet.
Művészetének, mondják a tankönyvek is, a drámaiság a legfőbb jellemzője. Ez
a drámaiság azonban nem a párbeszédekben s nemcsak a stílusban mutatkozik meg,
mélyebben, a szemléletben rejlik. Móricz nem ismer alkut a problémákkal; az irodalmat nem mesemondásnak, nem. is csak erkölcsi és politikai ideálok hirdetőjének
tekinti, hanem — miként Ady — a nemzet lelkiismeretének. Innen írásainak belső
felindultsága és lírai heve. Vagy-vagyokban lát és láttat, olyan helyzeteket rajzol,
amelyekben a hősöknek feltétlenül dönteni kell, megmutatkozni igaz valóságukban.
Mikszáth kitért az éles helyzetek elől, egy-egy anekdotával enyhített legalább a sorsokon, Móricz szinte mindig drámát rajzol, tragédiás életeket, s mindig ú j r a és ú j r a
nekigyürkőző embereket.
Ami persze nem azt jelenti, hogy csupa tragédiákat írt, s azt sem, hogy minden
írása drámai kompozíció. Az élet tragikus voltát igen sokszor a kompromisszumos
letörésekben, a lázadások kényszerű megszelídülésében érezteti, de ezekben is, s
még idilli elbeszéléseiben is remeg a talaj. Nála a csend nem a tisztázottság és megoldás, csak a mérkőző erők pillanatnyi kiegyenlítődése. A harc, a küzdelem mindig
ú j r a kezdődik, az élet újabb robbanásokhoz ér, s a robbanások megoldást sohasem
hoznak. A századeleje forradalmat érlelő és forradalmat veszejtő világa ez; a rendkívüli, de kitöréskor legtöbbször kilátástalanul szétoszló vagy tévútra futó feszültség művészi megjelenítése. A lírai hőfok azé az íróé, aki a most vagy soha hitével
küzd a magyar ugar kiviríttatásáért.
Ez a Móricz Zsigmond Ady Endre legigazibb rokona: a nagy csatázások nagy
igazolója. Móricz Zsigmond ugyanannak a magyarságnak volt „kétségbeesett és érte
rettegő fia", amelyiknek Ady Endre. Ugyanazok a sejtelmek kínozták, s ugyanaz a
hit éltette. „A magyarság szükség és érték — fogalmazta Ady Móricz meggyőződését
is — az emberiség s az emberiség csillagokhoz vezető útja számára." Muszáj hát
minden népnél jobbnak lenni, tenni, cselekedni, „nagyot és szépet, emberit, magyart". Sietni, nehogy kihulljunk az idő rostáján, s szétszóródjunk még a templom
felépítése előtt. Demokratikus átalakulás kell, a nemzet sorsát a dolgozó osztályokhoz kell kötni, a jövőt a szomszédos népekkel együtt kell kimunkálni. A Sárarany,
Az Isten háta mögött, a Tragédia, a széppróza eszközeivel ugyanazt mondja, amit
A magyar ugaron, A téli Magyarország versciklusai, a Magyar messiások motívuma
kísért a Sáraranyban, A fáklyában, az Űri muriban és a betyárregényekben, a Mag
hó alatt gondolata A tűznek nem szabad kialudni novelláiban, és egy kicsit az az
érzés imádkoztatja le A fáklyában a tüzet, amellyel az Elégedetlen i f j ú panaszában
Ady a forradalmat sürgeti. Még ébresztő, bíráló hangjuk is rokon színezésű: a „kínhalál üdvösségével", imádva-gyalázva, gyalázva-imádva ostorozzák az életre „pimasz,
szép" fajtájukat.
54

Móricz, mint művész, a maga útján járt. Mikor Európa-szerte antirealista tendenciák divatoztak, a klasszikus novellatípust fogalmazta újra, s a regényben is
megmaradt a realizmus talaján, a prousti, a joyce-i divatok idején. Bámulatos következetességgel és erővel kereste a maga útját, szemben a váltakozó divatokkal.
És megtalálta.
A századfordulón prózaírók serege kereste az újat a festésben, a pszichologizmusban, a zeneiségben, s többnyire csak részeredményre jutottak. A jeles tehetségek
prózája is kisszerű, stilizált és modoros lett igen sokszor. Az életnek csak az árnyékát, illetve a fonákját rajzolták. S ekkor jött Móricz. S hozta az életet és a meggyőződést, hogy az irodalomnak az élet résztvevőjének és hitvallójának kell lenni.
Színén és fonákján rajzolt mindent, a magyar föld alakjait olyan friss látással,
mintha ő találkozott volna először vélük. A stílromantika, a festés, a formák felbontása korában — klasszikus elbeszélő modorban. Népi ízekkel telített nyelven.
Olyanképpen hathatott, mint egykor Maupassant a francia irodalomban, s ugyanazt
igazolta: a klasszikus formák újrafogalmazhatok és ú j tartalommal megtölthetők.
S más igazságokat is: nincs kimerített téma. Minden teóriánál gazdagabb az élet.
A jól értelmezett egyszerűség igazi nagyvonalúságot adhat.
A móriczi novella a maga korában akár európai jelentőségű lehetett volna.
A novellának számos művelője volt a századfordulón, de a klasszikus novellaformát
nemigen tartották továbbfejleszthetőnek és alkalmasnak a modern problémák és
érzések kifejezésére. A boccacciói és maupassant-i forma a szimbolizmus után több
helyt felhígult és az újságírásba szorult. A példa az a német novella lett, amely már
a 19. században is jórészt „lírai bensőségesség és személyesség" novellája volt, s
amelyben oly jelentős az irracionális, misztikus elem. A formai zártság feloldódik,
a novella egyre inkább környezetrajzzá, hangulatfestéssé, lelkielemzéssé olvad. A cselekmény elsorvad, a klasszikus alaprajzot felváltja „a szó mámora".
A novella eme széthullásának idején sikerült Móricz Zsigmondnak újrafogalmaznia a m ű f a j klasszikus formáját, s a modern problémák kifejezésére alkalmassá
tenni. Megtartotta a régi elbeszélő modort, a szűkszavúságot, a csattanót is a szükséges mértékben; a kompozíció tömörségét, még fokozta is, és cselekménybe ágyazta
a pszichológiát. Nem beszél, nem boncol, nem fejteget; reflexióiban legfeljebb tömörítve adja meg az alakok gondolatmenetét, amennyire az elkerülhetetlen, legtöbbször azonban mindent megtudunk a történésben, a szereplők dialógusaiból. Elkésettség lenne ez? Megkésett naturalista lenne? — ahogy a korban többen hitték? Inkább
a régi erényeket is maradéktalanul őrző modern író. A biztos vonalvezetés, a fordulópont, a tömörség a klasszikusok öröksége; a líraiság, a pszichológia, a tudatosba
belejátszó tudatalatti rajza és nyelvi bátorsága a korabeli modernséggel fokonítja.
S innen nézve történésre épülő stílusa — ismételjük Hevesi Iván igazát — és drámaisága nem elmaradottság, hanem többlet, ¡amellyel meghaladta az analitikus iskolát, a kbr vizuális, pikturális hatásokat kereső irodalmát.
S regényei fölött sem nézhet „megbocsátó elnézéssel" az értő szem. Első korszakának regényeiben gyümölcsöztette a naturalizmus, az impresszionizmus és az
expresszionizmus eredményeit, a Légy jó mindhaláligban pszichológiai remeket alkotott, a Tündérkertben
a történeti regény ú j megoldását hozta. A Forró mezőkben a
detektívregény néhány módszerét nemesítette meg, az Életem regényé ben az idő
problémáját a század legnagyobbjaihoz, Prousthoz, Thomas Mannhoz méltón oldotta
meg. S általában az epika határait a lehető legszélesebbre feszítette a lírával. Az
Árvácska már zsoltárokban zeng, a Betyár énekekben, s a Rózsa Sándor első kötete
a népdal motívumaira épül. Mint a nagy realisták, szigorú kritikusa korának, de az
életnek nemcsak a fonákját, a színét is ábrázolta; fényes poézissel. A kevesek közül
való volt — Thomas Mann utalt erre egyik levelében —, aki a 20. században is megőrizte a poézist.
Thomas Mannt nem döntőbíróként idéztük, csak értő olvasóként: az igazán modern, annyira más alkatú német művész mennyire ráérzett magyar kortársa egyik
55

megkülönböztető értékére, egyetlen, fordításban olvasott regény alapján. Az irodalmi levelezést nagyrabecsülése jeléül ajánlhatta Móricz Zsigmondnak.
Móricz művészetének természetesen más értékei is vannak, s ugyanabban a m ű ben a különböző korok is más-más értékre ismerhetnek. Ma már mást látunk több
vonatkozásban Móriczban, mint a kortársak vagy a két világháború között indulók;
ahogy másként látják még Shakespeare-t és Tolsztojt is a változó időkben. A m ű vek, ahogy Bata Imre mondja szellemesen — a hegyek, s az időbeli lények, akik
nézik, az ozorai huszárok. Körbe-körbejárják és mindig másképp látják a hegyet,
mindig mást látnak — s mindig mást is láttatnak.
Húsz-huszonöt esztendő többnyire elég rostának; ennyi idő alatt meg is nőhet
a nagy alkotások fénye, s beépülhet a nemzeti tudatba az írói örökség.
Móricz öröksége is fényt kapott egyidőben: hagyomány lett, a legtöbbet idézett
hagyomány. Az ötvenes évek elején szinte lobogó. Társadalombírálata — a m ú l t r a
vonatkozóan —, írói felelőssége, néppel való összeforrottsága lett a példa. Jobb h a gyományt aligha találhatott volna a felszabadulás után induló irodalom; a jól értelmezett Móricz-örökség — a kíméletlen realizmus — segíthetett volna elkerülni a
sematizmus buktatóit. Ahol helyesen értelmezték, segített is; Sarkadi Imre, Urbán
Ernő és Szeberényi Lehel jobb írásai bizonyítják. De Móricz örökségéből gyakorlatilag csak darabokat vállalt a kor: elsősorban A boldog ember naivnak vélt epikáját, a Rokonokat meg az Űri muri dzsentri kritikáját, a 19. századhoz közel álló
ábrázolásmódot.
S még ezeket a hagyományokat is gyakran félreértették: ami A boldog emberben művészi kompozíció volt, a félreértői olykor „gyorsírt jegyzetként" fogták fel,
ami Móricznál az ösztön és gondolat és lélek együttes felmutatását jelentette, a
követőknél többször az ösztönélet rajzára redukálódott, s a móriczi bizakodás néha
„a minden simán megy" hangulatává silányodott.
így kapcsolódhatott össze sokak szemében a Móricz-hagyomány a sematizmussal.
Pedig Móricz igazán nem tehetett róla, hogy az ő nevét — másokat elhallgatva —
tűzte zászlóra egy sematizmusba torkolló irodalompolitika, s örökségét felemásan
értelmezték a reátekintők. Az irányítani akaró irodalomszemlélet volt a vétkes; az
ötvenes évek elején a magyar próza sok mindent elfelejtett, amit korábban m á r
tudott. Például Illyés, Németh László, Gelléri eredményeit, s amit a harmincas évek
„csodaváró nemzedéke" hozott. S nem vállalhatta igazában a teljes Móriczot sem;
a narodnyikság előretörésétől való félelem a paraszti élet móriczi könyörtelenségű
és teljességű ábrázolását például eleve nem kívánhatta.
Erre azonban nemigen gondoltak azok a fiatalok, akik 1953—55 körül a próza
elveszített területeinek és méltóságának a visszaszerzésére indultak. Ök csak azt
látták: Móricz nevével értékeket takartak el, s a próza fuldoklik. Rendre felfedezték — helyesen — a méltatlanul mellőzőtteket: Tersánszkyt, Nagy Lajost, Kodolányit, Gellérit, Tamásit. De nem akartak „móricztalanítani"; elismerték, hogy
Móricz egyfajta világképnek változatlanul eszménye és mértéke, s nemcsak társadalomrajzolónak, de lélekábrázolónak is óriási, s nyelve káprázatos gazdagságú. Elfogadták Móriczot, mint egyik folytatható hagyományt, akinek a művészetéből n e m
lehet ugyan megalkotni a ma és holnap is érvényes nemzeti epika egyetlen modelljét, de akiben sok a korszerű, s akinek a magyar irodalomban mégiscsak olyasféle
szerepe lehet, mint a franciában Balzacnak, az oroszban pedig Tolsztojnak volt.
Szellemükben igazán még nagyon is közel voltak a móriczi hagyomány lényegéhez:
a teljes valósággal kívántak szembenézni, s kimondani a teljes igazságot. Szabad
lélegzettel, abban a hitben, hogy nincs semmi nagyobb az embernél.
A móriczi hagyomány fénye az 1956 utáni esztendőkben kezdett erősebben halványulni. Az élet alapításában való hit meggyöngült, a korszerű próza megteremtésének igénye felerősödött, s úgy vélték egyre többen, hogy a hagyományos m a gyar próza eszközei nem alkalmasak a mai embernek és kornak a felmutatására.
Az újító szándékot eredmények is kísérték: ú j elemek tűntek fel az ábrázolásban;
a narratív elbeszélő modort felváltotta a meditáció, az analízis; az érzelmi töltésű
56

magyar próza gondolatokkal kezdett telítődni. A hatvanas évek derekán már a magyar próza „nagy pillanatairól" beszéltek, s megszületett, talán legjelentősebb eredményként, a lényeges kérdésekkel szembenéző „kérdező regény".
A „nagy pillanat" azonban elmúlt; a valóság korszerű ábrázolására irányulószándékokat elöntötte egy modernkedő hullám. S mintha arról is többen megfeledkeztek volna, hogy a próza tárgya mindig a megújuló élet, s benne elsősorban az
élet alakítására törekvő ember. A lényeges kérdések egyre inkább kívülrekedtek;
m a már szinte kivételnek vagy éppen mosolyogtató tévedésnek számít, ha valaki a.
nép valóságos életéről a realizmus igényével beszél. Afféle „dokumentumtörténetnek", mint az a film, amelyben — az anekdota szerint — nem férfi és férfi, még
csak nem is nő és nő között ébred szerelem, hanem csak „közönségesen", férfi ésnő között.
Az ilyenfajta „modern" törekvések Móriczot persze hogy csak „lemosolyogni"'
tudják. Hitét, szándékait különösen, de művészi eredményeit is. Más példákra tekintenek, akiknek a művészi módszereit is könnyebb másolni s patronként használni..
S akik kevésbé nyugtalanítják a lelkiismeretet.
S ez ,már nemcsak a Móricz-hagyomány kérdése; irodalmunk útjának és a nemzeti kultúrához való viszonynak a problémája is. Mert nemcsak Móriczot veszi félvállról az ilyenféle gondolkodás, de szinte egész örökségünket provinciálisnak ítéli.
Pedig régi igazság: az ú j csak a hagyományba ágyazottan lehet igazán életképes, a
magyarság és modernség nem egymást kizáró fogalmak. Magyar író modern igazán
csak magyarul lehet.
S h a így van, akkor Móricz Zsigmond a modern próza útját keresőknek minden
időben ösztönzéseket adhat. Művészetével is, élete példájával is. A harmincas évek
nyugatot járt fiataljait — Illyés Gyula vallomásából is tudjuk — ő vezette vissza a
néphez, a magyar jelenhez, tiszta helyzetképeivel, s adott biztatást a munka még
intenzívebb folytatására. Ma is a valóságra, az igazmondásra figyelmeztet. S ebből,
az igazmondásból — igaza van Németh Lászlónak — sohasem lehet eleget tanulni.
Ebben a magyar irodalomnak még óriásit kell „móriczosodni". Különben végképp,
átalussza a „nagy pillanatot"; nem hagy a jelenről megbízható képet a jövőnek.
Űgy írni, úgy rakni a mondatokat, abban a formában, amelyben Móricz írt —
senki sem kívánhatja. Ügy nem is lehet; az már csak epigonság volna. Móricz óta
már sok minden történt a prózában; ú j utak is nyíltak. De Móriczéval rokon szenvedéllyel és lélekkel kísérni az írónak a népét a történelem nagy változásai idején
ma is lehet — és kell.
S élni is olyanformán volna jó: bizakodó, mindig újrakezdő hittel. Mert Móricz.
Zsigmond úgy élt, még estéjéhez közeledőn is. Nehéz utakon vezette a sors, szirteken
tördelődött az élete, de úgy halt meg — életében talán ez a legcsodálatosabb —,
hogy ifjúi hitéből semmit sem adott fel. Férfikori barátai rendre távoztak mellőle,,
megálmodott álmai egyre messzebbre tűntek, magányos maradt, megtépett, de Bolond Istók hitével vallotta: míg az ember boldog nem volt, nem hálhat meg.
S mint kedves hősei, mindig újrakezdett. Hatvanesztendős korában is, mikor a
legtöbb ember már bölcsen kivágja magát az életből. Ö akkor teremtett magának
folyóiratot, vette át Szabó Páltól, a szegénység küldöttétől a Kelet Népét, hogy a
lehetséges mértékig hangfogó nélkül szólhasson. És szólhassanak azok a fiatalok is,
akik életüket tették a népi Magyarország megteremtésére. Tolnait ébreszti és Kemény Zsigmondot, az Árvácskát írja, hogy fogfájásként hasson, az országot járja,
falvakat, tanyákat, és Rózsa Sándorról hirdeti: a szegény is ember. Cselekedni, tenni
kell; csakis a népi forradalom segíthet.
S mennyi terve volt még: Debrecenről akart regényt írni. A török—kuruc
forgatagról, s a szabadságharc után megfeneklett népéletről. Ú j igéket keresett, a
proletár életet kutatta, s a beszüntetett kolozsvári Korunk kommunista munkatársaival építgette kapcsolatait.
Holtáig egyenes volt az útja. Egy vonalban, előre: az igazság felé.
57

TÖTH

BÉLA

Os
Elődeinkkel pedig titokban mindig úgy vagyunk, ahogy régóta lehet már jövője
fürkészése tekintetében az emberiség. A csillagokból akarja megtudni sorsa alakulását. Az elődök útjainak görbiiléseit, lejtőit s emelkedéseit tapogatva, tán mi se teszünk mást, mint örvényeink hovatorkollását
lámpázzuk.
Először az apja, Móricz Bálint mondta neki: ne félj az istentől se, ha igazad
van. Az a kicsi, tanulatlan parasztiparos, öklével eget fenyegető, paplányt
feleségül
vevő, káromkodó, dolgos'merész apja. Így biztatta.
Ám magába a szó talán kevés lett volna Zsigmond élete végéig. A nem féléshez örökölte a .munka szeretetét. Megtanult igazat mondani. Az igazért az asztalra
vágni, azért aláztatást, mellőztetést vállalni. Jussát, jogát közel száz kötetben
tette
partra. Ha a Hét krajcár utáni éveket vesszük figyelembe, 1908-tól haláláig, 1942-ig
34 esztendőt számolhatunk össze. Három kötetnél is több jut egy esztendőre.
Eletünkben voltak viharos évek. A szó szoros értelmében. Hideg aratások, hogy
subában vágtuk a rendet. De a fecskék a fecskekalendárium
szerint azért akkor is
hazajöttek költeni. És fújtak a hideg nyárhoz olyan vadul tépő szelek, hogy a fák
földhöz verdesték a koronájukat. A fecskék azért csak repültek cikázva,
bukfencezve, hanyatt vetődve vagy égnek nyilalóiva, fehér hasukkal villantva.
Beszédük
teli volt jajgatással, ötpengős nagyságú esőcsöppek cérnázták a magas egeket. Háztető recsegett, a szélben elment a nagykapu szomszédolni, a kutya karéjba kuporodott, kotló takarodót kotyogott a csirkéinek. A fecske csak szállt, csapongott, övé s
viharé a világ. Más enyhelyre húzódott már.
Pedig a fecske nem is viharmadár. Tengeres országban él a viharmadár.
Tengernyi bajok országában fecskék járnak a szél alá.
Dolgozni annyira tudott, hogy nem tudott dolog nélkül élni. Egyszerre
tíz-húsz
téma tüzesedett örökké égő kohójában. Amelyik témavas hányta a hiccet, a fehér
szikrát, azt kalapálta. Kikapta, üllőre csapta. Formálódott a kapukilincs, a szalmahúzó horog, vagy köpű az égig felnyúló létrához. Fegyver és szerszám. Eszköz elképzeléseinek megcsinálásához. A nemzeti haszuraszövés, országos téglaégetés megvalósításának eszközeit kalapálta.
Valakinek maga írja leveleibén, hogy időnként olyan fáradság lesz rajta erős,
hogy elalszik írógépe mellett. Aztán szundít kicsit, s megint nekiijed a munkának.
Naponta háromszor is nekiijed. Illyés Gyula írja, hogy a Kelet Népe ügyének tárgyalásai közben zárójelben jegyezte meg Zsiga bácsi a napi teljesítményt.
Talán
ötvenezer, vagy egyenesen írásjelről, több ezer szóról tett említést. Hitte, írta, hogy
sokbajú hazánk égő, gangrénás sebeire ő találhatja meg a gyógyítás füvét, sipolyos
égedelmekre kenőcsöt, fájdalombugyrokat
tán ő nyithat meg. Nemzeti
sorskérdéseket hömpölyített, és kis, kétségbeesett röszkei paprikásemberek
sorsait
számolta.
Mint író, kora problémáit jobban ismerte a hivatásos
politikusoknál.
Érett író korában választott példaképe Tolnai Lajos. 1941-ben hajt előtte zászlót,
saját lapjában, a Kelet Népében. „Én itt most vállalom a szent feladatot, hogy egy
szent embert, nagyjaink egyik legnagyobbikát mindazok között, kik valaha tollat
vettek kezükbe hivatásukul, kiásom a sírból, s munkáit sorra felhordom
vállamon
s ölemben a mélyből."
Móricz ismerte Tolnai munkáit húszéves korában is. A vele való rokonságot,
sorsazonosságot azonban most, egy évvel halála előtt ismerte fel. Tolnait, a marosvásárhelyi prédikátor papot gyűlölték a Krisztusban keresztény testvérei, puritán és
nyers igazmondásáért.
58

A gyűlölet tettlegességgé fajult. Üldözték, fenyegették. A sötét világ, Az urak
című szenvedélyesen indulatos, igaz írásaiért. Házát megkövezték, életét
fenyegették.
Tolnai revolverrel a zsebében járt föl a szószékre
prédikálni.
Hogyne lett volna jelkép az üldözött, magára hagyott Móricz Zsigmond előtt
Tolnai Lajos. A viharban röpködő fecskeszó se magasiratás. A világ
könyörtelen
keménységét kiáltja az.
Az Ös 100 kötetnyi munkával a háta mögött egy leányfalui villát hagyott, amit
negyvenévi munkával, fecskemód ragasztott össze. S nem volt külön pesti öröklakása, nyaralója, autója. Állaim bukszájára nem tett külföldi utakat, potyára nem
nézte a saját köldökét. Adni nem csak akart, adott is. A másét nem akarta.
Jóságért és egyenes utakért, mások boldogulásáért való örökös, dühös lihegésekböl állt az élete. Harminc éve változtatott rajta. Meghalt.

•íiitff

59

BALOGH

EDGÁR
r

Biztató Tamási Aron kutatására
SZÜLETÉSÉNEK 75. ÉVFORDULÓJÁN

A máig gyűrűző Tamási-vitában bizonyára legkevésbé kérdéses a politikum.
Az író sohasem volt kommunista, a társadalmi felszabadulást nem a munkásosztály
feltörekvésétől várta, de mert népsorsot vállalt, népért élt és küzdött, kellő helyzetekben mindig találkozni és szövetkezni tudott széles népfronti törekvésekkel. Élére
állott 1937-ben a balról indult nemzetiségi összefogásnak, s mint a Vásárhelyi
Találkozó elnöke meghirdette a román néppel való megegyezést egyenlőség és testvériség demokratikus követelményei szerint, Magyarországon Szabó Pálék radikális népi
irányzatát támogatta, s a második világháború utolsó szakaszában komoly segítséget
nyújtott az ellenállási mozgalomnak Erdélyben. Írói p á l y á j á n is többször é r i n t k e zésbe jutott a marxista Korunkkal Kolozsvárt, s h a voltak eltávolodó szakaszai, n e m
nehéz megállapítanunk a történeti emlékezés mai fokán, hogy ebbe nemcsak s a j á t
népi felfogásának bizonytalanságai és befolyásolhatóságai, h a n e m a baloldalon n e m egyszer felkísértő, a szövetségesekkel szemben következetlen túlzások, beszűkülések
is belejátszottak. Hiszen ilyen túlzás holtáig követte. Kereken két évtizedig n á l u n k
nem tanították, nem a d t á k ki, húsz évjárat az egyetemről neve, híre, írásai n é l k ü l
lépett az életbe. Éppen a dogmatikus elhajlásokkal való leszámolás tette lehetővé,
hogy mára a romániai magyar színházak bemutassák darabjait, regényei és novellái
végre megjelenjenek, s Farkaslakán ne csak a Tamási-emlékház, h a n e m a Szervátiuszok hatalmas Tamási-emlékműve is magához vonzza a látogatók t ö m e g é t
Ami ezután is nyitva m a r a d t : az a Tamási-kutatás és Tamási-értékelés. N e m
mintha a z irodalomtörténetben m á r a sem volna róla elég szó, hiszen egyetemi jegyzetekben külön fejezet, s Féja Géza kitűnő Tamási-tükrét Bukarestben Izsák József
kismonográfiája követte, s ahány kiadvány, annyi ú j Tamási-bemutatás, de lám,
Méliusz József, aki pedig a romániai írószövetségnek éveken át magyar alelnöke
volt, még 1970-ben is — Kurkó Gyárfás önéletrajzi regényének méltatása közben —
óva int azoktól, akik „Tamásiból ismét abszolutizáló mítoszt építenének". Sütő
András viszont 1972-ben — még mielőtt az írószövetség ú j magyar alelnökévé v á lasztották volna — inti le A Hét hasábjain egy „be n e m vallott intellektuális sznobság" lekicsinylő Tamási-minősítéseit. Adva van tehát még mindig a vita, s t a l á n
erre céloz Kántor Lajos is Beke Györggyel az Előrében folytatott beszélgetése során,
amikor leszögezi, hogy a romániai magyar irodalomtörténetírás Tamási Á r o n életművét felfedezve nemcsak magyar, hanem kelet-európai, sőt világszintű jelenséggel
találja szembe magát. A Tamási-jellemkép tárgyilagos kialakítása s z e m p o n t j á b ó l
természetesen hasznos az ellenvélemények egymáson való csiszolódása, a sorsképben
magában s az értékelések különbözőségének hátterében rejlő ellentmondások azonban nyilvánvalóan csakis a Tamási-kérdés tudományos szintre juttatásával lesznek
feloldhatók.
Szándékosan szélesítettem az irodalomtörténeti e l j á r á s követelményét t u d o m á nyossá: h a betekintünk a problémába, hamar kiderül, hogy Tamási-ügyben m é g
akkor is átfogóbb kitekintésre van szükségünk, h a — mint m á r megtettük — m á r a
elhanyagolhatónak véljük a kimondott politikai vonatkozásokat. Nevezetesen egy
irányban kell fontosnak t a r t a n u n k a vizsgálódás kibővítését: a Tamási-mű gazdag
folklórgyökérzetéről van szó. Volt idő, amikor éppen emiatt nem kellett Tamási
Áron, s be kell vallanom, hogy a Jégtörő Mátyás 1970-es romániai kiadásakor n e m
kis gondot okozott nekem a Tamási-regény újraértékelése egykori mesteremmel,
Gaál Gáborral szemben. A Korunk főszerkesztője ugyanis 1936-ban „samanisztikus
60

népiesség"-nek bélyegezte meg a bizarr Tamási-regény modorát, s az íróról — különben személyi barátjáról — nem állított kevesebbet, mint azt, hogy „a népi ember
életének kis és nagy összefüggéseiből kifüstöli a valóság erőinek játékát, és helyébe
a varázslatok és bűvöletek tartalmi szürrealizmusát teszi, miáltal minden népi
figura egy-egy mítoszhordozó vagy legalábbis félig valami természetfölötti lény".
A Korunk akkoriban még nem ért el a teljes népfronti kibontakozásig, s esztétikai
programjában a „valóságirodalom" koncepciója sem foglalta még magába akár a
folklórt, akár a szürrealista irodalmi törekvéseket. Az antifasiszta erők tömörítése
vonalán ez ugyan elvi általánosságban hamarosan bekövetkezett, maga Tamási is
realizmusát domborította előtérbe, úgy, hogy Gaál és Tamási megtalálhatta egymást,
a regény mai megítélésekor azonban elkerülhetetlenné vált az egykori elutasító megfogalmazás konkrét jóvátétele. Korántsem politikai belátásból — ez személyileg már
a 30-as években érvényesült —, hanem az irodalom ama különös gazdagodására való
tekintettel, melyet a folklór és a szürrealizmus kapcsolódásai azóta világszerte kiváltottak.
Legelőször azzal a sajátos esettel kell szembenéznünk, amikor is a népi hiedelem, nyelv, szokás ösztönössége természetes módon egybeesik mindezek tudatos irodalmi felfogásával s közvetlen személyi alkalmazásával. Gauguin, a francia festő,
Óceániában talál vadember-nosztalgiájára művészi kielégülést, Picasso a néger művészetből merít, etnológiai világismeretek oltanak be mágikus fantáziát az angol,
német, olasz, amerikai irodalom modern nagyjaiba Eliottól Thomas Mannig és Pavesetől Faulknerig, a mi Tamási Áronunk esetében azonban az írónak csak saját
magába, gyermekkorába, családi környezetébe kellett betekintenie, s átrakhatta az
irodalom szigetére egy süllyedő népi világ Robinson-kincseit. Kelet-Európában különben ezzel az eredetiséggel nincsen egyedül. A román Bráncu?i felvesz Párizsban
ingereket Picassótól és a néger vagy polinéz faragvány okból, de az, ami jelképes
szobraiban sajátossá válik, oltyán mélykultúrát dob világszintre. És Chagall kötetlenül lebegő alakjai nem az ukrajnai zsidóság ösztönös képvilágát rögzítik-e vászonra? A cseh szürrealista költészet nagyja, Nezval, be is vallja eredetiségének
egyik titkát, amikor a népi művészetet így értékeli: „ . . . mondások, szótalányok s
egyszerű dalok világa a népköltészet gyökérzete, s valahányszor újjá kell születnie a
világnak, mindig e gyökerekhez fordul" (a költő visszaemlékezését Szalatnai Rezső
szép fordításában olvashatjuk). A kelet-európai összehasonlító művelődéstörténet
nagy feladata, hogy kellőképpen értékelje művészeteink és irodalmaink megtermékenyülését egy nálunk máig létező folklórtáptalajból, melyet a Nyugat többnyire
már csak a tengereken túl fedezhet fel a maga számára. Mondjuk ki: Tamási Áron
művészetének nem vidéki tehertétele, nem visszarántó kezdetlegessége, hanem ellenkezőleg, nemzetközi jelentősége a székely népiség.
Mármost: mit mond a folklorista? A Korunk 1970. 5. számában Faragó József
Egy Tamási-novello népmesei forrásai címen kísérli meg az irodalomtörténeti érdeklődés néprajzi kiszélesítését. Előbb leszögezi: „ . . . a l i g h a van Tamásinak olyan méltatója, aki akár egyes művek, akár az egész életmű kapcsán a folklórra mint gyökérre vagy forrásra, mint modellre vagy párhuzamra ne hivatkoznék — anélkül
azonban, hogy egyes Tamási-művek konkrét szembesítését megfelelő folklóralkotásökkal aprólékosan elvégeztük volna. »Tamási Áron és a folklór«: nyilvánvaló, hogy
egy ilyen szerteágazó és szerfölött munkaigényes témát szinte lehetetlen kimeríteni,
ám bármilyen szerényen és adalékszerűen, egyszer mégiscsak hozzá kell kezdeni."
Ezután megtörténik az első szembesítés. A Szorgalmas tojás című novella két verséngő keresztapját Faragó a tréfás népmesék típusai közt tálálja meg, a negatív
figura póruljárásának epizódját a szanszkrit mesekincsig követi, az egy tojásból történő vagyonszaporítás motívumára pedig — miután sem a nemzeti, sem a nemzetközi mesekatalógusokban nyomát nem találja — saját gyűjtéséből hoz példát az
Udvarhelyszékkel szomszédos Kőhalom vegyes román—szász—magyar vidékéről.
A tanulság Faragó szerint: „Tamási a szorgalmas tojás példázatát is kimutathatóan
a folklórból merítette. Forrása ezúttal egy fölöttébb ritka mesetípus, amelynek csak
61

egyetlen változatát ismerjük." (Itt azért felágaskodik bennem a régi falukutató!
1927 nyarán az Ugocsa megyei Farkasfalván találkoztam a „szorgalmas tojás"-motívummal, s közöltem is a mesét a losonci A Mi
Lapunkban.)
A néprajzosok nyilván jól teszik, ha nekilátnak a székely folklór és a Tamási írások tüzetes összehasonlításának, az ilyen alapvetés után azonban annak az irodalomtörténeti munkának és legfőképpen műelemzésnek kell következnie, mely a
folklórelemek felhasználását és művészi jelképrendszerré válását vizsgálja meg.
S halaszthatatlan mindannak a szellemi ingernek, serkentő befolyásnak a megállapítása is, mely a folklórelemek tudatosítását és irodalmi beépítését, ú j szimbolikus
értelemmel és kapcsolatokkal való töltődését, a Tamási-életműben szerepet játszó
néprajzi konkordanciákat kiváltotta és lehetővé tette. Ugyanolyan időszerű ez, mint
Ady Endre vagy József Attila folklórforrásvidékének feltárása az etnográfusok és
irodalomtörténészek együttműködésével. Farkaslaka népi szellemiségének feldúsulása, átcsapása Tamási Áron művészetébe bonyolult, sokszoros folyamat, melyben
szerepet játszik többek közt az egykorú folklórtudomány ismerete is. Szemlér Ferenctől tudom például, hogy Tamási elolvasta Róheim Géza még 1925-ben írt Magyar néphit és népszokások című munkáját, s az animizmus világának freudista
magyarázata hozzájárulhatott a szülőfaluból ismert mitikus lények beillesztéséhez az
irodalmi alkotásba.
Egyáltalán: ismerjük-e Tamási Áron könyvtárát és olvasmányait? Nem a „hatások" keresésének avult divatja téteti fel velünk a kérdést. A korszerű személyiségrajzhoz hozzátartozik az egyéni tapasztalat és a nemzeti vagy nagyvilági információ dialektikájának ismerete. Kacsó Sándor emlékirata készülő második kötetének a Korunk 1972. 4. számában megjelent fejezete a kortárs és testi-lelki b a r á t
hitelével közli: „Áron nemigen olvasott. Legalábbis azt mondta, hogy nem a k a r
olvasni, mert a maga útját szeretné járni, s a különféle elméletek csak megzavarnák", no de egy Nyírő-anekdota kapcsán kiderül az emlékezésből, hogy „játszott
ám Áron is, mert ő meg elhallgatta olvasmányait. Rajtacsíptem később — í r j a Kacsó
—, hogy mennyire avatottan tudott hozzászólni könyvekhez, amelyek nem sokkal
azelőtt jelentek meg. De világért nem vallotta volna be, hogy olvasta őket, legfeljebb mosolyogva csak annyit, hogy itt-ott beléjük nézett: lám, milyen betűket használtak a nyomtatásnál?" Az eredeti alkotóművész részéről érthető ez a magatartás
minden sznobokkal szemben, nekünk azonban hasznos kulcs a n n a k megállapításához,
amit különben az egész Tamási-életműből kideríthetünk: a művész tudatos európai,
tájékozott a világ szellemi életében, s a maga székely népiségét nem naiv művész,
nem vadzseni .módján, haném az értő ember válogatásával, műízlésével tornyozza
fel nemzetközi szintre.
Ezt még a parasztirodalommal, faluírókkal szemben elfogult, szellemtudományi
beállítottságú Szerb Antal is elismeri. Tamási Áron nevét az Erdélyi Szépmíves
Céhnél megjelent Magyar irodalomtörténet köteteiben meg sem említi, de m u n k á j á t ,
azok méltatásával zárja, akik felszabadították a székely nép önálló hangját. Szerinte „á népiesség kultúraellenes tendenciájú, visszatérést hirdet valami soha nem
volt ősi egyszerűséghez. A székelyek népiessége nem kultúraellenes és nem visszatérés, hanem egy másfajta kultúra kifejezése és szintézisre hozása a mi kultúránkkal . . . A székely lélek minden, csak nem egyszerű, aki az ő művükbe merül el,
nem menekül városias komplikáltsága elől, hanem gyönyörködve szemléli egy másf a j t a komplikáltságban az örök és közös emberi motívumokat". Szerb Antalnak
egzotikum a székely jelleg, de legalább értékelni tudja ennek az irodalomnak a
sokrétű, bonyolult és teljes emberségét. S ha feleslegesen túlzónak érezzük is Gaál
Gábor bírálatát, amikor „a székelyföldi vénasszonyok babonáiban" véli elmarasztalhatónak „Tamási' játékos-mókás (hamis!) székely világát", mégsem felejtjük el, hogy
az erdélyi magyar irodalom arcvonalainak felvázolásakor 1930-ban n e m valami öncélú székely lelkiségben, hanem reális magjában értékeli a székely írócsoportot,
amelynél „tudatosan jelentkezik a műteremirodalommal szemben valaminő valóságirodalóm követelése".
62

Fel lehetett volna fedeznie a Jégtörő Mátyás valóságmagját is. Gaál annak idején kettős frontot vállalt a „falutól idegen írók" spiritualizmusba vesző szürrealizmusával és a folklórgyökérzetű „samanisztikus népiesség"-gel szemben, felvillantva
e kettő valaholi kapcsolatát, s nem vette észre, hogy a szürrealizmus kelet-európai
változata éppen népi elkötelezettségében mennyire valós. Ennek a népi szürrealizmusnak képjátéka, szimbólumrendszere, nyelvi hajlékonysága, mesevilága egyáltalán
nem azonos a Salvador Dali jellemezte „kézzelfogható értelmetlenség"-gel, mint
ahogyan semmi köze André Breton freudizmusból és okkultizmusból, társadalmi
elégedetlenségből és nihilista formarobbantásból táplálkozó művészetéhez sem, mely
— a francia szürrealizmus nagymesterének saját szavai szerint — „vaktában lövöldözni kezd a tömegre". Igaz, a szürrealizmus mindkét ága befogadja az alkotó processzusba az ösztönös, intuitív, prelogikus, tudatalatti lélekmunkát, az álomképzetek
felhőzését, amíg azonban a nyugati beállítódás céltalan valóságonkívüliség és szabadosság, addig Kelet-Európában (és jellegzetesen Tamásinál) a konkrét hazai népiség konkrét hazai feladatokhoz köt, honiság jelzése, történelmileg elrendelt gondolatiság. Az a bizonyos „samanisztikus népiesség" tehát nem menekülés a valóságtól,
hanem inkább a reáliák ibolyántúli színeződése, gondolati realizmus, mely nem nélkülözi a célirányzatosságot, a törekvést erkölcsi hatásra-.
Eléggé elárulja mindezt a szóban forgó regény. A Mátyás legény szegénységét
Márta leányzó szegénységével összeházasító — minden ízében valóságos — történetet nem keni el, hanem mintegy külön fénybe emeli a fiatal házaspár segítségére siető szellemvilág: egy állatok képében megnyilvánuló bölcs humánum. A regény művészi játékosságát ma már csak az érthetné félre, aki feltételezné, hogy
maga az író hisz lélekvándorlásban, lidércben és boszorkányban, holott mindez a
népi fantasztikum neki csak arra jó, hogy szegénység és elmaradottság mélyéből, a
székely népsors magányából is a derűt, az emberi bizakodást, az ifjúság és igazság
örök győzeimét varázsolja elő. A „szellem" — a társasélet törvényes értelmének:
szeretetnek, felelősségnek, munkának, emberségnek összesített jelképe — a nyomorúság és gonoszság megpróbálta ifjú székely házaspár gondját viseli, s a szerelem
gyümölcseként érő magzat védelmében hol bolha, pók, méh, szarka, gólya, hol sas,
róka, kutya, majd éppenséggel a lidérc alakjában hárítja el a bajt, a veszedelmet a
jövendőbeli gyermek elől. A rászorulás az állatokra, az állati nyelvezet megszerzése,
a szövetkezés a természet képét öltő „szellem" örök emberi igazával akár szociológiai sablonba is átültethető: a kapitalista válság mélyén fetrengő székely kisember
kiszolgáltatottságának, védtelenségének megrázó jelzése. Ha kihüvelyezzük a lényeget (s a szimbólumrendszer megfejtése ma, a nyelvi-irodalmi formák jelentéstanának
kifinomodása idején, nem szokatlan), akkor nagyon is reális, közérthető és elfogadható magyarázathoz érünk, természetesen csak akkor és annyiban, amennyiben nem
a művészi kép szétdúlására törekszünk, hanem a benne való szárnyalást, a vele
való felemelkedést, az esztétikai gyönyört vállaljuk.
Lucien Lévy-Br-uhl, az etnológia francia filozófusa, egybevetve a primitív és a
mai gondolkodást, valamelyes kikapcsolódás vagy átkapcsolódás örömét ünnepeli a
népmese meghallgatásában, amikor is „gyönyörűséggel hagyjuk faképnél a racionális
magatartást, és nem vagyunk többé alávetve követelményeinek". Egy Tamási-szöveg
azonban abban különbözik a népmesétől, hogy ellenkezőleg: a mesés elemek is felfokozzák ráfigyelésünket a korszerű problémára. A Jégtörő Mátyás esetében a székely szegénység egyedül saját magában rejlő vigaszára. Aki a soros történelmi változtató erők részéről ennél többet akart mondani, annak egyszerűen be kellett helyettesítenie a „szellem" szimbólumát, hogy az árva Mátyásokat és Mártákat teljesebb önmegvalósításokra, bírja — ez azonban túl is ment az irodalmon, s már a
politikum mezsgyéjére igazított el. Mátyás mint élő Tamási Áron a kellő időben
erre a mezsgyére rá is talált, igazolva, hogy jelképrendszeréből eredendően erre
nyílt a távlat.
A Tamási-kutatáshoz elmaradhatatlanul szükséges a folklórelemek tisztázása
(Faragó Józsefék készülnek is Farkaslakára, hogy a hely színén rekonstruálják a
63

Tamási-életmű népi forrásait), de annál nagyobb az esztétikai feladat, az irodalomtörténészek európai látkörű felelőssége, mert végső eredményben nem a folklórral
való szembesítés, hanem az író korszerű tevékenységstruktúrájának felmérése s ezzel
kapcsolatban ideológiai segédeszközeinek, a folklór alkalmazásának, a jelképrendszer
gondolatstruktúrájának értékelése a feladat. Itt pedig már az esztétáé a szó, mert a
„samanisztikus népiesség'' irodalmi kulcsát, s ezen túl akár a közügyi felismerés
zárának felpattantását is neki kell megadnia. Hisszük, hogy mindez az összetett
irodalomtörténeti művelet újabb alátámasztásul szolgál Czine Mihály ama lényegbevágó megállapításához, mely a Sőtér-féle nagy magyar irodalomtörténet Tamásifejezetében a világba csömörlött polgár neoprimitivizmusával így sarkítja szembe
hősünket: „Tamási Áron művészetében a népmese virágzik tovább, az az erő él
benne, mely hajdan a népköltészetet teremtette: vágy a szépre, a jóra, az igazságra. (...) A szegénységnek a szépségen keresztüli ábrázolása, amelyet Móricz kezdett a Pillangóban, s amely Illyés költészetében és Szabó Pál java epikájában folytatódott, Tamási művészetében ér legtündöklőbb magasokba."
Kolozsvár,

64

1972 nyarán.

CREZSA

FERENC

Kétszázötven éves a vásárhelyi gimnázium
Harmadfél évszázada, hogy az első szubszkribált ötödik szintaxista osztályba
járó diákok — név szerint Füredi István és Szederkényi György — aláírták a vásárhelyi gimnázium törvénykönyvét. Nem mintha korábban már (legalább százötven
esztendőn át) a református egyház Vásárhelyen a lelkész mellett nem alkalmazott
volna rektort is — a török hódoltság viszonyai miatt zaklatott kezdetek után 1657től kezdődően folyamatosan olvasható a debreceni kollégium anyakönyveiben, kit
küldtek le a vásárhelyi partikulába —, 1723. január 15-e mégis legjelentősebb dátuma az iskolatörténetnek: ekkortól számítható a kisiskolából felnövő önálló és
középfokú tanintézet léte és működése. Az első törvénykönyv három nyelv: a latin,
a görög és a héber, valamint a logika, a filozófia, a retorika és a teológia tanulását
teszi kötelezővé. Azóta Csongrád megye e legősibb művelődési intézményében legalább hatezer diák végezte tanulmányait. A „felezési idő" 1945: a fölszabadulás óta,
a kulturális forradalom megszabta gyorsulással, csaknem annyian, mint előtte.
S hogy ez nem puszta időtöltés volt az iskola falai között, minőségi eredmények
bizonyítják; a gimnázium volt tanulóinak szellemi emelkedése: tíz egyetemi tanári
kinevezés és hét Kossuth-díj.
Az iskola történeté — mint a régi református kollégiumoké— három szakaszra
tagolható. Az első 1850-ig, az ún. Entwurf közzétételéig t a r t ; valamennyi tárgyat —
a két retorikai, a poétikai, a két szintaxista, a grammatikai és a filozófiai: összesen
hét osztályban — az évenként cserélődő rektor tanítja, a tananyagot a teológia, a
módszert a grammatizálás h a t j a át. Az Entwurf, bár németesító szándékú s az
iskolai autonómia csorbításával a tiltakozás szenvedélyeit korbácsolja föl, az oktatás
polgári forradalmát jelenti, legalábbis hatásában. Bevezeti az osztályonként tagolt
szákrendszerű oktatást; megköveteli a személyi és tárgyi föltételek korszerűsítését:
főgimnáziumonként legalább tizenkét képesített szaktanár alkalmazását, az igazgató
huzamos időre történő kinevezését, megfelelő iskolaépület, tápintézet, szemléltetőszertárak létesítését. A gimnázium így kialakuló struktúrájában korszaknyitó változást m a j d csak 1948 — az iskolák államosítása jelent. A művelődési monopóliumok
megszűntével a középiskola ekkor válik népiskolává, szellemét á marxizmus—leninizmus ideológiája határozza meg, s szerves kapcsolatot épít ki a gyakorlati élettel.
A krónika adatainál azonban fontosabb á — közvetlenül vagy közvetve m a is
hasznosítható — tanulságokra figyelnünk. Tán a legszembetűnőbb: a régi gimnázium, legalábbis a kisvárosban, több volt mint iskola; a környezet valamennyi
művelődési föladatát hordozta. Egyszerre volt múzeum és könyvtár, ismeretterjesztő
fórum és zeneiskola stb. A szakosodás csak a XX. század elején következett be, s
az iskola tekintélyének hanyatlásához, mert szerepe csökkenéséhez vezetett. Ennek
előnyeit — a színvonal kétségtelen emelkedésében — érezzük, hátrányairól azonban
— pl. a kultúra túlzott széttagolódásáról, az iskola és a társadalom ebből eredően
lazuló kapcsolatairól — keveset beszélünk. E folyamatot — mely tanyán, falun még
alig kezdődött el — visszacsinálni nem lehet, de az űrt, melyet okozott, b e kell
töltenünk. Az iskola célja nemcsak az, hogy a z oktatáson áthúzza a gyereket, hanem,
hogy az egész kultúrában megforgassa: olvasó- és tárlatlátogató, színházba és hangversenyre járó emberré formálja. Ehhez azonban a művelődésügy ésszerű integrációjára volna szükség; arra, hogy a közművelődési apparátus közösségekre — iskola,
üzem, termelőszövetkezet — és ne területre épüljön, s legfontosabb működési terének az ifjúságot tekintse; hogy az iskola az összkultúra centrumába kerüljön vissza,
g Tiszatáj

65

s kapjon pénzügyi alapokat a diákság „népművelésének" — a szakos kulturális szervekkel együttműködve történő — megszervezéséhez.
A nagyobb szerep szélesebb körű és konkrétabb társadalmi támogatásban fejeződött ki. A közpénzek a fönntartás költségeit is alig-alig fedezték, mégis — 1852
és 1896 között 30 000-ről 150 000 Ft-ra ötszöröződött a Bethlen Gábor Gimnázium
pénzalapja. Az iskola szellemi és anyagi gazdagodásának fő forrása a tehetős polgárok közadakozása volt. Divattá vált a magánkönyvtárak iskolára hagyományozása,
a szertárfejlesztésre rendezett megyei bál. így alakult ki a tanári és ifjúsági könyvtár — nyolcvan XVI. századi ritkaságot, elzevireket és aldinákat jelentős számban
őrző — páratlanul gazdag, ötvenezer kötetes gyűjteménye, vagy a természetrajzi
szertár százezer példányos botanikai és ötvenezer rovarból álló zoológiai készlete.
Volt ennek szociális színezete is: a tanulók jutalmazására, ösztöndíjaira ajándékozott alapítványok összege 1946-os forintárfolyamon számítva megközelítette a félmilliót. A városban működő orvosok és gyógyszerészek társadalmi munkában és
egymást váltva vállalták, hogy igazgatói papírra ingyen kezelik a szegénysorsú
tanulókat s látják el orvossággal. Vásárhely tehetősb családai térítés nélkül élelmezték a tápintézetben lakó vidéki gyerekeket. E társadalmi támogatásnak bizonyos
fokig a magántulajdon volt az alapja. De nem lehetne-e olyan gyakorlatot kialakítani ma is, mely az üzemek óvodaépítésének példájára az iskolák körül ritkuló
levegőt a helyi támogatás ősi-új formáival és módszereivel frissítené föl? Gyárak,
gazdaságok átvállalhatnák a területükhöz tartozó iskolák mecénási segítésének szerepét, annál is inkább, mert ma a népgazdaság színvonala erősen függ az oktatás
színvonalától. Nem járhatnának-e be néhány órát tartani a vállalatoktól, más intézményektől az iskolába orvosok és mérnökök, jogászok és mezőgazdák? Sok anyagi
és szellemi támogatást jelenthetne, ha a régi gimnáziumok mellett létrejönnének az
öregdiákok baráti körei, társaságai.
A régi református gimnáziumokban erős diák- és tanárközösségek szerveződtek.
Sikerült megtalálniuk — igaz, nem négy, hanem nyolc év alatt — a családiasság és
közéletiség egymást erősítő arányait; főképp azért, mert ezeknek az iskoláknak liberális közszelleme, kifelé védettséget jelentő autonómiája szabadabb mozgásteret,
önállóságot biztosított embereknek és kollektíváknak, megóvott a tevékenység túlszabályozásának ártalmaitól, az öncélú fegyelemmilitarizmus és tekintélyelv ridegségétől. A vallási és nacionalista nevelés — ha fékezte is, mégsem tette lehetetlenné
(ellentétben a katolikus és állami gimnáziumokkal) a haladó mozgalmakba kapcsolódó energiák kibontakozását. A korszerű tájékozódás és közéleti tevékenység
szép példáit vonultatja föl az iskolatörténet: 1849-ben a vizsgákat el kellett halasztani, mert a bölcsészeti osztály minden tanulója beállt a honvédseregbe; 1919-ben
negyvenfős Diák Szabadcsapat alakult a gimnáziumban a proletárhaza védelmére; a
harmincas években baloldali diákok megszervezték a Márciusi Front sejtjét; a T a nyai Tanulók Otthonára, a vásárhelyi Népfőiskola mozgalmára Móricz, Németh
László és mások is fölfigyeltek; az ifjúság 1944-ben tiltakozó tüntetést szervezett a
német megszállás ellen, a koalíciós időkben határozatban követelte az iskola államosítását. Nem tekinthető véletlennek, hogy a tanári könyvtár a századfordulón
beszerezte a marxizmus klasszikusainak német nyelvű kiadásait. A szabadabb szellemét azonban nemcsak megszépítő emlékezések; statisztikák is bizonyítják: 1867—
68-ban például 275 tanulója volt a gimnáziumnak, s közülük csak 128 tartozott az
iskolafenntartó (evangélikus és református) felekezethez, a többség katolikus, izraelita és görögkeleti vallású volt. De szívesen iratkoztak be erdélyi és bácskai nemzetiségi diákok is: ugyané tanévben a létszám egyötöde szerb és román anyanyelvű.
A nagyvonalúság pedagógiája lehetőséget teremtett a belső — a születés és a vagyon
előjogaival szembeforduló — igazságosabb szellemi értékrend kialakulásához. Igaz, a
liberális közszellem néha tunyaságot is takart s — önmaga, ellentéteként — elnéző
volt egy-egy pedagógusi antitalentum önkényével szemben; de többnyire mégiscsak
az egyéniség szabad kifejlődését szolgálta. Meg kellene hát fontolni, érdemes-e —
amint ma történik — az iskolai életet agyonszabályozni, a jogászi személytelenség,
66

a hivatalnokos rendelethalmaz nem gátolja-e az önállóság és kezdeményezőkészség
kibontakozását? így jobb volna, ha a kerettanterv csak képzési-nevelési célokat és
ismeretköröket tartalmazna, s a konkrét tananyag és tanítási módszer a tanár döntéseiből alakulna ki; ha a Rendtartás — a felülről megszabott keretek között —
teret adna bizonyos helyi állásfoglalásoknak; ha sok minden, ami ma központi utasításoknak van részleteiben is alávetve, a tantestületek jogkörébe kerülne. (Például
a szakkörök száma és munkarendje, több változat esetén a tankönyv megválasztása,
az iskolai ünnepségek tervezése, a kirándulások időtartama, a tanórán kívüli tevékenység körülhatárolása stb.) Kérdés, eredményesebb-e az oktató-nevelő munka, ha
a tanár részletesen előírt és sokszor formális „munkaköri kötelmeket" teljesít, vagy
ha — bizonyos kötelező minimumon túlmenően — maga dönthet szabad ideje (tudományos vagy ifjúságmozgalmi jellegű) fölhasználásáról. Ha az ifjúság a KISZ szervezeti autonómiája után lassan-lassan megkapja, a fakultatív tantárgyak megválasztásának jogát is, nem kellene-e napirendre tűzni a tantestületek és pedagógusok önállóságának témáját; beszélni arról, hogy nem volna-e okosabb a jogi kényszer helyett inkább erkölcsi motívumokkal ösztönözni a. tanári munkát? Mert a példa legalább annyira nevelési tényező, mint a tevékenység.
A vásárhelyi gimnázium tanári kara régen táptalaja volt a tudományos munkának. Sűrűbben éltek tudós tanáregyéniségek, mint ma; néprajzosok (Török Károly,
Tálasi István), nyelvészek (Imre Sándor, O. Nagy Gábor), történészek (Hőke Lajos,
Szeremlei Sámuel), irodalmárok (Fejes István, Osváth Béla), nem is szólva a pedagógia tudományának művelőiről (Futó Mihály, Imre Sándor). Ma az ilyen kvalitású
tanárok inkább lektorátusokban, intézetekben, hivatalokban dolgoznak, mert a pedagógust oly magas óraszám, oly sok adminisztratív és szervezési föladat terheli, hogy
minden előírásnak még a legkiválöbbja sem tud maradéktalanul eleget tenni. A legsürgetőbb tennivalónk tán: nagy múltú, kitűnő gimnáziumainkat — kiragadva az
átlagból, kedvezmények nyújtásával is — ismét a szellemi alkotómunka műhelyeivé
tenni.
A szocializmus távlatainak és gondjainknak szembesítésével, a gyakori aktualizálással némiképp tán kiestem szerepemből; a krónikaíróéból éppúgy, mint a patétikus köszöntőéből. Kárpótlásul hadd nyújtsak át néhány — az iskola és a legjobb
magyar irodalom egybeforrottságát példázó — dokumentumot.

DOKUMENTUMOK
MÓRICZ ZSIGMOND LEVELE SZATHMÁRY LAJOSHOZ 1940. JANUÁR 15-ÉN
Kedves

Barátom,

köszönöm a cikket, felhasználom ami [!] hely kerül.
Szeretve, örömmel emlékszem a zavartalan kedves két napra s kérlek
gondozzátok a Kelet Népe ügyét.
Szeretettel
Móricz
1940. jan. 15.

Benneteket

*

A Kelet Népe cégjelzéses' levélpapírján, kézírással. — Szathmáry
Lajos: a Bethlen
Gábor Gimnázium tanára, az Égető Eszter Szilágyija. A Tanyai Tanulók Otthonának
szervezője. — A cikk: Szathmáry Lajos: Intézetünk és a környező tanyavilág. A hódmezővásárhelyi református Bethlen Gábor Gimnázium 1939—40. tanévi Évkönyve. 3—9. 1.
Móricz idézi a Hódmezővásárhelyi jegyzetek című riportjában. Kelet Népe, 1940. febr. 15.
Riportok 1936—42. 268—291. 1.
*

5*

67

MÓRICZ ZSIGMOND LEVELE A VÁSÁRHELYI NÉPFŐISKOLA HALLGATÓIHOZ
1941. FEBRUÁR 1-ÉN
Kedves

Barátom,

köszönöm leveleteket s én is szeretettel köszöntöm a hódmezővásárhelyi
Népfőiskola
minden egyes tagfát.
Sajnálom, hogy meghívásotokra nem tudtam elmenni, de dec. 18 óta ágylakó vagyok. Ha fel is kelek belőle, utazni nem bírok.
Márton nagytiszteletű úrnak is üdvözletet
küldök.
Nézem, nézem ezt a húsz aláírást, és szeretném kiolvasni belőlük a jövő magyarjának az összetett arcképét.
Fiaim, kezetekben van a jövő. De csak nagy munkával tudjátok elérni. Nem azt
tanítom, hogy aprólékosan szorgalmas munkára vesztegessétek el az életet, hanem
azt, hogy igyekezzetek nagy konceptiókkal
foglalkozni.
Nem szabad belefúlni a sárba.
Szervezkedni.
'
í :
Megkeresni s megoldani azokat a feladatokat, amelyek túlnőnek az egyén és a perc
ügyei fölé.
Szövetkezni. Szabad szövetségbe, polgári, s nem állami szövetségekbe
csoportosítani
az erőt.
,'
¡1 j .! „ i;
Kollektív
erőket!
Az állam is csak akkor lesz igaz otthon, ha nem millió és millió egyénnel kell foglalkoznia, hanem ezer s ezer szövetkezettel oldhatja meg nemzeti
feladatát.
Gondolkozni fiaim!
Szeretettel köszönt
benneteket
öreg barátotok
s Szathmáry tanár urat ölelem és munkájára
Leányfalu 1941. febr. 1.

áldást!
Móricz

*

A Kelet Népe cégjelzéses levélpapírján, gépírással. — Közölte a Puszták Népe 1946.
1. számában. 16. 1. — Móricz 1940 januárjában részt vett a gimnázium diákbálján, ahol
,.A fejedelem tánca" cimű színművét diákok játszották. 1940. ápr 13-án Németh Lászlóval föllépett az iskola Petőfi önképzőkörének irodalmi estjén. — Márton
nagytiszteletü
úr: Márton Árpád ótemplomi református lelkész, a gimnázium igazgatótanácsának
elnöke.
*

VERES PÉTER LEVELE SZATHMÁRY LAJOSHOZ 1941. JANUÁR 17-ÉN
Kedves

Barátaim!

Nagyon köszönöm a meghívást, szeretnék is elmenni, de siralmas most a vonatközlekedés. A mi vonalunkon épp most álltak le a vonatok, s gondolom, a szolnok—
vásárhelyi motorok sem járnak. Már a múltkor is Szentesről autón kellett Szegedre
mennem, hogy idejében megérkezzek. Ellenben mivel úgyis lesz még később is Vásárhelyen népfőiskola, majd újítsák 'meg a meghívást. Most új könyvemet
írom,
nyakig el vagyok merülve benne, s mert ez a kirándulás egyheti kikapcsolódást
jelentene, nem vállalhatom. Részint azért kell igyekeznem, mert most benne vagyok
az írásban, részben, mert jön a tavasz, a mezei munka, s az foglal le, aztán meg ha
most készen nem lesz a könyv, akkor csak jövő télen jelenhet meg, mert
könyvnap
után holt szezon van a könyvekben.
Üdvözletem a fiúknak és jó munkát
mindnyájuknak.
Veres

68

Péter

Tollal írt kézírásos levelezőlap, keltezés a postabélyegzőről. A cím: Hódmezővásárhelyi
Ref. egyház lelkészi hivatalában Szathmáry Lajos gimn. tanár úrnak
Hódmezővásárhely.
A Népfőiskola 1941. jan. 19-én nyílt meg a gimnáziumban, s január 31-ig tartott. Meghívták rá a népi írókat, többek között Móriczot és Veres Pétert is. A könyv, melyet
Veres Péter a levelében említ: az Ember és írás.

*

NÉMETH LÁSZLÓ TANÁRI MEGBÍZÁSA
M á s o l a t
A VKM 44.951/1945. IV. ü. o. számú ügyiratáról. Tárgy: Németh László tanári megbízása.
A magyar irodalom művelése terén szerzett kiváló érdemeire tekintettel kivételesen
hozzájárulok ahhoz, hogy az iskolafenntartó engedélyével középiskolákban magyar
irodalomtörténetet taníthasson.
Budapest, 1945. október hó 8-án. A miniszter helyett Bereczky Albert s. k. államtitkár.
*

M á s o l a t
A TISZÁNTŰLI REF. EGYHÁZKERÜLET 2661. SZ. ÜGYIRATÁRÓL.
MAGYAR VALLÁS- ÉS KÖZOKTATÁSÜGYI MINISZTÉRIUM, 4760/1946. ELN.
SZÁM.
TÁRGY: NÉMETH LÁSZLÓ ÍRÓ MEGBÍZÁSA.
Tisztelettel értesítem Püspök Urat, hogy dr. Németh László író, orvos részére engedélyt adtam arra, hogy a hódmezővásárhelyi ref. gimnáziumban, eddigi működési
helyén, a további intézkedésig nevelési kísérletek végzése céljából a középiskolákban
előírt tárgyakat, főleg a magyar nyelvet és irodalmat, történelmet, élettant és a
francia nyelvet tanítsa. Ugyanekkor megbíztam Németh Lászlót a szegedi tankerület
területén lévő dolgozók iskolái megfigyelésével is. Németh László részére a gimnáziumban kifejtett működéséért heti 20 óra, a dolgozók iskoláinak megfigyeléséért
heti 15 óra után járó díjnak megfelelő összegű tiszteletdíjat állapítottam meg, amit
a gondozásomra bízott tárca terhére a hódmezővásárhelyi ref. gimnázium igazgatója
útján utalványozok kezéhez.
BUDAPEST, 1946. AUGUSZTUS HÓ 29.

KERESZTÚRY S. K.

A TISZÁNTÚLI REFORMÁTUS PÜSPÖK ÜRNAK, DEBRECEN. .
*

NÉMETH LÁSZLÓ: A PARASZTI DOLGOZÓK ISKOLÁJÁNAK TANTERVE
Magyar. Az alsó négy osztályban a latinnal, a felső négy osztályban pedig a történelemmel tanítható párhuzamosan. A latinhoz szükséges nyelvtani alapfogalmakat
a magyar nyújtja; a magyar nyelvű olvasmányokat egy ókori olvasókönyv kerekíti
ki. A közös magyar—latin nyelvtan tanítása így történhetik. Első év: a magyar
nyelvtanban hangtan, szófajok, egyszerű bővített mondat elemzése, mondatrészek.
Amikor ezt átvettük, latinul tanuljuk meg előbb az alany-állítmányos, aztán a
tárggyal, határozóval, jelzővel kiegészített mondatokat szerkeszteni. Második év:
magyar nyelvtanban a parancsoló, óhajtó, kérdő, egyszerű mondat, összetett mondatok. Utána: ugyanez latinul. Harmadik évben: magyar szóképzés, a szókincs problémája. Aztán: az idáig tanult törzsszavak megsokszorozása képzéssel, összetétellel,
69

az ú j szókincs begyakorlása. Negyedik év: a magyar nyelv szelleme, magyar írók
szövegein. Utána: latin szövegelemzések. A nyelvtantanítás kezdettől összehasonlító.
Egyszerre tudatosítja a magyar nyelv sajátos jellegét s a latin szövegek szellemét,
nehézségeit. Olvasókönyvül ebben a négy évben a magyar—ókori olvasókönyv szolgál. Ennek az egyes részei is párhuzamosak. Az első év: a hősöké, mítoszé. Magyarban: János vitéz, Toldi, Buda halála, Lúdas Matyi, Dorottya (összekötő szöveg és
részletek), latinban ugyanígy: Ilias, Odyssea (főként az istenek bemutatása), Oedipus,
Aristophanes (Felhők), Aeneis (meséje s részletek). Második év: történelem. Magyarban: a magyar történelem íróink tollával (történelmi mozaikok Anonymus, Balassa,
Zrínyi, Kemény Zs., Rákóczi, Móricz Zs., Jókai stb. munkáiból és összekötő szöveg).
Latinban: ugyanez Herodotos, Thukydides, Livius, Caesar, Tacitus részletekből. Harmadik év: társadalmi élet. Magyarban a magyar társadalom életére és bajaira vonatkozó szemelvények Bethlen Miklóstól és Apor Pétertől a két háború közti szociográfusokig. Negyedik év: Magyarban: főként a modern irodalom és költészet.
Latinban: Cicero, Plinius, Tacitus, Seneca-féle írókból könnyebb magyar részletek,
élő Pompáéi szociális vajúdásának tükre. Az olvasókönyv [alapja] a fogalmazások
egy részének is — a többi napló, levél, beszámoló a falu és az iskola életéről.
A két tárgyra az összes órák 50, majd 40%-a jut. Ennek a fele nyelvtan (jórészt
latin); a másik fele olvasmány (kizárólag magyar).
Az ötödik-hatodik osztályban a magyar a világtörténethez simul. Célja a középiskolában irányok és műfajok megismertetése — írói műveken. Mi erre: világirodalmi művek magyar fordítását használjuk fel. Ötödikben: főként a görög költészet
s próza. Hatodikban: a középkori francia költészet, Dante, Shakespeare, Moliére,
Goethe, Tolsztoj (nagy írói egyéniségek).
Hetedik-nyolcadikban: a magyar irodalomtörténet csaknem teljesen összeolvasztható a magyar történelemmel. A középkoron át az irodalomtörténet — inkább csak
függeléke az egyes korszakok történeti képének; a protestantizmus, ellenreformáció
képében az irodalom: adja a világítást. A felvilágosodás korában megint a történészé a szó s ő készít elő a szellemi élet váratlan kibomlására is a század végén.
A hetedikben mind a két tárgyban 1795-ig, a magyar felvilágosodás eltiprásáig jutunk le. A nyolcadik osztály anyaga: a tizenkilencedik és huszadik század. Ebben
az irodalom viszi a vezérszólamot. írók, író politikusok harcolnak a ránkszoruló történelmi végzet ellen.
Latin. A latin tanítás célja: 1. nyelvtani kategóriák beoltása a tanulóba; 2. ízelítő az ókor műveltségéből; 3. előkészület az élő nyelv (francia vagy angol) tanulására; 4. a nemzetközi nyelv latin szavainak a megértetése. A magyar és latin
nyelv folytonos összehasonlítása fölébreszti azt a tudatot, hogy az emberi léleknek
vannak nyelvtani szükségletei, amelyeket minden nyelv másképp old meg. A francia
nyelvét úgy tanulja, hogy ezeket a kész rubrikákat franciául, francia nyelvtannal
tölti ki.
Kézirattöredék a Bethlen Gábor Gimnázium Németh László-archívumában három dolgozatlüzetből kitépett lapon.
*

NÉMETH LÁSZLÓ TERVEZETE A DOLGOZÓK GIMNÁZIUMÁRÓL
Az iskola célja: 18. évüket 1945-ben betöltött magántanulókkal, akiknek nem
volt módjuk tanulni, az érettségit gyorsított menetben letétetni.
Jelentkezhet
minden elemi iskolát végzett dolgozó (munkás, gazda stb.), férfi
vagy nő, aki estéit a gimnázium látogatására két éven át rá hajlandó szánni.
Beosztás: két csoport indul, egyik a négy középiskolát végzetteknek, a másik
olyanok számára, akiknek az alsóbb fokú képzettséget is most kell megszerezniök.
70

Előrelátható tanulmányi idő az érettségiig: az első csoportban két év, a másodikban három. Kivételes előmenetelű tanulók esetleg ezt az időt is megrövidíthetik.
Szemeszterek:
Minden év három háromhónapos szemeszterből áll. Ebbe azonban a szünidők nem számítanak bele. Az első szemesztert házi vizsga zárja le. Ezen
dől el, hogy a magántanulónak van-e értelme továbbtanulnia, hogy a rendes vagy
gyorsított csoportba osszuk-e be. A második szemesztertől tehát már három csoport
fenntartásáról kellene gondoskodnunk. A gyorsított tanfolyam esztendeje négy szemeszter.
Az oktatás: este öttől nyolcig tart, hétfőtől péntekig rendes tanszerű órák, szombaton meghívott előadók beszélnek, önképzőkört, bemutatásokat tartunk. Ezen a
gimnázium tanulói is részt vehetnek.
Vizsgák: Az alsófokú tanfolyam hallgatói az első év végén az „általános iskola"
tervbe vett tananyagából vizsgáznak (latin, algebra nincs), a felső tanfolyam hallgatói az újrendszerű V—VI., a következő évben a VII—VIII. osztályról. A végbizonyítvány az érettségivel minden tekintetben egyenlő értékű. A követelhető anyag a
minimum. Terjedelme és tartalma pontosan meghatározandó.
Tantárgyak: Hogy a sok tantárgy a heti 15 órát túlságosan el ne aprózza, a
középiskolai tantárgyakat nagyobb csoportban egy-egy tanár tanítja. Ilyen csoportok
a felső tanfolyamon: 1. Matematika—fizika. (Az első évben algebrai műveletek, geometria, függvények, a második évben alkalmazott matematika, mechanika, fizika.)
2. Biológia (ebben tanulnák meg a vegytan elemeit, a természetrajzot és az egészségtant). 3. Történet: világtörténet (művészettörténet, bölcsészet, gazdaságtörténet is),
magyarságismeret (történet, irodalomtörténet, politikai földrajz). 4. Latin—francia.
Első évben latin, a második évben az itt szerzettek beváltása franciára (esetleg külön angol csoport). A többi tantárgyból felmentés, a vallás tanítását a hittanárok
vasárnap vállalhatnák. Az óraszám: első év: matematika 4 óra, biológia 3, történet 4, latin 4; második év: matematika—fizika 5, történet 5, latin—francia, 5 óra.
Az alsó tanfolyamon: 1. Magyar nyelvtan, helyesírás, fogalmazás, költői művek.
2. Földrajz—természetismeret, történet. 3. Számtan-mértan. Ezen a tanfolyamon főként azt kell tanítani, ami a későbbiekhez nélkülözhetetlen. Magyarból a helyesírás
begyakorlása a fontos, s a nyelvtant kell úgy megtanítani, hogy a latinra is előkészület legyen. A világismeretben a földrajz a fontos, természetrajzot és történelmet úgyis tanul még. A számtanban: törtek, kamat, arányok, mértanból itt lehet
tanítani a területet, köbtartalomszámítást, szögeket, hasonlóságot, egybevágóságot.
Aki mindezt körülbelül tudja, csak az osztályai nincsenek meg, esetleg már az első
szemeszter végén följebb ugorhat.
*

A Bethlen Gábor Gimnázium tanári karának 1945. okt. 9-i értekezletéről fölvett jegyzőkönyvből. Az ülés határozata: „Tanári kar örömmel fogadja Németh László tervezetét
a munkásiskolára vonatkozólag, és utasítja az igazgatót, hogy a terv megvalósítása
érdekében terjessze azt fel a VKM és Püspök Ürhoz.
*

NÉMETH LÁSZLÓ: A VÁSÁRHELYI KÚTRA
Az őstörténeti kutatás ötezer évről ötszázezerre nyújtotta az embertörténetet.
A megnőtt történelem legfeltűnőbb tünete: a gyorsulás; a vívmányok mind sebesebben követik egymást. A történelem korongján három nagy lökés: növénytermesztés
és állattenyésztés a csiszolt kőkorszakban, az első civilizációk Egyiptomban és Sumirban, az ú j természettudomány a 17. században. A földművelés kiemelte az embert a vadászó-gyűjtögető életmódból, civilizációk a föld fölöslegét államokba, városokba raktározták, természettudomány s technika szövetsége egy civilizációba ölelte
a föld lakosait. A világ eggyé válásának megvan a szépsége s veszélyes. Régen, ha
egy civilizáció — Róma például — létfontos feladataiba belebukott, követték mások.
Ha a világcivilizáció nem tudja megoldani őket, az az emberiség pusztulása lesz.
71

Melyek a világcivilizáció létfontos feladatai? A háború kiküszöbölése, túllakottság s éhezés közt a vészjós potenciálkülönbség csökkentése, egy harmonikus világműveltség kialakítása. A népeket egy családba fogni, az életszint aránytalanságait
kiegyenlíteni, gondolkozásunkat közös filozófiával hangolni egybe: a szocializmusban
kezdettől megvolt erre a törekvés. Az emberi nem kudarca: ha most kéne föladnia.
A gyarmatosítás az ipar durva abroncsával egybefűzte a népeket. A felszabadulás
formailag egy család tagjaivá tette őket. Otthonossá azonban csak úgy lehetnek
ebben a családban, ha őseik s erényeik is megtalálják benne a helyük. Az ú j családtagoknak az ipari civilizáció szembeszökő vívmányai mögött a szellemet kell
megismerniük, amely létrehozta őket, a régieknek az idegen külsőségek mögött a
testvér emberséget.
Ahogy a reneszánsz a középkori ember mögött az ókorit, úgy értett meg a h u szadik század — tudomány s művészet — a latin—görög alatt egy ősibb emberséget.
A világműveltségnek ez a tudás az alapja. Mi, magyarok, mint a nyugati műveltségbe ékelt Kelet-darab, a beilleszkedésért s önmagunkért küzdve, sokszázados agóniában készítgettük magunkban az ötvényt, amelyre a világműveltségnek is szüksége lehet. Irodalmunkban, mely. mint nemzetgyógyító járt a nyugati műveltségre,
Európa megőrzött fénye él, legnagyobbjainknak ugyanakkor lehetetlen volt Európa
alatti mélységekre nem emlékezniük. Bartók művészete, mely kora törekvéseit s
Európa legjobb hagyományait a folklór feltárt mélyrétegeivel kapcsolta össze, nemcsak a magyar zenének, a világműveltségnek is modellt adott.
A Magyar Modellnek nem szabad betűnek, kottajegynek maradnia, ú j társadalmunkat meghódítva, gyárak, szövetkezetek, tudományos intézetek életébe kell
alakító sugallattá válnia.
A körülmények sivár szorítása nem szólhat a cél magassága ellen. Nemzeti sorsunk mélységeiből, egyre világosabb, csak aspirációink s feladatvállalásunk szárnyalása tudhat kirántani. Az ifjúságnak joga, hogy az életet igényei és eszméi szerint újrafogalmazza. A halál ott kezdődik, ahol erről a jogáról tudatlanságból vagy
a könnyebbet keresve lemond.
Ez a kút, melynek csobogását, érettségire menet, az őszülő Égető Eszter is hallhatta, töltse meg a belőle ivót is Mozart zenéjével s a Magyar Alföld mélységes
Európa alatti csendjével.
[1967]
*

A szöveget — Kajáry Gyula tervei nyomán diófa táblákba vésve — az író .70. születésnapján helyezték el a tanári könyvtár falában.

NÉMETH LÁSZLÓ BESZÉDE A BETHLEN GÁBOR GIMNÁZIUMBAN
1968. OKTÓBER 10-ÉN
Kedves Barátaim!
Én negyven év alatt több pályát hagytam ott. Mint fiatal házas, egy tisztes
mesterséggel kerestem a kenyeret, fogász voltam; ezt a foglalkozást azonban,
melyért sokat csúfoltak, szinte irtózással csináltam, s ünnep volt, amikor abbahagyhattam. Az iskolaorvosságot már jobban szerettem — ott inkább az zavart, hogy az
orvoslás egész embert .kíván, s én hiába tanultam ki, nem lettem igazi orvos, úgyhogy ettől a pályától is vidáman váltam meg, megfogadtam, hogy még injekciót sem
adok soha, és most is őrizkedem, hogy akárcsak egy tanács erejéig mint orvos
kontárkodjam.
Azután most három éve abbahagytam az írói pályát is. Ez nem ment könnyen,
mert amit csináltam, kötelességből csináltam, és meg kellett kapnom a felmentést
rá, hogy abbahagyhatom. Megkaptam, egészségi és egyéb okokból is. Azt nem mondom, hogy gondolataimat magamnak le nem jegyzem, de műveket többé nem adok
72

ki a kezemből. Ez sem került áldozatba, ez is inkább megkönnyebbedés volt. Azok.
tudják legjobban, akik író-olvasó találkozókra próbálnak kapacitálni; bár nehezen.
mondok ellent, nekik mindig ellentmondok.
Abbahagytam azonban még egy pályát, épp itt Vásárhelyen, amelytől nem volt
ilyen könnyű a megválás. Amikor a lánygimnázium órájáról, közel húsz éve, abban
a tudatban jöttem ki, hogy én dobogóra állni nem fogok többé, akkor nemcsak a.
lányok sírtak az asztalra borulva, bizony énnekem is összeszorult a szívem. És azóta.
is, ha iskolák tájékán megyek el (mondjuk mint ma reggel, itt sétálgattam a Népkert körül), mindig irigylem a kollégákat, akik ezek fölé az iskolába siető gyerekek
fölé kiállhatnak, és űzhetik a varázslatot, amelynek, önhiterh szerint, én is mesterevoltam.
Néhány éve, most már hét-nyolc, mikor a legkisebbik lányom érettségi előtt
állt, az iskolájában megkértek, tartsak a gyerekeknek egy Tolsztoj-órát. Tartottam
nekik egy ilyenféle teremben egyfolytában kettőt, s mondhatom, hogy egy egyetemi
tanár, aki most foglalja el a tanszékét, nem készülhet akkora lelkiismeretességgel és.
izgalommal rá, mint én, hogy ezek előtt a nagy, akkor érettségiző lányok előtt föl
tudom-e még azt a kémiai tüneményt idézni, ami óráimon annyiszor sikerült. Most.
azt szeretném itt néhány szóban megmagyarázni, mi az oka, hogy míg a többi foglalkozásokat olyan könnyen, sőt megkönnyebbedve hagytam abba, a tanítás mért
tart fenn honvágyat bennem a késő öregkorig?
Azt hiszem, nem az az egyszerű oka, hogy amit egy közéleti ember szeretetben,
kaphat, azt én az iskolában kaptam meg. Az idősebbek előtt elég köztudomású,,
hogy írói pályám a szakadatlan gorombaságok elviselésében telt el. Azt lassan ugyan
elismerték, hogy munkásságom valami helyet foglal el a szellemi életünkben, deazért még ha dicsérni akarnak is, a terjedelmét is kiszabják, mekkora legyen a
dicséret, a mondatok, amelyekkel megtisztelnek, az én számomra inkább késelésnek.
hatnak. Ugyanakkor, amíg tanár voltam, derült tekintetek verőfényében dolgozhattam. De nem ez az ok! Az se, hogy valami nagy nevelői kedv lett volna bennem.
Én a gyerekekkel órán kívül nem érintkeztem, nem próbáltam őket formálni, sőt.
az a nevelői szenvedély, amit egypár nagy kortársunkban tapasztalhattam — beavatkozás a fiatalember életébe —, az én számomra inkább ellenszenves volt. Nem.
is ez volt a célom a tanítással, amikor Vásárhelyre jöttem. Tulajdonképp az új.
szocialista iskola tananyagát szerettem volna összeállítani; sorba tanítani minden,
tárgyat, és megnézni, mi az a mag, amit az ú j világ embere használhat belőle.
És ezek voltak, a tanórák, nem a diákok, amiken én a tanítást annyira m e g szerettem. Egy sikerült tanóra a legcsodálatosabb dolog a számomra. Ott ülünk egy
üvegharang alatt, ami elszigetel minket a világtól, és az emberi tudás egy kis részletét behúzva oda, azt mintegy vegyi laboratóriumban elégetjük, analizáljuk, ésközben megtudunk valamit nemzetünk sorsáról, az egész mindenség szerkezetéről is.
Mondjuk az 1848-as szabadságharc utáni idők irodalma az óra témája. Az ember
elsorolja a veszteségeket: meghalt Petőfi, emigrációban van Teleki László, Pulszky
Ferenc; azután hogy í r j a meg elborult aggyal, de föllobbant költői tehetséggel Vörösmarty az Előszót, s mit csinál a felesége által megmentett Jókai, mit csinál.
Arany János, körülötte a nagykőrösi tanári kar, hogy készíti el egy polgári átalakulás programját Kemény Zsigmond. Vagyis hogy az élet különböző, szétszórt kis.
foltokban hogy kezd ébredezni; abból hogy szövődik össze megint a nemzet tudata,
egy ú j kornak a munkaterve? Aki ezt megérti, visszamutathat arra, hogy ugyanez,
történt a XVIII. században, ugyanez a Hajnóczy-összeesküvés után, amikor a magyar irodalmat szinte kiirtották; majd aminek már mi is tanúi, majd részesei voltunk a húszas években — s evvel behozhatja az órára ennek a szerencsétlen nemzetnek a sorsát, amely az európai eszmék követésétől is csak bukásokat, kivégzéseket kapott, és ahol a szellem mégse tudott belenyugodni abba, hogy megadja
magát a sorsnak, és mindig újraszülte magát.
Vagy vegytanórán vagyunk és — mondjuk — a periódusos rendszer a téma. Az
ember követi, hogy a vegyészek mint találták meg már a XVIII. század végitől a
73:

húsz első, legkisebb atomsúlyú elemet. Hogy érik be egyszerre több emberben is a
gyanú, hogy talán valami rend bujkál ezeknek az elemeknek a sorrendjében, amíg
végül Mendelejev fölállítja a periódusos rendszert, megtalálja az összefüggéseket,
kijelöl 15 vagy 20 lyukat, amibe majd meg fognak jönni az elemek, míg végre a
XX. század elején Bohr megadja az atom modelljéhez a megfejtést, Hát ha az
-ember ilyesmit egy órára be tud hozni, akkor az egész természet nagy talányossága
és ugyanakkor a csodálatos lehetőség, hogy ezekből a talányokból valamit megérthetünk, átragad a diákokra is, és örömet szerez a tanárnak.
Szóval számomra elsősorban a tanóra volt az, aminek a varázslata fáradhatatlan
munkára hajszolt. Az alatt a négy-öt év alatt, míg tanítottam, rengeteget dolgoztam, de nemcsak dolgoztam, rengeteget pazaroltam is. Ezt sokszor föl is rótták nekem! Hogy milyen méretű a pazarlás, a napokban éreztem. A magyart tanító tanárok meghívtak Debrecenbe egy kis szakmai eszmecserére. Azt mondták, lesznek
"húszan, s voltak vagy háromszázan — nem is tudtam, hogy Hajdú megyében annyi
magyartanár van! Közben az egyikük fölvetette, hogy mért nem adják ki az én
irodalomtörténeti tanulmányaimat egy könyvben irodalomtörténet gyanánt. Egyik
jobban ki van dolgozva, a másik vázlatosabb, de az egészből mégis csak kialakulna
egy irodalomtörténet-féle. Az ötletet elfogadtuk, a kiadó belement, a könyv meg is
fog jelenni. Énnekem csak ott jutott eszembe, hogy ezeket a tanulmányokat én .még
vásárhelyi tanárságom előtt írtam, és hogy azt a címet, amit a kötetnek adtunk —
„Az én katedrám" —, inkább úgy kellene átfogalmazni: „Az én tanulópadom". S akkor arra gondoltam, ha meglennének azok az órák, amiket itt pazaroltam el, ebben
a z iskolában, s mennyivel nagyobb tudással, készülettel, jobban tanítottam, leheltem
szerte a levegőbe — részben a tanítványok lelkesedésétől is szítva!
De a tanári pályában épp ez a gyönyörű: ez a pazarlás. Ez a legönzetlenebb
pálya a világon: mert azt, hogy egy tanár mit csinál, hány mikronnyival emelte
"meg nemzete műveltségét, ellenőrizni nem lehet. Míg a művész mindig egy nagy
perselybe, a halhatatlanságba teszi bele a filléreket, hogy aztán az idő egyszer
összetörje és szétguruljon az egész, a tanár, ha igazán tanár, állandóan ajándékozza
magát. És ez az ajándékozás a gyönyörű ebben a pályában!
Mért mondom ezt el? Azért, mert maguknak is vannak óráik, melyekről azt
érezhetik, tanár s hallgató, hogy sikerültek. Tanulják meg értékelni, hogy egy-egy
sikerült óra milyen ritka, kis remekmű. Kicsit olyan, mint a Michelangelo szobra,
aki hóból faragott ki remekművet.
Kaptam, amikor ideérkeztem, egy szép csokrot, húsz szál gyönyörű szegfűt, azzal
a megjegyzéssel, hogy ez a „Kecskeméti-féle szegfűk" közül való. Láttam, hogy ez
csak a Bethlen gimnázium ajándéka lehet, hogy aki ezt kieszelte, ismeri az én Iskola
Kakaskúton című novellámat, amit itt Vásárhelyen gondoltam el, és amiben a tanítás utópiáját akartam megírni. Abban a novellában egy különtanfolyam, amit az
akkori Cseresnyés-kollégistáknak tartottam, azzal fejeződik be, hogy egy ilyen csokrot adnak át nekem, amiről csak én nem tudom, honnan kerülhetett télen ebbe az
alföldi városba. Aki ezt küldte, az olvasta hát az én félbemaradt óráimat. Mi legyen
az én válaszom a régi s erre a mostani csokorra? Az, hogy bár semmit n e m publikálok, az elbeszéléskötetem számára befejeztem ezt a töredéknek maradt novellát
vagy utópiát. Ha olvassák, látják, hogy azt a pedagógiai éroszt, tehát a tanításban
és a tanulásban való gyönyört próbálja továbbadni, amelyet igazán ezek közt a
falak közt ismertem meg!

74

Nagy László: Ég és föld
Erről a könyvről nem lehet írni a tabuk elegáns vagy sunyi kikerülésével. Beléjük kell ütközni. Először a technika fétisétől kell magunkat megszabadítanunk. Nem
lesz könnyű, hiszen ifjúságunk még a bizalom és a csodálat jegyében telt. A tonnák,
a voltok, a gyorsaság, a feszítőerő, a magasság rekordjait a Kánaán felé vezető út
mérföldköveiként tiszteltük Volt, .aki tudni vélte, hogy hány tonna szén és acél
kitermelése után köszönt ránk a kommunizmus. S megkérdezni, hogy az emberi
nemesség, a tisztaság, az egészség, a közösségi szellem, az otthonosság érzésének
mutatói miként fognak alakulni — nem volt tanácsos. Ha a költő a falu csöndjére
vágyott, gyermekkora tájaira, ha szenvedett az otthontalanságtól, a hajszától, a kritika nyomban gyanút fogott: városellenes. S aki az, attól ugye minden kitelhet.
Irodalmi hetilapunk kritikusa például még a minap is így vallatta egyik fiatal
költőnket: „Mi a véleménye arról a nézetről, amely elsősorban vagy kizárólag falun
keresi a magyarságot?" S szegény költő — lévén pályakezdő —, ki sem tessékelhette a kérdezőt, pedig láthatóan sejtette, hogy az ostobaság, amiről faggatják,
nem valóságos probléma. Csak ürügy kellene, hogy a civilizátori ambíció munka
nélkül is igazolhassa létét és szerepét: „Vigyázat! A hatos busz ingerült utasai a
fehér lóról ábrándoznak, a költők pedig olaj mécsesről, hogy mellette szenveleghessenek a zöldablakos kicsi házról." Igen, ez volt a technika fetisizálásának feltételezett alternatívája.
Pedig hát olvastuk, .milyen gondot okoz Amerikában a járművek által kipufogott szénmonoxid. Tudtunk a London fölött időnként megsűrűsödő smogról, a zaj
emberellenes méreteiről, az erdők, a talaj pusztulásáról, a vizek elszennyeződéséről.
És láttuk a Sédet Veszprémben,. a Szinvát Miskolcon, Hatvannál a Zagyvát, s átúsztak néhányszor Budapest csúcsforgalmát.
Aki még saját bőrén tapasztalta rakodás közben, 30 fokos melegben, hogy milyen az árpaszálka csípése, vagy állt egyetlen kapával irdatlan tengerisorok végén,
kubikolt, répát szedett tulajdon kezével — ha nem ütődött, tudja tisztelni a technikát. Az emberért való technikát. Amely tisztelni tudja az ember eredeti közegét: a
természetet. Mert az ember nem csak termelőerő, hanem a természetnek is fia, s
rá is van utalva, mint gyermek az anyjára. A technika révén föléje nőhet, „férfitársává", de önmaga létfeltételeit pusztítja el, ha ezzel visszaél.
A visszaélés zajlik. Hogy veszedelmes iramban és méretekben, ma már azok is
elismerik, akiknek egyébként minden aggodalom gyanús. Jócsik Lajos tavaly megjelent könyve, Az öngyilkos civilizáció, riasztó tényekre hívta fel a figyelmet.
A többi között arra, hogy a természet egészséges körforgásának legfontosabb láncszeme, az erdő, évszázadok óta pusztul. 1966—67-ben például 603 millió hektár
skalpoltatott le. Az erdőtől megfosztott t á j szabad prédája a szélnek, a hidegnek,
az aszálynak, mert nem óvja, nem szabályozza semmi a vizeket, s azok elhordják
a termőföldet. Sivatagodás, talajhalál! Képeket látunk ebben a könyvben, kietlen
holdbéli tájakat, melyeken hajdan cédruserdők virultak. Egy másik képen anya
75

sétáltatja a gyermekét New Yorkban, mindkettőjük oxigén álarcban. A világon
1967-ben 18 millió tonna szennyezőanyagot produkáltak a gépkocsik. Ebből egy
emberre néhol több esik, mint amennyi elviselhető. Az olajszennytől m a d a r a k és
halak tízezrei pusztulnak el. Ezek alkalmi katasztrófák, de a vegyipar és az élelmiszergyárak mérgező aktivitása folyamatos és óriási arányú. A fenol, a karbolsav és
más mérgek pusztítását már nem csak a folyók, de az ember vérképe is tükrözi.
Talán még a leggondtalanabb turistát is elfogná némi nyugtalanság, ha tudná, hogy
a Niagara ma már erősen szennyezett vízzel műveli a világcsodát, s hogy Európa
körül a tengerek nagyon sok helyen ártalmasak az egészségre. Cannes, Nizza, Monté
Carlo, Ostia, Nápoly, Velence, Trieszt például ilyen helyek. A Rajna szanatóriumból
pöcegödörré lett — panaszolják a német tudósok, s ez némi megszorítással sok
európai folyóról elmondható. A természetvédelem ugyan mindenütt előtérbe került,
de a gond ma is égető, s a kérdés így merül fel: megfulladunk-e 2000-re? Megfulladunk, megsüketülünk, idegileg megnyomorodunk-e a szennytől, a zajtól, az irgalmatlan iramtól?
A természet elszennyeződésének folyamatával — mint ismeretes — párhuzamosan halad az a folyamat, amelyet elidegenedés néven szokás emlegetni.
A költők mindkettőt régóta érzékelik. Más ember is, de a költő érzékenyebben.
Nem csak azért, mert eleve érzékenyebb, hanem mert kapcsolata a természettel
szorosabb, mint az emberé általában. S itt kell átlépnünk a másik tabun, azon a
szemléleten, mely ösztön és értelem viszonyában az előző szerepét nem veszi komolyan, s a költőt csupán érzelmekkel is megáldott okos embernek képzeli. S bár ez
nem a legrosszabb elképzelés, egy lényeges adottsággal nem számol, s ebből sok
zavar adódik. Nevezetesen azzal, hogy a költőben a nyers, zabolátlan, a gazdag természet is kivételes épséggel van jelen. „Elementáris", „orfeuszi" — szoktuk mondani — már akiről mondani lehet —, s nemcsak azért, hogy az indulatok erejére,
bőségére figyelmeztessünk, hanem az animális ösztönök épsége és ereje okán is.
Ama képességre is gondolunk, amely révén a társadalmi szerepben létező ember
kapcsolatait az elemekkel, a természettel s a nem létezésének olyan elemi feltételeivel, mint a szerelem, család, otthon, közösség, munka még nélkülözhetetlen szükségként éli át. Ez képesíti a költőt arra, hogy a veszteglést, az álaktivitást, a gépiességet, a beszűkülést, az atomizálódást s minden betegséget: a termő, teremtő élet
minden sérelmét és hiányát a mindenség felől érzékelje. A névtelen és homályos
természet cinkosaként — mint Kosztolányi mondta, s egyszersmind a szellem villámfényénél. Nem véletlen, hogy az írók és a költők annyira vonzódnak a gyermekhez, s az olyan „nyers" figurákhoz, akikben még az ember elemi érzékenysége nem
szikkadt ki, nem dresszirozódott. Jól verselő okos ember sok van, de költő, az előbb
előadottak értelmében való — jóval kevesebb.
Nagy László költészetében az a rendkívüli, hogy benne a természeti ember és a
szellem embere századunkban példátlan teljességgel tud egységet alkotni. Az édenből kiűzött ember talán utolsó nagy találkozója ez a költészet azzal az élő világgal,
mellyel a Noé bárkáján, vagy másutt testközelségben élt. Hogy a természettel még
szoros, termékeny viszonyban élő közösség fiaként érkezett az irodalomba, ennek
jelentősége költészete alakulásában épp olyan elhatározó, mint a szocializmus
emberérdekű ideológiája. A kettő egymást tápláló kölcsönössége képesíti őt arra,
hogy az eszmei és morális konfliktusokat korábban, most pedig a vitális-vegetatív
lét veszélyeit egyetlen nagy küzdelem fokozataiként élje át.
Szóban forgó poémája, az Ég és föld, azzal a veszedelemmel néz szembe, melyről e cikk elején beszéltünk. Azzal, hogy a technika és a tőle ittasult civilizátorok
megfertőzik az eget, a földet, szétrázzák az ember gyomrát, agyát. Lomtárba utalják
az érzéseket: szeretetre, kegyeletre, hűségre fütyülnek, önteltek, személytelenek, jellegtelenek, süketek a bensőséges emberi szóra. Egy steril, életellenes haladáseszmény
herélt legényei. Feldúlják az emlékeket, a temetőket, leköpik a tűzhelyeket, s az
értelmes szép beszédre már csak „visszamakognak". Elpusztítják az ember utolsó
reményét, a földet, s az áldozat vigasztalódhat pancsolt itallal, férges eledellel. Mert
„jó illat, jó íz nincs" már, „elrontottak mindent a földön".
76

Azt már ebből a szűkszavú ismertetésből is kivehette az olvasó, hogy e mű, bár
ugyanazzal a veszedelemmel mérkőzik, mint a tudomány, mondandója összetettebb:
a technika elvadulását az ember elszegényedésének tényeiben érzékeli: a jelleg, az
erkölcs veszteségeiben. Költői értékének ez persze, csak egyik összetevője.
A többi megközelítéséhez abból célszerű kiindulnunk, hogy egy magára maradt,
tönkretett öregember, az Atya szájából hangzanak el ezek a vádak. Fiai a gép
megszállottjai. Ö maga a költővel nem azonos, de közel áll hozzá. Bizonyára rokona
annak az embernek, akinek vetését a Gyöngyszoknyában
felidézett ítéletidő elverte.
Az a költemény így fejeződött be:
S mégis: amiket a szív s ész gyönyörűen
eregettek,
ábrándok, tervek sárba lesújtva nem lehetnek!
Ali az ember a tájban, vassá mered a lába,
fönséges fejét bánat, bitangság fölé vágja —
s látja: az újabb harcok zöld arénája
megnyílt,
mellébe levegőt vesz, tartja — egeket zendít.
Aztán — mint ismeretes — újabb bajok szakadtak a költőre, újabb kiábrándító
tanulságok rakódtak a reménynek erre a dacos önbizalmára, de a kétségbeesés sohasem torkollt kapitulációba. S azért nem, mert az eszmei-politikai források eldugulásakor, elapadásakor a puszta létezés: az életösztön, az anyagvilághoz fűződő szoros
kötés, a szerelem, a hűség, az otthonosság érzése a reményért vívott küzdelemben
költőnket mindig ellátta erővel, belső fedezettel.
S most e poéma öregembere úgy érzi, már nemcsak a Menyegzök. násznépe,
tehát nemcsak kóros erkölcsi, szellemi tendenciák emésztik az életet, hanem az élet
alapját, a földet is elrontották. S ezzel a remény elvét is gyökerében kezdte ki a
pusztulás. Komor, zord írás az Ég és föld. Nemcsak a technika esztelenségeit ostorozza, de kifejezi azt is, hogy a természeti kultúra emberének, értékeinek helye s a
hellenisztikus életeszmény folyamatossága a jelenben egyre kétségesebb. Talán legkeserűbb fordulata ez a mű annak a pernek, melynek a Gyöngyszoknya, a
Rege...,
a Búcsúzik a lovacska s a Zöld Angyal a legismertebb állomásai. Az öregember,
akinek sorsa itt betelik, a Regé .. .-ben még a munka, a játék, a találékonyság, a
férfiasság, a hűség legendás példája volt. Töpörödötten is sugárzó, pusztulásában is
csoda. A Zöld Angyal aztán feladta ezt a védhetetlen eszményt, pontosabban szólva:
a paraszti életforma minden szép rekvizitumát s a jegyében fogamzott „megváltós"
idők emlékeit is, hogy emberi lényegét a lírai hős védhetőbb alakban, önmagába
mentve tovább vihesse.
Közben derült ki, hogy nem csak az életforma, de maga az élet, az élet alapja,
a természet is bajba került. Először — ebben is, akár a „tiszta szigorúság" ügyében
messze megelőzve a publicisztikát — a Búcsúzik a lovacskában öltött formát a mindenséget lényében, idegeiben hordozó életmodell ellehetetlenülésének iszonyata: az
ember helyére törő gép, amely „kioltja a virágzó cseresznyefát", „összekavar telet és
nyarat, a fejetekben hasznosat és haszontalant". Ám a lovacska megrendült monológjában hozzánk beszélő költő az utolsó futás gyönyörű képsorában még a mindenség választott fiaként hirdeti kötése szédítő mélységét, búcsúja magasrendű értelmét:
befutom a zöld mezőket, margaréták verjetek
szíven
jó ez nekem, nyárfák virág-cicái hátamon,
sörényemen
édes kis karmaitokkal kapaszkodjatok jól, mert futunk
szememnél nem a bárdok suhognak: óriás lepkék, lángpirosak
sárgák, lilák, ereim országát üdvözli minden levél
nedv-özön a vérem örömét, a tücskök gyémánt zenéje tüzem
s zenévé töreti magát a sugár meg a szél a térdeimen
kiterülve a víz dörejére szárnyam és hajam is pihenni tud
s míg ballagva szelíden járok, a két hegy közt kifeszült sas
77

becsukja szárnyait s lehajtott fejemet követi gyalog
pillantásomtól a gyilkos beléndek megretten, méreg helyett
szívesen termelne cukrot, meglep az éjszaka, opált ködöl
álmodni, hallgatni belépek a virágzó jázmin közé
virágpor, fessed aranycsizmává e boldog fejet
jaj, a hó, feketedve kavarog a hó
•még a fogaimat is megőrlitek!
Az Ég és föld tragikuma azért szikárabb, mert az ember, aki itt kerék alá kerül,
már amúgy is a végsőkön van: megkeseredett, szánalmas, dohogva átkozódó öreg,
aki nem képviselheti mindazt az értéket, szépséget, aminek vesztét a többi hosszú
ének példátlan bőséggel tudja kifejezni. Igaza is csak részleges, hiszen csak a rosszat
látja abban, ami új. A költő személyiségének érdekei és jellegzetességei tehát csak
töredékesen ölthetnek formát szövegében, s nem az azonosulás, csak a rokonszenv és
a kegyelet ihleteiből él. Ezért elvontabb is, .mint a Csontváry-, a Bartók-vers hősei,
vagy az említett hosszú énekekben formát öltő ön tanúsítás. A fiúk pedig, bár helylyel-közzel igazuk van, emberségük nem olyan súlyos, érveik szimplábbak, hogysem
maga a vita válhatna egy belső küzdelem tükrévé. A személyes jelenlét részlegessége és a szikárság tehát összefüggenek, s ez egyszersmind ígéret is: ez a keserű
beszéd nem az utolsó szó, nem a világról való teljes tudás foglalata.
Erre vall a közlésforma is. A korábbi hosszú énekekben a látvány, a látomás, a
vallomás, az átok sodró áramába oltva lüktetett a drámaiság. Itt szerepekre osztva
dramatizálódik a mondandó. Bizonyára nem függetlenül az irodalmi színpadokon
látott Rege...
és Menyegző :— interpretálások hatásától — ez a mű eleve oratóriumnak készült. S ebben a mivoltában bizonyos távolság is kifejeződik. A szenvedély izzása mérsékeltebb, kereteit a szerep logikája szabja, a személyes jegyek átszűrtebbek, de értük azzal kárpótol, hogy tagoltabb, játékszerűbb. Elvontságának
biblikus jelentőség ad erőt, kozmikussága, időtlensége hangsúlyozottabb. S azzal,
hogy a konfliktus apa és fiai között zajlik, a harag és a családiasság zord és meghitt színei tehetik árnyalatossá az összhatást.
Igazi szépsége mégis a részleteiben rejlik. A képeiben. Ahogy a fiúk apjukkal
szemben saját eszményüket védik, magyarázzák, s az apa replikájában sorsok és
történelmek egymásból való kiszakadása és össze nem békíthető külön törvényei a
végső tökély szigorával és szépségével fejeződnek ki. S azokban a részletekben,
ahol az otthonhoz s a reményhez való hűség, az áldozat s a remény elpusztulásának
strófái jönnek, még áthatóbb a költői erő. S bizonyos, hogy egy alkotó színpadi
interpretálás még több szépséget tenne nyilvánvalóvá. Hiszen így voltunk a korábbi
Nagy László-művekkel is. Még akik mindig tudtuk, hogy amit művel, titáni, még
mi is folyton arra eszmélünk, hogy mennyi mindent nem ismertünk fel az első
olvasások idején.
Mindazonáltal az Ég és föld talán mégis mintha ú j fejlemények kezdetét jelentené. A szenvedélyek s a képek nábobi áramlása után egy szikárabb, zártabb, higgadtabb verselés idejét. Az életet a maga tárgyi teljességében felzaklató hosszú
énekek után olyan szakasz kezdetét, ahol egy-egy emlék vagy esemény kinagyításával képződik a vers, mint a közben megjelent Gyümölcsoltó, Az arabs kanca...
és
más remekművei. Lehet — de más példák a tömörítés más lehetőségeit ígérik, meg
aztán akit olyan erős köldökzsinór köt a természethez, mint Nagy Lászlót, attól
mindig kitelhet olyan meglepetés, amit a kritika okossága nemhogy megjósolni, jó,
ha követni tud. (Szépirodalmi, 1972.)
KISS FERENC

78

Kőszegi Ábel: Töredék
A „Mikrokozmosz füzetek" eddig megjelent kötetei jó értelemben vett „érdekességükkel" mindig kiváltottak valamiféle szellemi izgalmat a modern líra kedvelőinek,
körében. E mostani kötetecske szintén kuriózum a maga nemében.
Kőszegi Ábel Radnóti Miklós életének utolsó hónapjait rajzolja meg krónikás,
hűséggel, a végzetes behívó kézbesítésétől haláláig, s az abdai tömegsír feltárása,
a pusztulásból, a fasizmus mocskából újjáéledő ország kegyeletes, méltó végtisztességadása zárja le a művet.
Rendkívül érdekes a könyvecske műfaji tekintetben. Az eddigi ismertetések
dokumentumtanulmánynak minősítik, ami látszatra elfogadható, hiszen Kőszegi dokumentumokat is felhasznál könyvében (leveleket, hivatalos okmányokat, újságcikkeket), de az összesen közölt nyolc dokumentum nem hiszem, hogy meghatározó,
lenne. Ugyancsak megkérdőjelezhető a tanulmányjelleg is, hiszen a mű nem mutatjaa tanulmány kritériumait sem (tények csoportosítása, általánosítása, összefüggések
feltárása).
Az író .magát szerényen „krónikásnak" nevezi, s művében kizárólag csupasz,
tényeket közöl: közismert, kevésbé ismert, esetenként újonnan feltárt tényeket, amelyek időrendbe állított sora az egykori valóságot rekonstruálja. Szigorú fegyelemmel,
szinte élvezettel hagyja kihasználatlanul a tényanyag emocionális kihasználásának
csábítóan felkínálkozó lehetőségeit. Az írói személyiség végig — az utószóig — aművön kívül marad, még jelzésekben sem, még a stílusban sem jelentkezik.
S a mű legfőbb erénye éppen éz a puritánság. A visszaemlékezések, vallomások,
dokumentumok apró valóságdarabkáiból így teremtődik újjá maga az egykori valóság — hézagosan, töredékesen ugyan, de egyúttal élményszerű valódiságában.
Ez az alkotómódszer lényegében azonos a művészi alkotómódszerrel, hiszen az
író, a költő is a valóság elemeit szerkeszti ú j valósággá, műalkotássá. A lényeges
különbség az, hogy az író sohasem a konkrét valóságot akarja reprodukálni, a műalkotás valósága, mikrokozmosza az alkotói szándék, az írói mondanivaló rendező
elvei szerint formálódik. Kőszegi Ábel viszont éppen a konkrét valóságot teremti
újjá elemeiből, ahogy a természetbúvár egy halom csonttöredékből rekonstruálja az
évmilliók óta kipusztult ősállatot.
Vannak napok, hetek, amelyekről semmit nem tudunk meg; Radnótira a műben mindössze huszonegy tény, adat vonatkozik, azaz átlag nyolcnaponként ismerünk csak életéből egy-egy mozzanatot. Ha mégis azt érezzük, hogy teljes a kép,,
annak az a magyarázata, hogy e krónika célja nem merül ki a valóságdarab rekonstruálásában, ezen keresztül sokkal lényegesebbet, fontosabbat közvetít: a KORT.
Többek között ezért sem lehetett a mű tanulmány, hiszen ahogy a szerző maga
írja: „filológiai módszerrel nem lett volna érzékelhető a légkör, amelyet a hétköznapok magyar fasizmusa teremtett, amelyben az utolsó Radnóti-versek születtek".
A „Töredék" valójában nem Radnóti sorsáról szól, hiszen e tágabb összefüggésben ez mellékes, de nem is a bori munkaszolgálatos-különítményről, mert ez sem
lényeges. A „Töredék" mondanivalója maga a KOR, a fasizmus; a bori különítmény,
ezen belül Radnóti Miklós valóságos sorsa, csak a forma. Radnóti egyéni sorsa a bori
különítmény sorsához képest a különös és az általános viszonyát testesíti meg.
A bori .munkaszolgálatosok kálváriája (beleértve Radnótit, a tiszteket, keretlegényeket is) pedig a korhoz képest ugyancsak a különös és az általános viszonyát reprezentálja:. A könyv éppen azt tudja megmutatni, hogy az egyéni, vagy akár tömegsorsok bármilyen módon alakulnak is, alá vannak vetve a kor teremtette általános
feltételeknek. (Radnóti is életben maradhatott volna, ha a második lépcsőbe osztják,
be, ha nem betegszik le, ha a kórházak valamelyike felveszi... S ha Radnóti életben marad, változtat-e ez azon, hogy a kor általános törvénye az volt, hogy mindenkinek el kellett pusztulnia? Nem kellett feltétlenül különleges gonoszság ehhez,
79-

.„mert leegyszerűsítené a kérdést az, aki csak Szálasival vagy a Marányi-féle gazemberekkel kísérelné megmagyarázni az eseményeket. Meg tudta volna-e Radnóti
egyetlen személyben jelölni azt a gazembert, akinek sorsát köszönheti?"
Kőszegi Ábel könyve már azzal is sokat tesz, hogy végre egy összefüggő, a
lehetőségig teljes kronológiát ad Radnóti utolsó hónapjairól, szinte minden informá-ciót kritikailag-filológiailag megszűrve, összegyűjtve. Nagyobb érdeme azonban könyvének, hogy a Radnóti-költészetet ihlető kort t u d j a félelmetes erővel megidézni.
Kőszegi Ábel nem úgy akar az utolsó Radnóti-versekhez közelíteni, hogy e versek képi- és motívumvilágának és a tényleges valóságnak a megfeleléseit nyomozza,
"hiszen „a tárgyi valóság nem tartalma az utolsó verseknek, csupán eszköze", hanem úgy, hogy a valóságelemekből rekonstruálja az egykori valóság egy szeletét,
amelyen keresztül felvillan előttünk az a kor, amely a versekben oly sokrétűen,
legmélyebb összefüggéseiben tárul fel. Ezzel az alkotómódszerrel a szerző olyan művet teremtett, mely a művészet és a nem művészet határvonalán helyezhető eL
A magyar irodalom múltjában vannak erre példák: a krónikás énekek. A hajszál,
•ami elválasztja ezeket a műveket a műalkotásoktól, a — jobb szó híján — tudományos igény, az „úgy írhassak, mint volt" becsülendő valóságtisztelete. (Szépiro•dalmi, 1972.)
PETE GYÖRGY

Lukács György: Történelem és osztálytudat
Lukács György Geschichte und Klassenbewusstsein
című kötete csaknem egy
fél évszázaddal ezelőtt, 1923-ban jelent meg először, a benne összegyűjtött tanulmányok 1918 és 1922 között keletkeztek, a könyv ennek ellenére nemcsak a húszas
•években volt népszerű és nagy hatású, hanem jelenleg is Lukács legismertebb és
legolvasottabb művei közé tartozik, amit egyrészt az mutat, hogy mind németül,
mind különböző nyelvű fordításokban — köztük végre magyarul is — többféle
^kiadásban ú j r a napvilágot látott a közelmúltban, másrészt elevenen ható voltáról
tanúskodik az is, hogy sok jobbra tolódott marxista, illetve balra tolódott polgári
•gondolkodó támaszkodik napjainkban is több fontos megállapítására. A polgári teoretikusok számára pedig csaknem mindig ez az egyetlen könyv jelentette a m a r xista Lukácsot. Joggal merül fel tehát egy egész sereg kérdés: Mi volt a mű népszerűségének oka régen, és mi teszi azzá ma? Mi képezi tényleges és mi sugallja
vélt értékeit? Milyen hely illeti meg ezt a munkát szerzője életművében, illetve
századunk marxizmusának történetében?
Az e kérdésekre adandó válaszok kialakítását, sőt az egész Történelem és osztálytudat értékelését nagymértékben megkönnyíti Lukácsnak a németül kiadásra
"kerülő összegyűjtött művek megfelelő kötetéhez írt előszavának néhány mondata:
„Az e kötetben foglalt írások a marxizmus elsajátításának tulajdonképpeni tanulóéveit jelzik fejlődésemben. Amikor most e kötetben összegyűjtve kiadom e korszak
(1918—1930) legfontosabb dokumentumait, mindenekelőtt ezt a kísérlet jellegüket
•akarom hangsúlyozni, és semmiképpen sem kívánok nekik időszerűséget tulajdonítani az igazi marxizmusért folyó mai küzdelemben. Manapság ugyanis, amikor roppant bizonytalanság uralkodik abban a kérdésben, hogy mit kell a marxizmus lényegi, maradandó tartalmának, megmaradó módszerének tekinteni, az intellektuális
tisztesség megköveteli ezt a világos különbségtételt. Másfelől viszont a marxizmus
helyes megragadására tett kísérleteknek, ha kellően kritikai viszonyt alakítunk ki
"hozzájuk, ma is lehet bizonyos dokumentáris jelentőségük. Az itt összegyűjtött írá:80

sok ilyenképpen nemcsak az én személyes fejlődésem szellemi lépcsőfokait világítják
meg, hanem egyben felmutatják az általános útnak olyan állomásait, amelyeknek,
kellő kritikai távlatból tekintve, alkalmasint némi jelentőséget lehet tulajdonítani a
mai helyzet megértésére és az abból való továbbhaladás szempontjából is." Mivel a
Történelem, és osztálytudat körülbelül olyan helyet foglal el Lukács életművében,
mint Marxéban a Gazdasági-filozófiai
kéziratok, ezért értékelésénél egyaránt figyelembe kell venni az életművön belüli átmeneti voltát, illetve önmagában nézve és
keletkezési korszakába helyezve kétarcú jellegét.
A Történelem és osztálytudat a polgári gondolkodóból marxista gondolkodóvá
váló Lukács Janus-arcú alkotása, amelyben a még le nem küzdött
hegelianizmus
éppúgy jelen van, mint a csak részben elsajátított, a leninizmus gyakorlatiságának
és konkrétságának fokán ekkor még nem ismert marxizmus. A polgári társadalom
„kiteljesedett bűnösség"-ét az első világháború során a maga mélységéig felismerő
és a megoldást a kommunista mozgalomban, majd a proletárforradalomban kereső
Lukács, noha szakított már a társadalom kultúrfilozófiai jellegű tipikusan polgári
megközelítésével, elméletileg — kissé elmaradva gyakorlati magatartásától — még
inkább csak „marxizáló" álláspontot foglalt el, távolról sem volt érett marxista.
A könyvében felvetett minden lényeges probléma elemzésénél megmutatkozik ennek
a még ki nem forrott marxizmusnak mind a maga zavaró polgári árnyéka, mind
pedig a gyakorlat bonyolultságához viszonyítottan leegyszerűsítő témamegközelítése.
A kötetben közreadott tanulmányokat az a nagyon is téves és a marxizmustól
távol álló koncepcionális felfogás fogja — terjedelmüktől és kidolgozottságuk mértékétől eléggé függetlenül — viszonylag szoros egységbe, amely szerint „a természet
társadalmi kategória", nincsenek univerzális léttörvények, ezért „csakis a társadalomnak és a benne élő embereknek a megismerése releváns filozófiailag". Ezen az
alapon a dialektikát, amelynek analízisét a könyv alcíme ígéri („Tanulmányok a
marxista dialektikáról"), következetesen gondolkodva csakis társadalmi megnyilvánulásnak lehet tekinteni. Teljesen kívül marad így a vizsgálatok körén a „természet
dialektikája", sőt maga a társadalom, dialektikája is leszűkül a „tőle dialektikájá"-vá.
Ezekből következően szenved torzulást a marxizmus nagyon lényeges kategóriája, a
gyakorlat, ezen belül az objektum-szubjektum viszony értelmezése, a jelenkori történelem szubjektumának értékelése és a proletariátus osztálytudata eredetének megítélése. Ilyenformán az a gondolat uralhatja így vagy úgy a tanulmányok mindegyikét, ami az egész hegeli filozófia központi gondolata: az objektum és a szubjektum lényegi azonossága. Ami azonban az idealista hegeli filozófia kereteit nem
feszíti szét (de annál inkább kérdésessé teszi az egész koncepciót), az szembetűnő
ellentmondások egész sorához vezet a marxista igényű Lukácsnál akkor, amikor a
munkásosztályt teszi meg egy történelmi korszak objektumának és szubjektumának
is. Mert ha „a forradalom (és ezzel együtt az egész emberiség) sorsa a proletariátus
ideológiai érettségétől, osztálytudatától függ", azonban ez az osztály „a társadalmi
történés tiszta, merő objektumaként jelenik meg", akkor a tőkés társadalom megismerésének, illetve a proletariátus önismeretének azonosnak kell lennie, márpedig
így csak két összefüggő elméleti folyamat szubjektuma azonos lényegileg, nem pedig
egy gyakorlati folyamat objektuma és szubjektuma. A válságot forradalmi módon
megoldó átalakulás szubjektuma — ezt Lukács is látja — a proletariátus, de ez a
szervezett osztály — s ezt ugyancsak kimondja Lukács — „csak annyiban valósítja
meg magát, amennyiben önmagát megszünteti, amennyiben osztályharca végigharcolása útján létrehozza az osztály nélküli társadalmat". — A szubjektum (a proletariátus) és az objektum (a társadalmi struktúra) kezdetben deklarált azonossága
azonnal eltűnik, mihelyt a gyakorlatot konkrétabban tükröző tárgyalásmódra kerül
sor; ilyenkor Lukács közelebb áll az érett Leninhez, mint — gondolkodásbeli és
terminológiai hasonlóságok ellenére — a még hegeliánus fiatal Marxhoz.
Az objektum-szubjektum viszony két eleme egyikének, az objektumnak nem
kis mértékben helytelen felfogása szinte kikerülhetetlenül a másik elem, a szubjektum túlbecsüléséhez
vezetett. A szubjektum túlértékelése aktivitásának fokozott
6 Tiszatáj

81

hangsúlyozásában fejeződik ki. Az ilyenformán kialakított szubjektum fogalom alapján minden társadalmilag jelentős tettnek nagyon energikusnak kell lennie, így
fogalmazódik meg részben követelményként, részben illúzióként a munkásmozgalomnak a korabeli válságból egy közeli világforradalomba torkolló fellendülésének gondolata. De a gyakorlat egyéb formáinak megítélésénél is kísért ez az aktivista jellegű türelmetlenség, hiszen ennek következtében minősül a tudományos kísérlet a
termeléssel szemben kontemplációnak, és ennek megfelelően kap kritikát Engels,
aki a kísérlet végzését is gyakorlati tevékenységnek tekintette.
A túlzottan szűkre szabott gyakorlat fogalom — a z ontológiai problémák a r á nyainak eltorzításával összefüggésben — deformáló módon hat a módszer értelmezésére is. Az e tekintetben előtérben álló igen pozitív törekvés, vagyis harc a tudományos szinten pozitivista-szcientista, politikai szinten szociáldemokrata-opportunista
empirizmus és evolucionista hisztoricizmus ellen, nyilván valamilyen anti-empirista
módszerben kereshette támaszát, ez a fakticitáson túllendíteni hivatott módszer
azonban nem egészen a marxizmus dialektikája, hanem annak a klasszikus német
filozófia racionalizmusával átitatott változata. Ez a módszer — az elméleti tisztázatlanságok következtében — eléggé dialektikus, de nem eléggé materialista. Jól m u t a t j a ezt az az expozíció, amelyben a módszer lényegét nagyon félreérthetetlenül
így fogalmazza meg Lukács: „Nem az ökonómiai motívum elsődlegessége a történelemmagyarázatban, hanem a totalitás nézőpontja különbözteti meg döntően a m a r xizmust a polgári tudománytól... A tudományban a totalitás kategóriájának uralkodó jellege a forradalmi elv hordozója." Az ilyen típusú megállapításokból épp
azzal marad ki a materializmus, hogy nem kap hangsúlyt a gazdaságnak az az
elsődlegessége, amelynek révén a társadalmi egészt átfogja, homályban marad az,
hogy a gazdaság elsődlegessége ebben az átfogó, szintetizáló hatásban van. Ebben
az értelmezésben a dialektika ontológiailag ugyan több, mint tények összessége, de
módszertani szempontból nem több, mint tények rendszerének feltárása, 'mert nem
a tényrendszerek gyökerének, együvé tartozásuk alapjának megmutatása. A totalitás
elve így nem válik a materialista monizmus elvévé. A totalitás nézőpontját minden
további megszorítás nélkül alkalmazó módszer jelentős eredmények eléréséhez segíthet a polgári szociológia és történetfilozófia kritikája terén, de lényeges társadalmi
problémák marxista megoldásához nem feltétlenül elegendő.
A módszer gyengeségei miatt lehet csak félig megoldott a- kötet egyik központinak számító — és még ma is igen aktuális — problémája: a kapitalizmusban végbemenő eldologiasodás mibenlétének elemzése. Az a fogalmi-terminológiai egyoldalúság, hogy az elidegenedés mellett csak az eldologiasodást különbözteti meg, de nem
lát határozott különbséget az eldologiasodás és az eltárgyiasulás (objektiválódás)
között, azt a mélyebb problémát rejti, hogy a gazdaság behatóbb elemzése híján
nem tartja fontosnak megkülönböztetni a termelés általános sajátosságát a n n a k kapitalizmusbeli különös vonásától, vagyis nem emeli ki, hogy az eltárgyiasulás szükségszerű mozzanata minden termelésnek mint használati érték létrehozásának, ez
azonban a cserére termelő kapitalizmusban úgy módosul, hogy az eltárgyiasuló áru
egyben dologgá is válik, mert létrehozója számára nem használati érték, hanem
elsősorban olyan dolog, amely mint csereérték lényeges. Hegelhez képest természetesen előrelép Lukács, aki az eldologiasodás és elidegenedés szintjei szerint differenciál, mert Hegel csupán az elidegenedést t a r t j a a lényeges, ellentétesbe átcsapó
minőségi átalakulás egyedüli formájának. Ahol a hegeli álláspontnak minimális túlhaladása is elegendő, vagyis ahol az eltárgyiasulás és eldologiasodás megkülönböztetésének nincs döntő szerepe, ott igen lényeges tételek hangsúlyozására vállalkozik
Lukács. Ilyen például az a gondolat, hogy a történelmi materializmusnak a kapitalizmusban, annak struktúrájából következően kellett szükségszerűen kialakulnia:
„Gyakran — és bizonyos joggal — hangsúlyozták már, hogy a hegeli Logika híres
fejezete, mely a létet, a nemlétet és az átalakulást tárgyalja, magában foglalja a
hegeli filozófia .egészét. Talán ugyanilyen joggal el lehetne mondani azt is, hogy az
áru fétisjellegéről szóló fejezet az egész történelmi materializmust, a proletariátus
82

egész önismeretét, mint a tőkés társadalom megismerését (és a korábbi társadalmakét, mint a kapitalizmushoz vezető útét) magában rejti." És ezzel összefüggésben
nagyon fontos az a megállapítás is, amely a történelmi materializmus materialista
történetfelfogására vonatkozik: „És a történelem éppen abban áll, hogy minden
fixálás látszattá süllyed; a történelem éppen azon tárgyiságformák szüntelen átalakulásának története, amelyek az ember létezését alkotják." Amennyiben ezek a
mindig továbbfejlesztett tárgyiságformák objektiválódott emberi tevékenységek, és
hozzájuk számítjuk az aktivitása alapján rnár hangsúlyozottan kiemelt embert, a k kor a fenti megállapítás a társadalom történetiségének nagyon frappáns kifejezése.
A Történelem és osztálytudat értékéről csak akkor alkothatunk reális képet,
ha — itt csak nagyon vázlatosan ismertetett — kétarcúsága mellett ezzel szorosan
összefüggő másik jellegzetességét, szerzője eszmei fejlődésében elfoglalt átmeneti
helyét is figyelembe vesszük. Ezt illetően is nagyon megszívlelendő az öregkori önértékelés néhány mondata: „A zavarosság azonban nem mindig káosz. Vannak tendenciái, melyek a belső ellentmondásokat olykor időlegesen erősíthetik ugyan, de
végső fokon mégis az ellentmondások kiérlelő tisztázása irányában hatnak. így az
etika a gyakorlat, a tett és ezzel a politika felé hajtott. A politika pedig a gazdaságtan felé, ami elméleti elmélyüléshez, tehát végső fokon a marxizmus filozófiájához
vezetett. Természetesen tendenciákról van szó, amelyek csak lassan és egyenlőtlenül
szoktak kibontakozni."
Ebben a munkájában a már marxista igényű társadalomfilozófusként fellépő
Lukács elsősorban nem az idealizmus jegyében megtett útjának fontosabb eredményeit összegezte (ilyen funkciója inkább a kétszer is kiadott A regény
elméletének
van), hanem korábbi nézeteinek túlhaladását kísérelte meg a marxizmus gyökeresen
más elméleti alapján (mint előjátékként a Taktika és etikában), ez a vállalkozása
azonban a kérdésfelvetésekben
hozott igazán figyelemre méltó eredményeket, sokkal
kevésbé a megoldások terén. A tanulmánykötet tehát elsősorban előkészít, nem pedig
lezár; és főként azokat a nagy problémákat exponálja, amelyek sokoldalú kidolgozására csak hosszú — objektív és szubjektív indítékú — kitérő után kerülhetett sor
az öregkori szintézisekben. A személyi kultusz okozta torzulásokból, illetve a közben
végzett sokirányú filozófiatörténeti tanulmányokból olyan tanulságokat vont le Lukács, amelyek hatására magukat a kérdésfelvetéseket is átformálta, azért tudott a
megoldásokban is alapvetően mást adni. A legtöbb általános filozófiai problémának
hosszú időn át csak esztétikai (esetleg csak esztétikatörténeti) változatához szólt
hozzá, ami gyakorlati irodalomkritikusi tevékenységével eléggé szoros összhangban
állt; általános társadalomfilozófusként fellépni egyébként is lehetetlen lett volna az
e téren abszolút tekintélyként uralkodó Sztálin és Zsdánov mellett a Lenin által is
kritizált és a „Blum tézisek" megírásában közismerten vétkes Lukácsnak. Direkt
módon és szintetizáló igénnyel csak néhány évvel halála előtt nyúlt ismét a Történelem és osztálytudatban
tárgyalt problémákhoz A társadalmi lét
ontológiájához
című munkájában, sőt ebben nem csak azt dolgozta fel tökéletesebben, ami ott félig
megoldott, hanem megírta azt is, ami onnan a még le nem tisztult marxista szemlélet következtében kimaradt. A legalapvetőbb kategóriák egy részének — mint az
objektum-szubjektum viszony, a totalitás, az ember integritása stb. — tárgyalására
már valamivel előbb is sor került Lukács „Tőké"-jének, a három részre tervezett,
de csak az első kötettel bezárólag elkészült Az esztétikum sajátosságában. (Félbemaradt esztétikai szintézisét és a teljes egészében még nem publikált ontológiát,
valamint a többi írásában szétszórtan található társadalomfilozófiai megállapításait
még elég sokan nem akceptálták, nem kis mértékben ez idézi azt a látszatot, amely
szerint a nem kifejezetten irodalomtörténész és esztéta, hanem a szó szoros értelmében filozófus, mégpedig marxista filozófus Lukács egyedül a Történelem és osztálytudatban hallatta hangját.) •
Aki a tanulmánykötet hibáiból levonható tanulságokat mindenkinél jobban leszűrte, az maga a szerző volt. Munkájának kétértelműségeit egyáltalán nem ő tartotta életben évtizedeken át, hanem néhány, a marxizmus dogmatizmusától ily mó6*

.83

don elszigetelődni akaró gondolkodó. A mű nagyon különböző értékű hatásai elevenen élnek még ma is. Például az a határozottság, amellyel Della Volpe (A történelmi dialektika kulcsa) vagy Sartre (A dialektikus ész kritikája) historizálni igyekszik a dialektikát, illetve Kosik (A konkrét dialektikája)
mindenek fölé emeli a
társadalomfilozófiában a totalitás elvét, Lukácsnak ebből, a munkájából is táplálkozik. Az elidegenedésről szóló fejtegetéseinek nagyrészt a neofreudizmus hatása
•alatt álló pszichológusok és szociológusok (E. Fromm, H. Marcuse) írásai adtak némi
aktualitást, mielőtt a marxizmus újra napirendre tűzte e fontos kategória vizsgálatát. A mű néhány pozitív gondolatát azonban senki sem tartotta fenn a marxizmus
társadalomelméletében (például azt a fiatal Marxnál is megtalálható hegeli eredetű
gondolatot, hogy az ember a történelemben állandóan újra-objektiválja önmagát),
ezeknek most kell megadni a fontosságuknak megfelelő hangsúlyt.
A Történelem és osztálytudat ma már elsősorban dokumentum — különösen a
vele többé-kevésbé egyidőben írt tanulmányok kíséretében publikálva —, de tanulni
mégsem csak tévedéseiből, illetve a vitatható megállapításaira épülő problematikus
interpretációkból lehet, hanem azokból a jól kimondott részigazságokból is, amelyek
Marx elméletének szuggesztív hatására fogalmazódtak meg évtizedekkel ezelőtt egy
pályája ú j szakaszán éppen akkor induló és csak később biztos ítéletű marxista
filozófus eszmevilágában.
KAPOSI MÁRTON

Rákos Péter: Tén/ek és kérdőjelek
A pozsonyi Madách Kiadó könyvei néhány év óta ott sorakoznak könyvesboltjaink polcain, sőt többé-kevésbé rendszeresen tájékoztatást is kapunk róluk a magyarországi napi és irodalmi sajtóban. Ez azonban nem jelenti azt, hogy a szlovákiai
magyar kiadványok megtalálják a magyarországi olvasóhoz vezető utat. Az ottani
viszonyokat nem ismerő, de tájékozódni kívánó érdeklődő értesül ugyan arról, hogy
milyen ú j regények, versek vagy elbeszélések jelentek meg, a recenzensek, kritikusok
azonban a legtöbbször adósak maradnak az érdemi bírálattal, nem „mérik hozzá"
ezeket az alkotásokat az egyetemes magyar irodalom szintjéhez. A protokollismer tetések nem differenciálnak értékek, a gondolatok vagy az esztétikum minősége
szerint, így előfordul, hogy kevésbé súlyos művek ujjongást váltanak ki, figyelemre
érdemes alkotások pedig méltatás nélkül maradnak.
A Madách Kiadó múlt évi terméséből nézetünk szerint két mű — egyik sem
szépirodalmi jellegű — érdemel fokozott figyelmet, ébreszthet termékeny gondolatokat a magyarországi olvasóban. Az egyik Tőzsér Árpád kötete: Az irodalom valósága, melyben összegyűjtött esszéit, kritikáit és cikkeit adta közre. Könyvének legfontosabb, nálunk is rendkívül időszerű tanulsága a kelet-európai irodalmak közös
vonásainak hangsúlyozása. A másik könyv, amelyről most szeretnénk részletesebben
szólni, Rákos Péternek a tollából született. Rákos Péter, a prágai egyetem Magyar
Tanszékének docense, irodaimi tanulmányait jelentette meg. Más kérdésekkel foglalkozik a két szerző, más módon is közelítik meg tárgyukat — lévén Tőzsér elsősorban költő, Rákos pedig az irodalomelmélet kutatója —, mégis összekapcsolja
őket a látókör tágassága, az .európáiság—magyarság—szlovákiaiság egybetartozásának
tudása, amit nemcsak frázisokban hirdetnek, hanem gondolkodásuk alaptételévé
tettek.
Tűnődés az irodalmon — ezt írta Rákos Péter alcímként tanulmányai elé. Miután behajtottuk könyvének fedelét, úgy éreztük: jobban találna a Problémák von84

„

zásában alcím. Hiszen — úgy tetszik — ezt sugallja a szerző maga is: „Többnyire a
problémák vonzottak, közülük is főképpen azok, melyek tisztázása — vagy legalább
tisztázásuk kísérlete — megkönnyíti a dolgát mindazoknak, akik az irodalom, meg-:
értetése, terjesztése vagy átplántálása körül teljesítenek szolgálatot" (Előszó). Mégis
úgy hisszük, hogy az alcím effajta átírása ellenkezne szerzőnk szándékával, írásai
szellemével és célkitűzésével. A tűnődés ugyanis nem azt jelenti nála, hogy az irodalmi jelenségeket intuitív alapon próbálja megérteni, hogy ítéletalkotásaiban impresszióinak enged. A tűnődés Rákos Péternél a kizárólagosságra törő véleményalkotással ellentétes gondolkodási forma. Minden vaskalaposságot tagadó, merész föltételezésekkel operáló, de a tényeket mindig tiszteletben tartó elmélkedés. Szerzőnk
nem kíván kánonná merevíthető dolgokat mondani az irodalomról. Bármilyen imponáló fölkészültséggel szól hozzá kérdésekhez, nézeteit nem tartja egyedül üdvözítőnek. Együttgondolkodásra hívja az olvasót. Partnerszerepet kínál neki. És nemcsak
iazoknak, akik hivatásszerűen foglalkoznak az irodalommal, hanem mindenkinek,
mert: „Tűnődni az irodalmon nemcsak szakemberek d o l g a . . . "
Rákos Péter szűkebb szakterülete az irodalomelmélet, tanulmányait egyaránt
ismerik az irodalomtudomány művelői Prágában és Budapesten. Mégis meglepetésszámba megy a többfelé megjelent írásokból összeálló könyv, mivel „a kötetbe felvett tanulmányok legnagyobb része ez alkalommal jelenik meg először magyarul".
Céljuk és rendeltetésük szerint eredetileg nem a magyar olvasóközönség számára
íródták, azonban érdekes ú j szempontokat, megközelítési lehetőségeket kínálnak a
magyar érdeklődőnek. Rákos Péternek bele kellett magát képzelnie a cseh olvasó
helyébe, tehát kívülről kellett szemlélnie, amit egyébként belülről ismer. Ez a szokatlan látószög sok újszerű megfigyelésre adott alkalmat. Klasszikusaink (Jókai,
Madách, Ady) bemutatása eltér a szokványostól, a másfajta megvilágítás nem egy,
addig kevéssé észlelt vonásukat teszi érzékelhetővé.
Prága nemcsak azt jelenti Rákos Péter számára, hogy közreműködjék a cseh—
magyar kultúrcserében, hanem alapos tájékozódást is a 20. századi modern irodalomtudományban. A cseh fővárosban az irodalomelmélet korszerű áramlatai egyenletesebben és nagyobb erővel hatották át az irodalmi élet levegőjét, mint nálunk.
Ez a gyökeresebb és az irodalmi köztudatba szervesebben beépült hagyomány látszik Rákos fölkészültségén is.
Elméleti vizsgálódásaiban mindig a problémák „sűrűjét" keresi, azokat a kérdéseket próbálja meg végiggondolni (irodalmi értékelés, valóságábrázolás — realizmus), amelyek egyértelmű megoldásával adós az irodalomtudomány. Szerzőnk következetes logikával viszi végig gondolatait, fejtegetései sohasem válnak üres, tartalommal megtölthetetlen konstrukciókká, az összefüggéseket gyakran világítja meg
szellemes példákkal Az irodalmi értékelésről írott hosszabb tanulmányának egyik
legfontosabb következtetése, hogy az értékelés problémaköre szélesebb, mint maga a
mű, hogy „sajátos irodalmi minőség létezik, sajátos irodalmi érték azonban nincsen". Hiszen mű és irodalmon kívüli valóság nem operálható szét sterilen. „Az irodalmi mű és az irodalmin kívüli valóság kapcsolata éppen az értékelés terén a legszorosabb; az irodalom sajátos voltára való tekintetnek nem annyira az értékelés,
mint inkább az értelmezés stádiumában lehet és kell érvényesülnie" — állapítja
meg tanulmánya befejező részében.
Rákos Péter úgy tiszteli a tekintélyeket, hogy vitába száll velük. Nem rejti véka
alá ellenvetéseit, igyekszik cáfolni a sajátjától eltérő véleményeket, bíráló megjegyzéseiből kerekedik ki saját nézete: „ . . . a szüntelen vitázásnak örvén alakítom ki
saját álláspontomat..." Tudósi és kritikusi arcélét kevés példával lehetne olyan jól
érzékeltetni, mint Lukács György és Roger Garaudy realizmusfölfogásáról írott párhuzamos kritikájával.
Nem fogadja el föltétel nélkül a lukácsi realizmus normát, mert úgy véli: „hogy
Lukács kiterjesztette a művészetre egy általános filozófiai koncepció érvényét anélkül, hogy kellő érzékenységgel mérlegelte volna ennek a területnek sajátosságát".
A művészetnek valóban igen lényeges a megismerő funkciója, de Rákos szerint több
85

más — és nem kevésbé fontos — funkciója is van. Garaudy fölfogását azért nem
tartja használhatónak, mert h a „minden realizmus, akkor semmi sem az". Mindazonáltal dicséri Garaudy szándékát, azt nevezetesen, hogy a realizmusfogalom kitágításával vitathatatlan irodalmi értékek pozitív megítélése mellett szállt síkra.
Lukács és Garaudy megegyezik viszont szerinte abban — mint ugyanannak a megközelítési módnak két szembeeső sarkpontja —, hogy mindkét gondolkodó kirekeszti
a „»-művészet« birodalmából a nem realizmust".
Az irodalmi mű jelentésének többértelműségét Kafka művein keresztül szándékozik bizonyítani. Nemegyszer lehetetlenre vállalkozik az irodalomtörténész vagy a
kritikus, amikor egy-egy mű egyértelmű megfejtését tűzi ki célul. Nem szabad
mindenáron erre törekedni, hiszen gyakran a szerző határozott szándéka helyett
egy lelkiállapotra bukkanunk. Annak igazolására, hogy a többféle értelmezési lehetőség kettő vagy több egyidejűleg érvényes koncepciót jelenthet, a szerző úgy elemzi
A pert, hogy a jogi terminológiát fölcseréli orvosi műszavakkal. Nagyszerű ötletét
egy kiválasztott szövegrészleten filológiailag is bizonyítja, egy-két kulcsszó behelyettesítésével egy tüdőbeteg sorsának alakulásáról kapunk ugyanolyan hangulatú és
értelmű leírást, mint az eredetiben.
Kritikusi erényeit, jó megfigyelőképességét, elemzőkészségét, irodalomelméleti
iskolázottságát kitűnően hasznosítja a Széjielpillantás
cím alá összegyűjtött írásokban, melyekben jelentős külföldi irodalomelméleti műveket mutat be. Sohasem tömjénez, körültekintően bontja építőköveire az elméleti konstrukciókat, módjával dicsér, ha elvet egy koncepciót, a részmozzanatokban keresi a használhatót. Jobban
tetszenek neki a „ . . . merész és ötletes kísérletek, mint a problémák előtt szemet
hunyó, hagyományos vizeken evező vizsgálódások." (169.) Bármennyire is figyelemmel kíséri a modern áramlatokat, nem esik az irodalmi alkotást minden külső
tényezőtől, függetlenül, magát a művet mesterséges űrben vizsgálók hibájába. „Az
irodalmi mű ugyanis . . . bármily közvetlen, ellentmondásos viszonyban van is a
valósággal, nem metszheti el a hozzá fűző szálakat." (19.)
A magyar—cseh irodalmi kapcsolattörténetet gazdagítja Az ember tragédiája
csehországi fogadtatásáról szóló írása. Megtudjuk, hogy Madách műve a külföldi
bemutatók közül Prágában aratta az egyik legnagyobb sikert. Az 1892-es premier
elsősorban a haladó baloldali cseh közönség rokonszenvét nyerte el. Szerzőnk ismerteti a korabeli sajtóvisszhangot, majd a darab további prágai és csehországi pályafutását.
Külön méltatást érdemelne Rákos Péternek Ady költészetéről írott dolgozata,
amely eredetileg az Irodalomtörténeti Közleményekben jelent meg 1968-ban. Ady
költészetének „statikájáról" és „dinamikájáról" értekezik: az előbbin a motívumrendszerek föltérképezését, az utóbbin költői fejlődését érti. Sajnálhatjuk viszont,
hogy a prágai nézőpont nem tette lehetővé a szlovákiai magyar irodalommal történő
foglalkozást. Ügy érezzük, igen fontos szerepet tölthetne be a szlovákiai magyar
irodalmi életben Rákos Péter kritikusi tevékenysége. Fölkészültsége, tájékozottsága,
biztos ítélete szavatolhatná egy igényes mérték alkalmazását, a hiányok föltárását,
az értékek számbavételét.
KISS GY. CSABA

86

Dersi Tamás: Thália magyarul tanul
Azok közé az irodalom- és színházrajongók közé tartozom, akik vallják: irodalmunkban néhány év óta egyértelműen fejlődést jelző változás megy végbe —
éspedig a drámai műnem lassú izmosodásának, tartalmi és műfaji gazdagodásáriak
folyamata. Az ú j magyar drámaírók legjobbjait a korszerű valóságlátás és eszmei
igény jellemzi. Műveik többsége az emberi létezés nagy kérdéseiről szól, fontos gondolatokat közöl a különböző társadalmi formációk életéről, törvényszerűségeiről, s
ezen helül különösen a szocialista társadalom, a szocializmust építő közösségek, emberek együttélési, etikai gondjairól. Szembetűnően gyarapodik drámaíróink mesterségbeli készültsége, tudása is. Egyre jobban megismerik és magukévá teszik a színházművészet speciális igényeit, dramaturgiai és színpadtechnikai követelményeit. Sőt,
legjobb drámaíróink sajátos dramaturgiát teremtenek meg, önálló drámastílust, modort munkálnak ki. Számomra immár vitathatatlan, hogy a színházi műsorok gerincét egyre inkább az ú j magyar dráma adja, a legnagyobb szakmai és közönségsiker is a kiemelkedő magyar művek kongeniális előadásait fogadja. Jelenkori drámánk lassan felnő az egyetemes drámairodalom színvonalához, amint ezt a nagyvilág fokozódó figyelme és a szaporodó külföldi magyar drámabemutatók is jelzik.
S az is kétségtelen, hogy drámairodalmunk fejlődése színházművészetünk általános
fejlődését előzi, s hogy a dráma—színpadi együttes—közönség hármasságában a magyar dráma lett a fejlődés motorja, egész színházművészetünk megújulásának fő
biztosítéka.
Ma még nehéz pontos és kielégítő választ adni arra a kérdésre, mely okok és
tényezők következménye a jelenkori magyar dráma örvendetes fejlődése — a történelmi távlat hiányzik a válaszadáshoz. Annyi azonban bizonyos, hogy a jelenség
mögött bonyolult kauzalitású összefüggésrendszert fog feltárni a jövő e hálás témát
választó drámatörténésze. S a majdan feltárt, fejlődést magyarázó okok és tényezők
között — a legfontosabbak, a drámai műfajoknak kedvező hazai társadalmi szituáció, a jó alkotói légkör, a nagyvonalú és rugalmas művészetpolitika, a színházi
életet irányító szervek és az alkotóműhelyek kezdeményezőkészsége stb. mellett —
nem lebecsülendő súllyal fog szerepelni a megújuló magyar színikritika. Elsősorban
azoknak a kritikusainknak, teoretikusainknak a munkássága, akik egy évtized óta
értéssel és szenvedéllyel követelik, illetve, szolgálják a magyar dráma színházművészeten belüli primátusának ügyét,, akik tisztázó vitákban jelölik ki erőre kapó
drámairodalmunk fő fejlődési vonalait és valóságos értékrendjét, s akik a magyar
dráma múltjának és jelenének feltérképezésével sokszor közvetlenül is segítik a
színházakat műsorpolitikájuk javításában. A magam részéről mindig e kritikusok
közé soroltam Dersi Tamást is — s most megjelent tanulmánygyűjteménye, erényeivel és fogyatékosságaival együtt, csak megerősít e korábban kialakult véleményemben.
A Thália magyarul tanul két nagy tanulmányciklusból áll. A Kortársak ciklus
írásai Örkény: Tóték; Gyurkó: Szerelmem, Elektra; Sükösd: A kívülálló;
Dobozy:
Eljött a tavasz; Szakonyí: Ördöghegy; Száraz: A vezérkari fönök; Illyés: A tű foka
és Illés-Vas: Trisztán című drámájával foglalkoznak, s „a magyar dráma ú j korszakának eljövetelét a drámai műtípusok elemzésével kívánják érzékeltetni".
A Klasszikusok ciklus hat esszéje — A vörös postakocsi, A kegyelmes asszony portréja, Mózes, Csák végnapjai, Petőfi a színpadon, Czillei és a Hunyadiak — jelentékeny hozzájárulás a magyar drámai múlt sokszor méltatlanul elfeledett, valódi értékeinek feltárásához, jobb megértéséhez.
A tanulmányok színvonala meglehetősen egyenetlen. — Kiemelkedően sikerült
a Tóték analízise. A dráma gondolati magvának kibontása, a drámai üzenet meghatározása, a strukturális-műfaji problematika tisztázása meggyőző, a mű három
hatásrétegének leírása, érintkezési felületeik megvilágítása pedig ú j eredmény az
87

Örkényről szóló gazdag kritikai irodalomban. Igen figyelemreméltó A
kívülállóról
szóló, fontos mondandójú, szinte rehabilitáló erejű tanulmány is, mely a regény, a
dráma és a színpadi megjelenítés összehasonlító elemzése. Helyesen fejti ki, hogy
Sükösd regénye egy rendkívül aktuális személyiségpszichológiai jelenségnek, a századunk tragédiákkal terhes történeti sorsfordulóiban sajnosan gyakori, s megannyi
változatában is azonos lényegű jellem- és öntudatfeladásnak izgalmas ábrázolása; a
közösségéből kiszakadó ember szellemi-morális önpusztításának pontos folyamatrajza. Egy meghatározott személyiségtípus kudarcának történetében voltaképp az elkötelezettség logikáját és etikáját, a közöny csapdáját, a semlegesség hazug illúzióját
tárta fel, leplezte le az író A kívülállóban. S abban is igaza van Dersinek, hogy a
regényből készült dráma gyengébbre sikerült: a jelzett személyiségnajz folyamatossága csorbákat szenvedett az adaptáció során, a főhős egyéni és társadalmi ú t j á n a k
összefüggései sokszor elhomályosultak. Mindez azonban csak részben magyarázza a
darab színpadi bukását. A kudarc fő oka a Vígszínház rossz előadása, mindenekelőtt
a művet félreértő rendezői koncepció, mely a Vancsúra típusú áruló parabolaszerkezetben ábrázolt magatartásdrámája helyett életképszerű, naturalista történelmi
dokumentumjátékot kreált A kívülállóból. A Klasszikusok ciklus írásai közül A vörös postakocsival foglalkozó tanulmányt érzem legjobbnak, mert egy mű komplex
elemzésével Krúdy egész drámaművészetének jellegzetes vonásait (illuzórikus-ironikus szemlélet, a dráma hagyományos műfaji kereteit lazító szerkezet, a lírai és
epikai elemek meghatározó szerepe, a kontraszthatások, a stilizáció kedvelése stb.)
összegzi. Néhány dráma elemzése viszont, így például A vezérkari főnöké, az Eljött
a tavaszé, az ördöghegyé, vagy a klasszikusok közül a Tersánszky-műé és a Madách-drámáké, nem tekinthető sikerültnek. E művek esetében nem a gondolati értelmezést vagy az adott értékítéletet vitatom — mindez lényegében helytálló. Az analízis alaposságát, árnyaltságát hiányolom, a történelmi-társadalmi háttér felvázolása,
a gondolati mondandó meghatározása mellől a drámaesztétikai (műfaji, szerkezeti,
nyelvi stb.) problémák mélyebb taglalását keresem. S a kötet leggyengébb írása a
Kortársak ciklus eddig nem említett zárótanulmánya, A lázadó kritikus. Alig több
ez a tanulmány a Németh László színikritikai munkásságához fűzött széljegyzeteknél — Dersi bizony adós marad itt a színházról gondolkodó, teoretikus Németh
érdemi vizsgálatával. Sem tárgya, sem nívója nem indokolta ennek az írásnak a felvételét a kötetbe, jobb lett volna kihagyni.
• A Thália magyarul tanul tanulmányaiból az irodalom és színház művészetében
otthonos biztonsággal mozgó, a társadalomtudományok elméleti és történeti stúdiumaiban jártas, esztétikailag és pszichológiailag érzékeny, jó műelemző és műértelmező készséggel rendelkező, igazságszerető és vitázó hajlamú dráma- és színikritikus
rokonszenves portréja bontakozik ki. E portré pozitív jellemzői közül h á r m a t külön
is megjelölnék, mert igen értékeseknek tartom mindegyiket, s úgy vélem, hogy
összességükben a kritikus Dersi eléggé egyéni, sok más pályatársáétól megkülönböztető karakterét is főképp ezek adják. Az első jellegzetesség, hogy Dersi azon kevés
kritikusaink egyike, aki az irodalom- vagy színházcentrikus kritika alternatíváját
elkerüli, s aki tisztában van a drámának, mint irodalmi műnek a színházi produkcióban betöltött helyével. Az írott drámát és a színpadi játékot egyaránt szuverén,
öntörvényű alkotásnak tartja, de jól tudja azt is, hogy a dráma a színpadi alkotásban lényegében nyersanyagértékű. A másik fontos, szemléleti érdekű vonás mű éis
valóság szembesítésének állandó igénye, illetve megvalósulása az elemzésekben.
A tudományokat is művelő Dersi nem ír kritikát anélkül, hogy az adott m ű problematikájának és jelentésének társadalmi hátterét, direkt vagy áttételes társadalomtörténeti, szociológiai vonatkozásait n e taglalná, értelmezné, minősítené. Végül a
harmadik jellemző: az általánosabb dráma- és színházesztétikai törvényszerűségek
keresésére, e kötet esetében az élő magyar dráma műtípusainak meghatározására,
egyfajta magyar drámatipológia kidolgozására való, részben sikeres törekvés.
Ugyanakkor a kritikusi portré kedvezőtlen vonásai sem lebecsülendő súlyúak.
A műelemző készséggel megáldott Dersi (talán az újságírói gyakorlat ma m á r igen
felgyorsult ütemével is magyarázhatóan) hajlamos arra, hogy elnagyolt, felületen
88

maradó elemzéseket adjon ki a kezéből. Tanulmányainak gondolatmenete rendszerint túlzottan lekerekített, pedánsan befejezett — a nagyobb nyitottság, több ésmerészebb hipotézis, párhuzam, asszociáció csak növelné szellemi izgalmukat és.
olvasmányosságukat. Ügy látom, kritikusunk nem eléggé jártas, a film kivételével,,
a többi művészetágban, pedig egy-egy irodalmi vagy színházművészeti jelenség világosabb és plasztikusabb bemutatását csak segíthetné a társművészetek hasonló jelenségeinek megidézése. írásai világosan mutatják, hogy Dersi szakterülete mégis,
csak a XX. század irodalomtörténete. Ha korábbi korszakokból választ drámát elemzésre, ismeretei elégtelennek bizonyulnak, s filológiai kontrollja sem működik megfelelően. (E kötetben például a Petőfi- és Madách-szakirodalom két újabb tanulmányának legalábbis vitatható megállapításait „készpénznek" veszi, s bizonyítékokként,
használja fel). Szintén az újságírói gyakorlat rossz következménye lehet, hogy kritikusunk nem mindig fordít kellő gondot írásainak mívességére: tanulmányainak,
szerkezete sokszor csikorog, vagy erőszakosan konstruált (pl. a régebbi recenziók,
szervetlenül épülnek be ú j elemzésekbe); mondatfűzése olykor bőbeszédű és pongyola, s nem ritka zsurnaliszta fordulatokban sem. E negatív jegyek komoly t e h e r tételei Dersi kritikusi tevékenységének — felszámolásuk fejlődést, továbblépést,
eredményezne kritikusunk pályáján.
Végül egy megjegyzést. Szenvedélyes tanulmánykötet-olvasó vagyok, s .az írások
összességéből felvázolni az esszéista, a kritikus fejlődését vagy portréját — ez kedvenc foglalatosságaim közé tartozik. Vallom, hogy a gyűjteményes kötet megjelentetése a kritikus próbája: ekkor derül ki, van-e önismerete, tud-e válogatni saját,
írásai közül, megtud-e és akar-e különböztetni időállót és egyszerit, alkalmit, e f e mert egymástól, s képes-e az erőteljes szelekció fájdalmas-dicséretes aktusára? Dersi,
sok más pályatársával ellentétben, állta a próbát: a Németh-tanulmány kivételével
a célkitűzésének megfelelő, időálló tanulmányokat vett fel kötetébe. (Magvető, 1971.)'
RIGÓ LÁSZLÓ

Nicolae lorga: Válogatott írások
Csepp a tengerből. Egyetlen kötet a több könyvespolcot megtöltő életműből..
Születésének századik évfordulóján először szólalt meg magyarul Nicolae lorga. F o n tossága miatt már évtizedekkel előbb be kellett volna mutatni a magyar olvasónak.
Hogy mégsem így történt, annak az utóbbi időben az volt az oka, hogy hazájában
sem szóltak felőle egy ideig. Míg élt, a magyar publicisztika és a történettudomány
gyakran polemizált írásaival, de már majdnem harminc esztendeje, hogy csak elvétve esik szó róla. Ezért szinte a teljes ismeretlenségből lép a mai magyar olvasóelé. Nicolae Iorgát elsősorban történészként tartják számon. De nemcsak az, hanem
publicista, szépíró, pedagógus és politikus is volt. Több-kevesebb túlzással azt is.
mondhatnók, amit Magyarországon a XIX. században a reformkor férfiainak .munkássága jelentett, annak megvalósításán dolgozott a XX. század Romániájában
lorga. Ahogy a kor kívánta és a lehetőségek engedték, Kossuthként buzdított, Széchenyiként szervezett, vagy Eötvös módjára művelődéspolitikusként tevékenykedett.
Másrészt inkább a lengyel, a bolgár és a horvát parasztpártok vezetőihez hasonlítható. De bármennyire is reformokon és a polgárosulás ügyén munkálkodott életevégéig, és bizonyára magán hordozta a nagy kelet-európai egyéniségek jellemző
jegyeit, lorga mégis sajátosan és egyedülvalóan román jelenség volt. A román állapotok nyomasztó elmaradottságát igyekezett lázas sietséggel fölszámolni, a társadalmat a korszerűség igényével javítani. Européer műveltsége volt. Nyugaton tanult,
89

beutazta az egész kontinenset, de abban a percben, amint hazatért, már csupán s a j á t
népe és országa gondjai foglalkoztatták. Kelet-Európában kevés hasonló formátumú
személyiségnek adatott meg a vágyak és tervek olyan -méretű beteljesedése, mint
neki. Születésekor a román fejedelemség még a török szultán adófizetője volt, gyermekkorában vívták ki a függetlenséget, és az öregkort az ifjúkori álmok: Erdélyt,
Besszarábiát, Dobrudzsát magába foglaló Nagy-Romániájában élhette.
A kötet az „Egy ember élete" című szépirodalmi ihletésű önéletrajzi írás részleteivel kezdődik. A gyermekkor és a diákévek eseményeit meséli el. Érdekes olvasmány, de a rokonok, a tanárok és a tanulótársak figuráinak fölvonultatásán meg a
.szegényes, poros kisvárosok bemutatásán túl nem magyarázza meg a felnőtt Iorga
^kiapadhatatlan lelkesedésének rejtélyét. A halála előtt nem sokkal keletkezett önéletrajzot a fiatalember útleírásai követik, majd a szellemi elődökről szóló megemlékezések és a kortársak műveinek értékelései, végül a román múltról beszélő fejezetek olvashatók. Jóllehet a történelem közvetlenül csak az utolsó részek témája,
.mégis az egész köteten átsüt a história meleg szeretete. Iorga átszűri magán népe
.múltját, és a jelen céljaihoz -alkalmazza mondanivalóját.
A fél évezredes török hódoltság alatt igen sűrűn váltakoztak a román fejedelemségek hűbéres vajdái. Alig akadt néhány kiemelkedő egyéniség, aki szembeszállhatott a túlerővel, és kihasználva a t á j védelmi adottságait, egy-egy hegyszorosban
-csatát is nyert. Iorga tollán azonban Vlad T.epe§ és !=>tefan cel Mare, a XV. századb a n a magyar, lengyel és török birodalmak közt ügyesen egyensúlyban m a r a d t kis
vajdaságok urai megnőnek, a keresztyénség sziklabástyái és a kor európai mércéjével mért államférfiak lesznek. Vitéz Mihály hármas fejedelemségének néhány hónapja pedig sok évszázadot pótol. A győzelmeket kozmikus méretűvé nagyítja, a
bukásokra, a legnyomorultabbakra is talál mentő magyarázatot. Hőseit dicsfény
bvezi, félistenként járnak a seregek élén. Olykor millenneumi történetírásunk délibábos hangulatára, máskor a régi dicsőséget idéző nemzeti ébredés korára emlékeztet, mesélő kedve pedig a hajdani moldvai krónikásoké. A történelmi eseményeket
megjeleníti, dramatizálja és az érzelmekre néha az érzelgősségig ereszkedve igyek•szik hatni. Szép, költői stílusa ezt is -megengedi. „Mintha magunk előtt látnók a borús, sötét éjszakákon, amint komor tekintettel, forró könnyeket hullatva, viharverten,
-zilált fürtjeire hulló száraz lombok záporában kísértetként s u h a n . . . " — í r j a a b u j •dosó Vitéz Mihályról. Hangulatos, impresszionista képiek sorát rajzolja olvasója képzeletébe. A naturalizmus eszközeivel is bőven él, pl. a színek harsogó hangsúlyozásával, akár a hegyek zöldjéről, az ég erős kékjéről vagy a csatamezők mitologikusán véres füvéről ír.
Az utazgató Iorgát az eléje bukkanó tájak is minduntalan a történelemre emlékeztetik. A természet szépségei iránt rendkívül érzékeny. Megragadó szemléletes-séggel ír, mindent megszemélyesít, a köveket is életre kelti. A havasoknak évszázados fenyvesekből van a palástja, az ösvény lopakodik a halkan lélegző sűrű erdőben, a szelek dulakodnak a sziklák közt, a folyó vize pajkosan szaladgál. Egy-egy
csatahelyen vagy várrom mellett hosszasan időzik, míg lelki szeme előtt elvonulnak
-a fényes fegyverzetű csapatok, vagy a titkos csapásokon menekülő trónfosztott v a j dák. De nemcsak a természet és a történelem harmóniája jellemzi írásait, hanem a
városokban és a falvakban észreveszi a feudalizmus lépten-nyomon fellelhető maradványait. Van egy-egy szava az elnyomottakhoz, felemelő mondata az elesettekhez
is. Jól látja a társadalom előrehaladásának kerékkötőit.
Nincs a román történelemnek olyan eseménye, nincs a művelődéstörténetnek
-olyan alakja, az irodalomnak jeles alkotása, amiről és akiről Iorga, akár csak egy
rövid, de lelkesen értékelő újságcikket ne írt volna. Ami az elődökről és a kortár-sakról a kötetben olvasható, azon is minduntalan érződik az újraértékelő, a kinyilat•koztatásának csalhatatlanságában hivő ember.. Filozófusok, művészek, politikusok,
tudósok, költők, zenészek állnak meg előttünk egy-egy villanásnyi időre. De jut
néhány sor a hétköznapok különben hamar elfelejtett hőseinek is, akik valamilyen
különös teljesítménnyel érdemelték ki, hogy Iorga például állítsa őket a szélesebb
közvélemény elé.
:90

Nicolae Iorga nem volt filológus alkat. Bár dolgozott levéltárakban is, elsősorban
nem kutatta, hanem közvetítette a történelmet, közössége tudatát igyekezett formálni. Sajátos gondolatrendszerébe beleillesztette az adatokat, és merészen improvizálta a magyarázatot. Álmodott a múltról, és el is hitte. Értékelői nem tagadják,
hogy felületes volt, a részletekből könnyen általánosított, nem jellemezték mély,
hosszan tartó stúdiumok. Ezért történetírói alkotásai — népszerű és tudományos
publikációi egyaránt — bőven tartalmaznak hamis vonásokat, anakronisztikus mozzanatokat és tárgyi tévedéseket a dákoktól — a „legősibb ősöktől", „Romulus bölcsőjétől" — a XIX. század függetlenségi mozgalmaiig. Koncepciója pedig gyakran
előítéletektől terhes. „Elkezdődött az igazi, a kitartó harc, amelyben mindig diadalmaskodik a román ember magabiztos, becsületes természete és lelkülete..." — írja
a sellemberki ütközetről. Tőle való a székelyek román származásának hírhedt tana
is. írásai nem mentesek a hódító nacionalizmus eszméitől és a más népeket sértő
gondolatoktól sem. „Végül is mindennél előbbrevaló ma és mindörökké a nemzet!"
— mondatja a lengyelek ellen a törökökkel szövetkező Nagy István moldvai fejedelemmel. Ezért bocsánatos bűn a vajdák és fejedelmek gyakori esküszegése, a
hűtlenség és a kétkulacsosság, ha a nép megmaradásáért történik. Iorgát nem zavarta, hogy műveiben egymásnak ellentmondó értékelések is olvashatók. Nem csüggesztették a kudarcok, mert töretlenül hitt igazában. De a súlyos tévedések felelőssége alól a vasgárdisták golyói sem mentik fel. Azért gyilkolták meg, mert nem
tudták elviselni, hogy az egyén szabadságát hirdetve szembefordult a fasizmussal.
Mindezt el kell mondanunk Nicolae Iorgáról, a vidéki ügyvéd fiáról, a kisbojárok ivadékáról, aki szinte megszállottként rajongott a román parasztért. Nem látott
előtte megoldhatatlan feladatot, elérhetetlen célt. Így írt például egy aviatikusról,
Aurél Vlaicuról, a román repülés úttörőjéről: „Ennek az írástudatlan, vagyontalan,
magára utalt parasztlegénynek, aki olyan nép gyermeke, amelynek a kormányzat
csupán a vétkeit látja, egy szép napon az a gondolata támadt, hogy milyen szép is,
ha valaki repül, hogy ő tud repülni, hogy neki repülnie kell, s hogy ő ezért született
a világra." Iorga a friss paraszti erőre, a régi és a népi kultúrára kívánta alapozni
a modern román műveltséget. Az európaiság igényével parasztpolgár demokratikus
Romániát szeretett volna fölépíteni. Egész életében a román nép és nemzet fölemelésén dolgozott, de elfogultsága miatt életművét mégis torzulások éktelenítik.
Az életút ellentmondásaira, sajnos, nem ad magyarázatot a kötet Ami máskor
erénye lehet egy könyvnek, az, hogy bevezető, vagy kísérő tanulmányt nem közöl,
hanem teljesen az olvasóra bízza az értékítélet kialakítását, most ennek a kiadványnak kárára van, mert a század egyik legnagyobb, de talán legproblematikusabb román gondolkodóját hivatott bemutatni.
Csepp a tengerből. De vajon olyan-e a tartalma, az íze, az összetétele, mint a
tenger mély vizének? A sokoldalú és nagy formátumú egyéniség első magyar nyelvű
kötetéről aligha lehet ezt elmondani. Milyen tanulságos lett volna például arról is
olvasni, hogy a tekintélyes tudós, jó érzékkel szövetkezve az államhatalommal, nemcsak tollal, hanem gyakorló pedagógusként is nevelte a románság tömegeit. Ennek
színhelye volt az 1908-tól működő híres Váleni de Munte-i népi egyetem, ahol ezerszám hallgatták és kerültek szuggesztív hatása alá. Többek közt könyvtárat, nyomdát, múzeumot, szabadtéri játékokat alapított, gyümölcsöskerteket ültetett a pár ezer
lakosú kisvárosban, öregkorában a pátriárkának kijáró köztisztelet övezte.
A kötet tematikájának szűkítése szükségszerű volt. Az igazi Iorgát nem mutathatta be. Jóllehet csak néhány művéből olvashatók részletek, gondolatmenetének
csak kevés szála követhető, mégis tanulságos ez a válogatás. Egy szomszédos nép
kultúrájából közvetít magyar nyelven olyan fontos fejezeteket, amelyek egymás jobb
megismeréséhez elengedhetetlenek. Az írás erejét jól érzékelteti a fordítás. Nagy
Géza tiszta és finoman archaizált magyar nyelven tolmácsolja a szöveget. Még arra
is van gondja, hogy a lengyel városok feledésbe merülő régi magyar nevét (Ilyvó,
Boroszló) használja. (Kriterion, Bukarest, 1971.)
KÓSA LÁSZLÓ
91

Csáky József: Emlékek a modern művészet
nagy évtizedéből (1904-1914)
Szinyei Merse Pál Majálisa óta napirenden volt a kérdés: a magyar képzőművészet is felzárkózhatik a modern európai törekvésekhez. Rippl-Rónai már az elsők
sorába tartozott, a Nabis csoport megbecsült tagja, Maillol b a r á t j a Az 1910-es évektől kezdve pedig mind több névvel találkozunk a modern szalonok kiállításain. Czóbel együtt állít ki a Fauves festőivel, fiatal magyarokat találunk a Matisse-tanítványok között. Míg a múlt század utolsó évtizedéig Mündhen volt a magyar képzőművészek Mekkája, a századfordulótól kezdve már minden ú j a t áhító fiatal Párizsba
vágyik, és ahogy a fiatal Csáky József példája is mutatja, bármily nehézségek árán,
el is jut oda.
Csáky tehát követte a századelő magyar művészeinek sorát, mikor Párizsba
ment tanulni. Úttörő volt azonban abban, hogy ő ott is maradt. Ezzel az elhatározásával pedig a modern magyar képzőművészek sorát indította, Beöthy Istvánon,
Vasarelyn át egészen napjainkig.
Csáky 1908-ban érkezett Párizsba, alig néhány évnyi felkészülés után. Kitűnő
érzékét bizonyítja, hogy csakhamar kora legmodernebb és legkonstruktívabb mozgalmának, a kubizmusnak szegődött hívévé. A tízes évek elején pedig még n e m volt
könnyű felismerni a kubizmus nagy horderejét és különösképp nem a szobrászatban.
Hiszen ekkor még Rodin ereje teljében alkót, és az újabb törekvések közül pedig
Maillol és Bourdelle neoimpresszionizmusa vonzza a fiatalokat. A budapesti Iparművészeti Iskola és ott Csáky mestere, Mátrai Lajos nem sok segítséget nyújthatott
ahhoz, hogy a fiatal szobrász Párizsban a csakugyan legkorszerűbb irányhoz k a p csolódjék, és hogy ezt ne csak külsőségekben, a divatot követve tegye. Minden
bizonnyal jó szemű választásában segítette, hogy Párizsban megismerkedett az ott
tanulmányokat folytató haladó magyar művészekkel, a Nyolcak tagjaival, akik
ugyancsak a kor avantgarde irányai felé orientálódtak. Csáky lényegében az ő t á r suk volt, művészettörténeti helye valahol az École de Paris kubista szárnya és a
Nyolcak, illetve annak utóda, a KÚT művészetének a találkozási pontján határozható meg. A kubizmusból Csáky mindenekelőtt a geometrizáló, stilizáló formaadást
tanulta meg, a tér analízisében nem ment el odáig, mint Archipenko, Zadkine vagy
Gonzales. Ebben, és hogy lényegében egész élete során kitartott a kubista alapelvek
mellett, a festő Kmetty Jánost minősíthetjük Csáky igaz művészi rokonának.
A kubizmushoz Csákyt mindenekelőtt jó művészi ösztöne vezette. A rodini vonal
nem érdekelte, bár maga se. tud rá magyarázatot adni, hogy miért nem. Jóllehet
egy ízben megjegyzi emlékezéseiben, hogy „Mi, kubista művészek, egymás között
gyakran vitatkoztunk a harmadik dimenzió lehetőségéről a festészetben", mégsem
volt az elmélet embere, a kubizmus esztétikáját csak felületesen ismerte, Meitzinger-Gleizes könyvével kapcsolatban meg is állapítja, hogy „Teóriákkal nem lehet
festeni". Tudja például, hogy a néger plasztika milyen fontos szerepet játszott a
kubizmus kialakulásában, mégis jószerével csak annyi mondanivalója van róla, hogy
„a néger szobrászat nagy felületeket használ", tehát csupán a szobrászi gyakorlatának igazolását látja benne. Nagy kortársairól is csak apró, többnyire lényegtelen
emlékeket őriz. Emlékezéseinek érdekessége tehát korántsem elméleti, esztétikai
megjegyzései, nézetei gazdagságában rejlik, hanem keresetlen őszinteségében. Csáky
egyszerű közkatonája volt az 1910-es években zajló művészi forradalomnak, emlékei
a mindennapokhoz tapadnak, a csak messziről fényes és romantikus valósághoz.
A Párizsban otthont keresés nehézségeinek, az örök anyagi gondoknak, apró örömöknek és kudarcoknak az egyszerű leírása teszi krónikáját hitelessé, mondhatjuk,
forrásértékűvé. Mert a póztalan egyszerűség, a minden irodalmiaskodást kerülő
stílus, a „mindennapok költészete" közel hozza a tízes évek művészi életének, for92

rongásának a hangulatát, sőt valamelyest az egész kort. Ezért sajnálatos, hogy a
kiadó Csáky emlékírásának csak az 1904—1914 közötti évtizedre vonatkozó szakaszát
bocsátotta közre. Csáky ugyanis megírta például háborús emlékeit is, amikor a
francia idegenlégió tagjaként a Balkánon járt. Emlékezéseinek e része talán még
érdekesebb, mint a párizsi évek idézése, ha művészetről nem is esik benne szó.
Hibáztatható az is, hogy a kiadó nem közli, hogy e kötetben csak egy részét jelentette meg Csáky emlékezéseinek, illetve ez csak egy véletlenszerű utalásból világlik
ki (Az emlékezések
részleteit f o r d í t o t t a . . . ) . A nem közölt részeket nem pótolhatja
a kötetben közreadott három tanulmány, bármily érdekesek is önmagukban. E tanulmányok egyébként jól egészítik ki egymást. Szelesi Zoltán objektíven elemzi
Csáky életútját, Bor Pál, a kortárs és rokon szellemű művész 1926-os keletű tanulmánya egyúttal a húszas évek esztétikai problémakörére is utal, míg Szabó Gabriella szeretetteljes, szubjektív képet fest az öreg szobrászról. Mindenesetre, az említett hiány ellenére is, örömmel üdvözölhetjük Csáky József emlékezéseinek közreadását.
; ,
NÉMETH LAJOS

Könyv - újságlapokból
BEKE

GYÖRGY:

MAGUNK

KERESÉSE

„Mert ólomerdők erdeje mi végett, </ ha meghúzódni nem tudsz benne végül / és
újság rongya lesz minden, mi élet?" — kérdez és sóhajt egy Mórához írt versében
Juhász Gyula, mindenkinél pontosabban és fájdalmasabban fogalmazva meg a mindenkori hírlapíró mindenkor visszatérő keserű gondolatát: érdemes-e? Érdemes-e
szolgálni naponta elpusztuló, kérészéletű fórumot, szabad-e életet tenni .a minden
este újra széthulló ólomsorokra, lehet-e naponta meghalni? Igen, lehet, mert az
igaz hitű hírlapíró a reggeli lappal ismét újjászületik.
Van azonban más reménye is: a naponta elröpített újságlevelekről, a lepkeéletű írásokról kiderülhet, hogy az utókornak is szüksége lehet rájuk. Tudós fejek
hajolnak ilyenkor az összepréselt levelek fölé, hogy értő és avatott kezek formás
könyvlapokra preparálják a hajdanvolt pillangókat. Kevés ritka példányt ér persze
ilyen megtiszteltetés. Attól is függ, mikor, melyik napon repdeste rövidke életét a
pillangó, de — még ritkább esetben — azért is megőrizhetjük őket, mert fontosnak
tartjuk a kezet, amelyekből felröppentek. Juhász Gyula és Móra Ferenc írásai például megkapták az utólagos preparálást, és éppen a kezek miatt, amelyek kutyanyelvre, vasúti szállítási bárca üres oldalára rótták a sorokat.
Az utókornak persze sok mindenre szüksége lehet. De át kell-e mentenie a
jelenkornak is némely kérészéletű írást a könyvlapokra? Vagy végképp az utódokra
kell hagynunk: válogassanak a saját gusztusuk szerint? Tudjuk, hogy napjainkban
is szükség van riportkönyvekre, esszékötetekre. Kellenek a könyvek, amelyek a minapi újságoldalak szérűjéből gereblyézik át a szót a biztonságosabb csűrökbe. A válogatásnak azonban megfontoltnak és szigorúnak kell lennie. Egyetlen szempont elegendő mégis: csak fontos és jó írásokat szabad könyvbe gyűjteni.
Beke György riportjai és esszéi ilyenek.
A több romániai magyar lapba is dolgozó szerző ú j kötete csupán tárgya miatt
is megérdemli a figyelmet. Olyan híradásokkal szolgál riportjaiban, amelyhez fogható izgalmas információt legfeljebb a víz alatti fölvételeket is készítő vakmerő és
jó szemű filmes expedíciók szoktak elénk tárni. Beke György nem. j á r j a be az
93

óceánt, meg sem közelíti Észak vagy Dél jégpáncéllal födött pólusait. Nem Európa,
még a saját országa határát sem lépi át, eszköze pedig csupán a toll. A moldvai és
gyimesi csángók közé visz első két írásában. A két legerősebb szenvedéllyel írt
riportban. Az elsőt (Demse Antal Klézséröl) nagy kedvem volna elsőtől az utolsó
sorig idemásolni, hogy továbbadhassam a hírt, amelyet Petrás Ince János, Koós
Ferenc, Domokos Pál Péter és mások után most Bekétől tudok: élnek, vannak,
anyanyelvükön beszélnek s tanulnak e nagyon távoli rokonok — túl a messzi hegyeken. Ma is őrzik meséiket, dalaikat, öltözködésük és életmódjuk legtöbb hagyományát. (A közöttük élt és a könyv más lapjain bővebben is emlegetett Kallós Zoltán
gyűjteménye jó néhány innen való balladát tartalmaz.) Á moldvai csángók nem
padon üldögélő, folytonosan mesélő-daloló nótafák persze. Igen hétköznapi valóságukról is hírt hoz Beke György: a férfiak többsége „ingázó", otthon a szövetkezetben jobbára asszonyok dolgoznak, emiatt bizony szerény a jövedelem. Hova j á r n á k
dolgozni a csángók? El egész Brassóig. Üzembe, vasúthoz, bárhová, ahol keresni
lehet. Sokan a közeli gazdaságba, ahol napi harminc lej és egy kenyér a fizetség.
Gyűjtik a pénzt, némelyiknek harminc-negyvenezerje is van a bankban. Többen t a nulnak felnőtt fejjel. Demse Antal, a postatisztviselőből lett elnök is. A
riporter-író
látogatása napján éppen nem mehetett időben iskolába, mert valamit el kellett igazítani a pásztorok körüL Egyedül távozik hát a szerző, s valami megmagyarázhatatlan jó érzéssel, amilyennel Koós Ferenc a múlt században, s ahogy századunk
első harmadában Bartók Béla, Domokos Pál Péter, vagy a közelmúltban itt járt néprajzos és nyelvész gyűjtők.
Erdélyben s itthon egyformán a legjobb értelemben vett szenzációt jelentette a
múlt esztendőben a Kallós Zoltán által gyűjtött és összeállított Balladák
könyve.
Az első kiadás, amely első borítójának vásznán a magyarkapusi asszonyok eredeti
varrottasával jelent meg, régen elfogyott, ugyanígy nem kapható már a második,
olcsóbb kiadás sem, A könyv a nép alkotása, Kallós Zoltán csak szerkesztőként
bábáskodott megszületésénél. Mégis érdekli az olvasót, ki ez az ember, aki úgy,szólván az ismeretlenségből jön, s ilyen fölmérhetetlen kincset hoz a hóna alatt?
Kallós-motívumok
címmel őt mutatja be az egyik riport. Mit tudunk meg róla?
Amit .munkája alapján egyébként is nyilvánvalónak véltünk: egyszemélyes intézet,
magányos, a legszentebb megszállottak fajtájából való ember, akitől még igen sokat
várhatunk. Bemutatása nem azért sikerül igazán hitelesre, mert Beke pontosan
jegyzi, netán magnetofonra veszi beszélgető társa mondatait. Talán a formális beszélgetés nélkül is megidézhette volna Kallós Zoltánt, hiszen otthonos a Mezőség,
Moldova csángó falvai és Gyimes vidékén, ahol a balladás ember járt, tanított,
gyűjtött. Ismeri tehát a zarándokló, munkálkodó, az igazi Kallóst. Mint ahogy
ismeri az országot, amelyről ír, ezért hozhat hiteles híreket a csángókról, a Ploe§tiben élő magyarokról. Sok mindenről, ami nem csupán nekünk, de a Székelyföldön
vagy Bukarestben élő magyarnak is valódi újdonságot jelent.
Az olvasó v á r j a a további izgalmas riportokat, ezért fog talán a következő írás
olvasásához némi csalódással. Mert a hátralevők már esszék. Báthori és Bem, Gábor Áron és Bolyai neve, jelképpé nőtt alakja ád alkalmat az írónak a töprengésre.
Ha elolvassuk és értelmezzük ezeket a meditációkat, már ismét nem leszünk csalódottak. A riportokban megfigyelhettük Beke ökonomikus szerkesztési gyakorlatát,
kevés sallanggal ékített, egyszerűségében szép stílusát; hasonlóan tömör fogalmazást,
a legfontosabb gondolatokra való fegyelmezett koncentrálást tapasztalhatunk esszéiben is. Bővebben szólhatna például Bolyai Jánosról. Szívesen olvasnánk akár az
ismert életmozzanatokról is többet, nem követelhetjük mégsem, értvén a szerző
szándékát: Bolyai mint jelkép fontos a számára, s számunkra is. A fiatal Bolyairól
alkotott kép állandóan formálódott, s formálódik. Jó, hogy most ilyen: mérce és
remény. Az ember nemcsak úgy emelkedhet ki a provinciából, ha megfutamodik, de
keményen megállva és kapaszkodva, onnan messzire látni, az erősek számára nem
lehetetlen. Hasonló tanulsággal szolgál Gábor Áron legendájának megfejtésében,
94

amelynek lényege: „megérezte és vállalta népe javára a szolgálat parancsát. Azt,,
amit éppen akkor és éppen neki kellett tennie".
Szolgálat a naponta újjászülető és elhulló újságlevelek írójának .munkája is.
Fontos, nagy hivatás. Ha valóban szolgálatként vállalja a hírlapíró. Amint Beke
György teszi. (Kriterion, 1972.)
ANNUS JÖZSEF

TÉKA
VÁMOS
MIKLÓS:
ELŐSZÓ AZ
ÁBÉCÉHEZ
Ami első olvasásra szembetűnő ebben a kötetben, az, hogy Vámos nem
tud novellát írni. Ez még nem lenne
baj. De úgy tesz, mintha tudna. így
aztán vagy anekdotákat fércei össze
(Kisfiúk és Nagyfiúk,
Kommunizmus),
vagy tárcákat próbál novellává erőltetni (A szerelemről,
Bőrkabátos
nő
monológja).
A tenger című írásában
egyszerre teszi mindkettőt; ráadásul a
kéthasábos szerkesztésmód ismert fogásait egyéni stílusleleményként tálalja. A mondandó is a spanyolviaszk
rettenthetetlen feltalálóira emlékeztet:
„De az embereknek • éppen az a jellemző tulajdonságuk, hogy egyre kevésbé fedezhető fel egyedi tulajdonságuk!" — kiált fel Cserik, a középszerűség rémével viaskodó fiatal író
az Irodalmi novellában. A legnagyobb
hibájuk ezeknek az írásoknak mégis
az, hogy nem hiszünk hőseiknek. Nem
mai fiatalok ezek, hanem olyan „művi
úton létrehozott, két lábon járó társadalmi hazugságok" (Császár István),
melyek a valódi
fiatalok egyetlen
legyintésétől kimúlnak. Ezért kell folyton ú j a k a t kitalálni helyettük.
Az Üjabb híreim ciklus groteszknek
szánt írásai közül csak egy érdemes
erre a névre (A pedagógia és a történelem).
A többi a hazai pol-beat
számok álellenzéki, vérszegény nyöszörgéseire emlékeztet, néhol a szöveg
igényességében sem emelkedve azok
fölé.
Az Előszók ciklus néhány „irodalmi
röplapja" ötletesnek mondható, de az
egész kötetet jellemző zsurnálízű köz-

helyek mégis itt a leglaposabbak. Néha
az az érzésünk, eltévedt kabarétréfát
olvasunk.
A kötet leggyengébb d a r a b j a a Létra
című „abszurd rövidjáték", melyben
csak az az elfogadható, hogy valóban
rövid. Egészében véve a brechti és a
becketti technika sikerületlen ötvözete,
az előbbi szerző tisztánlátása és az
utóbbi szellemessége nélkül.
A szellemességgel egyébként is b a jok vannak Vámosnál. Rendszerint
zárójelben, az eseményeket k o m m e n tálva teszi ezt. íme két zárójel: „A
csíkos inges felállt, biccentett, m a j d
elment az egyik múzsával. (Valószínűleg Thália lehetett az illető hölgy,
mert smink volt az arcán és paróka a
fején.)" Vagy miután a két kisfiú bemászott az ablakon: „ . . . nem így képzelte el az ígéret k a p u j á n (ablakán) a.
bejutást."
Nyelvi, stiláris pongyolaságok, üresjáratok szép számmal akadnak a kötetben. „Szerencsére az abbani segédkezésre nővéremet szólította fel" —
írja. Vagy: „De közben már folytatta a
gondolatsort az ajándékozásról és hoszszasan fejtegette azt."
Vámost nem menti az a tény, hogy
még • csak huszonegy éves. Mindenki
akkor áll ki a" porondra, amikor m á r
elég felkészültnek érzi magát hozzá.
(És amikor engedik.) Egy jó (Felesleges mondataim)
és egy elfogadható
írás (Jutka írása) még nem ok arra,
hogy valaki kötettel álljon az olvasók
elé. Végtére is, ha valaki előszót szándékozik írni az ábécéhez, nem árt, ha
előbb megismerkedik vele.
(Magvető,
1972.)
TEMESI FERENC
95

HAAN LAJOS
NAPLÓJA
A békéscsabai Rózsa Ferenc Gimnázium és Szakközépiskola nyomdaipari
osztályának tanulói a közelmúltban a
Bibliotheca Bekesiensis sorozat ú j kötetével jelentkeztek. Vizsgamunkaként
elkészítették a kiváló, múlt században
élt helytörténész, Haan Lajos naplójának részleteit tartalmazó kiadványuk a t (Sajnos, mindössze 500 számozott
példányban.) Bár e bibliofil sorozat
elsődleges feladata „csupán" a végzős
diákok nyomdászati ismereteinek, szakmai felkészültségének demonstrálása, a
szerkesztő, Papp János jóvoltából a
szép forma aktuális tartalommal párosul. Már az eddig megjelent kötetek
is jól mutatják a város, a megye szellemi kincseinek napfényre hozását célzó szerkesztői koncepciót (1. Emlékezzünk Vég-Gyula váráról; 2. Haan Lajos: Békéscsaba története; 3. Vallomások a legnagyobb magyar faluról; 4.
Kner Imre gondolatai az életről, az
irodalomról, a könyvművészetről;
és 5.
kötetként Tessedik Sámuel
írásaiból
jelent meg válogatás.) Ennek az 1966ban indult sorozatnak Haan Lajos naplója immár a hatodik kötete. S bár a
Bibliotheca Bekesiensis szerzői között

SZERKESZTŐI

Haan nevével már másodszor találkozunk, ú j kötetecskéje sem a rosszul értelmezett kegyelet szülötte. írása megérdemli a nyilvánosságot, hiszen Haan
Békéscsaba első tudós történetírója. De
túl általánosságban vett érdemein, naplója műfajánál, jelegénél fogva is nyilvánosságot érdemel: 1870-ben elkezdett
feljegyzései szigorúan pontos (de anekdotikusan érdekes), hiteles forrásai a
múlt század végi Csaba történetének.
Naplóírói céljáról maga vallja: „ha én
(...) ezen most éppen előretörő falusi
karakteréből kivetkezni kezdő, nagy
jövendőjű alföldi városnak polgára
följegyezvén időről időre azon eseményeket, változásokat, amelyek itt körülöttem, közelemben történnek, bizonyosan érdekkel fogná azt olvasni az
utókor." Végigolvasva
„csekélységek
körül forgó" naplóját, érdeklődést váró
reményében csak megerősíthetjük a 80
éve elhunyt Haan Lajost; s amikor az
olvasók megkülönböztetett figyelmébe
ajánlom „új" kötetét, csupán a sajtó
alá rendezés kisebb pontatlanságai (pl.
Haan nevének következetlen írása, a
részletek nem megfelelő elkülönítése)
fogja vissza a szuperlatívuszok leírására lendülő tollat. (Békéscsaba, 1971,
[1972].)
LENGYEL ANDRÁS

ÜZENET

Nem közölhető írást küldtek: Z. T.
Budapest, V. I. Hódmezővásárhely, H.
T. Budapest, M. P. Budapest, H. I.
Kazincbarcika, R. G. Budapest, Z. L.
Pécs. F. F. Budapest, Z. L. Karcag,
P. I. Sarkad, K. L. Kaposvár, E. L.
Budapest, K. J. Budapest.
96

