tiszatáj
1972. JUL. * 26.

Csoóri
Sándor,
Fodor
András,
Takács Imre, Veress Miklós versei;
Mocsár Gábor kisregénye;
Weöres Sándor Illyés Gyuláról;
Plinkösti
Árpád
írása
az
öngyilkosságról

("SZEGEDI TUDOMÁNYEGYETEM
.
i • <1

T l ^ ^ ' y ^ l T ^ Î I I

I R O D A L M I ÉS K U L T U R Á L I S F O L Y Ó I R A T
m / 2 .

A M a g y a r írók S z ö v e t s é g e
D é l - m a g y a r o r s z á g i Csoportjának
lapja
Megjelenik havonként

F ő s z e r k e s z t ő : ILIA M I H Á L Y
Főszerkesztő-helyettes:

ANNUS JÓZSEF

Kiadja a Csongrád megyei Lapkiadó Vállalat. Felelős kiadó: Kovács László
Szerkesztőség: Szeged, Magyar Tanácsköztársaság ú t j a 10. Táviratcím: Tiszatáj Szeged, Sajtóház. Telefon: 12-330. Postafiók: 153. Terjeszti a Magyar Posta. Előfizethető
bármely postahivatalnál, a kézbesítőknél, a Posta hírlapüzleteiben és a Posta Központi Hírlap Irodánál (KHI Budapest V., József nádor tér 1. sz.) közvetlenül vagy
postautalványon, valamint átutalással a KHI 215-96 162 pénzforgalmi jelzőszámra.
Egyes szám ára 6 forint. Előfizetési díj: negyedévre 18, fél évre 36, egy évre 72 forint.
Kéziratot nem őrzünk meg és nem adunk vissza. Indexszám: 25 916.
72-2298 — Szegedi Nyomda

Tartalom
XXVI. ÉVFOLYAM, 7. SZÁM
1972. JŰLIUS
TAKÁCS IMRE versei: Fölszedett sátorfámmal, A vásárban látott lovakra

3

FODOR ANDRÁS: Beszélgetés (vers)

4

VERESS MIKLÓS: Dózsa álma: Zápolya a tüzes trónon (vers)

6

CSOÖRI SÁNDOR versei: Talán még van idő, Képeslap, Vendégeim, Keringés egymás körül

8

GYÉKÉNYESI GYÖRGY: Címe sincs ének (vers)

11

WEÖRES SÁNDOR: Prológus Illyés Gyula szerzői estjén

14

MOCSÁR GÁBOR: Sziklából víz (kisregény, II. rész)

16

DÉR ENDRE: Az én világom (jegyzet)

47

HAZAI TÜKÖR
PÜNKÖSTI ÁRPÁD: Emberek önmaguk ellen

52

ÖRÖKSÉG
M. PÁSZTOR JÓZSEF: Sallai és Fürst életéért

69

TANULMÁNY
HAVASI ZOLTÁN: A könyvről

74

KRITIKA
KUN ANDRÁS: Erdélyi József költői „aranylakodalma"
78
BATA IMRE: Veress Miklós: Erdő a vadaknak
81
1

SZAKOLCZAY LAJOS: Balogh Edgár: Intelmek

83

KÖSA LÁSZLÖ: Rákóczi a lovát u g r a t j a

86

VARGA DOMOKOS: Levél a szerzőhöz (Dér Endre: Mi,
pulóveresek c. könyvéről)
88
GÖRÖMBEI ANDRÁS: Lászlóffy Aladár: A hetvenes
évek
90
Téka
OLASZ SÁNDOR: Ferencz S. István: Nyári vándorlások; Erdélyi jobbágyok panaszlevelei

91

MŰVÉSZET
Zene
NIKOLÉNYI ISTVÁN: A harmadik évad után

94

Hírek

96

Szerkesztői üzenet

96

ILLUSZTRÁCIÓ
Zoltáníy István rajzai az 5., 10., 15., 46., 51., 73., 77.
és a 93. oldalon
A 63. oldal térképét Fehér Kálmán rajzolta

TAKÁCS

IMRE

Fölszedett sátorfámmal
A nevetésben is szomorúság,
a nevetésemben is a keserű ...!
Mint leendő gyümölcséhez a lila virág,
mint feltört réten a száraz keserűfű.
*

Ismeretlen ellenfél közeledik
arcomhoz erejével, illatával.
Én valósult magamba rejtőzöm el —
fúvatlan hang a néma harsonában.
*
Eljön a hercegfiú, a párducos
szépségű, fekete hajjal, alabástrom
fehérségű testén fekete
szőrkereszttel,
és erővel zúdítja szerelem zivatarát
fölszedett sátram ölébe, kuckójába ...
de minden zivatar elszáll a könnyűség,
a megkönnyebbülés ezüst fátylaival,
a gyümölcsfák vízcseppes ágaival,
s majd zománcos kékségbe hátrál ismét az ég.
*

Megismerhettél volna, ha lennél én,
ha szeretsz értelmes büntetéssel,
amilyen értelmetlenül ölöm én magamat. ..
Még mindig mocoroghatnánk egy test gyanánt
az öröm fénygömbje körül, fénygömbjében,
de mélyről gazosodik föl a harag.
Fölszedett sátorfámmal az útra nem lépek föl,
döglött hal lett az arcom — hozzád, neked.
3

Elsodor új csillagképek alá az idő áramlása,
halványul rétegeződött múltam gyásza;
az ének a gondolatokba gyűrődik,
mint kérges bőrtarisznyába
fátyolvirág.

A vásárban látott lovakra
Mondtam a példát egyszer — hány éve már! —:
a vásárban látott lovakra nem licitál
kifordult zsebbel az ember, de hazatér —
és várja a ládafiában száraz kenyér.

FODOR

ANDRÁS

Beszélgetés
— In Memóriám Colin Mason —

Eljött a meghittség órája,
leül elénk
a vastag szőnyegekre.
A tenger-éjszakába most
sima tenyérként
fölnyílik
a félsziget
kőszikla-ökle.
Nem törődik a bárszékek körül
hangoskodó rosszarcú ír fiúkkal.
Kettőnknek adja mind e palotát,
mert mi vagyunk a választottak.
Mert nincsen itt sehol,
ki egymást nálunk jobban értené.
Mi is történt azóta?
Távol a Duna mellett,
hogy van a folyton bővülő család?
Külön-külön a régiek, újak?
S hogy van a családfő, kire
minden útközben lelt örökség:
a bronztű és torony,
az ősi föld minden tudása rávall, —

hogy van Fülep a kórházi ágyon?
Huszonkét év reflektorán át
látom az étteremből jövet a folyosón:
„— Olvastam a kis angol
cikkét a
vonósnégyesekről.
Hát mondhatom,
remek!
Nem gondoltam, hogy így értse egy angol
Bartókot! —...
és
hogy megtanulta ezt a tatár nyelvet!"
Hat év után az esti verandán
csillan vissza a megtért,
szemüveges
kópémosoly:
„— Igen, mi ketten, — Professzor
még tudunk
magyarul."

űr, meg én,

— Látod magadat olykor ott
a hurrogó
kollégiumban?
Cingáran ácsorogsz a linóleumon.
Kockás ing, borzas üstök.
— Te nem vagy úgy, mikor
szorít valami emlék,
fütyülni kell inkább,
hogy meg ne hatódj?

belül

— Én nevetni is szoktam.
Tudod, mikor a részegbolyhokkál teli folyosón
cipeltelek vállamra vonva,
gyöngéden: — Gólya viszi a

fiát...

Mi őrizhetne jobban?
Vagyunk, amik
lehettünk.
Egymásba nyíló tér, idő,
egyetlen
ifjúság.

VERESS

MIKLÓS

Dózsa álma: Zápolya a tüzes trónon
Lassan pirítunk meg a füst majd ráterül szétszórt hadadra
Temesvártól Mohácsig feketéllnek a hullák
pőre dögök kihántva a páncélból az úri göncből
s némelyiknek még van szeme is arca is van nemiszerve
nem bosszulták meg eléggé rajtuk a századokat
a fáihoz szorított asszonyokat a korbácsvég vájta szemgödröt
a nincs-neve-koponyát paraszt-Magyarország pucér fenekét
melyen csattogott az ostor míg a hús vérrel keveredve
vonított
jaj az az ostor az a hátunkból hasított ostor verte a seggünk
hogy a vérrel kibuggyant szégyen nélkül a bélsár
jelezvén az országhatárt a Kárpátoktól az Al-Dunáig
ezért pirítunk meg Zápolya
páncél-rotyogásban
s ha jó szél jön majd elviszi a szagot hogy szimatolva nemesi orrok
bújjanak parfümeidbe csipkés
zsebkendő-Magyarország
mindenki így döglik meg minden parasztnyúzó
s még örülni fog ha karót kap alulról s nem foggál tépik a sültnemesek
és lesznek gyerekvelők is a síkság tányérján
és zápolyanékkal megtűzdelt hegyek
hej micsoda lakoma micsoda lakoma bezabálhatsz Dózsa végre
sütik Zápolyát Temesvár tepsijében
vaskemencében
asztalodon a fej a két tükörtojás szem s a szemöldök
leperzselve mint a málacszőr ezüsttálon hever bíbor szájában
tartva a földet s a fején rőt koszorú hát koronát kapott a király
villát bele lehet szeletelni lehet csámcsogva falni
így zabálunk meg Zápolya és az asztál alatt
vagy asztalra ugorva lesnek kutyáink a csontra
Lassan pirítunk meg és szájuk nyalogatva keringnek majd
kik most körülötted lovagolnak fürkészve a távolt
kiknek fehér hasát és úri belét csak a páncél
óvja miként kitinbörtön a lárvát
nem lesz hernyó belőlük
cseresznyefa-Magyarország
zöld vérük kitapossuk szőrös - testüktől undorodva
s kiokádva ezt a szerelmet irántad ki velük összefeküdtél
a táltosölőkkel a herélt papokkal a vérbajos királyokkal
idegenszagú ágyékoknak aki föltártad vad öledet
6

körülöttünk

most nem hághatnak meg ne félj nemes paripáik
mert cséphadarók döntik le a földre inukba kasza vág
és a lovasok büdös füstben keresik lemetélt tagjaikat
belenyúlnak a két tükörtojás szembe megállnak iszonyodva
sárkányfej Magyarország-Gorgó nem való rád korona
csak az enyémre
A füst ráfeketül majd hadainkra karón vigyorgó nemes katonákra
én megyek köztük én Dózsa György és a kereszt
nem mulatok én nem mulatok csak kísérget a síp és dudaszó
meg a parasztok lábdobogása látom hogyan terülnek gyönge kisasszonyok
a földre lepedőnek a hentergés alá mely telefröcsköli
a paloták falait — abból kel ki a sárkány turbános keselyű
kering Temesvártól Mohácsig Segesvártól Isonzóig
hol pőre embriók kihántva anyjuk méhéből hevernek
kétnemű soseméltek békaporontyok elabortált fagyott katonácskák
én megyek köztük én Dózsa György és a kereszt
meg anyáink jönnek kezükben gyertya-kastélyok
lobognak
és fölperzselt nádasokban fortyogó mocsarakban
ölelkezik vicsorogva úr s a paraszt
a füst ráterül majd fölgyulladt erdőként ég ez az ország
lángban mosakszunk megtisztulunk
egyszer
Te vagy én sül valaki mindig zsírjába fúl ez az ország
nincs kegyelem csak lakoma hús és bor dögivei
s én megyek én Dózsa György részegen és bezabálva
hogy hazát foglaljak a nincsteleneknek
mindegyik kap palotát szépmellű asszonyt s szentképeket is
pénzt földet paripát s leszen jobbágya akit deresra húzhat
kinek asszonyát fáihoz szorítja beledönti hatálmát
azt az ebihál-csapkodású jövőt hogy megváltsa igazáért
nem kilenc hónap kilenc év de századok múltán
ők szántják fel ezt a földet amit megtrágyázott a Zápolya maradéka
s eltemetett asztal alól egyszer kigurítják a koponyát
s gyertyát állítnak bele ijeszteni szüretkor a lányokat
hogy szétremegjen combjuk mellük teljen örömmel
rémületben és szerelemben újra kell nemzeni Magyarország
Másképp nincs kegyelem ennek az országnak nincs kegyelem
lassan pirul majd a füst ráfeketül szétszórt hadainkra
s lesz lakoma síp és dudaszó együtt mulatunk
én Dózsa György mellemen a kereszttel
s te Zápolya János asztalon görgöző koponya
nézi nézi a trónt
szemgödör-Magyarország
csorduló nyüvek könnyei
fehér csont mögött csak a sötétség morajlik
fekete lánggal ég majd belül
testetlen bűz kavarog
izzik a trón

sikolyunk

7

CSOÓRISÁNDOR

Talán még van idő
Nem fértem el rövid sorokban —
a nyárban —
a tél istállóiban —
nem fértem el az életemben;
a visszatartott lélegzet-hazákat most
kifújom: süvítsenek!
elég volt, súgja a száj, a kékülés,
a kidagadt nyákerek pirospünkösdje, a hosszú,
böjt,
az út hajnali fölébredésből
homályba,
homályból kő alá,
elég a semmi: semmiért —
tálán még nem késő partraszállni
egy világba vesző falevélen
és szemek ködébe odaállni: itt vagyok végre!'
vesztemet akartam mindig,
tüntetően a bukást,
mert sok itt a kicsi győztes, hát undorodom,.
sok a világbajnok,
a fölpumpált fejű üregi király,
a díszsírhelyek fölött röpködő húsos pille —
tálán még van időm megelőzni
sikeres halálomat,
zuhanni,
hömpölyögni,
elmúlni tanítom magamat
s mellemen kazaltüzet
gyújtokr
hogy virágozzak.

Képeslap
Holttengeri nyár süti a betonjárda
kövét; a fák csak emlékei a fáknak —
Nagy, sárga sivatagokat hoz a postás,,
fölhólyagzó,
képeslap-hazákat.

Vendégeim
P. G.-nek

Nyitva az ajtóm, lépjetek be négy égtáj
menekültjei. Ez itt a legkisebb haza, az
utolsó búzaszemből kicsírázott ország. Nektek is,
nekem is maradék.
Itt fáradtságtok is hazatalál s a másutt
semmitmondó nyelv itt még a világ ura. Gyere,
Örömrontó Angyal küldöttje, te bortócsák közt
száguldó motoros, bőröd benzinszagú, halálszagú,
megérkezésed: seb s üszkösödés ellen kiáltó száj is.
A Kárpátok keménygallérját gombold ki
nyakad körül.
S te Apa s te Apának Fia, gyertek ti is!
vésőkarúak, koronás gyökerek szobrászai,
házam teli tuskókkál, kezetek hiányával.
Az ideiglenes szállások küszöbére
odaszögezve a nyár, mint a tűzvész. Utolsó esély:
napszámosai át a tűzön! a keresztbefekvő
isten
testén át ahogy lehet! Látnunk kell egymást,
hogy láthatók legyünk, hallanunk egymást,
hogy hallhatók.

Keringés egymás körül
Cserélődnek arcok, testek,
színhelyek bokrai —
Tégla és vadhús együtt: ez már az ősz.
Vesszőnyi sugarakat
taposunk a fölhígult földbe —
neked is, nekem is sietős.
Hová? Magad se tudod? Gyere!
Megyek, de ha vágtatni kezd
szélben a hajam — kitérj!
Nyugodj, kitérek. Hallod? a vízfalak
mögött zene: zsizsegnek a stadion
lámpái: tízezer ló szem-ereje
dől a sálakra,
hurrá! hurrá!
valahol ott, valahol arra,
valahol a kőkosár fölött
az ordító fejek társaságából kiszakadva:
csapdosok szárnytálan,
ó semmi, semmi, csak őrült vagyok,

hóhéros vértolulással nyugtatom
magam,
ha van időd, szeress,
csavarj derekam köré nyarat
és húzz le magadhoz,
szeress,
tenyérvonalaim
dzsungeleiben
nyomok:
tieid? másoké?
az ősz dombjai,
sietek,

10

siess!

mint a pörsenések

—

GYÉKÉNYES!

GYÖRGY

Címe sincs ének
Fedett fahidak mentén
rikolt a fácán fajdkakas
aludj vén Boston
Ű j-Angliában
heje-huja bál van
s a régi gyarmatra árverés
bólogatnak az ezüstfenyők
a nyírek törzsén fehér a háncs
pázsitkötényes
házacskák
kandikálnak ki a fák mögül
az ÜTRA
amint száguldunk a leszálló napnak
városokon falvakon át
s át az időn
ó Európa
otthagytunk valahol a keleti parton
ott az óriás fáklyás asszony
kőtyűkszemes lábainál
S most olvasd a dantei sort
én nem vagyok egykorú semmi lénnyel
csupán örökkel s én örökkön állok
ki itt belépsz hagyj fel minden reménnyel
Mily pillaszemű volt Dohnányi
s Dvorzsák a cseh trombitás
Bartókot láttam
amint rigódalt jegyzett
a Carolinákban
sej rigómadár ne szállj fel a fára
s New Orleans-i ütemre rándult a keze
hey
hey
the saints so marchin' in
hey
hey
11

the saints go marchin' out
míg hömpölygött a Mississippi
és torkára akadt az ének
a Tisza-parti
fülemülének
Vitt
vitt
vitt a vonat
San Antóniának
sárgát nyit a texasi rózsa
s itt már nem remegtet griegi dallamot
a hűvös Skandinávia
a szénapajták helyén
forró sivatag
futó katáng
és por
és zümmögő műutak
keletnek nyugatnak északnak délnek
Verd a cölöpöt John Henry
verd a cudar cölöpöt
ördögöd van John Henry
Lengyelhonból Zelenski
Verd
verd
verd
segít

a cölöpöt John Henry
a cudar cölöpöt
a cölöpöt John Henry
néked Medgyesi

Verd a cölöpöt John Henry
Lafko Kukta Zaremba
verd a cölöpöt John Henry
fizet érte a Ramsey
Fedett fahidak mentén
rikolt a fácán fajdkakas
Pennsylvaniában
nyikorgó csilléken hintázott a lét
míg a pernyés gyárak
szemetes ölén
növekedtek a templomok
a kocsmák
s a gyerekek haja csillogott
mint a mező
friss májusi esők után
Fecskék ülnek a tetőpárkányon
Capistranóban
menj
menj ki a nyugati dűlőre
a mosolygó tengerpartra

ugye Mignon
wo die Zitronen blühn
menj ki a nyugati dűlőre
hol barna lányok vízgyöngyös teste
tarajlik a gördülő habokban
menj
menj ki a nyugati dűlőre
hol a sebes élet
téged is magával ragad
és visz
visz
visz ki a világba
a sohasem-voltak holnapába
mikor már múltad elmarad
s édes gyönyörét adja a jelen
így most megérted
a bujdosó Mikes pajkos sóhaját
„úgy szeretem már Rodostót
hogy el nem felejthetem Zágont"
Fedett fáhidák mentén
rikolt a fácán fajdkakas
aludj vén Boston
Üj-Angliában
heje-huja bál van
s a régi gyarmatra árverés
dübörgő prések dohognak Detroitban
elrobogtak a busa bölények
a prairie-n hullámzik a búza
írhatsz száz éneket Európáról
de a fiadban kísért ez az ország
mikor az első szó száján kiperdül
idegenül
ó Európa
ott hagytunk valahol a keleti parton
ott az óriás fáklyás asszony
kőtyúkszemes lábainál.
Cleveland (Ohio)

13

WEÖRES SÁNDOR

Prológus Illyés Gyula szerzői estjén*
Kedves hallgatóink, amikor azt a megbízást kaptam, hogy Illyés Gyulát bemutassam: az üres papír színe előtt, életemben először, zavarban vagyok. Mintha franciáknak kellene bemutatnom Baudelaire-t, vagy angoloknak megmagyaráznom, kicsoda is az a Shakespeare vagy ThomasStearns Eliot. Hiszen Illyést mindnyájan régóta ismerik, és én nem tudom felmérni gyűszűmmel a tengert. Azt a szárazföldi óceánt, mely valahol Sanghájnál és Csukotkánál kezdődik, és egészen a tolnai dombos partokig ér. Azt a tengert, mely a Notre Dame felett a levegőben
hullámzik
és — az ő szavaival élve — „Páris tornyai csengenek, tengerkék ez a
csengés" — vagy: „Egy csillaghoz vagyok gyalogúton, egy
partja-nincsen.
tengeren úszom ..."
A hatalmas életmű szegélyén állva, most csak parti szikláit, abbahagyott verseit nézem. „Görgey — görgeti": két szóban egy teljes hősi
eposz. Hiszen mi, magyarok, a két szó mögött érezzük a szabadságharcegész vonulatát. S ha ez a rímpár csak az eseményláncot idézi fel, a történelmi bírálatot hozzáadja a Kossuth kontra Görgey színdarab, a „Fáklyaláng".
Elsősorban a jelenkori magyar történet poétája. És nem epikus krónikása, hanem lírikusa, ki a történelmi szellőket és viharokat a saját érintett bőrén méri. A Horthy-korszaknak aligha van méltóbb kövülete, mint
az ő egykorú szatírái, „A kacsalábon forgó vár" és „Óda egy hivatalbalépő afgán miniszterhez". S a gyermekkort visszaidéző proust-i
regénye
a „Kora tavasz".
Múltbeli történelmi témái is — például Dózsa — a jelenkor mozgalmaira utálnak: inkább áhított, mint létrejött modern
parasztforradalomra.
A tervben lehető, de a valóságban sose létező históriai beteljesülés: dantei módon tragikus szituáció. így jár mind, aki a jövőt javítani akarja:
mert a jövendő, mire jelen idő lesz belőle, az addigra múlttá vált mostani
jelenhez csatlakozik; s ha tálán más minőséggel, az csak
évszázadok
múlva derül ki: a kortársak csupán a hatalomváltozásokat érzékelik, de a.
korszakváltást soha. Múlt, jelen, jövő így egymásba göngyölődik;
ezért
tálán nem csoda, sőt természetes, ha Illyés Gyulának egy olyan esszéjéből
idézek, amit csak évek múlva fog megírni: „Ugyan mi volna, ha most,,
karórámra pillantva, kinyilatkoztatnám: Hölgyeim és uraim, e pillanatban,
ért véget a föld-víz-lég-mérgező,
rabtartó, öngyilkos gépkorszak, és vele
a vérszopó, beleket kitipró világtörténelem, és megkezdődött a békés szabadság történelem utáni korszaka. Most mi lesz? A gépkorszák
élvezőinekegyetlen autókereke se bicsaklik félre, minden marad a régiben, majd
csak ükunokáink döbbennek rá, hogy mekkora fordulat történt."
De az infinitus Illyéstől térjünk vissza a nominális Illyéshez. Túl keveset mondunk azzal, hogy legnagyobb élő költőnk. Mert — a kezdeti* Elhangzott Űjvidéken 1972. június 2-án, a Magyar Rádió Illyés-estjén.
14

tenger-jelképet
félretéve — ö a magyar költészet hegységének egyik legmagasabb csúcsa, és az országhatáron túlról is tisztán látható, ha nincs
köd vagy eső. Még többet mondjak? Tud írni-olvasni, megtanulta
anyanyelvét és a környező idegen nyelvek jó részét. Művelt poéta, mégis falusian magyar; versei és prózamunkái ritkán mutogatják
széles
tudását.
Ennyiben Csokonaira, Petőfire hasonlít, akiket legtöbb versük
alapján
akár tudatlan parasztlegénynek
hihetnénk, pedig sok közeli és távoli kultúrában otthonosak voltak. Kazinczy, Arany, Babits költészetében
folyamatosan érezzük képzettségüket;
Illyés műveltsége a mélyben munkál, a
felszínen álig
szembeötlő.
Irodalmunkban
Illyés ama kevesek közé tartozik, kik, mint
Petőfi,
Madách, József Attila, túlemelkedtek
a helyi jelentőség határán, a világirodalom befogadta őket. Illyés a világ figyelmében a kelet-európai
modern líra ormai közt látható, mint az orosz Majakovszkij,
Hlebnyikov,
Paszternak, a görög Kavafisz, Szeferisz, Ritszosz, a lengyel Zbigniew Herbert, a cseh Nezval, a horvát Krlezsa, a szerb Ivo Andrics, Vaszko Popa, a
román Arghezi, és mások, köztük talán ideiglenes nagyságok is. De Illyést
nem a múló kordivat kapta fel, hiszen műve nem divatos szabású, nem
tartalmaz felfújható szenzációkat, nem kulcslyuk, melyen át a kíváncsi
nyugati olvasó Kelet-Európának
valamely rejtelmébe leshet. Mit kapnak
itt? Egy költőt népe gondjai közepett, aggódva, reménykedve,
a jövendő
felé fordulva:
... formálom azt is, amivé ti
válhattok; azt formálom én ki,
azt az embert, aki agyag
még bennetek is, kire vágytok,
amikor sürgetve
mondjátok:
költő, előzd meg korodat!

15

MOCSÁR

GÁBOR

Sziklából víz
II. rész

5. CSUPA GUSZTUSTALANSÁG,
DE ÜJ SAROKKŐ LÉP SZÍNRE
— No, fiókáim, ha ezt kitaláljátok! — Carló bácsi megrázta őszes sörényét, és
diadalmasan körülnézett a minibuszban. A stáb lehorgasztott fejjel várta a legeslegújabb találós kérdést. — Mi az: kicsi, zöld és követ eszik?
A stáb egy emberként üvöltötte:
— Kicsi zöld kőevőü!
— Fantasztikus! — csapkodta térdeit Carló bácsi. — Egészen fantasztikus! Bejártam a kerek nagyvilágot, de ilyen lángeszű stábbal még nem dolgoztam! Az iskoláját neki! Hátha még arra a kérdésemre is meg tudtok felelni, hogy h a lyukat
f ú r u n k a Föld középpontjáig, és abba a lyukba beleejtünk egy követ, akkor az m e d dig esik lefelé?
Hallatlanul pontos és precíz válasz érkezett, szintén kórusban:
— Másfél méterig!
— És miért éppen másfél méterig?
— Mert ott ül a kicsi zöld kőevő, elkapja és megeszi!
— Órrrrriási! Fiókáim, nem tudok rátok szavakat találni!
Egész úton, míg a városba, addig a nyamvadt szállodáig eljutottak, a stáb lángeszét magasztalta, s többször kijelentette: hosszú és drámai szituációkban gazdag
operatőri pályafutása alatt ilyen fantasztikusan lángeszű stábbal nem dolgozott.
Ez lett volna az első nap, de még nem volt vége. Amint a filmesek autóbusza a
kisváros szállodája elé kanyarodott, a lángeszűnek minősített stáb elérkezettnek
látta az időt, hogy most már igazán nekilásson a dolognak. Mindössze három gondterhelt és komolyan veendő férfiú — Carló bácsi, az operatőr, Tésis Karcsi, a riporter és Fülöp, a rendező — ballagott felfelé a lépcsőkön, hogy szobájukba húzódva,
megtárgyalják a nap .eseményeit, és terveket kovácsoljanak a jövőre nézve. A stáb
túlnyomó és sokkal fiatalabb többsége viszont felszabadultan nekilendült, hogy
mintegy belemártózzék a kisváros esti életébe. S minthogy ez volt itt az első estéjük, ez a belemerülés nem nélkülözte a kísérletezés, a puhatolózás és a lehetőségfeltárás pionír vonásait. Ez persze nem mehetett végbe bizonyos feltűnés nélkül.
A stáb három komolyan veendő vezetője, fölérve az emeleti szobába, hozzálátott a helyzetértékeléshez. Carló bácsi, ágyra dobva magát, és a pókhálós mennyezetre tekintve, kezdődő ásítását elnyomva, föltette a kérdést:
— Mi az, fiókám, fán ül, zöld és fütyül?
— Mondd, drága Carló bácsi, de igaz lelkedre mondd: nem unod még? — fortyant fel Fülöp, a rendező.
— Mit, fiókám?
— Ezeket a hülye kérdéseket.
16

— A kérdés célba talált. És felelet: igenis, unom. Nagyon unom, fiókám.
— Hát akkor? . . .
— Viszont lenne egy kérdésem — hozzád. És te, fiókám, nem unod? Igaz lelkedre mondd: nem unod?
— Mit?
— Ezt, így, ahogy van.
Fülöp nem felelt. Részint, mert nem értette pontosan, hogy Carló bácsi hogy
érti azt, hogy „ezt így, ahogy van", részint, mert azt figyelte, mit csinál Tésis
Karcsi. Tésis Karcsi a szekrény előtt guggolt, és valami szőrös gombolyagot szedett
elő az örökké nyakában lógó kockás sportszatyorból, majd újra a szatyor mélyébe
kotort, és halkan zörgő-kotyogó valamit vett ki, azt is benyomta a szekrény aljába,
a szőrös valami mellé. Fülöpnek az volt a benyomása, mintha egy enyhén görbe
tehénszarv lenne az a zörögve-kotyogó valami. De lehet, hogy csak káprázat volt az
egész. Mégis megkérdezte:
— Az mi, Karcsi?
— Semmi, semmi, Fülöpkém, mindenféle népi mütyürkék, hiszen t u d o d . . .
Persze, persze hogyne tudná, sőt ki ne tudná, hogy Tésis Karcsi imádja a népi
mütyürkéket. Tele van velük a lakása. Ez a hobbyja. Vidéki útjait is arra szokta
felhasználni, hogy körülnéz padlásokon, színekben, ólakban, és ha valami megtetszik neki — szúette bölcsőtalp, kettéhasadt mángorló, csirkeitató cserép, szakadt
szeredás —, kerül, amibe kerül, akár egy félnapi alkudozás és könyörgés előzi meg
a vásárt, megveszi, viszi haza. Az ám: a kudarcba fulladt mai felvétel után is
mintha (vállán az elmaradhatatlan sportszatyor) besomfordált volna a szekérszínbe.
De mintha nem hozott volna onnan semmit. Legalábbis Fülöp nem emlékezett rá,
hogy Tésis Karcsi bármit is megvett volna Veres-Benes Benjámintól, a bolhaszakértő, átkozottul használhatatlan házigazdától. Mindegy. Az ő dolga.
— Kérdeztél valamit, Carló bácsi?
— Azt kérdeztem — bátorkodtam megkérdezni —, hogy te talán nem unod?
Ezt így, ahogy van. De a kérdés, belátom, naiv. — Legyintett. — Te előtted még
termékeny és kudarcokkal tele évtizedek állnak. Nincs még mit unnod. De nekem,
tudjátok-e, fiókáim, két év, három hónap és mivel este van megint, mával is fogyott
a földi kín, mindössze tizennyolc nap van hátra a megérdemelt és megszolgált
állami nyugdíjig. Mivel töltsem el? He? Különben hogy érdemileg is hozzászóljak
a tárgyhoz, kár volt folyton leintened a felvételt annál a duplanevű bolhapecérnél.
Fülöp felütötte a fejét.
— Miért, Carló bácsi? Miért? Te talán végig felvetted volna azt a tömény linkséget? A csizmába dugott sült tököt? A bolhabiológiát? A csalánba vert klottgatyát?
— Fel, fiókám. Ha majd annyit dolgozol a magyar dokumentumfilm frontján,
mint én, ha majd annyi diadalmas kudarcon gázolsz keresztül, mint én, megtanulod, hogy sose-lehet-tudni-minek-mikor-veszed-hasznát, hogy mi-mire jó.
— Értelek, Carló bácsi drága —, s mivel a cipőbe a lába belemelegedett, levetette, és most zokniban járkált alá s fel a szobában. — Tudom, mire gondolsz.
De végiggondolva azt a tömény zagyvaságot, nem találok egyméternyi értelmet sem,
amit valahol is, akármilyen célra fel lehetne használni.
— Te tudod, fiókám —, s nyögve a hasára fordult. Megunta már, hogy a pókhálót nézze a plafonon.
Tésis Karcsi pedig befejezte a szekrény körüli matatást — hanyatt vágta magát
az ágyon. Odaszólt a gondterhelten fel s alá járkáló rendezőnek:
— Carló bácsi tudja mit beszél, ö r á hallgathatsz.
Ez tény. Carló bácsi fegyvertényei a dokumentumfilm-szakmában legendásak.
Mi mindent tudott felhasználni mi mindenre! Nem ismert elvesztegetett felvételt: ha
az kellett, hogy örömkönnyek csillogjanak a parasztok szemében, amikor aláírják a
belépési nyilatkozatot a téesz irodáján, akkor azok a könnyek ott csillogtak a nyilatkozatot aláíró parasztok szemében. Nevezetes fegyvertényei között emlegeti, amikor azt kellett — a dokumentumfilm meggyőző erejével — bizonyítani, hogy ország2 Tiszatá)

17

szerte beérett es gazdag termest hozott a gyapot, s a feher pamacsokat vígan szedik
a dalos ajkú menyecskék. Carló bácsi, akit ezzel a feladattal megbíztak, döbbenten
tapasztalta, hogy a gyapot vagy lefagyott, vagy tönkreázott, sehol egy filmezhető
tábla, sehol azok a gyapotszedő dalos ajkú menyecskék. Ez a tény azonban őt egyáltalán nem borította ki megrendíthetetlen optimizmusából. Segédoperatőrjét végighajszolta három városon: szerezzen a föld alól is legalább két csomag háztartási
vattát. A vattát apró pamacsokra széttépdesték, s egy viszonylag vegetáló gyapottábla leghasználhatóbb sarkában a kókadt gyapottövek leveleire kirakatta, ö maga
leguggolt, olyan szögbe állította a gépet, hogy a tucatnyi, feldíszített gyapottő valami
grandiózus méretű, csak a végtelenben összefutó sorú gyapottáblának látszott. Aztán
rászabadította a táblára a közelben található menyecskéket. Csak a menyecskék
fürgén mozgó ujjai látszottak a képen, de ezek az u j j a k aztán valóban varázslatos
gyorsasággal tépdesték a gyapotról a vattát, minek magyarázata az, hogy akkoriban
egyáltalán nem lehetett háztartási vattát kapni a patikákban. Tésis Karcsinak igaza
van: Carló bácsi tudja, mit beszél, őrá valóban érdemes hallgatni. Fülöp gondolatai
azonban még mindig a Veres-Benes Benjámin-féle csődtömeg körül vibráltak.
— Nem, nem, semmiképpen nem használható. Pedig, uramisten, sarokkőnek
szántam a filmben. Sarokkő, amely szinte t a r t j a az egész produkciót.
— Nahát, abban igazad van, hogy sarokkőnek, afféle untermannak az a bolhapecér csakugyan nem használható. Egy-két mondata talán mégis megmenthető.
Majd meglátjuk.
Ebben maradtak, s épp rá akartak térni a holnapi feladatokra, amikor Carló
bácsi ú j r a hanyatt dobta magát, és beleszimatolt a levegőbe.
— Állati büdös van itt. Ti nem érzitek?
— De, csakugyan csavarja az ember orrát — erősítette meg Carló bácsi felfedezését Fülöp. — Nyamvadt egy szálloda ez. — S hirtelen felkapta a bal l á b á t : éles
csípést érzett a bokájánál. Felismerte, mert különböző helyszíneken már találkozott
vele: bolhacsípés. — Ez bolha! — kiáltotta, aztán óvatosan visszafejtette a zoknit.
— Az istenit, bolha! — S pontosan úgy, ahogy Veres-Benes Benjámin elmagyarázta,
két u j j a hegyét megnyálazta, hogy majd elcsípi a fekete fickót, csakhogy vagy a
zoknit gyűrhette fel túl gyorsan, vagy pedig a bolha volt ravasz és dörzsölt: egy
fekete pont pattant ki a zokni alól, s merész ugrással átvetette magát Tésis Karcsi
ágyába. — De hisz ez a szoba nemcsak büdös, hanem bolhával is tele v a n ! — s
dühös kéjérzettel vakarni kezdte a bokáján a bolhacsípés helyét. — Átkozott hely,
ide sem jövök többet. — S hirtelen úgy érezte: be kell nyúlnia az inge alá, m e r t
a hasánál, igenis, a hasánál, az alsónadrág felső széle és a bőre között mászik egy
másik bolha. Odanyúlt, de most már óvatosabban: inge nyílásán megközelítette a
bolha búvóhelyét, majd megnyálazott ujjahegyével a bőréhez nyomta az átkozottat.
— Megvagy! — kiáltotta, s csakugyan, a sikeres vadász diadalittas örömével m u tatta fel zsákmányát: két u j j a hegye között az elfogott bolha.
— ö l d meg, öld meg! — kiáltotta Carló bácsi vérszomjasán.
— Na, ez a dög sem fog több vért szívni —, s őrült erővel nyomta össze a két
ujja hegyét, közte a bolha Amikor úgy érezte, hogy az a dög már szétnyomódott,
szétnyitotta ujjait. S mit lát: a bolha nyújtózkodik, lábait kiegyenesíti, leguggol s
óriási ívben átugrik Carló bácsi ágyára. Tésis Karcsi gúnyosan felnevetett:
— Látom, te sem öltél bolhát világéletedben!
— De hisz Veres-Benes Benjámin elmagyarázta. Ujjunk hegyét megnyálazzuk,
az elfogott bolhát megmoncsoljuk . . .
— Ügy ám, csakhogy belefojtottuk a szót azzal, hogy csak a lényeget! A bolhát,
kisöreg, a körmünk közt kell szétpattintani, csak úgy döglik m e g . . .
Carló bácsi felugrott a fekhelyéről.
— Gyerünk innen, fiókáim. Büdös is van, bolha is van, éhes is vagyok. Menjünk vacsorázni. Szólunk a portán, hogy csináljanak közben valamit, vagy a d j a n a k
másik szobát, az iskoláját neki.
A portán (Mann spricht deutsch) egy pakombartos, hidalgóbajszú férfi vette át
tőlük a kulcsot. Eközben Carló bácsi odavetette:
18

— Nem tudom, önök szerint hogyan kell fogadni és ellátni egy- magyar vidéki
szállodában a magyar filmgyártás fővárosi reprezentánsait, de annyit mondhatok,,
hogy önök olyan szobát adtak nekünk, ahol meg lehet fulladni a büdösségtől, s
ráadásul megeszik az embert a bolhák. Nyasszaföldön nem találtam ilyen állapotokat, pedig akkor jártam ott, amikor még angol gyarmat volt és javában folytak a
törzsi háborúk.
— Kérem . . . kérem . . . — hebegte a hidalgó —, a mi szállodánkban . . . soha . . .
d e soha ilyen p a n a s z . . . én magam személyesen... máris, k é r e m . . . ebben a pillanatban . . . személyesen... — s fejét fogva kitámolygott a pult mögül, a kulcsot
magához vette, s felrohant a lépcsőn. A három bolhaűzött vendég pedig betért az
étterembe, amelynek a hallból is volt bejárata.
Bécsi szeletet rendeltek, részint, mert az ilyen nyamvadt éttermekben csakis
frissen sültet érdemes rendelni, mert sose lehet tudni, miket' kotyvasztanak bele
a kész ételekbe, részint, mert nem volt más. Nem sokat beszélgettek, valahogy nem
volt kedvük ehhez az egészhez. A Veres-Benes Benjámin-féle fiaskó megfeküdte az
est hangulatát. Mindössze abban állapodtak meg, hógy reggel első útjuk valami;
Fröccs-Figura Jánoshoz vezet, akit azokban a nehéz években annyira bántott a
nyomorúság, hogy két társával együtt felment panaszkodni a Parlamentbe, ott rázta
a rongyait, mint valami újkori Tiborc, a sebeit mutogatta, egyenesen a miniszternek. Most persze, jól megy dolga, nemrégen vett például televíziókészüléket, méghozzá a legdrágább típusút.
— Felment a miniszterhez! Panaszkodni! És még te panaszkodsz, hogy kidőlt a
sarokkő. Az a bizonyos Veres-Benes. — Carló bácsi megitta maradék Coca Coláját.
— Szerintem ez az újabb alany lesz a te igazi sarokköved. Talpköved. Amire az
egészet építheted.
— A téma klassz — ismerte el Tésis Karcsi —, már tudom is, hogyan kezdem,
a beszélgetést ezzel a hogy is mondod, Fröccs-Figura Jánossal.
— Bitang jó a név is — helyeselt Fülöp, már eleve büszke lett Fröccs-Figurára,
mintha ő találta volna ki a nevet, kéjesen benyúlt az inge alá, és vakargatta a
hasát. — Most pedig nézzük meg, mit tudtak csinálni bűzzel és bolhával teli szobánkkal ezek odakint.
Alighogy áthaladtak a szálló halijába, a lábuk egyszerre a földbe gyökerezett:;
mint egy rossz látomás. Veres-Benes Benjámin, ö az, kétségtelen. A teljesen használhatatlanná porladt sarokkő teljes bizalommal, kalapját levéve megállt előttük.
— Hála a jóatyának, mégis sikerült megtalálnom az elvtársakat. Direkt bejöttem
a városba, direkt emiatt.
Egyikről a másikra nézett, mintha válogatna közülük, s aztán feltette a kérdést:
— Hármójuk közül melyik a főnök? Mert biztosan van olyan, aki főnök.
Carló bácsi Fülöpre mutatott, Fülöp Tésis Karcsira, Tésis Karcsi Carló bácsira.
Hogy az a főnök. De hát így nem megyünk semmire.
— Miről volna szó, atyámfia? — tisztázta végül a dolgot Carló bácsi.
— Azzal az elvtárssal, aki itten a főnök, szeretnék bizalmasan elbeszélgetni.
A lapifalvi viszonyokról. Amikről még nem volt szó. Hogy is van hát minden a
maga valóságában.
— Ha így áll a dolog, akkor csakis őróla lehet szó — s Carló bácsi határozottan
Fülöpöt jelölte meg, mint a bizalom legfőbb és egyetlen letéteményesét e kisded
együttesben.
— Csakis — erősítette meg Tésis Karcsi.
— Akkor hát — s Veres-Benes Benjámin megragadta a galádul kiszolgáltatott
rendező karját —, nem tudom, milyen néven tiszteljem az e l v t á r s a t . . .
— Szólítsa csak Fülöpnek. Erre a névre hallgat — Carló bácsi ezzel a mon-.
dattal hagyta reménytelen sorsára a rendezőt." Veres-Benes Benjámin félrehúzta a
rendezőt a hall egy sarkába:
— Ide üljünk — suttogta —, mert ide nem lehet belátni az utcáról. Nem szeretném, ha lefigyelnének. — Fülöp, mint tehetetlen báb ült le a kijelölt székre,2*

19

aztán megadta magát sorsának, s letörten hallgatta Veres-Benes Benjámin zaklatott
és szenvedélyes előadását. Néha inge alá nyúlt és vakaródzott.
A másik kettő pedig odalépett a portáspulthoz, amely mögött a spanyol hidalgó
feltűnően sápadtan, de magabiztosan mosolyogva várta őket.
Carló bácsi hanyagul odavetette:
— Mondja kérem, sikerül-e valaha is utolérni a nyasszaföldi viszonyokat? Mi
erről a véleménye?
A hidalgó fölényes udvariassággal, vagy inkább udvarias fölényességgel mélyen
meghajolt és a következőket nyilatkozta, miközben hol a lábszárát, hol a hasa
elejét vakargatta.
— Uraim! ígéretemhez híven, személyesen jártam el a panaszuk ügyében, és
megállapítottam, hogy a panasz teljesen és százszázalékosan jogos, sőt! Csodálkozom az urak edzettségén, mellyel a szobában uralkodó bűzt elviselték. Én n e m
mondhatom el magamról ugyanezt. Fölérve a szobába, valóban kibírhatatlan b ü dösség fogadott. Nem tartott sokáig és nem is okozott túl nagy feladatot számomra,
hogy a bűz forrását felfedezzem. Amint a szekrény a j t a j á t kinyitottam, olyan dögletes szag csapott meg, hogy kénytelen voltam azonnal igénybe venni az önök
mosdókagylóját. Szerencsére van egy öreg takarítóasszonyunk, aki valamilyen s a j á tos betegség következtében elvesztette szaglóérzékét, de még ő is csak ötven forint
fejében vállalta el, hogy a bűzforrást megszünteti.
A hidalgó a pult alá nyúlt, s fejét elfordítva, nehogy gyomorműködését a l á t vány ú j r a felgerjessze, egy szorosan bekötött szájú nylonzacskót emelt a magasba.
És a zacskóban: valami szőrgomolyag és egy enyhe ívben meghajló tehénszarv. És a
zacskó átlátszó fálán fekete pettyek: kétségkívül a szőrcsomóból kimenekült bolhák,
amint átlátszó börtönükből villogó szemekkel méregetik az elérhetetlen zsákmányt,
ádáz mohóságukban mintha a szájuk szélét nyalogatnák.
— És most, ha megengedik, fölteszem a kérdést, melyik tisztelt vendégünk
számláját terhelhetem meg a kétségkívül jogosan kifizetett ötven forintos takarítási
költséggel?
— Az ott mi, fiókám? — kérdezte Carló bácsi.
Nyilván Tésis Karcsi zsákmánya, Veres-Benes Benjámin udvaráról. A szekér-,
színből.
— Ki gondolta, hogy zárt levegőn ennyire árasztja a büdösséget? Csak azt nem
tudom, melyik. A bundadarab-e, vagy pedig a tehénszarv, amiből ivópoharat a k a r tam otthon faragni.
— Mind a kettő, uram. Sőt, mondhatnám, egyik a másikkal vetekszik. Pláne,
ha megfelelő konzerváló eljárás híján, mindkettő a kezdődő rothadás állapotában
van. Nekem hihet uram, mert vegyészmérnöki diplomám van — s kinyújtotta kezét
az ötvenesért.
Jó órába telt, mire Fülöp megszabadult Veres-Benes Benjámin fogságából. Két
társa már lefeküdt a bolhairtó szerrel behintett ágyakba. Tésis Karcsi m á r aludt,
Carló bácsi még ébren várta a kimerülten betámolygó Fülöpöt.
— Teljesen értelmetlen, gusztustalan és fölösleges zagyvalék — így minősítette
Carló bácsi érdeklődésére a lezajlott eszmecserét.
— Na, és miről volt konkrétan szó? Egyáltalán mit akart ez a bolhaszakértő,
fiókám.
— Azzal fűzte az agyamat, hogy itt, Lapifalván, nagyon sok a disznóság.
— Hol nincs disznóság, fiókám?
— Azt mondja, különösen amióta a szövetkezet nyakára helyeztek egy főkönyvelő-helyettest. Hogy azt mondja, ez valóságos siserehadat csődített össze. Azt
mondja: a múltkor fent járt Pesten, ment az utcán, és egyszer csak lát egy cégtáblát.
— Pest tele van cégtáblával, fiókám.
— De azon a cégtáblán az ő szövetkezetük neve állt. Hogy azt mondja: a Lapifalvi Zöld Remény Termelőszövetkezet Gyárkéményépítő Részlege. Azt mondja, ő
nem is tudta, hogy nekik ilyen részlegük van.
20

— Mindenféle részlegeket alapítanak mostanában a termelőszövetkezetek Budapesten. Amikről a tagság rendszerint nem is tud.
— Hát ilyeneket mesélt. Meg valami kulcsos embereket emlegetett.
— Azok mik, fiókám?
— Olyan kiválasztott főnökök, vezetők, haverok, akiket azzal tisztel meg a szövetkezet, illetve ez a bizonyos főkönyvelő-helyettes, hogy kulcsot ad nekik a szövetkezet borpincéjéhez. Akkor megy be a vendég, amikor akar, azt visz be, akit akar,
annyit iszik, amennyit akar.
— Eredeti ötlet, fiókám, bár nem kápráztat el azok után, amiket hall az ember.
Szóval semmi újat nem mondott.
— Nem. A szokásos dolgok. Hogy a főkönyvelő-helyettes nem is ért a könyveléshez, de mindenbe beleüti az orrát, ő dönt itt mindenben, mert valahol jól
fekszik . . .
•
— Na igen, a szokásos ábra, fiókám. Nem sok ú j a t tud produkálni. Persze
Veres-Benes Benjáminnak ez ú j dolog. De n e k ü n k . . .
— Én is ezt igyekeztem neki megmagyarázni. És főleg, hogy nekünk most éppen
nem az a dolgunk, hogy mai sebekben vájkáljunk, hanem az, hogy a régi sebek
begyógyulását domborítsuk ki. Nem ez a dolgunk? Begyógyulnak a régi sebek
Lapifalván...
— És akkor jön ez a Veres-Benes mindenféle kótyagos szövegekkel. Na, hajtsd
te is álomra a fejed, fiókám. De ez a főkönyvelő-helyettes nem lehet rossz fej.
— Nem. A neve is jó. Bárczi Benő. Valahonnan ismerős, csak azt nem tudom,
honnan.
— Hát a Tetemrehívásból, fiókám. Tudhatod. A radványi sötét erdőben halva
találták Bárczi B e n ő t . . . Különben jó név. Alliterál. Na, de fel a fejjel, tekintet
előre, szív, dobogj gyorsabban. Holnap kivel is nézünk először farkasszemet?
— Fröccs-Figura Jánossal.
— Aki felment a miniszterhez. Jó sztori! És jó név. És ez már fél siker, fiókám.
Jó éjszakát, fiókám, álmodj szépeket.

6. MILYEN NADRÁGBAN, HOVÁ INDULT
FRÖCCS-FIGURA JÁNOS?
Mintegy mellékesen odavetve (mintha ez teljesen elhanyagolható körülmény
lenne!), a forgatókönyvben a Fröccs-Figura Jánosról szóló bekezdés végén — hallatlan nyomor — felment a miniszterhez — rázta a rongyait — most pedig a legdrágább televízió tulajdonosa a faluban — zárójelben ez állt: (A feleségét is érde- %
mes megbeszéltetni, mert gyors felfogású, jó beszédű, határozott asszony, ráadásul
még mint figura is jó.) Zárójelben! Holott mindenki tudja, mennyire fel szokták
dobni, érzelmileg mennyire fel szokták dúsítani a dokumentumfilmeket a gyors felfogású, jó beszédű, határozott véleményű asszonyok, pláne, ha még figurálisán
is jók!
Szemrevételezve Fröccs-Figura Jánosné figuráját, a stáb vezérkara úgy döntött,
hogy igenis, használható. Zömök kun típus, a szeme metszése mintha egy icipicit
ferde lenne, hegyes, akaratos áll, az ajkát sugarasan, ahogy a napot szokták a gyerekek rajzolni, sok finom apró ránc veszi körül, ezek a ráncok is arról vallanak,
hogy ezeket az ajkakat általában szigorúan össze szokták vonni. Fröccs-Figura
János viszont ezekben a dolgokban mintha ellentétpárja lenne feleségének. Vonásai
kissé szétolvadtak. Két ajka — szokatlan egy ilyen korú embernél — gyerekdeden
csücsörít, arca szőrtelen, de nem azért, mert frissen borotvált, hanem azért, mert —
mint Arany János versében annak a bizonyos Szűcs Györgynek — nem nőtt se
bajusza, se szakálla. A pengeszemű Carló bácsi mindezt egy pillantás alatt felmérte,
s szívósan ragaszkodott hozzá, hogy az asszonyt oda kell ültetni a férje mellé a
kanapéra, már csak a kontraszt kedvéért is. Illetve nem is a kanapéra ültetik a
Fröccs-Figura házaspárt, hanem két karosszékre, a falu legdrágább tévékészüléke
21

elé. Ez is a kontrasztot szolgálja m a j d : a vadonatúj készülék előtt vall a házaspár
azokról a bizonyos nyomorúságos évekről.
A házaspár egyre növekvő riadalommal vette tudomásul, hogy ezek a látszatra
lányos külsejű, hosszú hajú, az éjszakai randalírozásból eredően megviselt és álmos
tekintetű legénykék- milyen vad elszántsággal, konok céltudatossággal veszik át az
uralmat háboríthafatlannak vélt otthonukban. Bútorokról, amelyekről ők azt hitték,
hogy mind az idők végezetéig — legalábbis, amíg ők élnek — mozdíthatatlanul állanak a helyükön, kiderült, hogy annak a simléderes sapkájú, szakállas idősebb v e zérnek (Carló' bácsiról van szó) egy intésére valósággal kipenderülnek a tornácra,
más bútorok helyet cserélnek egymással, a szoba percek alatt elvesztette korábbi
rendjét, hogy. valami mindent felkavaró rendetlenség,, huzalok, lámpák, csillogó r u dak, állványok • kiismerhetetlen zagyvasága borítson el mindent. A Fröccs-Figura
házaspár a tévékészülék előtt — ahová Carló bácsi egy határozott intésére le kellett
ülniök — bénán és' tanácstalanul figyelte ezt a bámulatos átváltozást. Hát még
mikor a fényosztály bekapcsolta azokat a veszettül vakító lámpákat! Először a féleség, akiről kiderült, hogy a Zsófi néni megszólítás jár neki, tért magához a m a j d nem sokkos állapotból.
— Mit akarnak itt maguk tulajdonképpen csinálni?
— öröm a háznál, Zsófi néni! — rikkantott Carló bácsi. — Begyütt a k u l t ú r a !
Falu végén a vasvella, mégis begyütt a kultúra! Mindenki őrizze meg a nyugalmát.
Csinálunk egy. szép; mozit magukról.
— Mozit?.— S döbbenetes sejtés ült ki Zsófi néni dacos ajkaira. — Moziban
akarnak minket mutogatni?
— Persze! Még külföldre is elviszik magukat. Bizony!
— Minket? .Engem?. De hiszen oda van a fogam csináltatni!
S végleg felismerve a helyzet kétségbeejtő voltát — fogatlan szájjal a k a r j á k
őt moziban mutogatni, világ csúfjára —, felpattant, s bátran átbujkálva a lámpák,
zsinórok között, átgázolva az. ide-oda tekergő zsinórokon, meg sem állt, amíg meg
nem kapaszkodott az ajtófélfában.
— De drága jó Zsófi n é n i . . . — kezdte a rábeszélést Fülöp; de a sokat tapasztalt Carló bácsi már tudta, hogy a könyörgés hiábavaló: még nem fordult elő a
praxisában, hogy ha egy élemedett korú asszonyságból kitör a hiúság ördöge, azt a
felvevő gép elé lehessen ültetni a számára nem legelőnyösebb körülmények között.
Oda van a foga csináltatni — ez mindent megmagyaráz. Zsófi nénit — amíg ú j ,
ragyogó fogsorát rá ne'm villantathatja a nézőre — nem lehet felvevő gép elé vonszolni. Erre bárki mérget vehet.
— Mikorra ígérte az SZTK? — kérdezte józan realitásérzékkel.
— A jövő hét végére.
— Hol leszünk mi már akkor! No, fiókáim, Zsófi néni nélkül a mozi félkarú
óriás ugyan,- de nincs más hátra, nélküle kell ügyünket diadalra vinni. Mindenki
készen van?.
• Mindenki készen volt. János bácsi a fénytől félig megvakulva pislogott a tévékészülék előtt, a hangosztály lekuporodott a kanapé elé, készen a felvételre, Zsófi
néni az ajtófélfába kapaszkodva ádáz gyanakodással figyelte, mivé fog itt a helyzet
fajulni, és akkor kiderült, hogy — Tésis Karcsi — sehol.
— Nincs riporterünk — jegyezte meg nem minden él nélkül Carló bácsi. Még
mindig a begyében volt a tegnap esti lebőgés a bűzzel és a bolhákkal. Ebben a pillanatban, fentről, a plafon felől néhány erőteljes dübbenés, majd viharos csörömpölés hallatszott.
— Valaki-jár a padláson! — mondta a félelemtől suttogva Fröccs-Figura János.
— Semmi, semmi — nyugtatta a megriadt házaspárt Carló bácsi —, ez a mozihoz tartozik. A hangulat miatt'; tetszik érteni? — Fülöp, a rendező, a helyzet tetőfokára emélkedvé, kisietett az udvarra. A stáb kikapcsolta a fényeket, a hangosztály leállt,- s a! csendben szinte hallani lehetett, amint János bácsi szíve nagyokat dübben. Nem kellett sokáig várni, Fülöp — nyomában Tésis Karcsival — visszatért. Tésis. Karcsi jobb keze be volt bugyolálva zsebkendővel — a hevenyészett kö22

tözésen vérfoltok ütöttek át. A látvány mindenkit megrendített, kivéve Tésis Karcsit. Higgadtan leült az alannyal szembefordított székre, véráztatta jobb kezét a
ballal eltakarta, hátrafordult, s mint akit hajt a türelmetlenség, megkérdezte:
— Kezdhetjük végre? — Fülöp a dühtől kissé fátyolos hangon kiadta az utasítást: — Hang, fény, indul. — S felhangzott az első kérdés.
— Fröccs-Figura Jánossal beszélgetünk, aki a következő percekben életének fordulatairól vallva, be fog számolni mind a nyomor mélységeiről, mind a felemelkedés magaslatairól. Kezdjük talán egy kérdéssel, ismerős-e Fröccs-Figura János számára e2 a név, hogy Tiborc?
— T i b o r c . . . T i b o r c . . . nem ismerem ezt az illetőt. Idevalósi lenne? Lapifalvi?
— Mit mondjak erre? Akár idevalósi is lehetett volna. De most beszélgessünk
az igazi lapifalvi Tiborcok sorsáról. Arról beszéljen nekünk Fröccs-Figura János,
hogyan éltek itt azokban a nehéz ötvenes években?
— ötvenes évek? Mikor is voltak azok az .ötvenes évek?
— Amikor — hiszen emlékszik rá — először kezdték meg a közös gazdálkodást.
— Először... a közös gazdálkodást? — Fröccs-Figura János tanácstalanul pislogott bele a rázuhanó fénybe, úgy látszik, a szemébe vakító fények teljes sötétségbe, mintegy fekete árnyékba borították az alany agytekervényeit. Fülöp, úgy is
mint rendező, felismerte a helyzetet. — Kikap! — mondta, mire az alany riadtan
feljajdult: — Uramisten, miért? — Szegény, nem tudta elképzelni, mivel szolgált rá,
hogy most mindjárt kikap ezektől a rámeredő fiatal legényektől. Fülöp elővette legnyugodtabb — könyörgést és rábeszélést egyaránt elegyítő — hangsúlyát. A fények
kialudtak.
— Kedves János bácsi, úgy látszik, nincsen hozzászokva az ilyen filmfelvételekhez, emiatt aztán, azt hiszem, van egy kis lámpaláza. Elmúlik. Jó tehát, ha tudja,
mi történik most itt. — S aztán szép nyugodtan elmagyarázta, hogy mi lesz János
bácsi teendője. János bácsi megértően bólogatott.
— Emlékszik, volt itt egy kollégánk, annak egyszer már elmesélte, hogyan
éltek, éheztek, nyomorogtak, rongyokban jártak, korpaciberét ettek, főtt szemes
kukoricát rágcsáltak egész télen, amit belefőtt cukorrépával édesítéttek. Őneki- egyszer már olyan szépen elmesélte. Most ennek a kollégának a kérdésére — s megveregette Tésis Karcsi vállát — ugyanezeket mesélje el. Csak nyugodtan, semmi
izgalom — mindent, úgy, ahogy volt.
— Ahá, értem már — jelezte' János bácsi, hogy a feladat világos, kész végrehajtani.
— No, akkor hang, fény indul.
— Hát szóval, azok az idők. Hogy hát mit is ettünk, ittunk, ugye, meg hogy is
ruházkodtunk. Erre csak annyit tudok mondani, h o g y . . .
— Ettünk azt, amit más, ittunk azt, amit más, ruházkodtunk úgy, mint más! —
Zsófi néni az ajtófélfa mögül előremerészkedett. — Nem voltunk semmivel se
alábbvalók, mint más, minek ezt itt most felhánytorgatni! Az én konyhámba eljöhetett bárki bármikor, ott mindennek megvan a maga helye. Rend meg tisztaság. Nem tudom, miért pont minket akarnak a világ előtt legyalázni. Mit ettünk,
hogy ruházkodtunk, ezt moziban mutogatni!... (Zsófi néni az egészből csak annyit
jegyzett meg, de azt nagyon, hogy ezek az ő háziasszonyi mulasztásait akarják a
moziban mutogatni.)
— De drága Zsófi néni, nem erről van most s z ó . . . — kezdte volna Fülöp, de
Zsófi néni így folytatta:
— Tudnék én maguknak mondani olyan lusta asszonyokat... miért nem mennek azokhoz? Csupa kosz ott minden. Macska ül az ágyon. Énnálam sose ült macska
az ágyon! — Valósággal reszketett a felháborodástól.
— De drága Zsófi n é n i . . .
Carló bácsi azonban, gazdag tapasztalataira támaszkodva, rögtön felismerte, mi
az ábra. Ha egy önérzetes háziasszony ennyire élére állítja a kérdést, ott ú j módon
kell á problémát megközelíteni.
23

— Hagyjuk ezt most ki, azt javaslom. Higgyetek nekem, fiókáim, ezt most e j t sük ki. Egyelőre. Haladjunk, úgy, ahogy tudunk. Ha jól emlékszem, tegnap a r r ó l
volt szó, hogy ezen a helyszínen a Parlament is téma. Meg hogy az alany felment
a miniszterhez.
— Helyes.
— Hang, fény indul!
— Szeretném, ha Fröccs-Figura János elmesélné, hogyan kezdődött és hogyan
zajlott le az a merész vállalkozása, amikor is, hogy a faluban uralkodó helyzetet
feltárja, felutazott Budapestre. Egyenesen a Parlamentbe.
— Elmesélhetem. Ügy kezdődött, hogy egypáran itt összebeszéltünk, mert m á r már ott tartott a helyzet, hogy, ugye, jött akkor az a l e h e t ő s é g . . .
— Hang leáll — jelentette a hangosztály. Kifogyott a magnóból a szalag. Szalagcsere következik. Ezt a kényszerű, ám teljesen indokolt szünetet Fülöp arra használta fel, hogy felkészítse János bácsit, emlékezetébe idézze, mire kíváncsi a világ
János bácsi előadásában.
— Arról lenne tehát szó, kedves János bácsi, hogy ugye összebeszéltek a t á r saival, hogy felkeresik a minisztert...
— . . . s mint valami újkori Tiborc — tért vissza kedvenc eszméjéhez Tésis
Karcsi...
— . . . igen, és előadják a panaszaikat. De nehogy kihagyja a nadrágügyet!
— Milyen nadrágügyet? — kérdezte Tésis Karcsi, mert hogy valami nadrágügy
is van a háttérben, most hallotta először. Miért nem tájékoztatják a riportert a z
ilyen fordulatokról?
— Arról van szó, hogy János bácsinak nem volt rendes nadrágja — magyarázta
neki is, meg János bácsinak is Fülöp —, amit egy ilyen nagy útra félvegyen, h á t
Zsófi néni varrt neki ügyesen egyet, méghozzá a saját menyasszony-korabeli szép
nagy kendőjéből... így volt, János bácsi?
— így. Szakasztott így. Abban a nadrágban mentem fel a miniszterhez, amit a
feleségem varrott a hajdani kockás posztókendőjéből, ez így volt, és nem másképp— Hangosztály kész.
— Nahálaistennek. Hang, kép indul. — A reflektorok ismét rábocsátották v e szettül fényes sugaraikat János bácsira.
— Tessék akkor elmondani.
— Hát igen. Elhatároztuk, hogy felmegyünk a miniszterhez.
— Elmondaná e Fröccs-Figura János, milyen nadrágban indult neki a n a g y
útnak...
— Hát, az egy olyan nadrág v o l t . . . — kezdte volna nagy lélegzettel János
bácsi, de Zsófi néni erőteljesen fellépett, hogy ismét rendes mederbe t e r e l j e
az ügyet.
— Milyen nadrágban? Milyen kérdés az, hogy milyen nadrágban? Egy nagyon
szép, kockás nadrágban. Kinek mi köze ahhoz, hogy milyen volt az a nadrág? Szép
ződes-barnás kockás csizmanadrág volt. Nadrág volt, és kész.
— De drága Zsófi n é n i . . . Zsófika nénike . . .
— Méghogy engem kicsúfoltassanak a faluban, hogy milyen nadrágban j á r a t o m
én az u r a m a t . . . Miért nem mennek el a Pasla-Bódiékhoz? Ott az embernek m i n dig kinn a feneke a nadrágból, azt aztán nyugodtan mutogathatják a m o z i b a n . . .
— Zsófi néni valósággal felvillanyozódott: megint sikerült, immár másodszor is;
sikerült megakadályozni, hogy őt ezek a mozisok a falu előtt csúffá tegyék. — M é g hogy milyen volt az én uram nadrágja. Még az volna a szép!
Ezúttal Tésis Karcsi próbálkozott a válság megoldásával.
— Majd m o s t . . . majd most bízzátok rám. Ráhajtok a Tiborc-motívumra, a m i ben szinte minden motívum integrálódik Felőlem akár indulhatunk is.
Fülöp már-már lemondóan adta ki a vezényszót:
— Hang, kép indul. — Ezek után nem bízott a Tiborc-motívumban.
— Kérem, kedves Fröccs-Figura János, jóllehet, ön nem ismeri azt a bizonyos
Tiborcot, akit az imént emlegettünk, de ha csak annyit mondok, hogy ez a Tiborc,
24

sok tízezer paraszt társa nevében az ország egyik nagyhatalmú vezérférfiúja előállott, s elpanaszolta keserves helyzetüket, fölteszem a kérdést: vajon nem érzi-e,
hogy a helyzetük hasonló volt?
— A helyzetünk?
— Igen. Tiborc is panaszkodott, maguk is panaszkodtak.
— Hát, vanni van benne valami.
— Továbbá: Tiborc is tépdeste magán a rongyokat, maguk is tépdesték magukon a rongyokat.
— Miket? — süvített fel ismét Zsófi néni hangja. — Miféle rongyokat tépdesett
az én uram? Ki meri azt mondani, hogy én rongyos ruhában járattam az én.
emberemet?
— Csak képletesen, nénikém, csak képletesen kell ezt érteni.
— Menjenek a . . . — s megmondta, hogy hova menjenek.
Tésis Karcsi megvetően pillantott a már-már gátlástalanul kiabáló Zsófi nénire..
— Ezt az intermezzót majd kivágjuk — nyugtatta meg a stábot, s hozzátette: —
láthatjátok, hogy benne vagyunk a sodrásban, ki fog ez alakulni. — Az alanyhoz
fordult: — Folytassuk, kedves bátyám. Ott tartottunk, hogy önök felmentek panaszkodni a Parlamentbe. Voltaképpen mi volt a panaszuk? Vissza tudna emlékezni,
hogy ön, az egyszerű, de értelmes lapifalvi parasztember mit mondott a nagyhatalmú miniszternek?
— Vissza. Vissza tudok rá emlékezni. Azt mondtam: hát kérem alázattal, igen
tisztelt...
— Várjon csak! Kinek panaszkodtak maguk? Hogy nézett ki az a miniszter?
— Hát tudja: olyan alacsony, köpcös ember v o l t . . .
— Kész! Minden kész! Minden kikap! Minden leáll! — Fülöp, a rendező a
fejét fogva, fél lábon ugrálva adta ki a kétségbeesett, szinte könyörgésként ható
utasításokat.
— Na, fiókáim, itt is végeztünk. Leszerelünk. Megyünk tovább, újabb látványos kudarcok felé!

7. ÁTMENET — DE HOVÁ?
Ezt a páratlan szélhámosságot! Ezt a világra szóló linkséget! amit ez a . . . nem,
még gondolatban sem érdemes kimondani a n e v é t . . . forgatókönyv ürügyén produkált! Érdemes megbeszéltetni Fröccs-Figura János feleségét! Gyors felfogású! Jó
beszédű! Határozott! Figurálisán is jó! Ahelyett, hogy figyelmeztette volna a stábot:
minden rendelkezésre álló eszközzel tartsa távol a felvételtől ezt az izgága, értetlen
és minden helyes gondolatot agyongázoló nőszemélyt, egyenesen besétáltatta a produkciót a kelepcébe! Így próbáljon az ember sziklából vizet facsarni! Mi lesz itt,
ha így megy tovább: egyik sarokkő a másik után dől ki, omlik porrá. Fülöp lelkiállapotát nem lehet szavakkal kifejezni, ilyesmivel nem is érdemes kísérletezni.
— Az ott mi, fiókám? — kérdezte Carló bácsi Tésis Karcsitól, látván, hogy a
riporter sziszegve tekeri le kezéről a véres zsebkendőt. — Mi módon állt bosszút a
sors keze eltékozolt perceink miatt?
— Macska. Egy ronda tarka anyamacska.
— Óh, fiúkám! A sors keze — ezúttal macska képében. De hát csakugyan, mit.
kerestél te ott, Fröccs-Figura padlásán, fényes nappal?
— Nemcsak kerestem, hanem találtam is. Egy eredeti, ma már ritkaságszámba
menő, fűzfából font kupulykót.
— Kupulykót. Halljátok, feleim, fültökkel, riporterünk kupulykóra bukkant a.
padláson. De hogy kerül ide a macska? És egyáltalán — mi az a kupulykó?
— Tojástartó. Tojást tartottak benne faluhelyen. Fel volt dobva a padlásra.
Megtaláltam, érte nyúltam, ki akartam húzni a többi kacat közül, hogy megnézzem,
25»

milyen állapotban van, ki gondolta volna, hogy egy anyamacska belekölykedzett?
Most picik a kölykei, hát foggal, körömmel védelmezi őket. összevissza karmolta a
kezemet.
— De még ebben is szerencséd van, fiókám, mert gondold csak el, ha a képedet szabdalja össze. Le kellett volna állni a forgatással. Na, gyerekek — s körbetekintett a buszban — a macskáról jutott eszembe. Tudjátok-e, mi az: fán ül, zöld
és fütyül? Hadd hallom, tudjátok-e?
— Kanári! — üvöltötte a stáb. — Lódenkabátban!
Carló bácsi ezúttal nem talált szavakat a stáb észbeli tulajdonságainak méltatására, mert Fülöp, akiben forrtak a mindenféle indulatok, keserűen megjegyezte:
— Megyünk, megyünk, de hova megyünk?
Az ám! Arról, hogy ez a buszrakomány filmes társaság nemcsak azért van itt,
hogy itt legyen, hanem azért is, hogy csináljon valamit, a jelek szerint pillanatnyilag megfeledkeztek.
— Szív, most verj hevesebben! Csakugyan, fiókáim, nem árulnátok el, hogy
hova megyünk, és ha ott leszünk, mit csinálunk? Ügy hallottam, volt m á r példa r á
a filmtörténelemben, hogy egy ilyen lángeszű stáb, miközben átment egyik helyszínről a másikra, tudta, hova megy és ott mit fog csinálni.
— Van egy állítólagos forgatókönyvünk, amelyben állítólag az áll, hogy állítólag él kinn a lapifalvi tanyavilágban egy Brankovics vagy Krankovics nevű idős
paraszt, akinek hányatott volt a sorsa. Oda megyünk. És ott azt csináljuk, hogy
lefilmezzük, amikor Tésis Karcsi kifaggatja az életéről. A sebekről, amik begyógyultak.
Fülöp hangja tele volt izzó elkeseredéssel, bágyadt lemondással és azzal a megsejtéssel, hogy őt ártatlanul veri a sors, mások bűne miatt.
— Előre tehát, újabb látványos kudarcok felé.
őszintén megmondva, Fülöp ebben a pillanatban szerette volna Carló bácsit
két lábbal egyszerre kirúgni a buszból.

8. MIÉRT JELENT ROSSZAT, HA UGRANAK A BIRKÁK?
A tanyát könnyű volt megtalálni: már a faluból elindulva tudták, hogy a tizenkettes kilométerkőnél kell balra letérni, s azon a dűlőúton haladva a második
tanya a Brankovicséké. Vagy Krankovicséké. Eddig ezt még nem sikerült egyértelműen tisztázni. A dűlőúttól kissé beljebb, árnyas f á k alatt állt a tanya, s amikor a
busz rátért a bejáró útra, üdezöld tágas legelőn kellett áthaladni. Már a bejáró
útról látszott, hogy három birka legelget amott. Három göndörbundájú, jámbor,
bibliai ártatlanságú birka. Nyilván a lefilmezendő Brankovicséké. Vagy Krankovicséké. Mindegy.
A három birka feltűnése, megpillantása — messziről nézve a következendőket
— mintha meghipnotizálta volna a bekanyarodó minibuszt. Nem a (¡anya felé vezető
bejáró úton haladt tovább. Nem. Letért, s mintha nem is a tanya, hanem a három
birka lenne a cél, észvesztő tülköléssel rohant a birkák felé. A birkák felkapták a
fejüket, de mit sem sejtve mozgott tovább a pofájuk, őrölték a leharapott füvet.
Kerek szemükben egyelőre sokkal inkább a bárgyú bámulás tompasága, mintsem a
riadalom felvillanása. De a busz oly gyorsan közeledett, ügyesen bukdácsolva és
imbolyogva a legelő apró gödrein, s oly veszettül dudált, hogy elérkezett a pillanat,
amikor a három birka tompa agyán egyszerre átvillant a veszély érzete: egyszerre
ugrottak neki, farkukat feltartva rohantak volna bele a világba. De mivel a három
birka három irányba indult, méghozzá úgy, hogy egymás irányát keresztezték, egy
pillanat múlva egyetlen kavargó gyapjútömkeleggé, mintegy gombóccá gyúródtak:
s a dudáló, tülkölő veszedelem egyre közeledett!
Micsoda látvány! A stáb üvöltve tapadt a busz ablakaihoz — ezt nem szabad
kihagyni. Esemény! Végre esemény!
26

•Nagy nehezen valahogy kiszabadultak egymásból a megrémült birkák, és farfkukat magasra dobálva, fajuktól el nem várható iramban száguldtak befelé a ta-nyába. A kapu előtt, mely csak résnyire volt megnyitva, még egyszer összetorlódtak,
•s még egy csodálatos attrakciónak lehettek tanúi a busz utasai: az egyik birka
tigrisugrással akart társán keresztül mihamarabb az udvarra jutni, a merész ugrásból azonban ügyetlen és nyekkenős bukfenc lett. Esemény! Esemény!
— Bravó, Dzsoni! Nagy voltál! — hálás zsivajjal köszönte meg a stáb Dzsoninak, a sofőrnek, hogy pompás ötletével ilyen látványosságot produkált erre a
•napra.
A" gazda — Brankovics vagy Krankovics, most majd kiderül — már kint állt
a z udvaron. A dudálás, ez a hosszan kitartott, érthetetlenül vijjogó hang riasztotta
"ki az istállóból. A ház előtt várta látogatóit. Magas, csontos, szikkadt öregember.
Az orra horgas. Csizmanadrág. Bakancs. Kockás ing. A fején svájcisapka. Kissé
borostás. Másnapos szakáll. Elfogadható figura.
— Azt lehet — mondta kissé elgondolkodva, amikor Fülöppel az élen a stáb
vezérkara odasorjázott, s elmondták, mi járatban vannak. Hogy egy pár mondat
erejéig szeretnének vele elbeszélgetni a sorsáról, életéről. És hogy az egészet filmre
vennék, mert fontosnak tartják, hogy a világ a dokumentumfilm meggyőző stb., stb.
Közben a stáb feltűnő gyorsasággal cipelt, szerelt, mintha felvillanyozta volna őket
az iménti birkaugratás. Eufória! — Azt lehet — ismételte meg a beleegyezését a
házigazda, s elismerő érdeklődéssel figyelte az előkészületeket.
„Valahogy itt végre minden olyan biztatónak és természetesnek látszik" — állapította meg Fülöp reménykedőn. Az alany nem jött lázba, amikor megtudta, hogy
filmre veszik, nem ugrabugrált, hogy mikor láthatja meg saját magát a moziban,
felléptetik-e a tévében, nem zaklatódott fel a tudattól, hogy ő most a világ közepe.
Ezt a nyugalmat és természetességet látva, Fülöp úgy határozott — s ezt fél szarvakkal pillanatok alatt közölte Carló bácsival és Tésis Karcsival —, hogy nem beszélik meg a témát részletesen előre az alannyal, hanem egyenesen neki a kamerát,
és amúgy lerohanósan, mondhatni egyenesbe veszik fel a beszélgetést elejétől végig.
— Karcsikám, éppen emiatt arra kérlek, koncentrálj, erősen koncentrálj, és ne
engedd szétfolyni a dolgokat. És a sebek mellett nehogy elmenj csak úgy! Bele a
közepébe!
• — Naná — mondta Tésis Karcsi, és vágyakozó mohósággal nézte a gémeskút
koloncát, amelyről egy talicskakerék csüngött ellensúly gyanánt. Látott valahol egy
ilyen talicskakereket, a plafonról csüngették le, körben gyertyák égtek rajta,
haláli volt.
Fényosztály, hangosztály majdnem egyszerre jelentette, hogy kész. No, akkor
kezdjük. Carló bácsi a gép mögé állt, az alanyt előnyös helyzetbe állították, Tésis
Karcsi kissé oldalt a gép mellett, szemben az alannyal. Minden, de minden olyan
szépen, rendesen indult, hogy Fülöp az örömtől szinte meghatottan adta ki a vezényszót: hang, kép, indul.
— Itt vagyunk Brankovics, illetve Krankovics... nem is tudom pontosan, kinek
a tanyájában — s Tésis Karcsi szemrehányóan Fülöp felé fordult, a gép azonban
tovább zümmögött —, ezt, látjátok, nem is tisztáztuk...
— Rankovics — szólalt meg az alany. — Rankovics Gyula.
— Tehát akkor most kezdjük igazában. Itt vagyunk Rankovics Gyula árnyas
tanyájában. Előttünk áll Rankovics Gyula, akit — talán látszik is rajta — alaposan próbára tettek, megviseltek az elmúlt évtizedek. Ezekről az időkről beszélgetünk. Megkérjük Rankovics Gyulát, beszéljen nekünk arról, hogyan éltek azokban
a kezdeti időkben, amikor Lapifalván megalakult az első termelőszövetkezet. Milyen
volt az élet, a helyzet a közösben?
— Arról én nem tudok beszélni.
— Nem tud róla beszélni. Nem volt talán tagja a szövetkezetnek?
— Nem, nem voltam tagja a szövetkezetnek.
— No, ez érdekes. Hogyan sikerült önnek kívül maradnia, amikor ugye, az
«gész falu szinte egyszerre belépett?
27

— Az úgy sikerült, hogy engem mindjárt a kezdet kezdetén, többedmagammal!
együtt elinternáltak.
Ahá, a sebek! Amik mellett nehogy elmenjünk csak úgy!
— Elmondaná-e, hogy miért internálták el?
— Egészen egyszerűen a nevem miatt.
— A neve miatt. Csak a neve miatt? Ezt nem értem pontosan. Ha lenne szívesegy kissé részletesebben.
— Nem kell ezt részletezni. Akkor sem részletezték. Elég ahhoz annyi, hogjr
pont úgy hívtak, mint az akkori jugoszláv belügyminisztert.
Tésis Karcsi egy kissé elejtette a logika szálát, még mindig nem látta világosam
az összefüggéseket az alany elinternálása és a jugoszláv belügyminiszter neve között,,
így hát időhúzó kitérőhöz folyamodott.
— Érdekes. Fel is tűnt nekem, hogy önnek nincsen dupla neve. Ebben a f a l u ban eddig még csupa duplanevű emberrel találkoztunk.
— Hát nekem nincs dupla nevem. Elég bajom volt nekem ezzel az egyszerű,
névvel is, csak amiatt, mert így hívták az akkori j u g o s z l á v . . .
— Leállunk — vezényelt Fülöp, s az alanyhoz fordult: — valami b a j van a.
felvevőgéppel, tetszik é r t e n i . . . — pedig a gép talán még sose dolgozott ilyen simán,
a figura is jó volt, a háttér is a bólogató eperfákkal, Carló bácsi egyáltalán nem.
értette, miért kell a gépre hivatkozni. Fülöp azonban Tésis Karcsit is meg őt isfélrehívta egy kicsit, összehajoltak, mint mikor kosárlabda-mérkőzésen a rossz:
passzban levő csapat időt kér, félrevonul a pálya sarkába az ellenfél ritmusának:
megzavarása végett. Jelen esetben az ellenfél, a Rankovicsnak bizonyult alany egykedvűen álldogált, várta, hogy mire mennek vele a filmesek. A három megugratott,
birka is, az udvar túlsó sarkában, összebújva sunyít ide, szóval minden a teljes ésbizonytalan várakozás hangulatát sugallta.
— Gyerekek, ciki van — foglalta össze a helyzetet Fülöp.
— Már mért volna ciki? Minden olyan jól ment — méltatlankodott Carló bácsi_
— Hát nem érted? Ez a pasas Rankovics. Ez a neve. És ugyanúgy hívták a k k o riban . . .
— Mikoriban? . . . — tette volna fel a kérdést Carló bácsi, azonban az ő a g y a
is hirtelen megvilágosodott. — Hűha! — mondta —, ez tényleg cikis ügy.
— Pláne külföldön! Márpedig a filmet külföldi forgalmazás céljára forgatjuk,,
ezt az ügyet haláli ciki lenne most felemlegetni...
— Pláne külföldön — Tésis Karcsi is így találta.
— Most már próbáljunk belőle kimászni v a l a h o g y . . . ne bőgessük le m a g u n k a t
az alany előtt azzal, hogy most hirtelen abbahagyjuk. Kérdezz tőle akármit, m o s t
már teljesen mindegy, úgyis eldobjuk az egészet...
Carló bácsi piszkált valamit a gépen — alibiként —, aztán bejelentette: jó a
gép, mehetünk tovább. A kamerát ráfordította az alanyra, minden úgy volt, m i n t
azelőtt, kivéve, hogy a kamera vakon és süketen meredt az alanyra, kérdezhetett
Tésis Karcsi akármilyen hülyeséget, mondhat az alany akármilyen veszedelmes szöveget, nyom nélkül száll el az időben.
— Bizonyára maradandó élmény lehetett Rankovics Gyula számára az az elinternálás. Nézőinket is bizonyára érdekelné . . .
— Hát ha azt élménynek lehet n e v e z n i . . .
— Már olyan értelemben, h o g y . . . ugye, ezt is megélte.
— Meg. Túl vagyunk r a j t a
— Hogyan is kezdődött? Valamit talán e r r ő l . . .
— Hát, ha csakugyan érdekli magukat, elmondhatom. — A stáb valóban é r d e k lődő figyelemmel hallgatta az alany immár teljesen hiábavaló és céltalan elbeszélését. — Ilyen szép nyári napos idő volt éppen, mint most. Kinn álltam a ház előtt,,
éppen mint most. Látom, hogy amott a dűlőúton porzik valami, éppen úgy, mint:
ahogy a maguk autója is felverte a port. Nem gondoltam semmi rosszra. Egyszer
csak látom ám, hogy az autó, egy olyan zöld, kicsi, azóta tudom, hogy mi a neve r
dzsip, befordul a tanya felé, éppen úgy, mint maguk az imént. Ez — gondoltam —
28

:mihozzánk jön. Igen ám, de az is letért a rendes útról. Akkor is, éppen úgy mint
most, három birkám legelt a füvön. A dzsip célba vette őket, dudált rájuk veszettül,
.a három birka megvadult, egymás hegyén-hátán vágtattak befelé az udvarba. Azok
meg ott a dzsippen élvezhették, folyton nyomták a dudát. Hát így kezdődött. Az
nekik csak olyan tréfa volt. Játék — gondolom. Pedig hát nem volt az valami
-tréfadolog.
Az alany abbahagyta. Elgondolkozva nézett, túl a felvevő gépen, át a stáb feje
fölött, a három birkát nézte, amint az udvar szemközti sarkából idepislogtak. Fülöp
előlépett:
— Ennyi volt az egész. Mi a magunk részéről befejeztük. Köszönjük a tartalmas és tanulságos beszélgetést.
— Nincs mit — szerénykedett az alany, és egykedvűen figyelte, hogyan csomagol a stáb. Olyan gyorsan tüntették el a csillogó, tekervényes holmijaikat, hogy
az ember nem is hinné. Hiába, minden mesterségnek megvan a maga fogása. Min• denhez érteni kell.

9. VALAMI TÖRTÉNT KÖZBEN VAD-CSUKA GERGELLYEL,
:DE MI?
—; Elemi csapás. Az ilyesmi ellen egészen egyszerűen nem lehet Védekezni. Ez
az a bizonyos szakmai ártalom, amely állandóan a fejünk felett lóg. — Tésis Karcsi
kommentálta így a Rankovics-féle riport sajnálatos csődjét. Némi töprengés után a
megállapítás érvényét kiterjesztette. — De vonatkozik ez nemcsak a Rankovics
internálásának okára, hanem arra is, hogy miért nem használható Fröccs-Figura
János parlamenti látogatásának egyébként érdekes motívuma. Az alany kimond egy
nevet, és bumm. Bedöglik a produkció. Erről, sajnos, a riporter egyáltalán nem
tehet. És nem is lehet ellene védekezni.
— Úgy van, fiókáim. Vannak dolgok, amikről nem beszélünk. De minek is,
-amikor annyi minden van, amiről beszélhetünk. Így például — haját öt ujjával
megszántva, fejét felcsapva, föltette a kérdést —: meg tudjátok-e mondani, drága
fiókáim, mi az, amit ha feldobnak, sárga, ha leesik, verekszik?
A stáb hallatlan lelkesedéssel válaszolt:
—• Kicsi mérges kínai!
Carló bácsi elismerése nem ismert határokat. A busz valósággal dülöngélt az
•örömujjongás felpezsgő mámorától.
Fülöp nem osztozott az összbuszméretű kitörésben. Keserű érzések marcangolták a szívét. Egyáltalán — kérdezte önmagától — mi lesz itt, ebből az egészből?
Ezek azt mondják, elemi csapás. Nem lehet ellene védekezni. Most már nem is.
Utólag. De meg lehetett volna előzni. Persze ha a forgatókönyv írója, akinek a
nevét sem érdemes kiejteni, nemcsak Pósa bácsitól tájékozódik a leendő riport. alanyok viselt dolgairól, hanem elbeszélget velük részletesen és mélyrehatóan, akkor
nem sétál be a stáb most másodszor is a kelepcébe. Vagy éppenséggel harmadszor.
Ki tudja hányadszor. És ki tudja, mi vár még erre a sorsüldözött produkcióra.
Voltaképpen mi az, amit a produkció fel tud mutatni ? Van egyméternyi használható
film? Nincs! És remény? Az még esetleg.
A mai napot nem szabad kudarccal befejezni. Kell valami siker. Valami kézzelfogható, felmutatható eredmény. Megrázó, feldobó, fejbe verő filmélmény. Lehetetlen, hogy így menjen el a mai nap.
S ebben az útkereső, vívódó hangulatban eszébe jutott — hogy is nem előbb
jutott az eszébe! — Vad-Csuka Gergely. Meg a felesége. Vertikális és horizontális
"képi elemek. A kenyér. Merőkanállal. Acskóba. És a ballada, ahogy a szemünk előtt,
fülünk hallatára születik. Szelesen, valami hirtelen jött belső felizzástól hajtva na.gyot csapott Tésis Karcsi vállára.
29

— Karesz, most figyelj. Elmondom neked, hogy fog lezajlani a felvétel a l e g közelebbi alanynál. A neve: Vad-Csuka Gergely . . .
. . . Az elemek pontosan úgy rendeződtek, ahogy Fülöp eleve képzelte. Az a s z talnál Vad-Csuka Gergely, a maga vertikális elrendezettségű vonalaival, mögötte a
horizontálisnak jellemezhető feleség, s a feleség mögött a mindent betöltő banyakemence. Kép, hang indulhat. Ha ebből sem lesz mellbe vágó, döbbenetes hatásúélmény, akkor miből lesz?
— Vad-Csuka Gergelyék otthonában vagyunk. Férj, feleség ül, illetve áll előttünk. Megkérjük a házaspárt, beszéljenek életükről, az átélt nehéz évtizedekről. S jő
is, hogy így együtt vannak, mert kettőjük emlékezetéből pontos és hiteles kép- k e r e kedik ki előttünk — egy tipikus magyar parasztcsalád életéről, sorsáról. Arról k é r dezzük meg tehát Vad-Csuka Gergelyéket: milyen volt az életük az első időkben,
amikor elindultak a közös gazdálkodás útján.
A bevezető jó, tömör, célravezető és arra is alkalmas, hogy feloldja a kezdeti
lámpalázat. Szorongást. Erre az oldódásra szemmel láthatóan szükség volt, m e r t
ahogy a stáb tagjai — mintha hurkatöltőből nyomnák őket — egymás nyomában
bukkantak elő a minibuszból, Vad-Csuka Gergely arcát egyre sötétebb borongás
lepte el. Mind nyugtalanabb lett, mert mind hosszabb h a j ú legénykék b ú j t a k elő a
buszból. Hányan vannak ezek? És mit akarnak itt annyian, az ő portáján?
— Be sem férnek ennyien a lakásba — jegyezte meg Fülöpnek, aki megnyugtatta: nem is akar ez mind bejönni. Egy részüknek kinn lesz dolga, az udvaron.
Vad-Csuka Gergely hümmentett egyet. Aztán, mint aki épp csak ide-oda téblábol,,
körbejárt az udvaron, a kamrára a lakatot rákattintotta, a padlásfeljáró elől a létrát
elvitte az udvar hátuljába, a tyúkólajtóra a reteszt rátolta, tehát a gondos és e l ő vigyázatos gazda szemével nézve a tevékenységet, azt lehetne mondani, hogy előrelátóan és mindenre gondolva fogadta látogatóit. Amikor pedig — a múltkori pozíciót mintegy újratermelve — leültették az asztalhoz, a feleségét a háta mögé állították, rábocsátották azt a veszett fényességet, és föltették neki a kérdést, hogy most
aztán beszéljen azokról a régi, kezdeti nehéz időkről, mélabúsan ránézett Fülöpre,
és így válaszolt:
— De hiszen a múltkor már mindent elmagyaráztam annak az elvtársnak. Többet én nemigen tudnék mondani, akárhányszor kérdezik, meg akárhányan kérdezik.
— Hang, fény kikap! — vezényelt Fülöp. Meg kell a tagnak magyarázni a
szitut, hogy aztán minden menjen simán.
— Nézze, kedves Gergely bácsi, abban igaza van, hogy nekem már a múltkor
sok mindent elmesélt, de most arról volna szó, hogy ebbe a gépbe bele, megint
ugyanazt, elmesélje. Vagy, ha zavarja ez a sok lámpa meg ezek az állványok, akkor
fogja fel úgy a dolgot, meg a kedves felesége is fogja fel úgy a dolgot, hogy ezeknek a fiúknak meséli el a régi dolgokat, akik ugyebár nem tudnak semmiről semmit. — S Fülöp rámutatott a fiúkra, akik, mint mikor a kígyó bűvöli a kismadarat,,
hallgatagon nézték Vad-Csuka Gergely akaratos képét.
— Például mit meséljek?
— Amikor aratás után elvitték a maga learatott búzáját, rozsát, és nem kapott
érte semmit. Kezdjük ezzel. Majd ez az elvtárs — Tésis Karcsi vállát megkocogtatta
— kérdezni fog, és akkor a bátyám elmeséli a búzát meg a rozsot. Utána m a j d akenyér jön, amit — emlékszik — acskóba mértek. Merőkanállal. Tehát hang és
fény indul.
A dolog, ahogy mondani szokás, sínre van téve. Jöhet a mozi.
— Tegyük fel tehát az első kérdést: hogyan zajlott le az első aratás? És m i
következett utána?
— Hogyan zajlott volna? Rendesen. Ahogy szoktuk, ugye. Én vágtam a k a s z á val, a feleségem meg, itt van a hátam mögött, szedte a markot. Ahogy szoktuk,,
rendesen learattuk.
— És utána jött a meglepetés?
— Meglepetés? Milyen meglepetés?
30

— H á t . . . — s Tésis Karcsi kissé megzavarodva, túlságosan is a szájába adta
az alanynak a szöveget, ami pedig nem helyes, nem filmszerű — jöttek a szekerek,
és elvitték.
— Elvitték? Hová vitték? — Mintha az ábra megfordult volna, az alany kérdez
és a riporter válaszol. Ez így nem lesz jó.
— Elvitték a szövetkezetbe. A közösbe. Ott csépelték ki.
— Az már szent igaz. Benne voltunk a közösben, hát persze hogy bevitték a
közösbe. Hová vitték volna?
— Hát, mondjuk Gergely bácsi szérűjére.
— Hogy vitték volna, amikor nekem már nem volt szérűm. Minden bement,
ugye, a közösbe. Hova ment volna máshová?
— Értem. Tehát a rozsot meg a búzát bevitték a közösbe. A kérdés viszont az,
hogy maga mit kapott érte?
— Mit kaptam volna? Amit más.
A feleség most szólalt meg először.
— Pontosan azt kaptuk, amit a többi. Mert akkor már minden közös v o l t . . .
— . . . ugye. — Erősítette meg a közös közleményt Gergely bácsi.
Fülöp látta már, hogy a film foghíjas lesz, közbevetett tehát egy megjegyzést,
mintegy mankót adva a Vad-Csuka házaspár immár sántikálni kezdő, félresiklani
készülő beszámolója alá. '
— De hiszen Gergely bácsiék a múltkor egészen másképp beszéltek. Akkor azt
mondták, emlékszem rá, szó szerint azt mondták: ahogy maguk nem kaptak egy
fillért sem, éppúgy nem kaptam én se egy fillért se azért a kis búzáért meg azért
a kis rozsért. Nem ezt mondták?
— Meglehet — vélte Vad-Csuka Gergely —, viszont az a tiszta igazság, hogy
más is pont annyit kapott, mint m i . . .
— . . . nekünk meg pont annyit fizettek, mint másnak.
— Szóval — semmit.
— Amennyit a rendelet ugye, előírt.
Na, majd meglátjuk, mit lehet ebből a nyögdécselésből összevágni a trükkasztalon. Menjünk tovább. Jöjjön a kenyér. Amit levesmerő kanállal mértek. Acskóba. Tésis Karcsi rákérdezett:
— Hogyan jutottak akkoriban kenyérhez?
— Kenyérhez? — kérdezte tűnődve Vad-Csuka Gergely.
— Kenyérhez.
— H á t . . . ki, hogy.
— Pontosabban fogalmazva: volt-e itthon akkoriban kenyerük?
— Erre inkább a feleségem tudna válaszolni, mert a kosztolási dolgokat ő intézi.
— Tehát? — fordult biztatón a feleséghez Tésis Karcsi.
— Kenyér? — kérdezte az is, mintha rettenetesen nehéz volna felfogni, mit
akarnak ezek a kenyérrel. — Mint más rendes házaknál szokott. Volt rá eset, hogy
kifogyott é p p e n . . .
— No és ha kifogyott?
— Hoztunk. Mint más.
— Honnan?
— Ki innen, ki onnan. Ha itthon nem volt, volt a boltban. Ha a boltban nem
volt...
— Ez az — csapott le Tésis Karcsi. — Mértek kenyeret a szövetkezetben?
— Mérni mértek — vette át a felelést a férj. — A szövetkezet, ugye, gondoskodott róla, hogy legyen kenyér. A tagoknak.
— Hogyan mérték azt a kenyeret? — Tésis Karcsi hangjában már egy kicsi,
türelmetlenség vibrált.
— Ügy, hogy mindenkinek kimérték azt, ami járt neki, ugye.
— Ügy értem: mivel mérték? És mibe mérték azt a kenyeret?
— Hát amit az ember magával vitt, ugye. Abba mérték.
31

— Acskóba?
— Ha azt vitt az ember, abba is.
— De hát az úristenit neki — Fülöpből kitört a düh, mert megcsapta a kudarc
előszele —, a múltkor nem kellett így harapófogóval kihúzni a szót magukból. Pontosan, világosan, őszintén megmondták, hogy levesmerő kanállal mérték, acskóba,
egy felnőtt személynek napi harminc dekát.
Vad-Csuka Gergely szeme felcsillant.
— Nicsak! Ha ilyen jól tudják az elvtársak, akkor meg minek kérdezik?
— Hangosztály leáll, kifogyott a szalag — jelentette a magnó kezelője. Éppen
jókor, mert Fülöp már emelgette a lábát, hogy fél lábra állva, kezét i m á r a kulcsolva halkan káromkodjon; így szokott rajta kitörni a rendezői téboly. Minden
rendező másképp csinálja, ő így csinálja. Dermedt csend telepedett a produkcióra.
— Azért kérdezzük — próbálta a hangulatot megmenteni Tésis Karcsi —, mert
dokumentálni akarjuk a magyar parasztság megváltozott életét. Azért kérdezzük.
— Hm. Én meg már a múltkor is akartam kérdezni, hogy nem az elnökhelyettes, Salátás-Bárczi Benő küldte magukat énhozzám?
— Nemcsak akarta kérdezni, hanem meg is kérdezte. De hát nem mindegy az
magának, hogy ki küldött minket magához? —" Fülöp határozott ellenszenvvel
kezdte kezelni az alanyt; ezzel az emberrel történt valami időközben, csak azt volna
jó tudni, hogy mi?
— Világéletemben utáltam a duplanevű embereket — szögezte le, a témának
mintegy mellébeszélve Vad-Csuka Gergely. Űjólag. Mert a múltkor is leszögezte
már. Fülöp úgy érezte: az alany utálata a duplanevű emberekkel szemben jogos.
Ö is kezdi már utálni a lapifalvi duplanevű alanyokat.
— Hangosztály kész.
— Térj át az éltetőre — szólt oda Fülöp Tésis Karcsinak, majd kiadta az utasítást, kissé leverten, a stábnak: — Hang, kép indul.
— Az ám, a ballada — kapott észbe Tésis Karcsi. Mindezt az úton idefelé részletesen megbeszélték. „Majd a balladára koncentrálj, az valami bitang jó dolog lesz,
egyúttal eleven cáfolata annak a hiedelemnek, hogy manapság már nem születnek
a nép ajkán balladák. Ennék akár azt a címet is adhatnánk: az óltető balladája."
— Hogy is volt az, kedves Vad-Csuka Gergely, amikor a brigádvezető, bizonyos
Törő-Basa elvitte az ól tetőt?
A házaspár egymástól vette át a szót, éppúgy, mint a múltkor, amikor a ballada
született, csak mégsem egészen úgy.
— Törő-Basa?
— . . . a brigád vezető?
— . . . elvitte?
— . . . az óltetőt? .
— Igen. Elvitte az óltetőt.
— Azt nem ő vitte el.
— Hanem?
— Én magam, ugye. Friss szalma volt, hát bevittem a közösbe.
— . . . mert ezt diktálta . . .
— . . . a közérdek ugye.
— És miért épp ezt diktálta a közérdek? Minek kellett ott a szalma? Épp a
maguk szalmája? Az éltetőről?
— A jószágok végett, ugye.
— A közös j ó s z á g . . .
— . . . közérdeke, ugye.
Ez a ballada, nem az a ballada. Ez itt nem is ballada. Nem egy kisemmizett
paraszt keserű siráma, hanem egy, s köz érdekét mindenek fölé helyező öntudatos
kollektív lény megnyilatkozása. Egy köpést nem ér az egész.
— Van még valami? — fordult hátra tanácstalanul Tésis Karcsi. — Szerintem
befejeztük.
32

>

— Szerintem is — sziszegte Fülöp, és előre tudta: egész este azon fogja törni a
fejét, hogy valami történt időközben Vad-Csuka Gergellyel, csak azt nem tudni, mi.
És vajon miért kérdezte meg újólag, hogy nem az elnökhelyettes küldte-e őket
éppen őhozzájuk? Titkok lappanganak itt. összefüggések. Szövevények. Hátha még
azt is beleszőtte volna töprengésébe, ami miatt Tésis Karcsi kissé letörten üldögélt
a hazafelé tartó mikrobuszban. A néprajzi érdeklődésű riporter képtelen volt megfejteni a következő rejtélyt: amikor a stáb megérkezett Vad-Csuka Gergelyék portájára, s ő — beidegzett szokása szerint — körülpillantott, hogy vajon alkalomadtán
hol lenne érdemes körülnézni, kutakodni — tisztán emlékszik rá: a létra ott volt a
padlásfeljárónál. De amikor e felvétel befejeződött, s míg a stáb csomagolt, ki akarván használni az indulásig rendelkezésére álló néhány percet, s fel akart osonni a
padlásra, a létra nem volt a helyén. Ezt a titkot fejtse meg valaki! Carló bácsi
azonban nem hagyott sok időt a borongásra és a titkok fölötti tűnődésre. Alighogy
a busz kihúzott Vad-Csuka Gergelyék sorsverte portájáról, s nekivágott a város
felé vezető útnak, hátracsapta ősz sörényét, s belerikoltotta a buszba:
— Na, fiókáim, ide figyeljetek. Mára még hátravan valami. Oltárian nehéz feladat. Meg kell oldani. Feleljetek szépen: mi az, ha feldobják zöld és nem esik
vissza?
— Zöldpaprika! — jött a válasz azon nyomban.
— És, és? Most jön a neheze, fiókáim! Miért nem esik vissza?
— Mert — s a választ egy szuszra zúgta rá a busz — fennakad az ereszcsatornában !
— Bravó, fiókáim, azt kellene veletek csinálni, mint a szentekkel! Meg kellene
abroncsoztatni a fejeteket, nehogy az a mérhetetlen tudomány szétfeszítse! Ilyen
lángeszű stábot! — Carló bácsi egyre alkalmatlanabb útitárs olyankor, amikor az
ember feje tele van gondokkal, s szövevények boncolgatásával foglalkozik.

10. MILYEN UTCA HÁNY SZÁM ALATT TALÁLHATÓ
A MINISZTER?
Ha Fülöp arra számított, hogy este, a szállodába érve lesz ideje mindent végiggondolni, s valamiféle eredményre jut — rosszul számított. A spanyol hidalgóra
emlékeztető portás hátranyúlt abba a rekeszbe, ahol a kulcsokat tartják, s a kulcscsal együtt papírcédulát emelt ki. Átadta Fülöpnek.
— Üzenet a rendező úrnak. Egy parasztember járt itt. Többször is. Ö íratta fel.
Bizonyos Fröccs-Figura János. Azt mondta, életbe vágó ügyekben keresi azt, aki
ennek az egész felfordulásnak, vagyis felforgatásnak a vezetője. Én — ha nem tetszik érte megharagudni — a rendező urat jelöltem meg, mint aki az egésznek a
vezetője. Azt mondta az üzenethozó, hogy este fél nyolcra újra itt lesz. Ezt az időt
jelöltem meg ugyanis, mint amikor a rendező úrnak minden bizonnyal haza méltóztatik jönni a szállodába.
Fülöp reményvesztetten hátrapillantott: a hall órája azt mutatta, hogy fél nyolc
lesz két perc múlva. És akkor nyílt a szálló bejárati lengőajtaja, és belépett a
hallba Fröccs-Figura János. Arca felragyogott, amikor a rendezőt — az üzenetet
tartalmazó cédulával a kezében — meglátta.
Később, a meglehetősen nyomott hangulatban elköltött vacsora közben Fülöp
csak dühös és keserű fél mondatokkal utalt rá, mik voltak azok az élet-halál ügyek,
amik miatt Fröccs-Figura János — ahogy ő fogalmazta — „az egész várost felhányta" a rendező úr után. Hülyeség... Mindenféle áskálódás... Megint fel akar
menni a miniszterhez . . . Mit tudom én, miféle szövevények vannak i t t . . . Fúrják
e g y m á s t . . . ez most már, úgy látszik, falun is szokás . . . Vezetőkre panaszkodik...
Mindenféle zagyva h i s t ó r i á k . . . Jellegükre n é z v e ? . . . Haszontalan, számunkra legalábbis haszontalan siránkozások... S minthogy Fülöp előadásából nem lehetett
Fröccs-Figura János szövegének összefüggéseit sem megérteni, sem áttekinteni, már
3 Tiszatáj

33

csak a hitelesség — és az utókor! — miatt is érdemes odafigyelni, hogyan zajlott
le a hall meghitt zugában az az esti találkozás.
— Itt, mifelénk — kezdte Fröccs-Figura János, miután kihálálkodta magát a
sorsnak, hogy végre találkozhat az illetékessel, akiért az egész várost felhányta —,
a mi vidékünkön az a szokás, hogy megduplázzák az emberek nevét. (Ezt m á r észrevettem, de mondhatom, nem sok örömöm volt eddig a duplanevű emberekben —
' —
villant Fülöp agyába a keserű felismerés.)
— Én az apámtól örököltem a magamét, aki mondhatni, mérhetetlen mennyiségű fröccsöt tudott egy ültő helyében meginni, pedig nem is szerette a fröccsöt.
De nem ezt akarom elmondani, hanem azt, hogy miért keresem én a rendező u r a t .
Azért keresem én a rendező urat, hogy tessék nekem megmondani, milyen utca,
hány szám alá menjek én Pesten, ha meg akarom keresni a miniszter elvtársat.
— Milyen minisztert?
— Csakis azt, aki a paraszti dolgokkal foglalkozik. Gondolom, a f ö l d m ű velésügyit.
— A Földművelésügyi Minisztérium ott van azon a nagy téren, m a j d n e m szemben a Parlamenttel.
— Mi annak a térnek a neve?
— Kossuth Lajos tér.
— Hány szám? — s Fröccs-Figura János papírt, ceruzát vett elő, hogy m a j d
felírja.
— A csuda tudja. Mondom, hogy szemben a Parlamenttel.
— Mert nem szeretnék ám eltévedni. Ha meg az ember kérdezősködik, úgy e l
tudják küldeni ide-oda a vidékit azok a pestiek.
— Miért akar maga megint felmenni a miniszterhez?
— Hát kérem. Elmondom. Ha nagyon akarja, elmondom. (Dehogyis akarom —
nyögte magában Fülöp —, de úgyis tudom, végig kell hallgatnom a mesét.) Először
is tudja-e vajon a miniszter elvtárs, hogy a mi jelenlegi főkönyvelő-helyettesünk
miért kapta a Salátás nevet? Persze olyan messziről, honnan tudná. Azért kapta,
mert amikor először megjelent a faluban, még csak salátával foglalkozott, ö v á s á rolta fel a salátát, amit a ház körüli kertekben termelnek a lapifalviak, mert Lapifalva híres salátatermelő hely. így kezdődött. Minden harmadnap megjelent, üzletelt, alkudozott, hordta tőlünk a salátát fel Pestre. Addig-addig nyüzsgött, akkora
forgalmat bonyolított le, hogy az ő kis maszek standja már nem győzte. Akkor beszélte rá az itteni vezetőket, hogy a szövetkezet nyisson saját árudát a pesti piacon,
így került a szövetkezettel kapcsolatba Salátás-Bárczi Benő. (Ahá, megint előjött
ez az ismerős név, csak tudnám, honnan ismerem: egészen biztos vagyok benne,
hogy nem a Tetemrehívásból.) A vége az lett, hogy a koma úgy beépült a szövetkezetbe, hogy jobban se kell. Hordta ide a haverjait, az mind üzletet kötött a mi
málészájú vezetőinkkel. Utóbb már nem csak vitte a portékát, zöldséget, paradicsomot, krumplit, csirkét, hentesdolgokat, azokat a finom füstölt sonkákat, h a n e m
hozott is a faluba mindent, amire a szövetkezetnek szüksége volt. Meszet, vasat,
gépeket, alkatrészt. Egyszer aztán úgy hírlett, őrá bízták a szövetkezetben az anyagbeszerzést. Igen ám, csakhogy ha már ennyi mindennel üzletel, akkor neki ott fenn
bizonyítani kell, hogy hát ő a szövetkezet hivatalos embere. Képviselője. Pecsét, aláírás, meg minden. így aztán kézen-közön elintéződött, hogy ő lett nálunk a főkönyvelő helyettese. Merthogy minden a salátával kezdődött. így lett ő a Salátás-Bárczi
Benő.
—• Ezt akarja elmondani a miniszternek?
— Csakhogy a dolgokat megértsük. Hogy lássunk mindent a maga valóságában.
Ezután most már a kérdések következnének. Például, hogy a salátánál maradva,
miért van az, hogy a kertben megtermelt salátáért mi ötven fillért kapunk, ugyanezt a salátát azon a pesti piacon, ahol a mi káderünk kezdte volt, kettőötvenért
adják el? Vagy menjünk tovább. Ez a Salátás-Bárczi addig nyüstetett, amíg rá nem
vette a szövetkezetet, hogy építsen üvegházat, amiben primőröket termelnek. Ezt ő
majd Pesten eladja. Ez eddig még világos. Csak az nem világos, hogy ugyanabból
34

a vasanyagból, ugyanazokból az üvegekből meg csövekből, mindezekből SalátásBárczi Benő egy maszek üvegházat építtetett a saját háza kertjében, mert ne is
mondjam, már házat is épített magának Lapifalván. És miért van az, hogy a mi
két üvegházunk közül az egyik pont annyival rövidebb, mint amekkorát SalátásBárczi magának épített, há? — Fröccs-Figura János olyan mohó kíváncsisággal nézett Fülöpre, mintha maga volna a miniszter.
— Hát én azt honnan tudjam? — csapta szét karjait Fülöp.
— Mert én tudom.
— Akkor miért kérdezi?
— Mert tudni szeretném, hogy a miniszter tudja-e?
— Biztos tudja. A miniszterek mindent tudnak. Hivatalból.
— Hát akkor azt kérdezném meg, miért van az, hogy mióta ez a Salátás-Bárczi
Benő idecsődítette a maga kompániáját, úgy ellepték az üzletelők, eladók, beszerzők, vállalkozók, kupcihérek, minden fenék a vezetőséget, hogy a szövetkezet egyszerű tagja ma már be sem tud jutni hozzájuk, mert a mi salátás főkönyvelőhelyettesünk úgy intézte, hogy ezentúl csakis az juthat be az elnökhöz például, aki
őnála előre bejelentkezik. És akkor ő, mint főkönyvelő-helyettes dönti el, hogy mikor és egyáltalán. A legtöbbet ő maga elintézi, vagyis elküldi azzal, hogy ilyen
ügyekben nem lehet az elnök elvtársat zavarni, mert éppen tárgyal. Mindig csak
tárgyal. És az is miért van, hogy ennek a salátafejűnek jut üvegházra, de nekünk
úgy kell összekuncsorogni, vagy ha másképpen nem megy, zsebben összelopkodni
azt a kis vetőmagot, azt a kis műtrágyát a magunk veteményeséhez. De ha valakit
egyszer rajtakapnak! Akit egyszer Salátás-Bárczi Benő maga elé idéztet! Megnézheti magát! Nekünk egy ócska talicskára nem telik, ők meg csordaszámra száguldoznak a gépkocsikon. Azt mondják, azon van a haszon, amit ezek a léhűtők hoznak a szövetkezetnek, nem azon, amit mi megtermelünk. A fésűgyár! Azt mondják,
az a legjobb üzlet. Meg a horgászzsinórgyár. Hát az meg mért van, hogy megalakították a saját vadásztársaságukat, vendégeket hívnak körvadászatra, mert azt
mondják, vadászás meg pityókázás közben kötik a legjobb üzleteket, emiatt SalátásBárczi Benőnek sosem fogy ki a pálinka a zsebbe való lapos üvegből, amit állandóan magánál hordoz, hogy nyomkodhassa a vendégek orra elé, igyatok, az anyátok
istenit. Őszidőben csakúgy durrog a határ a sok meghívott vadász puskájától, de
próbálnánk meg mi elütni egy nyulat, ami a háztáji kertben a káposztát megrágja,
arannyal fizethetné az ember minden dekáját! Próbálna csak beiratkozni valamelyikünk is az ő vadásztársaságukba! Pedig az a föld, amin ők vadásznak, a mienk
volt, állítólag az ma is; — nincs rá lehetőség, azt mondják. Ki van a létszám.
Kevés a nyúl. Ritkul a fácán. Hova mehetne az ember akár panaszkodni, akár kérdezősködni? Őhozzájuk nem mehetünk, mert magunk is félve lépünk be, attól
félünk, hogy csizmánkkal meg bakancsainkkal felkarcoljuk a finom pádimentumot . . . Ezért kérdezem én áz elvtárstól bizalmasan a miniszter címét, utca, házszám, eltévedni se akarok, kérdezősködni se akarok, mert úgy el tudják irányítani
azok a pestiek a kérdezősködő parasztokat...
— Ügy. Tehát a miniszter címét kérdezte. Meg van akadva a miniszterekkel.
Az ilyen ember, fiókáim, egész életében elégedetlenkedik, mert azt hiszi, mindenki
azért van, hogy őt becsapja. Átejtse. Az ilyen emberektől, fiókáim, óvakodni kell.
— Ha viszont egy olyan filmet csinálnánk — vélte Tésis Karcsi —, ami pont
az ellenkezője lenne annak, amit most csinálunk, vagyis egy leleplező filmdokumentum forgatásakor azért jól jönnek az ilyen alanyok. Kimondják, ami a begyükben v a n . . .
— Kimondják, dehogyis mondják. Hát kimondták eddig? — Fülöp kissé boszszankodva tolta félre a bécsiszelet maradékát: ma este valahogy nem ízlett neki a
vacsora. — Négyszemközt kiborulnak, de ha komolyra fordul a dolog, mind begubódzik. Ki érti ezt? Miért változott meg például Vad-Csuka Gergely úgy, hogy
rá sem lehetett ismerni? Időközben történt vele valami. De mi?
— Gondolkozott, fiókám. Az emberek megtanulták, hogy előbb jól el kell gondolkozni, és csak azután pofázni. Erről jut eszembe egy frappáns találós k é r d é s . . .
3*

35

— És miért kérdezte folyton, hogy nem valami Salátás-Bárczi Benő küldött-e
minket ő h o z z á ? . . . — S ekkor Fülöp fejében valami kezdett elrendeződni. Mint m i kor jön egy szívós déli szél, és a város füstjeit egy irányba tereli. Addig kojtorogtak,
amerre akartak, de ezután egy irányba úszik valahány. így járt most Fülöp azáltal,
hogy rájött: Vad-Csuka Gergely is, Fröccs-Figura János is ugyanazt a SalátásBárczi Benőt emlegette. De — s megint egy elrendező szélroham — még valaki
emlegette. De ki? Lapifalván valaki még emlegette.
— Mondd csak, Carló bácsi drága, tegnap ki jutott neked eszedbe arról a bizonyos Bárczi Benőről? Aki salátás? Valaki eszedbe jutott!
— Ki más, mint Arany János, fiókám, tőle is az a felejthetetlen Tetemrehívás.
A radványi sötét erdőben halva találták Bárczi B e n ő t . . .
— Nem! Nem!
Fülöp agya megvillogott, most már minden szépen elrendeződött benne. — Nem Arany János! Most már tudom. A forgatókönyv írója, akinek
a nevét nem mondjuk ki, említette ezt a nevet. — Kissé kiábrándultan hozzátette: —
Eaért nem tulajdonítottam neki jelentőséget. Persze hogy ő emlegette. Jóformán oda
sérti figyeltem. Azt mesélte róla, hogy ez a koma a falu esze. Egyszemélyes agytröszt. A legmodernebb menedzsertípus. És azt is mondta, tőle kapott az alanyokra
nézve információkat. És ha valamiben fennakadunk, forduljunk hozzá tanácsért.
Mindenről tud, ami a faluban történik.
— Az ilyen modern koponyák, fiókáim, még azt is tudják, ami történni fog.
Vagy legalábbis megsejtik.
— Nem lehet érdektelen a tag. Legföljebb elmegyünk hozzá. — Tésis Karcsi
felállt az asztaltól. Fülöp is ügy találta, miért ne? Éppen elég okuk van rá, hogy
valakitől tanácsot kérjenek. Olyantól, aki ismeri a falut. És magyarázatot is ad arra,
ami egyre küsmerhetetlenebb: miért nem ugyanolyanok az emberek ma, mint amilyenek tegnap voltak? Például: mi történt időközben Vad-Csuka Gergellyel? Mert
valami történt vele. De mi? A vacsora végén kész volt a megállapodás: holnap,
mielőtt forgatásra indulnának, megkeresik a szövetkezetben Salátás-Bárczi Benőt, a
legmodernebb menedzsertípusú főkönyvelő-helyettest. Aki mindent tud a faluról.
Tanácsokat és magyarázatokat kérnek tőle.

11. VANNAK AZ ÉLETNEK ÁRNYÉKOS PILLANATAI
— Na, mindegy — legyintett Jenő, amikor letette a telefont, és megmondta a
hallban várakozóknak, hogy most nem lehet beszélni Salátás-Bárczi Benővel, m e r t
tárgyal. Hárman vannak nála. Fontos helyről. Jegyzetébe pillantva úgy találta, hogy
nincs semmi vész. Az a három látogató nem ülhet egész nap annak a salátásnak a
nyakán, és ha mondjuk délben elmennek, délután még megbeszélhetik a dolgokat:
alaposan, emberről emberre menően meg kell majd vizsgálni, miért nem akar sikerülni az az átkozott forgatás Lapifalván.
A megvizsgálandó kérdések a következők:
1. Vajon nem történt-e hiba a helyszín kiválasztásakor? Vajon alkalmas-e Lapifalva minden ízében arra, hogy egy külföldnek szánt magyar paraszti dokumentumfilm forgatásához kellő anyagot szolgáltasson?
2. Ha esetleg a helyszín megfelelőnek találtatik, nem fordulhattak-e elő hibák
vajon az alanyok kiválasztásánál? Vajon alkalmas-e egyáltalán Vad-Csuka Gergely,
Fröccs-Figura János, Veres-Benes Benjámin, Rankovics Gyula, Bajos-Káró Kelemen
(aki még hátravan) és a többi kijelölt alany arra, hogy mint sokatmondó figura
hordozója legyen egy külföldnek szánt magyar dokumentumfilmben?
3. Vajon1 a forgatás alapjául szolgáló forgatókönyv egyáltalán alkalmas-e rá,
hogy alapul szolgálhasson? A rendező ezt a kérdést majd akár fel se tegye, mert
ő már az első pillanattól kezdve vallja, hogy a forgatókönyv egy nagy nulla. Link
tákolmány.
36

4. És egyáltalán: vajon Salátás-Bárczi Benő milyen tanácsokat tudna adni abban a kérdéskörben, hogy hogyan tovább? És továbbmenve: tud-e egyáltalán tanácsokat adni? Ezek mind megvitatandók.
Addig is azonban kellene a mai délelőttre valami hasznos elfoglaltságot keresni.
Reggeli közben Fülöp előadta az ötletet:
— Mit szólnál hozzá, Carló bácsi, ha a ma délelőttöt arra használnánk fel,
hogy csinálnánk egypár külső snittet?
— Csinálhatunk, fiókám, miért ne csinálhatnánk?
A beleegyező vélemény nem hangzott valami lelkesen. Carló bácsi ugyanis nem
szeret külsőzni, snittek után szaladgálni. A legtöbb esetben elhanyagolható, fölösleges pepecselésnek tartja az ilyesmit. Mert miről van szó? Az ilyesfajta falusi
dokumentumfilmekben milyen snittekre van szükség? A fejlődést, a jólétet, az
anyagi boldogulást bizonyítókra. Óhatatlanul le kell tehát filmezni a falu szélén
gomba módra épülő ú j családi házakat, azokkal az ocsmány sátortetőkkel. De például Lapifalván miért kellene ezeket a házsorokat fáradságos munkával lefilmezni,
amikor mindenki pontosan tudja, hogy ezek az ú j házsorok minden faluban pontosan egyformák, és a különböző filmstúdiókban, filmraktárakban és filmmúzeumokban tonnaszámra hevernek az olyan filmszalagok, amelyekre pontosan olyan sátortetős ú j családi házakat filmeztek, amilyenek Lapifalvát is körülveszik. Carló bácsi
szeret takarékoskodni pénzzel, anyaggal, idővel — és természetesen a munkával.
A szakma ismeri Carló bácsinak ezt a tulajdonságát, s a kollégák példákat tudnak
sorolni Carló bácsi találékonyságára: milyen felvételeket hol és hányszor tudott
felhasználni anélkül, hogy a mű formai és eszmei igényességén csorba esett volna.Az persze csakis néhány kaján, irigy és rosszakaratú kolléga pletykálkodása, amit
a sokat emlegetett bugaci pásztorról pletykálnak. Szép szál, nagy bajuszú, busaszemöldökű, cifraszűrben gyönyörű birkákat legeltető pásztor sétál mélázva a nyáj
után a filmen, könyv a kezében, lábánál pulikutya, s amíg a nyáj elszéledve legel,
a pásztor a könyvet olvassa. Carló bácsi ezt a pompás felvételt első ízben könyvheti riportban, másodízben a kultúrforradalom ú j vívmányait felsorakoztató dokumentumfilmben, harmadízben egy termelőszövetkezeti zárszámadásról készített riportban hasznosította, s csak a negyedik esetben, már vetítés előtt derült ki, hogy a
külsőleg délceg, belsőleg azonban analfabéta pásztor fordítva tartja a könyvet, amelyet Carló bácsi a jelek szerint figyelmetlenül nyomott a kezébe. A könyv címlapján erről a figyelmetlenségről meglehetősen feltűnően árulkodott az az öt betű,
amely Lenin nevét formázta volna, ha rendesen tartja a pásztor. De ezt nem kell
ám komolyan venni, lehet, hogy egy szó sem igaz az egészből — pletyka.
Szükség van az ilyen falusi filmekben továbbá kombájnokra, de miért kellene
ehhez aratáskor, rekkenő melegben kimenni a határba, a port nyelve, feketét köpködve követni a kombájnt? Minden búzatábla és minden kombájn pontosan egyforma! És mennyi, de mennyi felvétel található a különböző dobozokban, csak
kölcsön kell kérni. Meg azok a fejőgépek! A gépesített istállókban! Büdös is van,
piszok is van, és ráadásul le kell guggolni — holott minden tehén, és minden fejő-,
gép egyforma, még a lüktetésük ritmusa is pontosan ugyanaz, akkor meg minek
az a hagy flanc?
Ilyen okok miatt nem lelkesedik Carló bácsi a külső snittezésért, de ha nincs
más ma délelőttre...
— Nincs más, Carló bácsi. Elmehetnénk ugyan ehhez a Bajos-Káró Kelemenhez,
akit a forgatókönyv afféle Dzsoli Dzsókernek szánt, de őt majd akkor érdemes megkeresni, amikor már csak bizonyos lyukak betömésére lesz szükség. Mert ez a BajosKáró Kelemen úgyszólván mindenre jó. Mint kiderült, még az állatok hangját is
tudja utánozni. Mindenféle állatokét. Malacét, tehénét, birkáét, kutyáét és amit1
akarsz. Még kukorékolni is tud. Hápogni. Amit akarsz.
— Vagyis amolyan globális tehetség. Nem is hiszed, fiókám, hogy mi mindenre
jó egy ilyen globális tehetség, pláne, dokumentumfilmben. Nekem elhiheted, sokszor kihúzott már a slamasztikából egy ilyen globális tehetség. Előfordult, hogy
37

például a tehén az istennek se akart bőgni, holott szükség lett volna rá. És akkor
kiderült, hogy az állatgondozó a megtévesztésig tudja utánozni a t e h é n b ő g é s t . . .
megfizethetetlen, fiókám! Nekem elhiheted!
Tésis Karcsira, mint riporterre természetesen nincsen szükség, amikor a stáb
snittvadászatra indul. Ügy is mondhatnánk: szabad lett a délelőttje. Már a reggelinél elmélyülten töprengett, mivel töltse az ajándékba kapott, úgyszólván az ölébe
hullott fél napot. A válasz természetesen vitathatatlan, és aki Tésis Karcsit ismeri,
nagyon jól tudja, mivel fogja a délelőttöt tölteni. A kérdés csak az: hogyan, milyen
módszerrel lásson munkához. Hallgatagon nézte végig a stáb készülődését, aztán 6
is fellépett az indulásra kész buszra.
— Te is eljössz velünk Lapifalvára, Karcsi? — kérdezte tőle Fülöp, a rendező.
— Mi a fenét csináljak itt, ebben a nyamvadt szállodában egyedül. Odakint
majd elütöm az időt valahogy.
— Ügy. Nyilván a gyűjteményedet akarod gyarapítani. De miért nem a s a j á t
kocsidat viszed a gyűjtőútra?
Tésis Karcsi elhúzta a száját.
— Nem célszerű. Meglátják a kocsit, azt hiszik, valami bolond milliomos, f e l verik mindennek az árát. Egy ócska petróleumlámpáért képesek elkérni ötszáz
forintot. El van rontva a nép. Visszaél azzal, hogy van neki petróleumlámpája,
miegyebe.
Teljesen érthető. így aztán, amikor a stáb Lapifalva főterén némi tájékozódás
után elindult á faluból kelet felé kivezető úton, hogy eljusson a tehénistállóhoz,
Tésis Karcsi fütyörészve nyugatnak fordult. Tempósan haladt egy mellékutcában á
faluból kifelé. Nem vizslatott sem jobbra, sem balra, nem lesegetett be az udvarokba
a kerítések lécein át. Olyan egykedvű baktatás volt ez, hogy ha bárki figyelte volna,
nem is sejthette, mit forgat a fejében. Majd csak amikor kiért a falu szélére, élénkült meg a tekintete és a viselkedése. Egy gyalogösvényre lelve, letért jobbra.
A gyalogösvény az udvarok hátsó kerítése mentén vezetett, nyilván körben a falun.
A telkek lábjánál. Tésis Karcsi itt már maga volt a megtestesült éberség, figyelem
és kíváncsiság. Ügy találta, ösztöne ismét helyesen működött. Terebélyes, óriás
tetejű, kanfarú, kontyos, szalmafedelű ólak, istállók, színek, csűrök, pajták, fészerek
egész tömkelege bontakozott ki izgatottan felragyogó szeme előtt. És akkor Tésis
Karcsi munkához látott.
A stáb nemkülönben. De mekkora a különbség a kétfajta munka között! A stábé
hallatlanul unalmas. Amíg Fülöp meg Carló bácsi hosszasan vitatkozva a legjobbnak vélt képkivágásokat a tájban megkeresi! És azok az ácsorgások az országúton,
amíg jön egy bicikliző parasztasszony! Fülöp ugyanis egy ilyen snitthez is ragaszkodott. Égy asszony biciklivel belejön a képbe, azután meg kimegy belőle, de hogy
ezt is minek, mikor annyi van belőlük! És azok az unalmasan kérődző tehenek a
végeláthatatlan istállókban! Még az üvegházi forgatás ért valamit, n e m azért,
mintha lett volna benne mit filmezni, mert a hatalmas csarnok éppen kiürült, és
az újabb növények alá készítették elő a termőtalajt, de akik előkészítették! „Na
látod, fiókám, ennek látom valami értelmét!" — jegyezte meg Carló bácsi, amikor a
felvevőgépet a vállán és a hasán megrögzítette, és leguggolt, hogy a képkivágás
minél előnyösebben hozza majd a látnivalókat. Hogy miket? Rövidre fogva a dolgot:
legalább harminc miniszoknyás lány sürgölődött, hajlongott, munkálkodott az üvegcsarnokban, valóban ritka látvány egy magyar falu életét bemutató dokumentumfilmben, de annál üdítőbb! És érdekesebb! Pláne a külföld számára. Carló bácsi is
így fogta fel, minek következtében megszámlálhatatlan méter filmanyag ment rá a
lányokra.. „Na látod, fiókám, ennek láttam valami értelmét" — mondta Carló bácsi
újólag, amikor remegő inakkal kifelé ballagott az üvegházból, vissza-visszatekintve,
hogy hátha felbukkanna még egy ritkán látott, eredeti kivágás. „Az ilyen m u n k a
egy agyonhajszolt operatőr életében felér egy szabadnappal."
De akkor, meg azok a dögunalmas sátortetők következtek! Mennyi van belőlük!
Hiába szidják és gúnyolják őket az esztéták — szaporodnak. A parasztok, úgy l á t 38

\

szik, nem olvassák az esztéták kirohanásait, hanem sorra-rendre építik ezeket a
sátortetős házakat, háromszobásak, fürdőszobásak, tágasak, üvegesek. Nekik ez kell.
Azt mondják, kényelmes. És szerintük szép. Minél nagyobb, annál szebb. A legképzettebb esztéták sem tudnak ezen eligazodni. Viszont Carló bácsinak az a dolga,
hogy lefilmezze őket, mert Fülöp ragaszkodik hozzá, hogy amikor a begyógyult
sebekről megy a szöveg, a képen — úgyis mint a kibontakozás és begyógyulás döntő
bizonyítékai — ezek a házak elússzanak balról jobbra, azután meg jobbról balra.
Carló bácsi tehát fordul balról jobbra, jobbról balra, és filmezi a sátortetőket.
Unalmas munka.
De egyszer ennek is vége van. Déltájban Fülöp úgy találta,- hogy befejezhetik.
:
— Legföljebb . . . legföljebb . . . tudod mi kellene még, Carló bácsi?
— Mi kellene még, fiókám? — Carló bácsi már kezdte unni ezt a telhetetlen
Fülöpöt.
— Egy gólyafészek, öreg házon gólyafészek. Külföldnek pláne kell az ilyesmi,
érted ugye, Carló bácsi.
— Értem, fiókám, de szerintem semmi értelme, hogy ezen gyötrődj, ö r e g házon
gólyafészek — tudod mennyi van belőlük otthon? Csak én magam legalább ötvenet
csináltam.
• '— Igen ám, Carló bácsi, de az idegenből hozott gólyafészek megtöri a stílust.
Más a filmanyag, más a megvilágítás, más a stílus, az alaphang, ha a helyszín és
az időpont nem ugyanaz. Mégiscsak más az, Carló bácsi. Ügy, hogy csináljuk meg
csak ezt a gólyafészket.
Fülöp oly csökönyös tud lenni, mint egy vadszamár. Ha neki kell az a gólyafészek, nincs a világnak olyan lusta operatőrje, akivel meg ne csináltatná. Carló
bácsi megadta magát. Jó, menjünk el azokhoz a gólyafészkes öreg házakhoz. Az ú j
házak közül a falu régi utcáiba vonult át a stáb. Óriási feltűnést keltve kerestek
megfelelő öreg házat gólyafészekkel. Carló bácsi meglegeltette rajta a kamerát —
„lesz most már olyan saját gólyafészked, hogy mind a tíz ujjadat megnyalhatod
utána" — s végre abbahagyhatták. Végre. Mehetnek haza — haza? — ebédelni abba
a nyamvadt szállodába, hogy aztán délután a mindent tudó Salátás-Bárczi Benővel
meghányják-vessék a dolgokat, és elinduljanak — Carló bácsi szavaival élve —
újabb látványos kudarcok felé.
A sofőr épp indítani akart, amikor meglátott valamit a visszapillantó tükörben.
— Valaki rohan és integet. Nekünk.
A stáb hátrapillantott: valóban, az öreg házak szigorú és romantikus ablakaival
szemmel tartott utca közepén egy rohanó alak közeledik, és óriási izgalommal integet az indulni készülő busznak. A stáb felüvöltött: megismerték a rohanó alakot.
— Tésis Karcsi!
És egy pillanattal később arra is fény derült, miért, illetve mitől ez a nagy
sietség, Tésis Karcsi nem egyszerűen és rutinszerűen futott, ahogy az emberek futni
szoktak az indulni készülő busz után. Tésis Karcsi menekült. Tésis Karcsit üldözték.
Amott a sarkon most fordult be egy ordítozó társaság, főképpen asszonyok, fejkendő
lebegett róluk, a levegőben botok, seprűk, nyilván kiabáltak is valamit, mert tátogott a szájuk, de hogy mit ordítoztak, nem lehetett hallani: dohogott az indulni készülő motor. Tény, hogy üldözött és üldözői között nőttön nőtt a távolság: a kapálásban edzett, de futásban nem eléggé kiművelt asszonyi lábak nem bírhatták a
versenyt Tésis Karcsi fiatalos energiákkal még teli lábaival. S Tésis Karcsit a veszély tudata is képességeinek teljes megfeszítésére sarkallta. Meg az a biztató, megoldással kecsegtető érzés is, hogy még száz méter, még ötven méter, még húsz,
még tíz, még öt — és elkaphatja az indulni készülő busz a j t a j á n a kilincset. Árra
persze már nem futotta erejéből, hogy normálisan fellépjen: bebukott csak, és a
stáb: közel levő tagjai húzták be a kocsi belsejébe. Lába még kint lógott, amikor a
segítőkész sofőr — jó haver, ezt meg kell mondani — már indított is. Az üldözők
megtorpantak. A botokat leengedték, és lihegtek. Nem értették a dolgot. Egy tyúk39

tolvajt csak úgy felvesz és elragad az igazságos büntetés keze alól az állam busza.
Mert a busz az államé. És elmenekíti a tyúktolvajt.
— Ez mi volt, fiókám? — kérdezte Carló bácsi, amikor már a kifulladt Tésis
Karcsi kezdte normálisan szedni a levegőt.
— Félreértés. Fatális félreértés. Az iskoláját, de m e g f u t t a t t a k . . .
— Ez eddig világos. De mit értettek félre? S miért kellett akkora sprintet kivágni? Nem értem, de szerintem tíz egész öt tizeden belül volt az utolsó száz
méter...
— Tyúkok. Átkozott tyúkok. A padláson. A csűrpadláson. Odajárnak tojni. F e n e
tudta. Belebotlottam. Mint az őrült. Rikácsolva. Repült ki, lefelé. Erre a háziasszony.
Kirohan.
— Sejtem a továbbiakat. Tyúktolvajnak néztek, fiókám. Szomorú állapotok.
Vannak az életnek árnyékos pillanatai. Mikkel kénytelen az ember szembenézni!
— összeordibálta a szomszédokat. Hogy megvan végre, azt kiabálta, aki á l l a n dóan lopkodja a tyúkokat.
— Ez a magyar falu jellemző vonása. Lopkodják egymás tyúkjait, és ha egyszer megjelenik egy gyanús idegen a csűrpadláson — arra kenik az egészet, és k ö zösen űzőbe fogják. Szomorú állapotok. H j a ! — S Carló bácsi lemondóan legyintett.
Azt a véleményt fejezte ki ez a legyintés, hogy ezt a világot nem lehet megváltani.
De nem is érdemes. — Más kérdés, hogy szerintem Tésis Karcsi, úgyis mint riporter, ebben a falurészben aligha tudja hivatásának méltóságát megőrizni.
Erre már Fülöp is gondolt: Tésis Karcsi, nem vitás, eltolta a dolgot. Hogyan
állhat riporterként azok elé az asszonyok elé, akik őt mint tyúktolvajt megkergették?
— Most álljak oda és próbáljam megmagyarázni a helyzetet? — méltatlankodott Tésis Karcsi. — Az értetleneknek? Másrészt viszont — tűnődött — n e m biztos,
hogy rámismernének.
— Dehogynem! A tyúkjaikra féltékeny háziasszonyok remek megfigyelők,
fiókám!
— De viszont szemtől szemben nem találkoztak velem. Mindig csak a h á t a m a t
látták.
— Szent igaz. Lehet, hogy ez a szerencsésnek mondható malőr menti meg végüL
is a produkciót? — kérdezte bizakodva Carló bácsi. Nem sejtette, honnan is sejthette volna, hogy Tésis Karcsi kalandja — amely borongó felhőként úszott rá a
produkció egére — csak múló árnyék ahhoz a viharfelhőhöz képest, ami perceken
belül valósággal ráront, törve-zúzva, fanyűvő erővel valósággal ráhengeredik a stáb
lapifalvi ténykedéseire. És jövőjére is, természetesen.
— Stop! Itt megállunk! — kiáltotta Fülöp, amikor a bejárati kapu fölé feszített
táblát megpillantotta. Eszébe jutott, hogy itt székel a Lapifalvi Zöld Remény Tsz.
Itt található az a bizonyos Bárczi Benő. Ezzel kezdődött. Ezzel az ártatlan f e l kiáltással. — Ide bemegyünk. Nem forgatunk, csak megérdeklődjük, vajon megszabadult-e már informátorunk, Bárczi Benő attól a három látogatójától, akik m i a t t
nem ért rá velünk tárgyalni.
— Bejössz velem, Carló bácsi?
— Bemehetek, fiókám.
— És te, Tésis Karcsi?
Tésis Karcsi, teljesen érthető módon — kicsit vonakodott. Nem akart a lapifalvi
nyilvánosság előtt mutatkozni, ha nem muszáj. Majd csak a legvégső esetben. H a
nagyon muszáj.
A kéttagú küldöttség befordult' a kapualjba, m a j d balra fordulva, néhány lépcsőn fellépkedve, egy világos, tágas, üvegezett gangon találta magát. Azon az a j t ó n ,
melyre ki volt írva: „Iroda", bekopogtak, beléptek. Ez az iroda is tágas, világos.
40

\

-

És népes. Nem is gondolták volna, hogy egy ilyen, nem is nagyon híres szövetkezetnek ilyen nagy és népes irodája legyen. Hja, a bürokrácia. Mindenre rátenyerel.
És aztán egyik íróasztal szüli a másikat. Közismert dolgok ezek. Fülöp odahajolt
egy hölgyhöz, aki .elektromos hajtású számológépet nyomkodott.
— Bárczi Benő elvtársat keressük. Filmügyben.
Azt a riadt pillantást! Hja, persze, a varázsszó, a film! A hölgy, inkább leány
még, mert igen fiatal, óriási fekete konttyal, úgy pillantott Fülöpre, hogy ijedtség,,
zavar és megdöbbenés tükröződött a szemén, sőt némi borzalom is, ami teljesen
érthetetlen. A falusi termelőszövetkezetekben nem ilyen pillantással szokták fogadni
a filmeseket a szorzógépet nyomkodó nagy kontyú lányok! A termet egyúttal mintha
ideges rángás merevítette volna meg: mindenki mozdulatlanul meredt a látogatókra. A megkérdezett lány így felelt: „Tessék a folyosó végén érdeklődni." S hirtelen zsebkendőt kapott elő, az orrát belefújta, s bizony isten, ellepték a könnyek
a szemét.
— Biztosan meghalt a nagynénikéje, vagy elhagyta a szeretője — vélte Carló
bácsi, amikor a folyosón Fülöp szóvá tette ezt a furcsa fogadtatást. — Vannak az
életnek árnyékos pillanatai.
Elnök. Elnökhelyettes. Főkönyvelő. Főkönyvelő-helyettes. Így sorakoztak az
aranybetűs fekete üvegtáblák az ajtókon. Itt kell tehát benyitni, ennél az utolsónál.
Itt székel Bárczi Benő, a legmodernebb menedzsertípusú főkönyvelő-helyettes. Az
ajtónyitásra egy férfi kapta fel a fejét: egyedül tartózkodott a szobában, eltávozott
tehát a három látogató. A férfi nem mondható a legmodernebb típusnak, nem volt
rajta semmi feltűnő, ruházata is hétköznapi, csupán az látszott sajátosnak, hogy a:
szemüvege fölött pillantott a belépőkre, nyilván olvasószemüveget viselt. Iratokat
tanulmányozott.
— Bárczi Benő elvtársat keressük. Őhozzá van szerencsénk? — érdeklődött
udvariasan és bizakodva Fülöp, a rendező.
— Nem. Nem én vagyok az — felelte az asztal mögött ülő egyén, és ez is kissé
meglepő volt, hát akkor meg mit keres a főkönyvelő-helyettes posztján, és miért
turkál az iratokban? — Honnan keresik az elvtársak?
— Filmgyár. Forgatás ügyében. — Fülöp hanyagul vetette oda a választ, tudta,
hogy épp ennek a könnyed odavetésnek szokott meglenni a meglepő hatása. Ha ez
elhangzik, a levegő mindenütt felvillanyozódik. A hatás most sem maradt el. A férfi,
felállt, két székre mutatott.
— Foglaljanak helyet. Nem is tudtam, hogy Bárczi Benő érdeklődése a filmgyártás területére is kiterjed.
— Igen. Illetve a lapifalvi helyszínnel forgatandó, külföldnek szánt dokumentumfilm ügyében szeretnénk vele konzultálni.
0
— Konzultálni? Talán informálódni? Tanácsot kérni?
— Pontosan erről van s z ó . . . de ezt inkább személyesen vele szeretnénk nyélbe
ü t n i . . . — s Fülöp nagyvonalúan elmosolyodott. Így akarta tudtára adni az őket
faggató egyénnek, hogy nem tekinti teljes jogú partnernek. Ö Bárczi Benőre
kíváncsi.
— Ez nehéz lesz. Vannak bizonyos akadályai.
— Ügy tudjuk, délelőtt három látogatója volt, fontos helyről. Tanácskoztak..
Emiatt nem tudtunk vele értekezni.
— Ez így igaz. Én is egyike voltam a három látogatónak. De a találkozást nem
minősíteném tanácskozásnak. Nem. Határozottan az a véleményem, hogy több volt
és más volt, mint tanácskozás.
— Ügy. De most már, úgy gondolom, befejeződött. Ügy hogy t a l á n . . . ha lehetne . . . Bárczi elvtárssal... valahogy . . .
:— Erre is céloztam, amikor azt mondtam, hogy vannak bizonyos akadályok:
az értekezést egészen biztosan el kell halasztani.
41.

— Ez baj. És vajon mikor l e h e t n e . . . esetleg még a mai n a p o n . . .
— Nem lehet. Ha a szóban forgó egyént látni ó h a j t j á k . . .
— Feltétlenül. És minél sürgősebben. Üjabb információkat szeretnénk tőle kérni.
'Kérdezni.
— Ügy. Információkat. Ebben a tekintetben a szándékaink teljesen megegyézjiek. Mi is azért kerestük őt meg, hogy információkat k é r j ü n k tőle. De ami az önök
érdeklődését i l l e t i . . . mit is mondjak? Ha őt látni a k a r j á k . . .
— Feltétlenül.
— . . . akkor meg kell hogy várják a Kék Fénynek azt az adását, amikor Bárczi
.Benő személyesen képernyőre kerül.
— Kék fény? — Fülöp nem értette a célzást. — ö n ö k a Kék fénytől vannak
itt? — Konkurrencia? Hát miért nem egyeztetik odafent a dolgokat?
— Félig-meddig. A kocsin ugyanis, amelyen idejöttünk, kék fény szokott villogni . . .
— Csak nem a . . . — Fülöp nem merte kimondani, amire gondolt.
— De igen. A rendőrségtől. — S a szemüveges férfi igazolványt nyomott a megdöbbent filmesek orra alá. Gyorsan visszatette a zsebébe. — Két kollégám kénytelen volt magával vinni az önök informátorát. Mert ha jól értettem, Bárczi Benőt
mint informátorukat emlegették.
— Igen. Valójában arról van szó, hogy a forgatókönyv í r ó j a . . . őtőle kért a
faluról, lakóiról információkat...
— Szerencséjük van. Ügy értem, az a szerencséjük, hogy csak informátoruk.
Nem pedig az üzlettársuk. Már a mai napon ebben a szobában három olyan üzlettárs kereste személyesen az egykori főkönyvelő-helyettest, akiket kénytelen voltam
őrizetbe venni. Mind a hármat. Önök természetesen nem kerülhetnek erre a sorsra.
— Uramisten! — Fülöp felnyögött. Most már pontosan értette, miről van szó.
Bárczi Benőt, a salátást, a rendőrség letartóztatta. Kék fény! Uramisten! Kék
fény! Ahhoz jött kedve, hogy fejét két tenyere közé szorítsa, fél lábon táncoljon,
és csúnya szavakat halkan mormogva káromkodjon. Carló bácsi — sokrétű élettapasztalatok birtokában — nem fogta fel ennyire tragikusan a dolgot. Sokáig kereste, de aztán megtalálta a megfelelő szavakat.
— Vannak az életnek árnyékos pillanatai.
— Vannak — erősítette meg a rendőrtiszt. — Most már csak az a kérdés, hogy
•vajon nem okozott-e önöknek is valamilyen kárt Bárczi Benő, akinek, ha jól tudom,
„Salátás" a mellékneve.
— Kárt! — Fülöp előtt felrémlett Vad-Csuka Gergely képe, amint gyanakodva
azt firtatta: nem a főkönyvelő-helyettes küldte-e a filmeseket a nyakára? Aztán
Fröccs-Figura János, amint tüzetesen azt firtatta, milyen utca hány szám alatt található Pesten a miniszter. — K á r t ? . . . Hát, mit is mondjak. Néhány méter filmanyag . . . Néhány helyszínre vissza kell m e n n i . . . Nem. A kár, nem lényeges. A mi
szakmánkban nem szokatlan, ha egypár felvétel nem sikerül. El kell dobni. Üjra
kell kezdeni.
— Érdekes. És maga a film, amit Lapifalván f o r g a t n a k . . . miről szólna t u l a j donképpen?
— Dokumentumfilm. Begyógyulnak a régi sebek Lapifalván. Ez a címe. De ez
még ideiglenes cím. Külföldnek készül.
— Ügy. Ideiglenes. Nagyon helyes. Én aztán igazán nem akarok beleszólni az
•önök munkájába, de nagyon helyeslem, ha a címet csakugyan ideiglenesnek tekintik.
— No, igen. Ez így szokott lenni.
— Nem azért, mert így szokott lenni. Egyáltalán nem azsért.
— Hanem?
— Hanem azért, mert ilyen címmel nemigen tanácsos mostanában Lapifalván
filmet forgatni.
Carló bácsi ismét megszólalt, és ismét csak a sokrétű élettapasztalatára támaszkodva ezt mondta:
42

— Legföljebb megváltoztatjuk a címet. Ez aztán igazán nem kerül sokba.
— Például? — kérdezte a rendőrtiszt. — Például mire?
— A sebek, gondolom, maradhatnak. Csak nem begyógyulnak, hanem felfakadnak.
— Értjük egymást, uram — jegyezte meg a rendőrtiszt, hosszasan és elismerően
nézve Carló bácsit. Aztán beletúrt az előtte tornyosuló irathalomba. — Hogy itt
mik vannak! Na, mindegy, átrágjuk magunkat ezen is. És majd a k k o r . . . de csak
a k k o r . . . szívesen találkozhatunk megint. De akkor már én adok önöknek információkat Lapifalvárói. Megegyeztünk?
Amikor Fülöp és Carló bácsi végighaladt a folyosón, az iroda idenyíló ablakai
.megteltek kíváncsi, döbbent és megrendült irodistákkal. A távozók nem is sejtették
a megdöbbent érdeklődés okát. Hát hogyne: a két látogató — erre még nem volt
példa a mai napon — szabadlábon távozott Bárczi Benő szobájából.
— Na, fiókáim, most pedig arra a nehéz kérdésre feleljetek, ha tudtok: víz
alatt ül és ketyeg. Mi az?
A busz felüvöltött:
— Ketykebéka!
— Az isteneteket, hogy nektek mennyi eszetek van! De most továbbmegyünk,
é s megkérdezem: ugyanaz, de félrecsapott sapkában! Az mi?
A stáb — túlharsogva a felbődülő motorzajt — egy emberként válaszolt a
kérdésre:
— Hetyke ketykebéka!
— Nem, nem tudok szavakat találni, fiókáim, a lángeszetek jellemzésére. De
n e m is akarok. Csak annyit mondok: szív, most dobogj gyorsabban. Befejeztük a
forgatást Lapifalván.
A stáb megnémult a váratlan bejelentéstől.
— De csak egyelőre, fiókáim. De csak egyelőre. Mert majd még vissza kell térni
ebbe a drága magyar faluba. De remélem, akkor én már nyugdíjból nézem, hogyan
gyógyulnak be a régi sebek Lapifalván. Fel a fejjel! Előre, újabb látványos kudarcok felé!

12. . MÉGSEM MEGYÜNK HAZA ÜRES KÉZZEL
Az öröm a buszt — érthető! — majd szétvetette. A stáb tagjai képzeletben már
Budapest fényeit látták, ha lehunyták szemüket. Hazamehetnek végre! Haza! Lapifalvának nemhogy az emlékét nem őrzik meg, hanem még a porát is letörlik a
•cipőjükről, abban a pillanatban, ahogy visszaérnek támaszpontjukra, a szállodába.
Az a szálloda is! Meg az a korlátolt, poros és bigott kisváros! Azok a pánikszerű
erkölcsbiztonsági intézkedések a stáb felbukkanása miatt! Egy valamirevaló csajt
nemi lehetett felhajtani — hát milyen hely az ilyen? Pedig állítólag gimnázium is
van, koedukált, tehát lányoknak is kellene a városban lenniök — és mégis. Este tíz
ntán kihal, meghal minden. Egészen fantasztikus, hogy milyen helyszíneket tudnak
kiötölni némely forgatókönyvírók. És a rendezők belemennek ezekbe a helyszínekbe,
holott a stáb érdekei homlokegyenest ellenkeznek az ilyen kihalt és szexuálisan
teljesen érdektelen helyszínekkel. De most már — van isten! — vége a forgatásnak,
majd meg kell nézni, a stáb különben letargikus mozgású tagjai mennyi leleménynyel, frisseséggel, milyen gyorsan csomagolnak, hánynak be mindent a buszba,
•csakhogy minél előbb hátat fordíthassanak az elátkozott színhelynek.
Csakhogy Carló bácsinak — és épp az a meglepő, hogy épp Carló bácsinak —
eszébe jutott valami.
— Mondd csak, fiókám — kérdezte Fülöptől —, a jelek arra mutatnak ugyebár,
hogy Lapifalván most jártunk utoljára? Legalábbis egyelőre, legalábbis egyelőre...
43

— Most. Utoljára. És végleg utoljára, mert én ide többé a lábam be nem
teszem.
Fülöp igen lesújtó véleményt összegezett magában Lapifalváról.
— Akkor meg különösképpen érvényes az, amit mondani akarok. Nagyon kívánatos lenne, ha megállna ez a mozgó bűnbarlang. — Ez azt jelentette, hogy álljon meg.
a busz. A stáb arra számított, hogy Carló bácsi egy mindennél elsöprőbb találóskérdést akar feltenni, s meglehetősen nyugtalanul várták a kérdést, m e r t ők úgy
tudták, hogy a repertoár kimerült, Carló bácsi már mindent megkérdezett, a m i t
szokott. S mennyire meglepődtek, amikor kiderült: nem találós kérdésről van szó.
— Régi babonám, hogyha valahol bármilyen kudarc éri a produkciót, ha előre
nem látott események meghiúsítják is legszebb erőfeszítéseinket, én akkor sem
megyek haza üres kézzel. Nem, fiókáim. Carló bácsival még nem fordult elő, hogy
üres kézzel megy el valahonnan. Hát erről volna szó.
— De Carló bácsi, mi a fészkes nyavalyát akarsz te innen hazavinni? A sziklából nem lehet vizet facsarni. Lapifalváról nem lehet semmit hazavinni. Legföljebbegy büdös bundadarabot és egy félig megrothadt tehénszarvat. — Fülöp nem m i n den él nélkül sandított Tésis Karcsira.
— Nincs igazad, fiókám — figyelmeztette a rendezőt a nagy élettapasztalatú
Carló bácsi. — A sziklából igenis lehet vizet facsarni. És Lapifalváról is lehet v a l a mit hazavinni. Én legalábbis nem megyek innen haza üres kézzel. Vedd csak elő a
jegyzeteidet, fiókám, és nézd meg benne, hogy hívják azt a globális képességű
egyént, akit most fel fogunk keresni.
— Azt a mindenre alkalmas Dzsoli Dzsókert?
— Arról beszélek, fiókám.
— Bajos-Káró Kelemen. Ehhez nem kell jegyzet.
— Ráadásul még a név is remek. Így tehát meglátogatjuk Bajos-Káró Kelement.
Bajos-Káró Kelemen takaros tanyája szerencsére a hazafelé vezető út mentén
feküdt, könnyű volt megtalálni. Az út közelsége lehetővé tette, hogy B a j o s - K á r á
Kelemen bevezettesse tanyájába a villanyt, és ebből egy másik előny keletkezett:
rá lehetett a hálózatra kapcsolni a kép- és hangfelvevő masinákat. Nem kellett az:
akuval vacakolni. A tanya gazdája a tornácon állva várta, nem kis érdeklődéssel,
a tanya udvarába beforduló buszt. A gazda mellett ott állt a felesége is, takaros kisgömböc asszonyka. A gazda szeme felragyogott, amikor a buszból kiáramlók között
felismerte Fülöpöt, a rendezőt, ö k ketten már találkoztak.
— Megjöttek a tévések — mondta a feleségének. Annak az arca is ragyogott.
Végre!
— Megismer, kedves bátyám? — kérdezte Fülöp Bajos-Káró Kelementől.
— Hogyne, hogyne, nagyon is emlékszem, a tévétől jöttek az urak. F i l m e t
csinálni.
— Végre, hogy megjöttek — szólalt meg az örömtől sugárzó feleség —, m á r azt.
hittem, sose jönnek ki.
— Ennyire vártak bennünket?
— Hogy a csudába ne, amikor már harmadik hete hallgat az a büdös készülékPedig úgy imádjuk nézni az urammal együtt.
— Hogyhogy hallgat? — kérdezte Fülöp.
— Ügy, hogy bedöglött. Se kép, se hang, semmi.
— Vagy úgy. — Fülöp megértette, miről van szó. — Sajnos, mi nem azért j ö t tünk, hogy a készüléket megjavítsuk.
— Hát nem a tévétől jöttek? Azt mondták, filmet csinálni jöttek.
— Filmet csinálni jöttünk, de nem a tévétől s főképp nem a szerviztől, h a n e m
a Panoráma stúdiótól. Óriási a különbség.
Az asszonyka nem értette, mi a különbség. Tovább erőltette a dolgot.
— Nem kívánjuk ám ingyen. Megfizetnénk, amit kérnek, mert úgy imádjuk:
nézni azt a t é v é t . . .
Míg ez az oktalan vita zajlott, a stáb — csakhogy minél hamarabb túl essenek:
a dolgon — rekordidő alatt felállították az állványokat, kihúzták a kábeleket, kicen44

tizték a távolságot, bemérték a fényt, és munkára, felvételre készen várták az eperfa
.alatt a rendező vezényszavát. Nagy időbe telt, amíg Bajos-Káró Kelemenné meg-értette, hogy ezek itt nem fogják megjavítani az ő bedöglött készülékét.
— Na, kedves Kelemen szomszéd — Carló bácsi gyengéden karon fogta az
:alanyt és a kiszemelt helyszínre, az eperfa alá vezette — legyen szíves itt megállni,
és nem mozogni ide-oda. Csinálunk egy felvételt magáról, a mozi számára, hi.szen érti.
— Értem, kérem, hiszen ezt mi már megbeszéltük. Anyja — kiáltott a feleségének —, hozzál csak egy fésűt!
A feleség beszaladt egy fésűért.
— De tükröt is hozzál!
Hozta a tükröt is a gondos feleség. S amíg a férje megfésülködött, újra szóba
hozta a dolgot.
— Az a színtiszta igazság, hogy egy malac valahogy beszabadult a lakásba,
mindent felborogatott és megette a garanciapapírt, de ettől függetlenül én megfizetem a teljes összeget, amit kérnek, mert úgy imádjuk nézni azt a tévét, az urammal
•együtt...
— Fiókáim — Carló bácsi körülhordozta tekintetét a stábon —, valaki vegye
kezelésbe azt az átok készüléket, legalább addig, amíg lezajlik a forgatás, mert így
nem megyünk semmire. A jó munkához nyugalom kell!
A fényosztály egyik tagja — minthogy itt neki nem akadt munkája — vállalkozott rá, hogy kezelésbe veszi a készüléket, ilyen módon eltávolítja a helyszínről a
nyugodt munka érdekében Bajos-Káró Kelemennét. Bementek a házba. Kezdődhet
• a felvétel.
— Akkor, ahogy megbeszéltük, elmondom a Mogyorós Erzsi lakodalmát, a kolompolással együtt.
— Most egyelőre másról lesz szó — jelezte Carló bácsi, s ezzel mintegy azt is,
hogy átvette a felvétel irányítását.
— De elmondhatok egyebet is. Például, ha nem tudnák, ma délelőtt a rendőrség
elvitte a főkönyvelő-helyettest, azt a bizonyos Salátás-Bárczi Benőt, a k i . . .
— Nem, nem. Az sem k e l l . . .
— Pedig most már . . .
— Hogy érti azt, hogy most már?
— Most már az ember el tudna róla mondani egyet-mást. Nem félne attól, hogy
megüti érte a b o k á j á t . . . De elmondhatom azt is, amikor a bika felkergetett áz
eperfára, egy álló nap meg egy álló éjjel ültem az eperfán, mert a bika nem volt
hajlandó elmenni a fa a l ó l . . .
— Na, fiókáim, most már, ha mindenki készen van, elkezdhetjük. — Carló bácsi
körülnézett: mindenki a helyén. A hangosztály a magnókészülék előtt kuporog, a
mikrofon pontosan ott lóg, ahol kell, minden oké. És csak ekkor világosította fel
Bajos-Káró Kelement, hogy miről van szó tulajdonképpen. — Eljutott hozzánk a
híre, hogy maga kiválóan tudja utánozni az állathangokat. Erről van szó. Ezt fogjuk
most megörökíteni. Ezt a globális tehetségét. Felvétel indul.
— Szóval erről van szó! Na, hogy ezt a szép napot is megértem!
S összeszedve minden globális képességét, megkezdte sokszor végiggondolt és
megszámlálhatatlan alkalmakkor végigpróbált műsorát. Halk malacröfögéssel indult,
tyúkkotkodácsolással folytatódott, de ebbe már beleszólt az udvar hetyke kakasa,
hűségesen felelt párja hívására, amikor pedig a kutyaugatás került sorra, szinte
karmesteri intésre felzendültek a szomszédos tanyák, a kutyakórus minden zsűrinél
lelkiismeretesebben igazolta, hogy Bajos-Káró Kelemen produkciója élethű és pontos, ugyanerre utalt az is, hogy a tehénbőgésre az istállóból két hang is felelt, a
lónyerítésre azonban nem jött válasz, nem azért, mintha a nyerítés nem lett volna
igazi, hanem mert a lovak köztudottan elfogytak a mezőgazdaságból. Így haladt
végig Bajos-Káró Kelemen az általa ismert állathangokon, hogy a végén olyan vad
45

és érzelmes macskanyávogást kanyarítson ki, amely a legszerelmesebb kandúrnak is
becsületére vált volna.
Befejezte.
— Na, fiókáim, ugye mondtam, hogy nem megyünk haza üres kézzel. Felvétel
kész. Csomagolhattok, fiókáim.
A felvétel valóban remekült sikerült. A busz fellelkesült utasai, a stáb felhabzó
kedvű tagjai a jól végzett munka tudatában vágta ki a választ egy emberként,
amikor indulás után Carló bácsi feltette a kérdést: mi az, ami égig ér és csilingel?
— Égig érő csilingelő!
Arra a kérdésre is pontos és lelkes választ kapott, amely így hangzott: mi az,
ami égig ér és nem csilingel?
— Magyar gyártmányú égig érő csilingelő!
Csak Fülöp, a rendező ült gondterhelten. Töprengett. Azon töprengett, nem kellene-e lépéseket tenni, valahogyan kimódolni, hogy rábízzák annak a magyar k é m filmnek a rendezését, amelyben egy süketnéma távcsövön leolvassa a tanácskozó
ellenfelek ajkáról a titkos megállapodást. Voltak máris bizonyos elképzelései a film.
stílusáról és sajátosan izgalmas levegőjéről.
Vége

46

DÉR

ENDRE

Az én világom
Békéscsaba I. kerületének — a híres munkásnegyed, „Jamina" kivételével alegszegényebbnek — legszélső házikójában születtem, 1922. július 7-én. Édesanyámmondja: egyetlen gyereke világrajövetelekor se szenvedett oly sokat, mint épp azon
a júliusi napon. Azt is sokszor emlegeti: előző éjszaka azt álmodta, hogy egy cilinderkalapos ú r kopogott be hozzájuk, színes szalagocskákat árulva. S ő gyorsan vett
is tőle egy kék szalagot, mert eszébe jutott, hogy elfelejtett pólyakötő szalagocskát
venni. Negyvenfokos kánikula tombolt, s bizony, azon a tájon, a félsor-házas utcában cudarul tudott sütni a nap. Nem volt, ami gátat szegjen néki, csakúgy mint
később, ősszel, a csontvallató szeleknek. Máig a Viharsarok „legviharosabb" sarkaez a nyájas nevű utca, a Virág utca.
Nevéhez méltóan bőven termette a virágokat ez a csepp utcácska. Nem csupán,
a „vadakat", a bükkönyt, a gyermekláncfüvet s a pásztortáskát. A nagyanyám kiskertje is telis-tele volt özön-illatos tarkasággal. Emlékezetem „diáin" úgy is jelenik
meg minduntalan nagyanyám, hogy zömöken, pozsgás arccal, mosolygósan üldögél
a fatornácon, miközben nekünk, a számos unokának mákos gubát (szlovákul „opekancát") mér a tányérra, s körös-körül tüzes színekben ragyognak a virágai, s dús
ciprussövény zöldell. Kedves arcú, őszesbarna anyóka volt nagyanyám. Szívesen forgatta a „Tranoszciusz"-t, az evangélikus csabai tótok énekeskönyvét; paraszti rokonsága nyilván istenfélelemre s a családért áldozatos sorsot vállaló, szerény életre
nevelte.
Csendes, hallgatag nagyapám, aki a földmunkásság mellett a tetőfedő, nádverő"
mesterséget is elsajátította, ugyancsak szívesen vállalta a családért az áldozatos életet. Csak ott volt a „hiba", hogy ő már kitágította a „család" fogalmát. Az ő családjába már minden rendű nincstelen ember is belétartozott, minden osztályostársa.
Nagyanyám a Bibliát forgatta, nagyapám Marxot s a Kommunista Kiáltványt. H a r cos, „baloldali" szociáldemokrata párt működött a városban az én gyerekkoromban,
s nagyapámat városi képviselőtestületi tagnak delegálták a szocdemek. (Akik előzően, a Kommün idején szinte kivétel nélkül kommunista párttagok v o l t a k . . . ) Azt
persze csak apám idős szaktársaitól tudhatom, hogy becsülettel képviselte a munkások ügyét nagyapám. Meg abból, hogy olyan temetést rendeztek néki, amikor —
1933. február 13-án — utolsó útjára kísértük, amilyent csak nagyon tisztességes és
nagyon kemény fából faragott ember kaphat a társaitól. A Párttörténeti Intézetben,
lelhető rendőri jelentés szerint háromszázan voltak ezek az elvtársak. S gyerekszemmel is tisztán láthattam, mily bátran viselkedtek, amikor a menetbe csempészett vörös virágos, vörös szalagos koszorút v i t t é k . . . Rendőrök s detektívek raja
kísérte a koporsót, lecibálták a vörös szalagot, belé-beléfojtogatták a szót a szónokba,.
4*
D é r Endre ötvenéves. Szeretettel köszöntjük! További munkájához jó egészséget és sikert
kívánunk. (A
szerk.)
47"

•a csabai munkásság kimagasló vezetőjébe, Nyilas Andrásba. De azért b á t r a n elmondotta, amit kellett.
Mindezt megírtam én már részletesen, irodalmi műben — regényben is. (Mely
máig kiadatlan még.) S azt se hallgathatom el, hogy nem csupán nagyanyám félt és
Teszketett a rendőrkardok és csákók gyűrűjében, hanem magam is, a tizenegy esztendőmmel. Csak édesanyám nem félt, sőt még biztatta nagyanyámat, aki egyre
siránkozott, szegény: „Minő szégyen! Minő szégyen!" Anyámat sokszor elvitte nagyapám a szervezett munkásság gyűléseire, s bizony, ő hangosan jelentette ki a temetőbe menet: „Semmi szégyen! Én büszke vagyok apánkra!"
Édesapám köhécselve, komoran lépkedett. Ekkoriban megint Biharzsadányban
laktak a szüleim; apámék csak a temetés idejére utaztak „haza". Hazulról haza.
Mert Zsadány nékem s az öcsémnek éppoly „otthon" volt, amilyen a nagyszülők
hajléka Csabán. Nekünk, gyerekeknek, különösen. Apám 1923-ban, egyesztendős koromban „menekült ki" először Zsadányba. 1919, a proletárállam' megbuktatása után
jó esztendeig „bujdosó bolsevik" volt (ahogyan ő emlegeti), s nyilván jobban kapott
építőmunkát a bihari uradalmakban, ahol kevésbé ismerték. Később, 1927-ben mesterlevelet szerzett, kiváltotta az ipart Csabán, de belebukott a vállalkozásokba, sőt a
családja részére épített házat is elárverezték. Üjra csak Biharba kellett menekednie.
Laci öcsémnek s nékem nagyon jól jött ez: tán soha meg n e m tanulunk tökéletesen, ízesen magyarul, ha a sors ki nem veti családunkat Zsadányba s a bihari
uradalmakba. Családunk ugyanis — apai ágon — szlovák. Édesanyámé inkább elszlovákosodott magyar család lehetett: az újkígyósi (Szeged környékéről áttelepült)
magyar nevű gányókhoz, dohánykertészekhez vezetnek az anyai ági szálak, meg
Orosházára. Apámék „hada" viszont városalapító tót família: apám ősei, Drienovsz-'
kyék a Kassa és Eperjes vidéki szlovák falucska, Drienovo (Somos) lakói lehettek
egykor — noha a családi hagyomány számon tart egy lengyelhoni Drienov-ot is,
egy galíciait. Ma már kibogozhatatlan, melyik a „had" valódi szülőfaluja. Bizonyos,
hogy az öcsémnek s nékem leginkább — Zsadány. Ott voltunk gyerekek, s nem
csupán zsadányi illetőségűek voltunk a negyvenes évekig, hanem érzelmileg is erősen kötődünk mindmáig ehhez az útfélre lökött falucskához, ehhez a különös h a j d ú fészekhez. Itt, a Zsadányt övező uradalmakban — Fancsikán, Görbén. Dobaiban,
Vátyonban, Orosiban — vállalt apám építőmunkát. Néhány kilométernyire Ugrától,
Szabó Pál falujától. Minden nyáron kora hajnalban biciklire ültünk, vagy gyalogszerrel bandukoltunk a szikfoltokkal tűzdelt, szarkalábas, bojtorjános bihari réteken,
hogy időben a munkahelyre érhessünk. Fárasztó az építőmunka, de szép. A hajnali
munkakezdéseknek hangulata, himnikus áhítata máig eleven bennem. Ott ismerkedhettem meg apám szaktársaival, akik közül különösen Huszár Mátyás bácsi és
Bohus Pali bácsi feledhetetlen nékem.
Huszár Mátyás bácsi együtt bujkált apámmal 1919-ben, 1920-ban. 1933-ban zajlott „perükről" jóízű gunyorossággal emlékezett meg. Sándor Pál, a Társadalmi
Szemle szerkesztőjének pere kapcsán tartóztatták le Mátyás bácsit s több csabai
elvtársat, azzal gyanúsítva őket, hogy a KIMSZ Központi Bizottsága irányításával
szervezkedtek, kommunista jelleggel... Mátyás bácsi kacagtatóan tudta elmesélni,
hogyan adta az ostobát — a magyarul se tudó mulyát — vallatói előtt. — Bohus
Pali bácsi magvas olvasmányokon pallérozódott, művelt munkásember volt. Kevésbé tréfálkozó és játékos kedvű, mint Mátyás bácsi. Kérlelhetetlen logikával f e j tegette, mik és kik az okai a nép nyomorának. Arról is meg akart egyszer győzni
— miközben a fancsikai uradalmi magtár tetejét fedtük „Eternit"-tel —, hogy a
világot nem az Isten teremtette. — Ez utóbbival akkoriban persze nem értettem
egyet. Valaminő — bár nem dogmákat követő —, de eleven pantheisztikus hit élt
bennem akkortájt, mint mohón olvasgató s u h a n c b a n . . . Azt azonban elérték ezek az
öreg szaktársak, hogy megláthassam: nem csak apám, hanem osztályosai is gondolkodó, olvasott, összetartó lények. S valahogy azt is kezdtem látni: nem szégyen
hozzájuk tartoznom. Hisz lám, vizsgálati fogságban, s tüntetéssé emelkedő temetésen
(amilyen a nagyapámé volt) egyként bátran és határozottan v i s e l k e d n e k . . .
48

S hogy kik következtek utánuk? Mondjunk valamit a legemlékezetesebbekről.
Mindenekelőtt magyartanáromról, Udvaros Jóska bácsiról tán. (Akit „Udvardi"-ként
próbáltam megrajzolni első könyvemben, „Az első próbá"-ban.) ő plebejussarj volt,
kiváló képességű diák, Eötvös-kollégista. Bennünket is a "néphez hűséges írók szellemében tanított. A tanári könyvtárból a magyar és a világirodalom legcsúcsa alkotásait válogatta össze néhányónknak, könyvvel háló, könyvvel ébredő szomjasaknak.
Adyt, Radnótit, Móriczot, Veres Pétert s az ő egykori iskolatársát, Illyést is a közelünkbe hozta. Ha igaz és példás életű tanárembereket kell sorolnom, a sorban az
övé az első hely.
Osztályfőnökünk — egyetlen ma élő tanárunk — Csák István, a latin és angol
nyelv és irodalom tanára, Szerb Antal londoni ösztöndíjas társa meg a nagyvilág
felé nyitogatta szemünket. Megismertette velünk Shelley, Keats és Shaw nevét;
messzi nagyvárosok élete elevenedett meg pontos és finoman ironikus szavai nyomán. Ablak nyílott Európára.
Iskolatársamat, Komlósi Sándort (aki most a pécsi Tanárképző Főiskola pedagógiatanára) is a tanítóim közé kell sorolnom. „Saci" a népi írók könyveihez juttatott hozzá — ezzel Udvaros Jóska bácsi szemnyitogató tevékenységét mélyítgette.
A Számadás, a Legnagyobb magyar falu, a. Viharsarok, a Puszták népe, a Futóhomok
az ő közvetítésével lett lelki kenyerünkké. Saci ösztönzött a népdalok, népmesék,
néptáncok gyűjtésére is.
Osztálytársam, Székely Lajos (jelenleg szegedi egyetemi történésztanár) nyugtalan szenvedélyességgel bóklászta a háborús híreket, s avatott érveléssel győzött
meg bennünket arról, hogy Hitler Németországának se igaza, se jövője nincsen.
Másik kenyeresem, Schéner Mihály (aki most az élő képzőművész generáció
egyik kimagasló egyénisége) az ábrázolóművészet szeretetére ösztönzött. Ábrándos,
fellegjáró lélek Mihály, ám a művészete erejével Európa több nagyvárosában szerzett becsületet népünk nevének. Magam is grafikusnak, karikaturistának készültem
egy időben. A képzőművészek között máig sok igaz barátom van; ahol csak módom
van rá, tanúságot teszek művészetük szépségeiről. Cikkekkel, portrékkal, tanulmányokkal. Kiváló rajztanárom, a karikatúrák gunyoros mestere, Mázán László iránti
hálámat is le akarom ezzel róni.
Hogy miért nem lettem végül is grafikus? Néhány alkalmi rigmusom sikere a
költészet mezejére csábított el. Meg az első, hosszú évekig lángoló diákszerelem.
Amelyet „Ifjú szívekben" című, kötetben soha meg nem jelent, a napilap hasábjain
publikált, SZOT-ösztöndíjas regényemben iparkodtam érzékeltetni. S amelyikből
1960-ban lelkes fiatal rendező és színészek — Békés András, Földi Teri, Madaras
József, Király Levente, Somogyi Miklós — segítségével ifjúsági színművet fabrikáltam, „Marika" címmel. „A Kísérleti Színpad első, Marika című előadása Békés
András rendezésében nagy sikert aratott" — emlékezett vissza némrég erre az
akcióra a Délmagyarországban közölt interjúban a motorikus Madaras József. —
„Számtalan nyíltszíni tapsot kaptunk, teljes volt a siker."
A „nagy" műsorban történő, őszi bemutatóból mégsem lett semmi. A fiúkat
szétszórták Szegedről, a Kísérleti Színpad elcsúszott a közöny narancshéján — s
máig se tápászkodott fel.
Persze a „Marika" fájdalma rég a múlté már. Az előadás mindőnk szép emléke
maradt.
Az első szerelem idején kellett azon gondolkoznom: mi is lesz vélem az érettségi után. Édesapámnak fix keresete nem volt — még a bölcsészkarra történő beiratkozás is álomnak tűnt —, hisz hogyan oldom meg a szállást és főleg a kosztkérdést. . . ? Örömmel kaptam az evangélikus gimnázium igazgatóságának ajánlatán,
az „intervallum", az érettségre való készülés idején: ha a tudományegyetem ev.
teológiai fakultására iratkozom, évi 100 pengő ösztöndíjjal t á m o g a t n a k . . .
Száz pengő! Iszonyú pénz volt ez akkoriban az én szememben! A továbbművelődés, az értelmiségivé emelkedés záloga. Elfogadtam.
4 Tiszatá)

49

Sokszor megkérdezték már tőlem — hol gúnyos hangú káderezők, hol ártatlan
olvasók —: nem volt-e megalkuvás e lépés — épp tőlem, a munkásmozgalomból
aktív részt vállaló proletárcsalád sarjától?
Akkoriban nem is gondolkoztam ezen. Nem éreztem annak. Hiszen — bár önképzőköri titkári beszédem (1940) kéziratából világosan kiderül, hogy a népi írók
misszióját szerettem volna folytatni — akkortájt még hittem Istenben. Nem egészen
Luther módján, inkább Dávid Ferenc módján, tehát Jézust inkább tökéletes embernek, miint Isten fiának tartva. S tudtam: népi papok, néppel érző, néphez hű papok
egész sorát t a r t j a számon a történelem — Mészáros Lőrinctől s Bornemisza P é t e r é k től — egészen Tessedik Sámuelig. Ismertem Tessedik önéletírását, benne özön lelkesítő akciójának regisztrálását — melyek mind-mind a szegény nép felemelését célozták, a korszerű, praktikus reformokat segítették elő a falusi szegénység üdvére.
S tudtam azt is, hogy saját falumnak, Zsadánynak, ú j református papja n e m csupán
bővérű és nagyevő, hanem első rangú etnográfus, földreformer és falukutató is.
Tudtam azt is, hogy a teológia után két esztendő, tehát kurtított idő alatt szerezhetek magyar szakos tanári diplomát. — Nem sokat morfondíroztam tehát: nekivágtam a soproni diákéveknek. Igaz, hogy a 100 pengőnyi ösztöndíjat soha többé meg
nem ismételte az iskola, s az is igaz, hogy hamar rádöbbentem Sopronban a r r a :
mily kevéssé ismerem a Bibliát, ezt a különben csodálatos szépségű, minden emberi
erényt és csúfságot híven tükröző, színes nyelven írott és fordított, klasszikus alkotást. Meg is akartam néhányszor futamodni, de sok minden visszatartott. Az is, hogy
derék és nagy tudású tanárokra leltem — Podnaniczky Pálra, Karner Károlyra,
Prőhle Károlyra, Jánosy Lajosra — akik a fiatalabb, fasizálódó tanárok rosszindulatát iparkodtak kivédeni velem kapcsolatosan. De leginkább az tán, hogy t á r s a k r a
leltem, velem egy nézetet valló plebejuscsoportra: Jánosy Istvánra, jeles költőnkre
és műfordítónkra, Pálfi Miklós lektorra, Csaba József líceumi tanárra, s nem utolsó
renden Varga Domokosra, aki erdőmérnök-hallgató volt akkortájt, s „maszek" kis
röplapunkba, a „Nyugati őrszem" címűbe (mely m á r címében is a náciellenességet
dokumentálta) remek esszéket írt — haladó szellemben — Ady Endréről.
Itt, Sopronban jelennek meg első írásaim, az ács-versek. S itt sikerül legépeltetnem őket három példányban, hogy három, általam nagyon tisztelt íróembernek elküldhessem. A három közül egyetlenegy válaszolt csupán a küldeményre: jellemzően — Veres Péter. így kezdődött a levél: „Kedves Endre öcsém! Örömmel olvastam verseid gyűjteményét, s bár egynémelyikben — különösen a Dobai majorról
szólóban — valamelyes Sinka-hatást is felfedeztem, úgy gondolom, versek ezek a
javából. Az esetleges kudarcok nehogy elkeserítsenek. Kitartás nélkül — vagy ahogy
Zrínyi mondaná: »jó resolucio nélkül« — a legtehetségesebb ember is elvész."
Mily öröm volt vele találkoznom — egy esztendő múltán —, amikor Csaba József
Sopronba hozta őt, hogy előadjon Sinkáról. S milyen jólesett, hogy mindig minden
irodalmi próbálkozásomra reagált valamiképp. Élőszóval jobbára, vagy legalább egy
gyors levelezőlapon. Eléggé hálás soha nem lehetek néki!
Az iránta érzett hála és tisztelet is arra késztetett — no meg a nagyapám emléke —, hogy az ország újjáépítéséből mind újságíróként, mind MADISZ-titkárként
részt kértem a magam ereje szerint — szülővárosomban, Csabán. S az is természetes volt, hogy tanítványai, .a Györffy-kollegisták — akik az MDP egyetemi káderesei
voltak 1948-ban — Pestre invitáltak, a MÉFESZ-központba, és kollégiumi nevelőtanárnak. Újságot is írtam, így aztán a sokágú m u n k a hamar rokkanttá tett. Kidőltem a sorból. Nem is pár hétre. Keserves, hosszú időre. Évekig tüdőtébécében haldokoltam. Aztán megoperáltak, de a makacs betegség ekkor sem hagyott el. Másutt
támadta meg nevetségesen rozoga fizikumomat. Leírhatatlan kínokkal feszített keresztre gyomor-, bélnyavalyám. Csak 1953 őszére jöhettem rendbe, úgy-ahogy, ötéves
élet-halálküzdelem után. A szörnyű betegség s a kíméletlen, mégis életet jelentő
operálás nyomait máig viselem. Azért a magyar szakos tanári oklevelet csak megszereztem. Fogyó erőmet erre is reáfordítottam. Erőimet nagyon be kellett osztanom.
Csak így írhatok még néhány olyan, kedvem szerint valóan ironikus-humoros novellát, amilyen a „Teberán mester lakodalma" s az „Adrienne, a század zenésze" című.
50

Csak így fejezhetem be az ifjú építők életéről beszámoló szociográfiámat. Csak
így folytathatom a mai fiatalokról tervezett regényeket — amilyen a most megjelent „Mi, pulóveresek" című is. S csak erőim okos beosztásával folytathatom kedves írásomat is, az 1566-ban játszódó „Körös közi apostol" címűt, amely egy áldozatos életű néptanító alakját szeretné megrajzolni. S akinek alakjába szeretném
belévetíteni az én nemzedékem küzdelmeit, tapasztalatait, szenvedéseit és örömeit
— a maguk bonyolultságában.
Eszményképem Ady Endre. És stilárisan is Ady prózája az egyetlen út nékem,
meg a Károli Gáspár nyelve. Ez a puritán, keményen kopogós, még a tagmondatok
közé is pontot helyező, szándékosan szaggatott és tömör, mégis keletien hímes és
érzékletes nyelvezet. A pártiumi falumé: Zsadányé.
S ezen nyelven úgy szeretnék megnyilatkozni, hogy szlovák, román, sváb és
magyar véreink — itt, a déli végeken — egyaránt értsék a szómat.
Nagyon keveset adhattam eddig az embereknek. Vajon adhatok-e többet ezután
— fogyó erővel?!
Édesanyám mondogatja: az a színes pántlikákat kínáló, cilinderes úr — világra
jöttöm éjszakáján — én, magam voltam. Igaza lehet. Törzsünkből évszázadok (vagy
évezredek?) óta én vagyok az első, egyetemet végzett „cilinderes úr".
Van-e még a színes pántlikákból?
Eztán válik el.

4*

51

»

PÜNKÖSTI

ÁRPÁD

Emberek önmaguk ellen
Illyés Gyulának,

tisztelettel

Nem valószínű, hogy az emberiség történelmének volt olyan korszaka, amikor
az emberek nem fordultak szembe önmagukkal. Azt tudjuk, hogy a virágzó görög
polisz polgárai, köztük legjobb módú polgárai, felvágták ereiket, mérget ittak, de a
primitív társadalmakban sem volt az öngyilkosság ritka jelenség. Túlzás tehát ezt
is a civilizáció átkának tekinteni, még akkor is, ha nyolc ipari államban (Ausztria,
Dánia, Finnország, Kanada, NSZK, Magyarország, Svájc, Svédország) a 15—45 év
közötti korosztálynak ez a harmadik leggyakoribb haláloka.
Nálunk kevesen tudják, hogy e szomorú statisztikát Magyarország vezeti, hogy
hazánkban az öngyilkosság gyakorisága majdnem másfélszer akkora, mint az u t á nunk következő országokban. Arról pedig csak néhány érdeklődő értesült, hogy a
megyék között Csongrád az első, ahol a gyakoriság általában másfélszerese az országos átlagnak, de tavaly már majdnem kétszerese volt. A megdöbbenés és csodálkozás első pillanatai után az emberekben rendszerint a következő kérdések fogalmazódnak meg: 1. Mi lehet elsőségünk oka? 2. Mit kellene, mit lehetne tenni e
szörnyű adózás ellen, ami négyszer annyi embert visz el évente, mint az oly sokat
emlegetett közlekedési balesetek? 3. Miért nemi tudott ő erről korábban? Ez valami
szégyellnivaló dolog? Netán összefüggésbe hozható a szocializmussal? Vagyis t á r s a dalmi jelenség ez, vagy tömegbetegség?
Vég nélkül lehetne folytatni a kérdezősködést, megbízható választ viszont csak
a kérdések kisebbik hányadára tudunk adni, pedig a témáról szóló elvi fejtegetésekben nincs hiány. Pusztán 1945-ben mintegy 4000 tudományos közlémény foglalkozott a világon, elsősorban az angol nyelvterületen ezzel a kérdéssel. Egyre gyakoribb, hogy amit az egyik kutató kétséget kizárólag bebizonyít egy adott terület,
réteg, csoport öngyilkossági „szokásairól", annak épp az ellenkezőjét m u t a t j á k ki
nem kevésbé meggyőzően egy másik területről, rétegről stb. Minden igaz tehát és
mindennek az ellenkezője is — ha egy lépéssel odább megyünk. Hazánk — az az
ország, ahol a leggyakoribb az önpusztítás — mondhatni semmit sem adott e téma
elméletéhez, pedig lennének tennivalóink. Néhány tanulmány és a Központi Statisztikai Hivatal jóvoltából bizonyos összegezések, ennyi az egész. Az első, figyelémfelhívó, ébresztgető könyv is csak a közelmúltban jelent meg Gergely Mihály tollából (Röpirat az öngyilkosságról). A téma persze nehéz, sokszálú. Okainak felderítése
nagyon összetett kérdés, a vizsgálódás magas szintű társadalmi önismeretet igényel,
szociológusok, orvosok, pszichológusok és még számos tudomány (demográfia, történelem sőt biológia stb.) képviselőinek összefogásától várható csak eredmény.
VÁDOLNAK A SZÁMOK?

Ha sokan nem éreznének vádat a magas hazai öngyilkossági arányszámok mögött, akkor bizonyára többször szerepelne ez a téma az újságok hasábjain, vagy
felvették volna a társadalomtudományi kutatások tématervébe. A bűntudat t á j é k o 52

zatlanságból fakad, abból, hogy megmaradva a felszínen, az öngyilkosságot mindig
a szomorúsággal, elkeseredéssel, betegséggel, csalódással hozzuk összefüggésbe, s úgy
gondoljuk, hogy az évi háromezernyi sorstragédia a társadalmi közérzet zavaraira
mutat, arra, hogy nem tömegbetegséggel (s ez igaz!), hanem „társadalomkórtani"
jelenséggel állunk szemben. Ezt a nézetet sugalmazzák a meglehetősen gyakori, propagandisztikus célú nyugati újságcikkek is. (Például a Times, 1969. augusztus 8-i
számában, az öngyilkosságok számának magyarországi növekedéséről írt cikkét azzal
a kitétellel fejezi be, hogy az ismertetett adatok arra a tíz esztendőre vonatkoznak,
„amit gyakran úgy emlegetnek, mint a szocializmus konszolidációjának időszakát
Magyarországon".) Pedig a téma legnagyobb klasszikusa, a francia Durkheim, már
több mint hetven esztendővel ezelőtt azt írta: mivel az öngyilkossági arányszám
országonként alig-alig változik, vagyis állandóbb a halálozási aránynál is, „általános
és személytelen valami, tehát igen kevéssé tekinthető az adott társadalom jellemzőjeként".
De ha akarom, a Timesnek hiszek, ha akarom, Durkheimnek. Időzzünk még itt
egy kicsit. Bár a „vasfüggönyösdi" az utóbbi időben még a Szabad Európa szólamai
közül is kiesett, azért szívesen írnak rólunk, mint láger lakókról (kedvelt fordulat:
„Magyarország a szocialista láger legvidámabb barakkja"), csakhogy a lágerekben,
börtönökben — amint erről otthon is meggyőződhetnek — nagyon-nagyon ritka az
öngyilkosság. Nem valami „vidám öngyilkossági elmélet" alapjait szándékozunk
mindezzel lerakni, csupán arra szeretnénk rávilágítani: alapvető tévedés azt hinni,
hogy csupán valami rossz, elmaradottságot tükröző társadalmi jelenség következménye az önpusztítás, és éppen ezért szégyellni is kell. Vajon konfliktus, összeütközés-e a parasztból munkássá vedlett ember számára a technika elsajátítása,
csetlése-botlása a városban, önpusztító tétlensége a műszak végeztével, vagy az
olvasás, a kollektív színházlátogatás, vagy a véleménynyilvánítás? Sok embernek
okoz mindez súlyos problémát, mégis azt kell mondanunk, mindez szükséges és jó!
A társadalmi rend változásával nagyon sok jelenség nem változik azonnal, nem
változik magától, még altkor sem, ha e változás hívei és hivői úgy képzelik. Ilyen
jelenség az öngyilkosság is. El lehet-e akkor a szocializmust marasztalni, mert nem
oldotta meg ezt a máig kiderítetlen egyéni sajátosságokból, történelmi, kulturális
adottságokból stb. fakadó gondot? Badarság lenne ez és igazságtalanság. Mert mint
már említettük, az öngyilkossági arányszám meglehetősen állandó, egy országra jellemző, s ebben a tekintetben hazánk már a múlt században is a legelsők közé tartozott, s azon a tényen, hogy ez a gond nem az ú j társadalom talaján született, az
sem változtat, hogy az ötvenes évek elejének alacsony adatai napjainkig lassú növekedéssel közel megkétszereződtek és már meghaladják a harmincas évek átlagát is,
és ennél nagyobb öngyilkossági arányszám csak Ausztriában fordult elő a második
világháború előtti években. De ha valaki, tegyük fel pusztán tájékozatlanságból,
figyelmen kívül hagyja ezt a tragikus hagyományt, még ha legádázabb ellensége a
szocializmusnak, akkor is fel kell figyelnie arra, hogy Csongrád, Bács-Kiskun, Szolnok, Békés megyékben kétszer-háromszor olyan gyakori az öngyilkosság, mint Vasban, Győr-Sopronban, Zalában (ez a jelenség is mintegy hetven éve figyelhető meg).
Márpedig ahhoz nem férhet kétség, hogy e megyéknek nincs egymástól eltérő szocializmusa.
Ettől függetlenül vállalni kell annak a felelősségét, hogy valahol a szociológia,
pszichológia, pszichiátria stb. határterületén fellelhető problémával nem foglalkoztunk, s még jelenleg sem foglalkozunk súlyának megfelelően. Nemcsak azért, mert
az említettek bizonyos időszakban „tiltott tudománynak" számítottak, hanem azért
is, mert létezik még mindig valami teljesen megalapozatlan remény abban, hogy a
szocializmus felépítésével az öngyilkosság és a hozzá hasonló jelenségek önmaguktól
megszűnnek. (Nevetséges torzszülötte volt ennek a nézetnek, hogy a kommunizmusban nem lesznek fertőző betegségek.) Nemcsak a megalapozatlanság, az ellentétes
tapasztalatok is cáfolják ezt a nézetet. Az évi háromezernyi, önmagát halálra ítélő
és az ítéletet könyörtelenül végrehajtó ember sorsa, kiválása a nemzetből. Az csak
53

külön paradoxona ennek az egyébként is paradox szökésnek a társadalomból, hogy
az önítéletek egy részét bizonyíthatóan az élet jobbulása, a haladás hozza m a g á val, az szüli. .
De előreszaladtunk a témaban, s bizonyítás nélkül társadalmi kérdésként beszélünk az öngyilkosságról. Igaz, hogy Illyés Gyula azt mondja, a k á r m i is az öngyilkosság oka, „közösségi gond, hogy megszűnjék". Mégis például néhány orvos, a n n a k
ellenére, hogy közöttük több zászlóvivője található ennek a témának, teljes társadalmi járatlanságot árul el nyilatkozataiban arról, amiben dolgozik. De újságírók,
politikusok s más nagy hatású hivatások jeles képviselői között is találhatók, akik
lekicsinylik a témát tájékozatlanságból, vagy a már említett és indokolatlan b ű n tudattól, esetleg attól vezéreltetve, hogy a szocializmus eszméit mindenáron, h u n y t
szemmel is, magával a szocializmussal szemben is védelmezik.
Mivel tudjuk azonban bizonyítani, hogy az öngyilkosság társadalmi jelenség?
Nemcsak azzal, hogy tudomásunk szerint a remeték, a Robinzonok között nemigen
fordul elő öngyilkosság. Az illyési megközelítést választva a már említett WHOadattal is, ami szerint az említett 8 országban a legaktívabb korosztály leggyakoribb
haláloka a szív- és érrendszeri betegségek és a rák után. Nincs itt helye az érzelgősségnek, de hogy mennyire társadalmi jelenségről van szó, azt lehet érezni azoknak a felnőtteknek -az életén, akiket a szülők vagy a rokonok, vagy a közvetlen
környezet öngyilkossága terhel, s még inkább érezhető annak a több ezer gyermeknek az életén és sorsán, akit ezzel a kereszttel indítanak útnak. Az évi 30—35 ezer
öngyilkossági kísérlettel együtt mintegy 40 ezer öngyilkossági esemény történik
évente hazánkban. Ennek hatása hosszú időn, esetleg életen át érződik, s ki is m u tatható elsősorban a családban, de a környezetben, a munkahelyeken is. Az öngyilkosság szökés, dezertálás a társadalomból, minél fiatalabb valaki, annál nagyobb
adósságot hagy hátra, adósságot családjával és a társadalommal szemben.
De még mindig kételkedjünk! Gondolva a disszidens honfitársaink öngyilkosságáról szóló hírekre, s tudva, hogy igazolták, például a New York-i magyar m e g t a r t j a óhazai öngyilkossági „szokásait". Tegyük fel tehát, hogy egy nemzeti sajátosságról van elsősorban szó és nem társadalmi jelenségről. De vajon akkor a vasi
magyar a magyar, vagy a csongrádi? És továbbmenve: a nemzeti sajátosság túlhangsúlyozása esetén nem kellene a gondolat lépcsőin sokat lépegetni, hogy eljussunk valami fajelméletféléhez. Márpedig semmi okunk sincs arra, hogy például a
svédeket „alacsonyabb rendűeknek" tartsuk a norvégoknál, mint az ¡a közel háromszoros öngyilkossági arányból „következnék". És ilyen alapon nem t u d n á n k mit
kezdeni azzal a világszerte ismert, s közfelfogással .ellentétes jelenséggel, hogy n e m
a szeretet ünnepe, karácsony körül, s nem szombaton és vasárnap, hanem a késő
tavaszi és nyári hónapokban és általában hétfőn követik el a legtöbb öngyilkosságot.
Ezt csak azzal tudjuk magyarázni, hogy a napok hosszának növekedésével, az ú j
munkahét kezdetével több a lehetőség a társadalmi összeütközésre, a gondok, a
meghasonlások kialakulására. Nincs is egyetlen mérvadó tanulmány, elmélet sem,
amelyik összetettsége elismerése mellett, az öngyilkosságot, nem mint társadalmi
jelenséget kezeli. De akkor hogy lehet, hogy ezt a jelenséget nem az adott t á r s a dalmi formából, a szocializmusból kiindulva próbáljuk megközelíteni? Bővebb f e j tegetés helyett csak annyit, vajon- például a magyar és a mongol, vagy a magyar
és az osztrák család mutat-e több hasonlóságot, két szocialista ország, vagy egy
szocialista és kapitalista ország családi intézménye?
MIÉRT ESNEK KI A TÁRSADALOMBÓL?

öngyilkosságot általában az követ el, aki alatt ritka a társadalom hálója, aki
könnyebben ki tud esni az életből. Nem valami ú j elmélet alaptétele ez, ilyesmire
nem vállalkozhatunk. De arra sem, hogy az e területen található kavalkádot b e mutassuk. Ez a fórum csak azt vállalhatja, hogy a közérthetőség messzemenő figyelembevételével, néhány elmélet kiindulópontját felvillantja. Megemlítve azt is, h a
54

csak negyedannyit tudnánk, mint Durkheim a múlt század végén nemcsak hazája,
Franciaország, sőt általában az öngyilkosság helyzetéről, s bizonyos mértékig okairól, akkor számos hiedelem, téveszme nem élhetne meg, s a vizsgálatok már bizonyos általánosításokhoz, talán diagnózishoz is vezettek volna, és talán — bár ebben
nagyon óvatosnak kell lenni — bizonyos „gyógymódokat" is lehetett volna javasolni.
De mit értünk azon a kifejezésen, hogy „a társadalom hálója?" A társadalmi
kapcsolatok, normák és szokások egész rendszerét, amit szokás kollektív tudatnak
is nevezni, mondhatnánk azt is: a kultúra, amiben a családi élet milyenségétől (kulturáltságától) kezdve a munkavégzés körülményéig, színvonaláig, a szórakozási szokásokig, a férfi-nő kapcsolat, a szexuális normák, sőt a vallásosság különféle jellemzőjéig minden beleértendő.
A tapasztalat általában azt mutatja, hogy ahol nagyon szoros ez a háló, ahol
valósággal gúzsba köti az egyént — például az olyan katonaságnál, amelyet vakfegyelemmel irányítanak —, ott sok az öngyilkos. Ugyanígy érvényes az is, hogy
ahol túl laza a háló, ahol túlzott a szabadság, ahol az egyén lehetőségeit, céljait
alig-alig szabályozzák, ott is több az öngyilkosság. Minden társadalmi változás többékevésbé változtatja ennek a képzeletbeli védőhálónak a szövését is, esetleg magát a
hálót is, vagyis a norma- és szokásrendszert, kizökkenti az embereket a megszokottból, és a nehezebben alkalmazkodók egyike-másika ilyenkor fordul önmagával
szembe. Nemcsak a gazdasági katasztrófák, hanem az örvendetes változások, a gyors
felvirágzás is hasonló zavarokat okoz az egyének életében, és általában mindkettő
azonos módon hat az öngyilkosságra, szaporítja őket. Többé-kevésbé minden változás megzavarja a kollektív rendet. Akár jó, akár rossz az, többen vesztik el az
egyensúlyukat, ,s hullanak bele a semmibe. De az is lehet, hogy a hálóval nincs
semmi baj, csak a „mozgásigénnyel". Vagyis a társadalom olyan célokat, igényeket
tűz ki tagjai elé, amelyek elérésére miég sarkall is, csak éppen a lehetőségek, az eszközök hiányzanak ehhez.
Amennyiben nemzeti sajátosságról beszélünk — s beszélnünk kell —, vajon a
mi esetünkben nem játszik-e szerepet, hogy szeretünk álmodozni, sokat, nagyot
markolni, mondani, ígérni? De nem hisszük, hogy ilyen módon meg lehet magyarázni, miért magas a magyar öngyilkossági arány. Azt se tudjuk, hogy mióta magas,
csak arról vannak adataink, hogy már a monarchiában is magas volt, és hogy a
monarchia országai — Ausztria, Magyarország, Csehszlovákia — ma is a lista elején
találhatók. Történelmünket, kultúránkat, hagyományainkat is vallatóra kell tehát
fogni, h a e jelenség gyökeréhez el kívánunk jutni. A nyilván több összetevő közül
csupán azt az egyet említsük meg, amit más témával kapcsolatban elsősorban Lukács György fejtett ki.
"
Hazánkban a kapitalizmus fejlődése felbomlasztotta ugyan a hűbériség maradványait, de anélkül, hogy ennek politikai, sőt társadalmi követelményeit érvényesítette volna. A dzsentri továbbra is vezető réteg maradt, a polgári ideológia nem
érvényesült, hanem messzemenően hozzásimult a mind jobban hanyatló dzsentri
világképhez. Ez az ideológia a dzsentriből próbált ú j elitet csinálni, ami a polgári
fejlődéssel ellentétes törekvés. A halálhangulat, a pusztulás, az enyészet igenlése és
szeretete ennek a dzsentri rétegnek a sajátossága, világképe, innen szivárgott át a
magyar irodalomba. A magát túlélt nemesi osztály halálhangulata így vált egy
kicsit „nemzeti sajátossággá" is.
Aztán ez a társadalom a kor rakétáján a polgári fejlődés bizonyos elmaradt
mozzanatait átugorva, eredményeit, kínjait, keserveit kihagyva azonnal a társadalmi
haladás élvonalába, de egy kicsit a súlytalanság állapotába is került, mert képtelen
volt adósságait mindjárt törleszteni, kapcsolatait, értékrendjét, életvitelét, felfogását
egyetlen gombnyomásra alapvetően megváltoztatni. Hogy rejtetten mennyire élnek
még ezek az idejétmúlt nézetek, normák, s hogy mennyire születnek újjá, azt éppen
az utóbbi időben jobban szemet szúró jelenségek mutatják. A paraszti portákat és
munkáslakásokat sem kímélő, sőt itt-ott feldúló, vagy legalábbis fogcsikorgató ver55

senyre késztető „újfajta", de nagyon is régi módi életszemléletre gondolunk; az „egy
nap a világ" nézet feléledésére; az ebből fakadó érzelmi sekélyesedésre; a jóléttel
nem hisszük, hogy törvényszerűen együtt járó esztelen versengésre; az elítélt, de
mégis szaporodó egymáson tiprásra.
Ügy gondoljuk, hogy témánkat elsősorban ilyen történelmi, társadalmi vizsgálódásokkal lehet megközelíteni, s nem pedig azzal, hogy mi, magyarok, hevülékenyek, vagy könnyen lelkesedők vagyunk. Feltehető, hogy az illyési „sorsproblémák",
vagyis szélsőségeink — például a magas válási arány, az alkoholizmus, az alacsony
születési arány stb. — gyökerei ugyancsak ezekbe a történelmi, társadalmi adottságokba nyúlnak bele.
De hangsúlyozzuk még egyszer: a társadalmi normáktól eltérő magatartások,
például az öngyilkosság, magyarázatánál nem lehet csak káros, negatív változásokra
gondolni! Számos, fejlődést szolgáló változás is növeli az öngyilkosok számát, a káros jelenségeket. Vitathatatlanul pozitív jelenség például a szövetkezés, sőt a parasztság, a mezőgazdaság egyetlen lehetséges, fejlődést biztosító útja. Még akkor is
igaz ez, ha a szövetkezést követően jelentkezett az úgynevezett „tsz-neurózis", sőt
növekedett a parasztság körében az öngyilkosság is. De nemcsak arról van Szó,
hogy rövid távon a haladást szolgáló társadalmi változások is hozzájárulhatnak az
öngyilkosság szaporodásához. A téma bonyolultabb ennél, s nem lehet pusztán úgy
elintézni, hogy a szélsőséges jelenségekkel fizetett adó m a j d hosszabb távon k a m a tozik, akkor nyer igazolást mondjuk az öngyilkossági arányszám csökkenésében,
vagy legalábbis abban, hogy kevesebb lesz az azt növelő tényező. K a n y a r o d j u n k
csak vissza: az adatok alapján feltehető, hogy a szövetkezéssel járó változások következtében megnőtt az öngyilkosság a parasztság körében, s ez a magasabb arány
például a megnövekedett és értelmesen felhasználni nem tudott szabad idő miatt
máig ezen a színvonalon maradt. Ugyanakkor pedig az egyéni gazdák körében is
ugrásszerűen, a szövetkezeti gazdákat jóval meghaladó mértékben nőtt az öngyilkosság, m e r t . . . Hagyjuk itt abba a következtetést, többet a mindenki által sejtettnél nemigen tudnánk mondani, s jelezzük a pontokkal, ez is olyan téma, a m i t
meg kellene nézni közelebbről is.
Lássuk azonban, általában hol lyukasabb a háló, hol kisebb a kötőerő? Mindenekelőtt az idős emberek körében, különösen az egyedül maradt idős emberek
körében. A házasság, a gyermek megtartó erő; a családi állapot szerint a legesendőbbek az özvegyek, és őket követik az elváltak. Korábban egyértelműen „városi
betegség" volt az önpusztítás, de mostanában nerricsak nálunk, másutt is változik a
helyzet. Mint később látni fogjuk, a tanyás vidékek egyre inkább megelőzik ebben
a tekintetben a városi népességet. A férfiak általában kétszer-háromszor olyan gyakran lesznek öngyilkosok, mint a nők. Mindez statisztika, s mögöttük az emberek,
akik kiléptek az életből. Pedig elképzelhetetlen olyan helyzet, olyan szerencsétlenség, amiből az önakasztás az egyetlen kiút.
ÉVESZMÉK S O R O Z A T B A N

A történelem folyamán az emberek, a különböző társadalmak eltérően vélekedtek az öngyilkosságról. A kollektív társadalmak általában elítélték, büntették. A személyiség fejlődésével, előtérbe kerülésével egyre inkább az egyén jogának tartották,
hogy dönthessen még ilyen szélsőségesen, visszavonhatatlánul is saját sorsa felől.
Az ókori Athén akkor nem büntette az öngyilkosságot, ha kellő indokok alapján a
szenátus engedélyezte. XIV. Lajos Franciaországa az öngyilkost a szemétre vettette.
Javait elkobozták, társadalmi rangjától megfosztották, kastélyát lerombolták, címerét
összetörték. Csak az 1789-es forradalom törölte el ezeket a rendelkezéseket. Oroszországban a kísérletet is pénzbüntetéssel sújtották, New York államban is: 200 dol56

lár és 2 évi börtön volt a büntetés. Nálunk jelenleg az öngyilkosságban való közreműködést büntetik csak, maximum 3 év börtönnel.
Van, ahol a népdal még dicsőíti is az öngyilkosságot (szerb-horvát folklór, Fehér
rózsa), nálunk a népköltészet legszomorúbb darabjai sem ismerik azt a f a j t a halálhangulatot, ami végigvonul a magyar költészetben. Bár ezt a kérdést senki sem
vizsgálta, mégis azt hiszem, közvéleményünk egyre elnézőbb az öngyilkossággal
szemben, különösen elnézőek a szellemi foglalkozásúak, a városlakók. Falun még
mindig szégyen, de ott is egyre kevésbé, s hogy a kísérletet eltitkolják, annak nem
az öngyilkosság elítélése az oka, sokkal inkább komolytalanságuk miatt szégyellik
magukat. Bizonyos körökben mintha tekintély-, presztízsnövelő hatása lenne az öngyilkosságnak (fiatalok, értelmiségiek) feltehetően a nagy irodalmi alkotások példái
nyomán, másrészt azért, mert a közvélemény csak a nagy, a sikeres emberek (Hemingway, József Attila, Juhász Gyula, Rozsos István stb.) önpusztításáról értesül.
Mindebből az következne, hogy az értelmiségiek körében több az öngyilkos, mint a
többi rétegben, osztályban; városban több, mint falun. De ennek az ellenkezője az
igaz. Mégis úgy érzem, különösen a közvéleményt meghatározó hangadó értelmiségi
vélemények alapján, hogy egyre elnézőbbek, közönyösebbek vagyunk az öngyilkossággal szemben. Jó lenne megvizsgálni ezt is közelebbről.
Éppen a téma nem, vagy nagyon hiányos ismerete miatt a közfelfogásban rengeteg tévedés él. Legközkeletűbb ezek közül, amelyik az öngyilkosokat elmebetegnek,
pszichopatának tekinti, holott az elmebetegek között ritka az önpusztítás — az öngyilkosok legfeljebb 2—3 százaléka kerül ki közülük — és csupán a neurotikus, különösen a lehangoltságra hajlamos betegek aránya lehet magasabb közöttük az
átlagosnál. (A depresszió sok esetben más tünetekben jelentkezik.)
Keményebb kérdés az előbbinél a vallás, a vallásosság. „Bizony, elvették az emberek hitét, és nem ¡adtak helyette semmit! Nincs ami visszatartson!" — mondják.
S tegyük hozzá, már Durkheim is igazolta, hogy a katolicizmus megtartó ereje nagyobb, a katolikus vidékeken általában kisebb az öngyilkossági arány. Hetven esztendő elmúltával ez a tétel nem mindenütt érvényesül, van ország, ahol visszájára
fordul. Vagy itt van például a sok öngyilkossággal terhelt Izrael, pedig más vallású
közösségekben a zsidó vallásnak van kiemelkedően a legnagyobb megtartó ereje.
Vagyis a tételek, mint ez is, mind jobban függnek a helytől és a vizsgálódás időpontjától. Ezen az alapon hazánkban sem lehet megmagyarázni az öngyilkosság területi változásait, ami persze nem azt jelenti, hogy nincs olyan hely, ahol a vallási
tényező szerepe jelentős.
A vallással kapcsolatos nagy tévedés az, hogy visszatartó erejét a tiltásnak
tulajdonítják, annak, hogy az öngyilkost nem temetik el, hanem a temető árkába
kerül (ez egyébként már régen megszűnt). A Biblia nem ítéli el az öngyilkosságot,
a vele kapcsolatos büntetéseket csak az arles-i és prágai zsinat hozta (452. ill. 563ban). Mennyire lehet az ilyesfajta tiltásnak szerepe, különösen a mai világban,
vitatható. Nem a tiltások, vagy a túlvilággal való fenyegetés riasztotta jobban vissza
a katolikust, mint a protestánst, hanem a társadalmi összetartó erő — a szálak a
hálóban —, amit a közös hiedelem, gyakorlat és szemléletmód határozott meg! Az
átmeneti korok mindig nehezek, több bizonytalansággal járnak („nem adott helyette
semmit"). De a múló hagyományok akkor sem hozhatók vissza, a vallás nem alkalmas az öngyilkosság csökkentésére. Még valamit azért említsünk meg, amiről nem
szokott szó esni. Azt hiszem, a gyónásnak a gondoltnál is nagyobb szerepe volt, esetenként még van is a katolikusok kicsiny öngyilkossági arányában. A bűnös, a lelki
beteg gondolatait, érzéseit, legtitkosabb vágyait s a cselekedeteit is feltárhatja a
pap előtt — akinek még a modern pszichiáternél is jobban kell tudni hallgatni —,
és éppen ez a kibeszélés, meghallgatás oldja fel a gyónó feszültségeit, segíti gyógyulását.
Az egyik legszélesebb körben elterjedt nézet az öngyilkosságot a nyomorral
hozza összefüggésbe, és egy-egy esetről hallva, csodálkozva csapják össze kezüket
57

az emberek: „pedig mindene megvolt!" Mondható, általános tapasztalat, hogy elsősorban nem a legtöbbet szenvedők lesznek öngyilkosok, sőt például a nyomornak
határozott megóvó hatása van! — amint ezt nagyon sokan kimutatták. Természetes
is ez. A küzdelem, a létbizonytalanság éppen az élni akarást váltja ki és n e m az
önpusztítást (ezzel van összhangban az az általában érvényes összefüggés is, hogy
a háború csökkenti az öngyilkosok számát). Már Durkheim is azt í r j a : „Az emberek
azokban a korokban és osztályokban válnak meg legkönnyebben az élettől, amikor és
ahol az élet a legkevésbé nehéz." Nagyon kétes értékű ezek után az az itt-ott fellelhető büszkélkedés, amit az vált ki, hogy nálunk anyagi nehézség miatt mindössze
10—20 ember vet véget az életének, p'edig a harmincas é v e k b e n . . . Olcsó büszkeség.
A hivatalos oki — egy okra szorítkozó — statisztikák nem eléggé megbízhatók.
Ahogy a harmincas években divat volt azt írni a lapra, „tettének oka: anyagi nehézség", ugyanígy divat ma, miután megkérdezték a hátramaradottakat, hogy „Járt-e
orvoshoz?" vagy „Ivott?", beírni, hogy beteg volt, vagy alkoholista. Egyébként, h a a
nyomor felől próbáljuk megközelíteni a kérdést, akkor a listavezetők között található leggazdagabb európai államokkal — Svédország, Svájc, NSZK — vagy nem
tudunk mit kezdeni, vagy olyan füle-farka sincs rossz politikai cikkeket gyártunk,
mint nyugati kollégáim, amikor erről a témáról velünk kapcsolatban írnak.
A legveszélyesebb tévedések közé tartozik az öngyilkossággal fenyegetőzőkről
azt hinni, úgy vélekedni: „Amelyik kutya ugat, nem harap"! Számos vizsgálat kimutatta, hogy az öngyilkosok 70—90 százaléka előzőleg valami jelét a d j a tettének,
esetleg be is jelenti, de a környezete ezt rendszerint nem veszi komolyan. Pedig az
öngyilkosok körülbelül 10 százalékának, 300 embernek korábban már egy vagy több
sikertelen kísérlete is volt! Elkeserítően szeretet nélküliek azok a kapcsolatok, ahol
nem .elég jelezni, bejelenteni az öngyilkosságot, végre is kell hajtani ahhoz, hogy
odafigyeljenek.
Nemcsak a tájékozatlanság, a hallgatás okozza, hogy oly sok téves nézet él a
gyakorlatban témánkról. Hozzájárul ehhez, hogy még aki legtöbbet kénytelen foglalkozni ilyen esetekkel, az orvos is többnyire csak a kísérletesekkel találkozik
(arról nem beszélve, hogy ha nem elég érzékeny és érdeklődő, nem lát túl az egyedi
eseteken). De miért szűrhető le más kép az öngyilkossági kísérletekből, mint az
úgynevezett sikeres öngyilkosságokból? A kettőt élesen el kell különíteni, szélsőséges eseteiről még azt is állíthatjuk, alig van közük egymáshoz. Több-kevesebb k ü lönbségtételre hívja fel a figyelmet az a tény is, hogy amíg a tízszerte gyakoribb
kísérletesek 70 százaléka a nő, addig a sikeres eseteknél megfordul az arány, itt
már a férfiak aránya 70 százalék. Az öngyilkossági kísérlet egyik célja éppen az
öngyilkosság, a halál elkerülése! Dunaújvárosi orvosok tapasztalatai szerint a kísérletezőknek háromnegyede nem akar meghalni, csak meg játszásból, megijesztésből,
terrorizálásból vesz be két Aszpirint, vagy elkeseredett rossz kapcsolata miatt, komolyan nem gondol a halálra, de szívesen átalussza a konfliktus idejét. A kísérleteseknek mintegy 15 százalékának súlyos a problémája, meg is akar halni, de fél a
haláltól, éppen ezért kétértelmű előkészületeket tesz. (A halálozási arány náluk m á r
jelentős.) Mintegy 10 százalékra tehető azok száma, akik minden áron véget akarnak vetni az életüknek, őket csak a véletlen folytán szokták megmenteni. Egyébként
az országos statisztikák szerint az öngyilkossági kísérletesek 98 százaléka 8 napon
belül gyógyul. (A leggyakoribb altatószerekkel szemben hatásos ellenszert fedeztek fel.)
Nehéz minderről megfelelően beszélni. Mert félő: vagy az igazság ellen vét az
ember, vagy lekicsinyli a kérdést. A m á r említett adat is arra hívja fel a figyelmet, hogy minden kísérletet komolyan kell venni. Sokan vannak, akik csak kétháromszori nekirugaszkodás után tudnak megválni az élettől, s éppen ez a gyötrődés mutatja, ők a legesélyesebbek a sikeres mentésre. Ugyanakkor azt sem lehet
elhallgatni, hogy az érzelmi zsarolásra nem kell reagálni, mert siker esetén az illető
újabb céljai elérésére megismétli a látszatkísérletet, s effajta fenyegetőzésekre rendezi be saját és környezete életét.
•58

O M L A D O Z Ó CSALÁDI BÁSTYÁK

Vajon az öngyilkosság mennyire függ az egyéni sajátosságoktól és mennyire a
társadalomtól? Legszívesebben rávágnám a tetszetős 40:60 arányt, pedig szinte elképzelhetetlen az ilyesfajta méricskélés. Mert vajon a lelki sérülés egyéni sajátosság? És akkor is az marad, ha tudom, hogy személyiségzavarának elsősorban durva,
.alkoholista apja az oka, aki viszont azért iszik, mert a háború megnyomorította, s a
felesége emiatt m e g c s a l j a . . . Jobb híján maradjunk a megszokott terepen, s mondj u k azt, hogy az öngyilkosság okai rendkívül összetettek, alapvetően legalább kettősek: társadalmiak és egyéniek, de ez utóbbi is lehet pszichológiai és biológiai.
Szükséges talán itt megemlíteni: meg kell különböztetni az okot a kiváltó ténye.zőtől. A statisztikák, a környezet többnyire a kiváltó tényezőt tartja okként számon
(egy orvos a közelmúltban úgy kicsinyellte le a kérdést, hogy az újságírónak elmes é l t egy esetet, ahol egy cipőfűző elszakadása „miatt" kísérelt meg valaki öngyilkosságot...). A pohár sokszor nagyon csekélységtől telik be, a lényeg viszont az,
.hogy mivel van feltöltve?! Nem csupán keserűséggel! Számos, társadalmi szempontból semleges, sőt pozitív tényező is hozzájárulhatott az egyén meghasonlásához.
De vajon miért lesz öngyilkos az egyik ember hasonló gondok, bajok, feszültségek közepette, és miért nem lesz az a másik? Milyen típusú feszültségek vezetnek az öngyilkossághoz, milyen személyiség hajlamos rá? Valószínű, hogy az öngyilkosok személyiség típusainak megoszlása nem tér el lényegesen a népesség átlagától. Kik azok mégis, akik más kiutat nem találnak feszültségeik feloldására,
mint a menekülést az életből? Feltehető, hogy többségben vannak közöttük, akiknek a személyisége sérült. A legtöbb károsodás és a legmaradandóbb károsodás, más
irányú vizsgálatok szerint, elsősorban gyermekkorban éri az embert, akkor, amikor
-a közösségi viselkedés módjait tanulja. Vagyis kérdéseink többsége a családba vezet,
abba a közösségbe, amelyik az emberkét a jövőre „programozza", s kevésbé a felnőttkori családba, s még kevésbé a munkahelyre, amelyiknek a szerepe feltehetően
kisebb, mint azt sokan hiszik (mondhatjuk azt, hogy az okok, amik miatt a terhelést
képtelen elviselni egy-egy ember, jobbára a gyermekkori családba vezetnek, az öngyilkosságot kiváltó tényezők pedig a felnőttkori környezetbe, munkahelyre).
„Ó, csillag, mit sírsz! Messzebb te se vagy, / Mint egymástól itt a földi szívek!"
— írta Tóth Árpád, s a család mai változásait figyelve, óhatatlanul eszünkbe jutnak ezek a sorok. Túlzó pesszimizmus lenne? A fejlődés világszerte, így jobbára
nálunk is azt mutatja, hogy a tartós kis közösségi kapcsolatokat egyre inkább az
•összetett csoportokkal való kapcsolatok, .a csoporton kívüliekkel való rövid találkozások váltják fel. Az alkalomszerű ismeretségek számának növekedése csak a családdal való érintkezés rovására történhet. Legjobb esetben naponta 4—5 órát tölthet
együtt a család, de az otthoni teendők s a televízió ezt az időt is jelentősen csökkentik. Ugyanakkor a munkahelyen felszabadultabbak az emberek, közlékenyebbé
váltak, gyakoriak a bizalmas személyes kapcsolatok, sok esetben még olyan intimitást is tudnak egymásról, amit a család minden tagja, sem ismer. (Nem véletlen,
hogy a válásoknál oly sokszor szerepel harmadikként a munkatárs, akivel több időt
töltenek együtt, mint a családban.)
Hová tűnt az együtt élő, együtt dolgozó falusi család? A társadalmi változások
következtében az egyén érzelmi helyzete is változik, a család szerepe módosul, de
fogalmaink, elvárásaink vele szemben lassabban változnak, vagy másik oldalról:
•egyre gyorsabban avulnak. A polgári család lazul, töredezik, széthullik, az ú j típusú
családról meglehetősen hiányosak az ismereteink, bizonyos mértékig a régi, idejétmúlt családtípust abroncsoljuk, foltozgatjuk. Nem tisztázott, hogy a külső hatások
milyen változásokat okoztak például a gyerekek és felnőttek viszonyában, személyiségében, mi maradt meg a korábbi szerepekből, s milyen ú j funkciók keletkeztek. Régen a család az egyéniség védelmét jelentette, ma ennek érdekében a gyerekek kiválnak a családból. Zárt család már alig-alig létezik, a családok létszáma
egyre csökken. (Sőt a nagycsaládokat bizonyos lenézés, ellenszenv veszi körül.)
59

Nálunk is megjelent, sőt szaporodik a teljesítményre irányított család, az é r z e lemre építettel szemben. A teljesítmény a z élet számos területén előtérbe kerül, f i a talok egy részének körében a szexuális kapcsolatban is fontosabbá válik a mennyiség, mint az érzelmi érték. A családot összetapasztó érzelmi erők szerepe egyre
csökken, ez pedig növeli a pszichés veszélyeztetettséget. A családban az érzelmi
hiány állandóvá válik. Szenved ettől a szülő is, s a hiányt úgy próbálja pótolni,
hogy anyagilag többet ad. Számos vizsgálat bizonyítja, hogy a fiatalok a családi
átlagnál magasabb, sokszor jóval magasabb színvonalon élnek, ami csak ú j a b b feszültségeknek a forrása, mert a társadalom ezt a kivételezést nem ismeri el. Olykor
az iskola is növeli ezeket a feszültségeket azzal, hogy a teljesítményt mindennél
fontosabbnak tartja.
Az értékek válságának korát éljük, szokás mondani. Ha a válságot túlzónak is
tartjuk, a rendkívül gyors változásokat el kell ismerni. Ezeket az érték- és normaváltozásokat leginkább a fiatalok sínyiik meg. Ilyen körülmények között vagy ki
tudják alakítani egyéni értékrendjüket, vagy hosszasan és tartalmatlanul, mindent
megkérdezőjelezve csapódnak ide-oda, mert nem tudnak mibe fogódzkodni. A fiatalok találkozása az élettel egyébként is felveti az elmúlás gondolatát is. Ha ebben az
időszakban nem kapnak elég szeretetet, sőt ellenséges magatartással találják magukat szembe, könnyen esnek világfájdalmas hangulatba, s hajlamosak a társadalmi
normák megsértésére, végső fokon ezen az úton eljuthatnak az öngyilkosságig is.
De lényegesen több azoknak a száma, akik ezeket a sérüléseket viszik magukkal, s
csak akkor törnek össze, akkor mond csődöt alkalmazkodóképességük, amikor különböző nehéz helyzetekbe, feszültségek közé kerülnek. Feltűnő, hogy egy alkoholizmussal kapcsolatos KSH-vizsgálat során (az alkoholizmus és az öngyilkosság bizonyos rokonvonásokat mutat!), hány emberről derült ki, hogy szeretetlenség, durva,
bánásmód, az egyik szülő elvesztése, válás stb. miatt szenvedtek nagyon mélyen
őrzött lelki sérülést, személyiségzavart, s kisiklásuknak ez volt az egyik oka.
Túlságosan kihangsúlyoztuk eddig a családi intézmény változásának negatív t é nyezőit, pedig kedvező változások is történnek — bár a változások, mint m á r említettük, mindenképpen igénybe veszik az egyének alkalmazkodóképességét, növelik
feszültségeit. Még az olyan önpusztítást fokozó jelenség, mint a válás is, hord magában bizonyos kedvező hatásokat is, szaporodása kisebb mérvű ráutaltságra, a n a gyobb egyéni biztonságra mutat.
ISMERD MEG M A G A D A T !

Akárhogy is emelünk ki fontos vagy annak vélt jelenségeket, az öngyilkosságok
sohasem magyarázhatók egyetlen okkal vagy az okok egy csoportjával. Tessék például közös nevezőre hozni az önégető vietnami papot és a 68 éves, önmagának is
terhet jelentő rúzsai paraszt önakasztását! De példálódzni a végtelenségig lehetne.
Meglepő, hogy a leghétköznapibb eseményekben is mennyi sérülést t u d n a k az
arra hajlamosak összeszedni! Hiba lenne ezeket lebecsülni. Inkább azon kellenegondolkodni, miként lehetne a felesleges összeütközésektől megkímélni az embereket.
Nélkülük ez nyilvánvalóan nem megy. De hogyan növelhető az önismeret? Aki n e m
bírja a vér látványát, az rendszerint elkerüli az utcasarki baleset tumultusát. Vajon
a meddő összetűzéseket, előre látható kudarcokat, vitákat miért nem kerülik ki
sokan éppen így?
Gergely Mihály is felveti, s más szerzők is: feltűnő, hogy az öngyilkosságot elkövetők többségének „alacsony szintű az önismerete, műveltsége csekély, felszínes,
s ez a tény szerepet játszott valamennyiüknél abban, hogy nem voltak képesek,
eligazodni az öngyilkossághoz vezető összeütközések sorozatában". Vagyis a közösségi élet viselkedési módjait nem, vagy csak hiányosan sajátították el gyermekkorukban. De van, ami felnőttként is hamis ábrándban ringatja őket: az egyenlőség
egyoldalúan beléjük sulykolt tudata.
A nyomorító nagy egyenlőtlenségek megszüntetésére, átlépésére éveken, sőt évtizedeken át túlzottan hangsúlyoztuk az emberek egyenlőségét, elfeledkezve arról'
60

szinte teljesen, hogy még a legeszményibb egyenlőség közepette is megmaradnak
bizonyos különbségek az öröklött, de a szerzett sajátosságokban is. Érthető, hogy
minden eszközzel át kellett törni az egyenlőtlenség gátjait, beidegződéseit, de ma
már szükség lenne arra is, hogy jobban bele oltsuk az emberekbe az önismeretet, a
készséget saját képességeinek mérlegelésére, helyes értékelésére. Nem pusztán ifjúkori túlzás, divatmajmolás mutatkozik meg abban, hogy annyian akarnak női fodrászok, orvosok vagy táncdalénekesek lenni. Baj van a szülők ön- és gyermekértékelésével is! S így fordulhat elő, hogy például beszédhibás, dadogós fiatalok jelentkeznek a tanárképző főiskolára.
1968 után gyakoribbá váltak a törekvések, hogy különbséget teszünk eredményeik alapján nemcsak a gazdasági egységek, de az emberek között is. Csakhogy az
ilyen méretekben nem várt és kellemetlen mellékjelenségek (munka nélkül szerzett
jövedelmek, ügyeskedések stb.) azzal jártak, hogy a közvélemény tekintélyes része
elutasít mindenféle különbségtételt. Nem lehet .ezt azzal elintézni, a közepesek és a
tehetségtelenek nem tudnak beletörődni, hogy bizonyos szempontokból nem eshetnek a legjobbakkal azonos elbírálás alá — bár ennek is igen jelentős a szerepe.
Még párttagok közül is sokan a jogos, szükséges különbségtételben is nézeteink,
elveink megsértését látják, s ennek megfelelően vélekednek róla. Az egyenlősdihez
szokott emberek megkülönböztetése, például a legjobbaknak juttatott nagyobb fizetés, jelentős feszültségek forrása lehet, s számos embernél okoz meghasonlást.
Közben a társadalom óriás ingája keresi az ú j körülményeknek megfelelő egyensúlyi helyzeteket, s pillanatnyilag az erkölcsi egyensúly eltolódott, több szabályozó
kevésbé tudja kifejteni a hatását, elsősorban erkölcsi elveink végrehajtása bizonytalanodott el, s mindez lehet, hogy rövid távon hozzájárul az amúgy is magas öngyilkossági arányszám további lassú növekedéséhez. A nagy egyenlősdi, a korábbi
mérce tovább nem használható, az ú j a t viszont nehéz megteremteni. Az emberek
elbizonytalanodtak, hogy mi a helyes és mi nem, mi az, amit jogosan várhatnak,
sőt követelhetnek, így aztán egyre többen tartanak igényt mindenre. A magasabb
életnívó, a szerzés nagyobb lehetőségei ú j meg ú j vágyakat szülnek. Nő azoknak a
tábora, akik követelőzőbbé válnak a társadalmi normákkal szemben úgy is, hogy
fellépnek ellene, felrúgják őket, és úgy is, hogy szigorúbb normarendszert követelnek. Az elérhetetlen, sok esetben pontos, szabatos megfogalmazása híján elérhetetlen cél örömöt nem nyújt, csak hajszát jelent. Az öngyilkos kísérletesek közül egyre
többen kezdik úgy vallomásukat a pszichiáternek: „Nem kerestem elég p é n z t . . . " ,
„Nem tudott gazdálkodni/rosszul bánt a pénzzel...", „Azt fogta rám, hogy elloptam
hazulról kétszáz f o r i n t o t . . . " stb.
Az bizonyított, ha kevesebb korlátot érez az ember, egyre elviselhetetlenebbé
válnak számára az ésszerű, szükséges korlátok is. Minden ellen tiltakozik, amiről
úgy érzi, hogy gátolja a szabad mozgásban — s ez alatt egyre inkább a szabad
szerzést érti. Szerezni, szerezni, szerezni! Szomjazik a dolgokra, a boldogságot mindig
a következő pillanattól várja, aztán amint megszerzi, már nem érdekes, nem tud
vele mit kezdeni, nem a hasznáért kellett neki, hanem szokásból, divatból, a tekintély miatt. Az ilyesfajta lázas türelmetlenség nem ismeri a lemondást, egyre feszültebb helyzetbe kerülnek e mánia megszállottjai, és ilyen körülmények között a
legkisebb kudarc, nehézség is végzetes lehet. Valami ilyesmi játszhatott közre például az egyik leggazdagabb szatymazi paraszt öngyilkosságában.
Ha már szóltunk az esztelen presztízsversenyről, ne hagyjuk említetlenül a nemesebb versengést sem. Lehet, hogy elfogultsággal vagy tájékozatlansággal vádolnak,
de nem emlékszem arra, hogy neves, legalábbis első osztályú, magas szinten versenyző sportolóink közül bárki is öngyilkos lett volna. Vallom, hogy különösen fiatalon az egyéni sportok, majd később a csapatsportok olyan értelemben is nemesítik
az embert, hogy képességeit, „formáját" jobban tudja értékelni, s az átlagosnál
jóval szívósabban tud küzdeni reálisan megállapított céljai eléréséért. Az edzett
emberek a törések, vereségek után képesek százszor talpra állni, újrakezdeni.
Itt van még a nagy áldás és a nagy veszély, a gyorsan növekvő szabad idő.
Hányan, de hányan nem tudnak mit kezdeni magukkal, mert az olvasásra nem
61

szoktatták rá őket, mert csak dolgozni tudnak, szerezni, de élni a megtermelt j a v a k kal már nem. Szinte mindegy, hogy honnan indulunk el, hosszabb vagy rövidebbúton a kulturális színvonal növelésének fontosságához jutunk. Gondjaink többségénát ide vezet a fonál, mégis úgy teszünk sokszor, mintha nem lenne több az egész.
a mozibajárásnál.
A FORRÁSKÚTI „VILÁGCSÚCS"

Illő lenne már a számokról is szólni. Van tehát egy öreg földrész, ahol gyakoribb az öngyilkosság, mint másik négy társán. Ezen belül a világon az öngyilkossággal leginkább fertőzött terület Közép-Európa, s ennek egyik országában, h a z á n k ban, másfélszer annyi az öngyilkosok aránya, mint az utána következő országokban.
Tizenkilenc megye közül hosszú idő óta Csongrád áll az élen, ahol az öngyilkossági
arányszám egy ugrásszerű változás után tavaly m á r m a j d n e m kétszerese volt a z
országosnak és másfélszerese az oly sokszor riasztónak tartott nyugat-berlininek, s
ahol többek között található egy gazdag, jómódú, rendezett, külső szemlélő számára,
nyugodt életet élő falucska, Forráskút, ahol az öngyilkossági arányszám tízéves
átlaga háromszorosa az országosnak, ahol évente átlagosan három emberrel adóznak, nem tudni kinek és nem tudni miért, s ahol 1970-ben hat férfi vette n y a k á b a
a kötelet. Ez fonál a glóbustól kedves falucskánkig, Forráskútig, olyan, mint egy
mese, s nemigen akarjuk észrevenni, hogy mennyire nyomasztó.
Mi jellemzi öngyilkossági szempontból Csongrád megyét? Mielőtt megvizsgálnánk a térképet, meg kell magyarázni egy eddig is használt szakkifejezést, ö n g y i l kossági arányszámnak, rátának nevezik a 100 000 lakosra jutó öngyilkosok számát.
Ezzel az adattal New Yorkot is össze lehet hasonlítani Rúzsával, mivel kiszűri a-,
lélekszámbeli különbséget. És most lássuk a térképet, amit tíz év közel kétezer
Csongrád megyei öngyilkossági adatainak feldolgozásával kaptunk. (Ezek az adatok,
nagyon kis mértékben eltérnek a megyére vonatkozó országos adattól, mert a m e gyében lakó, de azon kívül, tehát Budapesten vagy másutt elkövetett öngyilkosságok:
hiányoznak belőle, de ez az eltérés nem lényeges, és ilyen viszonylag hosszú időszak'
s ily nagyszámú eset adatai eléggé általános érvényűek, mentesek az időszaki k i l e n gésektől.) A kiszámított arányszámok alapján a településeket négy csoportba o s z tottuk. Alacsony öngyilkossági arányszámot mutató településekre (0—15 százezrelékig), közepesre (15—30), magasra (30—50) és rendkívül magasra (50 fölötti). Amit:
mi alacsony értéknek nevezünk, annak a felső határa körülbelül az európai átlag.
A közepes kategóriában találhatók a WHO által említett kiugróan magas rátájú:
országok — kivéve Kanadát, amelyik az előzőbe és hazánkat, amelyik a következőcsoportba sorolható. A „nagy nyolcas" 1968-as adatai: Ausztria 21,9, Dánia 20,5,
Finnország 21,6, NSZK 20,4, Svájc 17,0, Svédország 21,5. Nem tudni, hogy miért
maradt ki a sorból Csehszlovákia (24,5). A magas kategóriába az országok között
egyedül hazánk található (33,7), ide sorolható a városok közül az említett N y u g a t Berlin, Budapest (36,4), Debrecen (36,4) és Szeged (45,2), és tíz megye (Baranya,
Békés, Fejér, Hajdú-Bihar, Heves, Komárom, Pest, Somogy és Szolnok). A kiugróan:
magas, vagyis 50 fölötti rátával rendelkezik Csongrád megye 1968-tól (51,9, majd:
a következő években 50,9, aztán 61,6).
Az öngyilkossági arányszám az elmúlt tíz esztendőben a megye községeiben 41,0,.
a négy járási jogú városban 51,1, Szegeden 38,0 (a városokban együtt 45,2), illetve a:
megyében összesen 43,4 volt, és kisebb visszaesésekkel lassú emelkedést mutat.
Szembetűnő, hogy az egyetlen Makót kivéve — amelyről feltehető, hogy k i u g róan magas értéke (a tízéves átlag 62,9) nemcsak a magyar városok között az első*
— a nagy öngyilkossági gyakoriságú területek mind a Duna—Tisza közére esnek:.
A járások között a szegedi vezet (47,2), a legritkább az öngyilkosság a makói j á r á s ban (28,2), s így még inkább kiugró a járási székhely páratlanul magas adata..
(Csongrád városé tízzel kevesebb, 51,7). Az alacsony r á t á j ú csoportban elsősorban a:
makói járás községei találhatók, köztük a 7—800 lakosú Kövegy és Öföldeák, a h o l
tíz esztendő alatt egyetlen öngyilkos sem volt. A közepes r á t á j ú községek nagyjából62

egyenlő számban fordulnak elő mindhárom járásban. A következő csoportban találjuk Szegedet (38), Hódmezővásárhelyét (49,1) és Szentest (42,4). A Baja felé mutató
fekete sáv, az „öngyilkos tölcsér", 12 homoki községet foglal magában, s az említett
Forráskút mellett a leggyakoribb az öngyilkosság Domaszéken (74,2), Gyálaréten

] 0-15 alacsony

fagytőke

Eperjes

fjy^i] 15-50 közepes
JCSONGRAD t f o 1 a H

WM

50 50

raa as

m

5

¡sgy®

"

°-

e

Tömör kém

F^yT^^BgÖvUJJ u//mj/my
Fíbiánsebestyen
(Í5) .
. . \ ! S7CNTFS

Nagymágocs

Árpádhalom

Csanytéi

Wöái.

Öerekegyhá;

Mindszent
Kisteleié

) Mártély

lllll®
Forráskuf

HÓDMEZŐVÁSÁRHELY

Balastya/
.Sándorfalvj
tatymáz\go)

Pusztamérges

"íSÁmbrózfalva

UlliIIíNl,m

Óttőmös

Mórahalom

Székkutas

Hm*

: Csanidalberti
F lli k

6) yf ° "

fíp

tMAkóm:;-

fwjyH-

Do maszek.

»
y

M

w

i

i

Újlántiván 7

Tiszasziget \ y g / K ü b e k h á z a
Klárafalva

\

MagyarcsanáíTi

®witvaros

jsanádpalota

iNagylak

MjrOS

\
Ferencszállás

(91,5), Rúzsán (82,0), Üllésen (94,5) és Zákányszéken (86,7). Más területről ebbe a
csoportba tartozik a két említett város, Makó és Csongrád, és egyetlen község,
Tömörkény.
Ha az 1962—71. évek közötti dekádot két ötéves szakaszra bontjuk, megállapítható, hogy melyek azok a települések, ahol nagyjából egyforma, stagnáló az öngyilkossági arány, melyek, ahol csökkenő és melyek, ahol növekedő ez az érték.
Csökkenő tendenciát mutatnak az adatok Dócon, Szőregen, Mindszenten, Földeákon,
Kiszomboron. Jelentősen nőtt az öngyilkosságok száma Ásotthalmon, Balástyán, Bordányban, Csengelén, Kisteleken, Mórahalmon, Pusztamérgesen, Pusztaszeren, Rúzsán, Zsombón, Bokroson, Szegváron és Csongrádon (körülbelül kétszeresére), illetve
Sándorfalván és Derekegy házán (közel háromszorosára), Magyarcsanádon (négyszeresére), Gyálaréten (ötszörösére) és Maroslelén (kilencszeresére). Bár néhány községben nagyon kevés esetből adódott a felfutás, a növekvő öngyilkossági tendenciát
mutató települések népes csoportja azt sejteti, a megyei adat további növekedése,
romlása várható.
63

Több településen tapasztalható nagy eltérés az éves adatok között. Csendesnek
mondható időszakokat valóságos öngyilkossági hullámok követnek. A kiugróan m a gas értékek elsősorban 1970-ben és 71-ben fordultak elő, különös módon ezeket a
hullámokat mindenütt férfiak önpusztítása vezette. 1970-ben Marosleién öten, Forráskúton hatan, a következő évben Bordányban négyen, Üllésen hatan vetettek véget önszántukból életüknek. Ezek az esetek százezer lakosra számítva 150—250 közötti rátákat adnak, de elmaradnak az 1970-es rúzsai hullámtól, ahol ekkor tizenegy
férfi lett öngyilkos. Az összes lakosra számítva, az arány meghaladja a háromszázat,
ha csak az érintett férfinépességre vetítjük, akkor megközelíti a hatszázat.
Az említett tíz esztendő 1905 Csongrád megyei öngyilkosa a települések között a
következőképpen oszlik meg: Algyő 21, Ásotthalom 40, Baks 7, Balástya 22, Bordány 20, Csengele 11, Deszk 6, Dóc 5, Domaszék 28, Forráskút 27, Gyálarét 6, Kiskundorozsma 32, Kistelek 30, Kübekháza 2, Mórahalom 39, Öttömös 2, Pusztamérges 7, Pusztaszer 12, Röszke 26, Rúzsa 32, Sándorfalva 18, Sövényháza 5, Szatymaz
18, Szőreg 14, Tápé 14, Tiszasziget 2, Űjszentiván 2, Üllés 31, Zákányszék 29, Zsombó
12 és a szegedi járás összesen 520 (ebből az első öt esztendőben 205). Árpádhalom 2,
Bokros 9, Csanytelek 16, Cserebökény 3, Derekegyház 8, Eperjes 4, Fábiánsebestyén
10, Felgyő 4, Magyartés 2, Mártély 6, Mindszent 37, Nagymágocs 12, Nagytőke 1,
Szegvár 24, Székkutas 17, Tömörkény 20 és a szentesi járás összesen 175 (ebből az
első öt esztendőben 76). Ambrózfalva 1, Apátfalva 15, Csanádalberti 1, Csanádpalota 15, Ferencszállás 1, Földeák 13, Királyhegyes 1, Kiszombor 17, Klárafalva 2,
Kövegy 0, Magyarcsanád 10, Maroslele 10, Nagyér 2, Nagylak 1, Óföldeák 0, Pitvaros 5 és a makói járás összesen 94 (43). A városok: Csongrád 105 (37), Hódmezővásárhely 264 (127), Makó 195 (100), Szeged 417 (189) és Szentes 135 (56). összesen
1905 halott tíz esztendő a l a t t
Mind közelebb és közelebb jutva az egyedi esetekhez, még fájóbban fogalmazódik meg a kérdés: Miért mutatnak az egyes települések ilyen nagy eltérést? És miért
ilyen magas az öngyilkossági arányszám Csongrád megyében? Pillanatnyilag, közelebbi vizsgálódás híján, jobbára csak az elmondott általánosságokat t u d n á n k . m e g ismételni. Az mindenesetre figyelemre méltó, hogy h a a külterületi, tanyai népesség
arányát ábrázoljuk térképen ugyanígy, a fekete foltok a két ábrán m a j d n e m teljesen egybeesnek. Tévedés lenne persze azt állítani, hogy ez a lassan halódó életforma
az oka a sok öngyilkosságnak, hisz cáfolatul itt van mindjárt Csongrád. Hogy a
küszködő, itt-ott élethalálharcot vívó, idejétmúlt tanyasi életformának nagy szerepe
van a magas megyei arányszámban, az biztos, de nem ez az egyedüli ok. Hisz például épp a kiugró Forráskúton példásan, okosan, tapintatosan és nagyon jó gazdasági körülmények között, lépésről lépésre oldják meg ennek az ellentmondásos világnak a gondjait, és m é g i s . . . Vagy itt van egymás szomszédságában két település,
Rúzsa és Öttömös. A felületes benyomás olyan erről a két, .egyformán nagy t a n y a világú településről, mint két tojásról, de az egyikben harmincketten, a másikban
ketten választották tíz év alatt az önkéntes halált. Rúzsán magasabb a veszélyeztetettebb 60 éven felüli és a férfi lakosság aránya. De ez jó, h a a nagy különbség
negyedét magyarázza. És Makó? Ez a város a szélsőséges demográfiai adatok listavezetője. Feltehetően a legöregebb városi település, a legkisebb születési arányszámú
város. Az esendőbb öregek és az egykéző, vagy egyet sem szülő családok vajon milyen arányban magyarázzák a város elsőségét az öngyilkosságban? Tolulnak a kérdések, hágnak egymás sarkába, s válasz: nem tudom, nem tudom, nem tudjuk.
És az adattenger partján ülve még inkább elkeserítő, hogy a megyében senki, de
senki nem figyelt fel eddig erre a jelenségre, nem hallotta meg a jajokat. Miskolc,
Debrecen, Pécs, Dunaújváros, de különösen Budapest, kisebb-nagyobb eredménnyel,
de tett valamit, Szeged és Csongrád megye semmit. P e d i g . . . De a kesergés nem
segít, legfeljebb az elvégzendő munka riasztja el egy kicsit az embert, s egyelőre
csak szalmaszálakba tud kapaszkodni, hogy a jogi karon diplomamunka készül a
témáról, s talán néhány orvos is hozzákezd értékes tapasztalatai feldolgozásához.
.64

Amennyi adatról itt szóltunk, csak rövid útra elég. Jó lenne elkészíteni az itt
bemutatott térképnek az 1920-as vagy 30-as változatát, hogy megtudjuk, merről jövünk. Aztán következhetnének a részkérdések. Az olyan izgalmas feladatok, hogy
az egyik gyárban miért több az öngyilkos, mint a másikban? „Munkahelyi ártalom",
netán „foglalkozási ártalom" is lehet az önpusztítás? Vagy: az olyan munkahelyi
közösségeknek, mint például a szocialista brigádok, van-e visszatartó erejük? Van-e
nálunk olyan település, mint a szomszéd megyében Kalocsa, ez a negatív Makó,
amelyik egy „fekete tenger" közepéből emelkedik ki rendkívül alacsony arányszámával. (Vajon a katolicizmusnak milyen szerepe lehet ebben?) Tennivaló bőven van,
csak jelentkező legyen!
AKI

BETEG...

. . . h a l j o n meg! — mondogatta nagyapám, nem kis malíciával, amikor az ágyat
nyomtam, és befőttet vagy valami rendkívüli szolgálatot óhajtottam, öngyilkossági
eseteket tanulmányozva, sokszor érzi úgy az ember, hogy a magatehetetlenekkel,
betegekkel szemben nagyon mélyen, titkolva és tagadva él és hat a vélemény: aki
beteg, haljon meg! Nagyon kemény, sőt túlzó is ez a megállapítás, de nehéz szabadulni tőle, amikor tudja az ember, hogy az oki statisztikák szerint az öngyilkosok
fele beteg volt és általában ugyancsak fele 60 évesnél idősebb. Említettük már,
hogy ezekből az oki statisztikákból messzemenő következtetést nem lehet levonni, ez
a két adai együtt mégis figyelmeztető, különösen ha azon gondolkodunk, csökkenthető-e valamiként az öngyilkosok száma?
Álljunk csak meg! Nincs itt ellentmondás? Hosszú fejtegetésben arról akarunk
mindenkit meggyőzni, hogy társadalmi kérdésről van szó, aztán kiderül, hogy az
okok a biológiához, az öregedéshez, a betegséghez, az elmúláshoz vezetnek! Most is
feltehető a már sokszor ismételt kérdés: miért lesz az egyik beteg öngyilkos, s miért
ragaszkodik a nála sokkal súlyosabb állapotban levő, utolsó pillanatig az élethez?
Nem arról van szó, ha egy-egy környezetben fellelhető hajlam a szeretetlenséggel
és a feleslegességérzettel társul, akkor a kisebb alkalmazkodóképességű, betegségtől
gyötört, munkában megfáradt öregek közül többen úgy látják, nem tehetnek mást?
És itt megint csak ismétlésbe kell bocsátkoznunk. Az élet különböző és nagyon
ellentétes eseményei szolgálnak ürügyül az öngyilkosságra, de ezek az ürügyek legritkábban a jellegzetes okok. Azt hiszem, az ürügyek, vagy ahogy korábban neveztük őket, kiváltó tényezők és a valódi okok, az idős és beteg embereknél esnek a
legközelebb egymáshoz. Nem egyezik azért ez a kettő itt sem, mert aki nem hordoz
évtizedekkel korábbi sérülést, nagyobb esendőséget magában, az még ebben az
állapotban sem fordul önmagával szembe.
Sok téves vélekedés közepette nagyon is felvilágosultnak, igazságosnak tűnik a
megállapítás: az öngyilkos is épp olyan ember, mint mi, de gyengébb! Elismerem
egyenrangúnak, hogyne! Sőt erőm miatt, mert különb vagyok, még dicsőséget is
érzek. Épp ezért könnyen elfogadható ez a nézet, de vajon nem az bujkál mögötte:
aki beteg, aki gyengébb, haljon meg? Ez a vélemény teljesen az öngyilkosra tolja a
felelősséget, én pedig, mint egyén, mint a környezet, a társadalom egyede, mosom
kezeimet!...
Akad bizonyára, aki gyorsan felsorolná, különösen a betegek, de még az öregek
érdekében is hozott lényeges intézkedéseket. Nem az eredményeket akarjuk tagadni,
.még csak megkérdőjelezni sem. Csak utalni szeretnénk arra a széles körben ismert
tényre, hogy elsősorban falvakban idős, beteg emberek tízezrei élnek néhány száz
forintos kegyelemkenyéren, rendszerint gyermekeiktől, de egy kicsit a társadalomtól is elhagyatva. Hogy az ország teherbíró képessége véges, az tény, hogy gyermekeink ezt látva, hogyan fognak majd velünk bánni, azt majd megtudjuk. De nemcsak a létminimum körüli élet terhe nyomja ezeknek az embereknek a vállát, hanem az egyre inkább teljesítmény felé forduló társadalom lenézése is.
Ahogy nő az átlagéletkor (ismét egy látszólagos ellentmondás az előbb kifejtetfékkel), úgy nő a szellemi vagy testi betegségben szenvedők aránya. Az egyik olda„5 Tiszatáj

65

Ion több a beteg, a másikon nagyobb a versengés. Aki nem állja a versenyt, a z
lemarad, néha még családja is megbélyegzi, s könnyen lehet, hogy meghasonlik.
Kisebbségi érzése támad, amikor látja a televízióban, a filmeken, a képes újságokban, a hirdetésekben, hogy a sikeres ember 32 fogú, vidám és napbarnított. N e m
pusztán orvosi kérdés ez, s a mainál tökéletesebb rehabilitációs renddel sem oldható meg.
A tülekedésben a csökkent értékű, egészségű emberek egyre növekvő tábora a
sor végére sodródik, az ő esélyük kisebb. A kudarcot felejteni kell, környezete v a g y
hajdani családja példája nyomán a pohár után nyúl. Hogy ezen az úton „csak" az
alkoholisták sokat emlegetett rendőri szoba — börtön — kijózanító szoba közötti
forgóajtajáig jut el, vagy önmagával is szembefordul, az szinte kiszámíthatatlan.
Mindenesetre az öngyilkosok között az alkoholisták aránya 5—10 százalékra tehető,,
és ugyanennyi lehet azok száma, akik ittasan követték el megmásíthatatlan tettüket. (Itt megint csak hangsúlyozni kell: az alkoholisták többségének személyisége
károsodott!)
Beteg? Jönnek a borzalmas javaslatok: tegyük esztétikusabbá az öngyilkosságokat! J. Marshall amerikai filozófus azt tanácsolja, hogy az állam központi g á z k a m rák építésével segítse az öngyilkosságok végrehajtását. Beleborzong az ember, m á r
a gázkamra említésébe is! Aztán jön egy dán, H. C. Seierup — méghozzá a népjóléti
hivatal vezetője! — és azt javasolja: hozzanak létre olyan klinikákat, ahol a j e l e n t kezőket, minél enyhébb, minél fájdalommentesebb módon segítik át a halálba.
Az athéni szenátus engedélye helyett k ó r h á z . . . Hogy ezek a javaslatok micsoda,
vihart kavartak, sejthető. De akadtak pártolóik is: „Bezzeg azon senki sem háborog,,
az ellen senki sem tesz semmit, hogy évente ezrek és százezrek otthon a l a k á s u k ban vetnek véget életüknek, csak akkor tiltakoznak, h a meg akarják könnyíteni az:
önpusztítást. Pedig egy rafinált módszer ez az öngyilkosságok csökkentésére! M e r t
a jelentkezőket orvosok, pszichológusok, papok hada venné kezelésbe, s térítené e l
szándékától." Elkorcsosult ideológia, amelyik nem szembenézni akar a valósággal,,
csak letenni a terhét, manipulálni még az öngyilkosságot is. Tettekre szükségünk,
van, nagyon sokféle intézkedésre, de ilyenekre nem.
„MENTSÉTEK MEG LELKEINKET!"

Tudomásul vesszük vagy nem, évente több ezer öngyilkos vagy öngyilkosjelölt
kiált segítségért. Tudunk valamit tenni értük? Bármilyen kegyetlenül is hangzik, akutatások mai álláspontja szerint túlzott reményeket, rövid időn belül gyökeres f o r dulatot nem remélhetünk. Erre — a nagy állandóságot mutató, egy-egy országrajellemző öngyilkossági ráta gyors csökkenésére — a nemzetközi statisztikákbanegyetlen. példa ismert, Japáné. Ott rövid idő alatt felényire csökkent az önpusztítók
aránya. Hogyan? — egyelőre nem tudjuk. De a r r a emlékszünk, hogy ez volt az azország, ahol a második világháború alatt „hivatásos öngyilkosok" százait képezték:
ki, s a kamikázékat áz ellenséges repülők és hajók saját életük árán való elpusztítása nemzeti hőssé tette.
Eleve lemondanunk egyetlen emberről sem lehet, s minden módszert, még ha-.
oly kis eséllyel is használható, igénybe kell venni. Az persze nyilvánvaló, hogy ázegyedi esetek kezelgetésétől gyökeres változást nem várhatunk, a kiváltó okokat kelL
felderíteni és megszüntetni. És itt egyelőre még a felderítés áll előttünk, a vizsgálat,
a kutatás, amiben oly sok az adósságunk.
Kiindulásunk: e sorsprobléma megoldása is csak a lenini normákat megvalósítószocializmus talaján képzelhető el. Ma még elég széles körben tekintik megoldhatatlan sorscsapásnak az öngyilkosságot, ami megbénítja a változtatni akaró szándékot,,
tudást, késleltetve ezzel is egy jobb közösségi légkör kialakulását. Ugyanakkor bizonyos óvatoskodás is tapasztalható még a problémát érző társadalomkutatók, o r v o sok, szociográfusok körében is, ami csak mélyíti a közgondolkodás téveszméit e t é máról, s csak topogunk, topogunk, s e bűvös körből egyelőre nem tudunk kilépnie.
66

A szocializmus kiteljesítése is változásokkal jár és a változások, mint állítottuk,
ú j a b b konfliktusokat, feszültségeket teremtenek, hozzájárulnak az öngyilkosság stagnálásához, vagy lassú emelkedéséhez. Nem kellene a változások hatalmas sodrását
lelassítani? Naiv ez a kérdés, egyáltalán lehetne-e? A haladás visszafoghatatlan és a
kifelé és befelé bizonyítás még sarkall is bennünket: gyorsabban, gyorsabban. Mert
a történelmi körülmények folytán éppen a kevésbé fejlett, a múltbeli lemaradások
garmadájával terhelt országok kerültek a társadalmi haladás élvonalába. Az örökölt
szinten megállni, vagy csupán tipegni előre, lehetetlen. Ami nem jelenti azt, hogy
változásainkat nem lehet nagyobb körültekintéssel, jobb előkészítéssel, több emberséggel és előrelátással végrehajtani.
A téma rendkívül bonyolult, s nem tudni, melyik teendő a sürgetőbb. A család,
a család intézménye; a családkultúra mindenesetre az elsők között szerepel. Nehéz
bármit is javasolni, mert mindent lehetne. Maradjunk tehát a napi teendőknél, csatlakozva egy hazai pszichológus kutatásaihoz. 1. Tovább kell fejleszteni a gyermekgondozási segély rendszerét, még jobban elismerve a gyermeknevelés, a családi légkör és szeretet társadalmi jelentőségét, jövőbe sugárzó fontosságát. 2. Bővíteni kellene, kiépíteni a naposiskola-hálózatot, ahová „élni járnak" a gyermekek. 3. Meg
kell szervezni az iskolapszichológusi hálózatot, hogy a személyiségzavarokat időben
ki lehessen szűrni, s előbb egyedileg, majd társadalmilag is el lehessen kezdeni a
gyógyítást.
A kis egység, a család belső légkörének, összetartó erejének növekedése csak a
társadalmi, a munkahelyi légkör és összetartó erő növelésével párhuzamosan képzelhető el. Mindenekelőtt azzal, hogy még következetesebben bontakoztatjuk ki a
demokratizmust. Mert a közösség ügyeiben való érdekeltség az egyik legerősebb
háló, ami visszafoghatja az egyént attól, hogy kiessen, kilépjen a társadalomból.
Az ú j f a j t a közösségek — például szocialista brigádok — megteremtésének még nagyon az elején vagyunk, és sajnos nálunk például a klubrendszernek gyér és nagyon rossz hagyományai vannak, pedig céljaink valóra váltása az ú j típusú közösségek megteremtése nélkül elképzelhetetlen. Gergely Mihály is kiemeli a munkahelyi légkör fontosságát, javasolva, hogy országos rendelkezést hozzanak erről. Hogy
a fenn született jó gondolatok hogyan olvadnak el, szállnak fel, mint a hajnali köd,
arra túl sok példánk van. Ettől függetlenül sem hisszük, hogy ez az a téma, ami
rendelkezéssel megoldható. Elsősorban, úgy gondoljuk, a vezetőkiválasztáson múlik
ez a tagadhatatlanul nagyon is feszítő gond. A természetes kiválasztás oly sok téves
vagy torz elképzelés által befolyásolt, hogy az eredmény túl közel áll ma még a
„hagyományoshoz", vagyis hogy aprócska egyéni érdekek, összefonódások miatt a
kellő tekintély és lehetőségek híján túl sokszor kerülnek még hűbéri kegyek folytán,
hitbizományként valaki fennhatósága alá kisebb vagy nagyobb munkahelyek, területek. A kis vezetők (művezetők, brigádvezetők stb.) fontossága egy időben teljesen
megszűnt. Átok volt, csupán teher, és a felülről kapott utasítások szolgai végrehajtása volt csupán a teendő. A munkásnak, gépírónőnek és növénytermesztőnek
rendszerint nem az igazgatóval, főosztályvezetővel vagy elnökkel van baja (bár ez
utóbbival a jobban érvényesülő csoportérdek miatt többször), hanem elsősorban
közvetlen irányítóival. Űj igazgatót könnyebb találni, mint ezer brigádvezetőt —
mondják. Pedig nem biztos. Mert a műhelyekben, brigádokban rendszerint ott van
az az ember, aki embersége, tekintélye, igazságérzete stb. miatt alkalmas, talán
egyedül alkalmas e kis közösség irányítására. Csak meg kell őt találni. Zöld u t a t
kell adni a rátermettségnek, tehetségnek. És természetesen megbecsülést és jogokat.
Az alkoholizmusról felesleges még egyszer szólni, de hogy ez is egy intézkedéseket sürgető gond, az egyre nyilvánvalóbb.
Említsük meg a kevésbé átfogó intézkedéseket. Mindenekelőtt az öngyilkoskórház, szanatórium, klinika szükségességét. Ha ez csupán a 4—500 majdani sikeres
öngyilkosnak és a ki tudja milyen jövőjű 1000—1500 kísérletezőnek mondjuk a 30
százalékát kezelné eredményesen — s egyben a tudományos kutatásoknak is központja lenne :—, akkor is 150 embert mentene meg az életnek, 500 szorongásait szün5*

67

tetné meg, a sorozatos kísérletekből adódó összeférhetetlenségről, munkakiesésről,
táppénzről nem beszélve. Egyébként Cseh-Szombathy László szerint évente 3—400
ember a jelenlegi ismereteink alapján is megmenthető lenne (fél év alatt ennyien
halnak meg közlekedési balesetben).
Világszerte elterjedten használják a segélykérő központokat, a barátságakciót, a
telefon „tanácsadást". Céljuk ezeknek nem lehet más, mint áttörni az elkeseredett
ember belső ellenállását, kiépíteni új, más emberi kapcsolatokat. Hatékonysága elég
csekély, de mégsem elvetendő. (Debrecenben működik!) Kételyeink csupán telefonkulturáltságunk miatt vannak. Akinek két kilométert kell gyalogolnia egy fülkéig,
és az csak az érmeit nyeli, az vagy öngyilkos lesz m á r útközben, vagy önmaga ellen
irányuló agresszivitását a telefonfülkén tölti ki.
összegezés előtt sokakban felmerülhet, miért állítottuk, hogy az öngyilkosság
az adott társadalmi formával, a szocializmussal nem hozható közvetlen kapcsolatba,
ha azután mégis többnyire nagyon is mai gondjainkról szóltunk? Igen, m e r t m i n d egy, honnan cipeljük magunkkal ezt a terhet, nem mehetünk vissza 30—40 vagy
száz esztendőt az időben, hogy ott tegyük le. Másrészt, hogy a magyarokat jellemző
magas öngyilkossági hajlam kialakult, az történelmi, társadalmi körülményeinkben
kereshető, keresendő. Hogy ez a hajlam milyen kiváltó tényezők hatására fordul
tragédiába, az csak a pillanatnyi társadalmi helyzetből, a kisebb környezet, község, járás hagyományaiból, kulturális tényezőiből — szubkultúra — stb. magyarázható. Vagyis azt állítom: a harmincas évek elején más tényezők miatt menekült el
az életből háromezernyi magyar, mint most, hogy a szabadkai magyar n e m azért
iszik mérget, mint röszkei vagy makói sorstársa. Vannak közös indítékok, gyökerek,
ami nélkül nem jönne létre az önpusztítás, de a lökések tekintélyes részét a pillanatnyi környezet adja, éppen ezért kell vizsgálatát itt és most végezni, s éppen
ezért nem várhatunk megoldást a más országokban folyó kutatómunkától. Mert a
nemzet halottai az öngyilkosok, nagyon is a nemzet halottai: cselekedetükkel a ki
tudja milyen messzi múltat kötik össze a jelennel, a maguk és a mi számunkra is
végleges kötéssel.
Ismételjük csak: az öngyilkosság társadalmi jelenség, ami egyéni sajátosságokban és kulturális, szubkulturális adottságokban gyökerezik. Nem túl bonyolult ez?
És reményteljes lehet az a vizsgálódás, amihez legkevesebb három irányból indulhatok neki? De miért várjuk, hogy egy társadalmi jelenség egyszerűbb legyen, mint
egy anyagi? Márpedig a fény egyes tulajdonságait csak úgy t u d j u k megmagyarázni,
hogy hullámmozgásnak tekintjük, másokat pedig csak úgy, ha anyagi sugárzásként,
nagy sebességgel száguldó fotonok záporaként fogjuk fel. A fizikusok egészen jól
elboldogulnak a fény kettős természetével, ez nem riasztja vissza őket a kutatástól.
A mi témánkban a végső megoldást csak a magasabb rendű közösséget teremtő
szocializmus hozhatja testközelbe. Csak a szocializmus, még ha útkeresés, ellentétes
törekvések, belemagyarázások, félreértések miatt, tapasztalatok híján csak kitérőkkel
haladunk is ebbe az irányba. Hogy utunkat nem kívánt jelenségek is szegélyezik —
mint minden eddigi társadalomét —, azzal szembe kell nézni, s meg kell próbálni,
tenni ellene. Sok mindent tehetünk, csak misztikusan nem foghatjuk fel a kérdést,
keserű lelkünkre gondolva, búsmagyarkodásba esve. Mert ettől csak csoda v á l t h a t n a
meg bennünket. Kutatni kell és remélni, minél következetesebben sikerül az embert
emberré, valódi közösségek tevékeny tagjává tennünk, annál közelebb kerülünk e
probléma ma még csak sejtett gyökeréhez. De cselekedni kell, mert ebben a r e n d •
kívül összetett kérdésben nem a tévedés a bűn, hanem a hallgatás, a tétlenség.

68

Sallai és Fürst életéért
ERDÉLYI MAGYAR ÍRÓK T I L T A K O Z Á S A 1932-BEN

A magyar ellenforradalmi rendszer politikai gyilkossága az egész haladó világot
tiltakozásra késztette. Ezek között voltak a romániai magyar értelmiségiek is:
„ . . . az erdélyi sajtó kritikai hangon foglalkozott a budapesti kettős kivégzéssel. Az
egyre nagyobb tért hódító bátor hangú »Bukaresti Lapok«, a kitűnően szerkesztett
»Üj Kelet«, a Mai Világ, a Kolozsvári Friss Űjság, a Nagyváradi Napló, Nagyvárad,
az aradi Reggel és Erdélyi Hírlap, a Temesvári Hírlap, a szatmári Szamos, a brassói
Népújság m i n d . . . beszámoltak a budapesti akasztásokról." (Gyilkos, Győri Illés
István hetilapja, Cluj—Kolozsvár, XII. évf. 30—31. sz.)
*

A nagyváradi írók és újságírók külön kiáltványban fejezték ki tiltakozásukat.
A „Manifesztum" című nyolcoldalas röpirat 1932. augusztus 2-án már második kiadásban került az utcára — amint ez a rendelkezésünkre álló példányból kitűnik.
(MSZMP Párttörténeti Intézete Könyvtára) A címlapon, „Terror" felirat alatt, akasztófákat és rajtuk függő embereket ábrázoló rajz fejezte ki a megdöbbenést és tiltakozást. Az opponálok névsorát is közölte a címlap. Ezek voltak: Albani Tiron,
Bárdos László, • Gábor István, Iványi F. József, Kőmives Géza, Pogány József, Radó
Árpád, Silbermann Jenő, Schwimmer László, Tabéry Géza, Turnowsky Sándor.
A röpirat bevezetőjében céljukat a következőkben határozták meg:
. . . Ez a röpirat nem akar mást, mint dokumentálni azt, hogy a halálba hurcolt Sallai és Fürst sírja fölött tovább gyűl a keserűség a lelkekben minden
olyan uralom ellen, mely kenyér helyett csak kötelet vagy börtönt tud nyújtani a szenvedő tömegeknek . . .
„Kivonat az újságok napi tudósításaiból" címmel a bírósági tárgyalásról és a
kivégzésről írt beszámolókból idéztek. Bemutatták a vérszomjas Töreky Géza bírót,
dr. vitéz Szécsy István ügyészt; idézték dr. Lengyel Zoltán védőbeszédét, melyben
elmondta, hogy a bírósági iratokat sem tekinthette meg. A kivonat utolsó két mondata: „Éljen a szovjet!... Éljen a proletárdiktatúra!" — a. bitó alatt igaza tudatában álló két kommunista mártír utolsó szavait idézte.
„Két nyilatkozat" követte a sajtókivonatot. Dr. Pogány József tanár, Nagyvárad
alpolgármestere a magyarországi terror osztálytartalmát tárta fel:
. . . Magyarországon minden gazdasági bajt a sovinizmus jelszavai Trianonnak
és a zsidóknak tulajdonítanak. Építőmunka helyett szenvedélyek állandó felszínentartásával igyekeznek részben tehetetlenségüket, részben feudális szellemű osztályuralmukat fenntartani. . . . Károlyi és Bethlen . . . szűk osztályérdekeiket óvják kétségbeesetten...

Dr. Schwimmer László orvos az egész Európát elborító terror részeként láttatta a
budapesti politikai gyilkosságot, de kifejezte hitét, hogy a mártírhalál növeli az élők
ellenállását:
. . . Sajnos, ami ma bennünk felháborodást váltott ki, maholnap mindennapi
esemény l e s z . . . Elpusztult két ember, és mi hisszük, hogy nem hiába haltak
meg...
A két nyilatkozatot a kilenc író, illetve újságíró — rövidebb-hosszabb cikkben megfogalmazott — állásfoglalása követte.
Turnowsky Sándor szintén a magyar uralkodó osztály ezeréves elnyomó tevékenységével magyarázta a „gyilkos terrort":
. . . a törpe minoritás, amely vakságával és féktelen úrhatnámságával a magyar
tragédiát előidézte, amely mindenkor megtagadta a magyar termelő rétegektől
a kultúrát, jogot, az emberhez méltó élet lehetőségét, ez tapasztja még ma is
rá szőrös kezét a magyar jövendő nyakára, s a dolgozó emberek társadalma
nevében hóhérkézre juttatja fanatikusait annak az eszmének, amelynek m a
szerte a világon millió és millió követője, híve és harcosa é l . . .
Albani Tiron saját országa helyzetének szempontjából ítélte meg a magyarországi
közállapotokat, s aggódva írta:
. . . a szomszéd államokbeli demokrácia veresége a miénket is veszélyezteti...
Silbermann Jenő az elmaradott magyar „nemzetgazdaság" és „szadista kegyetlen-'
ségek" összefüggésére hívta fel a figyelmet. Iványi Ferencz József „az élet jogát
tisztelő és követelő ember" nevében tiltakozott az „ártatlan emberek" életének kioltása ellen. Tabéry Géza „a magyar jövendő", „a szent, a boldogságra hivatott
Magyarország jövője" nevében írta, hogy „Le a statáriummal és le mindenkivel,
aki híve a statáriumnak!" Gábor István „Magyar írók és újságírók árulása" címmel
a hazai szellemi élet képviselőit ostorozta, mert nem szerveztek ellenállási akciókat.
(Nem tudhattak az itthon történtekről, pl. a gyűjtött tízezer tiltakozó aláírásról.)
Bárdos László a nemzetközi imperializmus népellenes tevékenységének' sorába helyezte el a magyar ellenforradalmi rendszer lényegét kifejező gyilkosságot, s r á m u tatott annak a világnézetnek' az erejére, „amelyet Sallai és Fürst a halál pillanata
előtt is éltetni tudtak". Kőműves Géza e gondolatmenethez kapcsolódva állapította
meg, hogy „a történelmet nem lehet akasztófákkal helyrezökkenteni, és az a közrend, amelyet csak ilyen eszközökkel lehet fenntartani, nem ér egy fabatkát sem".
Radó Árpád „Gyászének" címmel versben szólított fel a tiltakozásra.
A röpirat Erdélyben — a magyar lakosság között — jelentős politikai missziót
látott el, de felfigyeltek rá Magyarországon is. Az államhatalmi szervek igyekeztek
meggátolni az elterjedését, s a szerzőkkel szemben retorziókkal éltek. A megtalált
törvényszéki iratok a következőket tárják elénk. (Párttörténeti Intézet Arch., Fővárosi Levéltár.)
Az első hivatalos megkeresés a belügyminisztériumból indult el:
7752/1932. VIII. res.
Budapesti királyi ügyészségnek!
A Nagyváradról terjesztett Radó Árpád kiadásában megjelent s „Tip. Mercur"
S. A. nyomdában előállított „Manifesztum" c. röpirat egy példányát és „Bojkottáljátok a gyilkos mágnások Magyarországát" feliratú, kiragasztásra szánt
cédulát, bűncselekményt megvalósítani alkalmas tartalmuk m i a t t . . . megküldöm.
Budapest, 1932. augusztus 25.
Boór
miniszteri tanácsos
70

A z ügyészség egyik fő tevékenysége a röpirat szerzőinek priorálása volt; Schár Sánd o r detektív a politikai nyilvántartó adatai alapján a következőket állapította meg.
Kőműves Géza: Nagykony, 1878. építész, a kommün alatti tevékenységéért
Szekszárdon (1920. VII. 16.) 15 év fegyházra ítélték. Körözőlevél. — Bécsben
tartózkodik.
Gábor István: a kommün alatt direktóriumi jegyző Hódmezővásárhelyen. —
Vád alatt volt.
Dr. Turnowszky Sándor: vádbiztos 1919-ben. Körözés 23 554/1919. sz. a.
Bárdos László: Budapest VI. ker. Munkás- és katonatanács tagja; politikai
megbízott, házbizalmi. Körözés: Ü 879/1920.
Radó Árpád: kommunista szökevény. Wien és Loebenben tartózkodik. A magyar kommunisták érdekében tevékenykedik.
E tények alapján készítette el vádindítványát az ügyészség az író-újságíró Tabéry
Géza, az újságíró Bárdos László, Gábor István, Albani Tiron, Iványi Ferencz József,
a tanár, volt helyettes polgármester Pogány József, a vegyészmérnök Silbermann
Jenő, az idegorvos dr. Schwimmer László és az ügyvéd dr. Turnowsky Sándor
ellen. A vád ellenük:
az 1921. III. tc. 7. § 1. bek. ü t k ö z ő . . . a magyar állam és magyar nemzet megbecsülése ellen irányuló vétség.
A „Manifesztum"-ról a következő, törvénybe ütköző tartalmat állapították

meg:

a jogrend forradalmi úton való felforgatását célzó mozgalom két vezérének
törvényes elítélése alkalmából oly hangú támadást intéz Magyarország ellen,
az ország közéleti viszonyait olyan torzított beállítás és olyan valótlan állítá, sok kapcsán jellemzi — melyek a nemzet megbecsülésének és hitelének, erkölcsi értékének csorbítására alkalmasak.
E röpirat továbbá az elítélt bűntetteseket martyroknak, vértanúknak nevezi, akik egy eszméért, hitükért szenvedtek halált, akiknek magatartása és
szenvedése csak tiszteletet válthat ki — s ily módon tehát bűntett elkövetőit,
annak elkövetése miatt nyilvánosan felmagasztal.
Budapest, 1933. november 3.
Baróthy
kir. főügyész
A vádirat elkészítésére az ügyben 1937-ben került sor, amikor Tabéry Géza a magyar rendőrség kezére került. Ö, elfeledkezve az 1932-es ténykedéséről; átjött Erdélyből Magyarországra, s itt őrizetbe vették. Az ügyészség által beterjesztett vádirat (51731/1937. k. ü. sz. a.) az alábbi újabb tényekkel egészítette ki az előző
vádindítványt:
1932 nyarán a Mercur nyomdában határozták el a Manifesztum kiadását; ahol
Bárdos László az egyik igazgató volt. Radó Árpád újságíró felelős kiadóként
szerepelt. Dr. Turnowsky, dr. Silbermann és Gábor István ötlete volt; Turnowsky és Silbermann előlegezték a nyomdai költséget.
Kezdetben arról volt szó, hogy a röpiratban a társadalom legkülönbözőbb
világnézetű közéleti embereit, tehát nemcsak baloldaliakat, hanem olyan konzervatív egyéneket is megszólaltassanak, mint például Sulyok István református püspököt vagy Kerner Miklóst (Spektatort).
A tiltakozó röpirat többi szerzője ellen az Erdélybe való „bevonulás" után indították meg a hajtóvadászatot. A magyar nemzet becsületét valójában védő értelmiségiek számára a történelmi igazságszolgáltatást végül a felszabadulás hozta meg.
*

71

Külön számot szentelt a magyar ellenforradalmi terror és politikai gyilkosság
leleplezésének a Kolozsvárott megjelent Gyilkos, „Győri Illés István hetilapja".
Győri Illés a fehérterror elől szökve tért vissza szülőföldjére, Erdélybe 1920-ban;
a Tanácsköztársaság alatt ugyanis a "Vörös Hadsereg kiképzőtisztje volt, s előzőleg a
Galilei körben tevékenykedett, valamint verseivel és prózai írásaival izgatott a
háború ellen és a forradalom mellett. Az 1920-tól megjelent lapjának 1932. augusztusi — XII. évfolyam 30—31. számmal jelzett — számának címlapján fekete betűkkel Töreky neve állott, s a T betű két ágán — egy-egy kötél hurkában — Sallai
és Fürst arcképe függött. A belső első két oldalon a szerkesztő vezércikkben nyilatkozott a magyarországi eseményekről:
„Az én hazám fekete föld,
Az én hazám
akasztat..."
. . . 1932-ben citálnunk kell Gábor Andor versének sorait, mert a feudális M a gyarország jelenlegi parancsolói szembeszállva az egész művelt világ véleményével, statáriális alapon akasztófára húztak fel két ideálista embert, akiknek
elvtársai ott vannak a francia és német parlamentben s akiknek elvtársai a
hatalmas orosz birodalomban felépítették a Jövő Társadalmát
Milyen fájó, milyen szomorú feladat nekünk, Magyarország testéből leszakadt magyaroknak, kritikát mondani a mai magyar rezsim felett, de éppen
a magyar fajtánkkal szemben való kötelességünk deklarálni, hogy .idegen tőlünk magyar kisemberektől, polgároktól és parasztoktól az a rendszer, amit a
mai kurzus urai erőszakolnak Magyarországra . . .
„Középkor, vagy ókor?" címmel közölte Jean Longuet ügyvéd, francia szocialista
képviselő nyilatkozatát, amely a pozsonyi A nép című napilapban jelent meg:
. . . Én a II. Internacionálé, az Emberi Jogok Ligája és pártom, a francia szocialista párt megbízásából interveniáltam nem Sallai. és Fürst, hanem az e m beriség érdekében . . . Amit én a tárgyaláson láttam, az mélyen m e g r e n d í t e t t . . .
nekem...
az ókor jutott eszembe, az emberáldozat szörnyű szertartása. A k ü lönbség csak az, hogy az áldozatra szánt embereket nem gúnyolták ki és nem
becstelenítették meg. Az a pénteki tárgyalás borzasztóan hatott r á m . . .
„A budapesti kivégzések" cím alatt „a román kormány erdélyi szócsöve, a Patria
igazán tárgyilagos hangú cikkét" közölte a lap. A cikk írója Albu Corneliu. Mondandója lényege a következő volt:
. . . Nem tagadhatjuk meg valamely országnak a jogát arra, hogy az érvényben
levő törvények alapján eljárjon polgáraival szemben, ha azok a közrendet
megzavarják, veszélyeztetik. De a bennünk élő ember minden hevével
kell
megbélyegeznünk
azokat, akik ártatlanok vérével mocskolják
be
kezeiket.
. . . Egy kommunista addig, amíg szándékainak megvalósítását terrorisztikus
cselekedetekkel nem e r ő l t e t i . . . csupán politikai ellenfél és semmiképpen
a
közértelemben vett bűnöző ...
„Erdély és a statárium" — összefoglaló képet ad az erdélyi magyarság megdöbbenéséről, mert „az itt elnyomatásban élő magyar tömegek előtt teljesen ismeretlen
az az atmoszféra, amely ilyen statáriális gyilkosságokat termel ki".
Miután felsorolta az erdélyi magyar sajtókiadványokat, melyek tiltakoztak, megállapította, hogy
egyedül a krisztusi szeretet alapján álló nagyváradi püspöki lap, az Erdélyi
Lapok hozsannázott az akasztások felett és másnap be is törték a szerkesztőség és kiadóhivatal összes
ablakait...
Részletesen idézett a cikk a nagyváradi újságírók „Manifesztum"-ából. A külföldi
sajtó állásfoglalásával kapcsolatban megállapította, hogy „a francia, német, angol,
72
\

sőt a Magyarországgal szimpatizáló olasz lapok is súlyos kritikát mondanak a kettős
gyilkosság f e l e t t . . . " .
A „Két ítélet a statáriális ítélet felett" című cikk ismertette a kolozsvári vizsgálóbíró végzését, aki „szabadlábra helyezte a magyar útlevélkirendeltség ablakait
betörő fiatalembereket"; valamint bő részleteket közölt Jean Longuet beszámolójából budapesti élményeiről, melyet „az egész művelt világ sajtója átvett".
A magyar ellenforradalmi rendszer a határon túl tiltakozókkal szemben is azonnali retorzióval élt. A fenti lapszám közölte, hogy a „Manifesztum" szerzőitől megvonták a magyarországi vízumot; de büntetőkezüket háromezer másik erdélyi m a gyarra is ki akarták terjeszteni:
A „Dimineata"... megírta, hogy a magyar kormány feljelentést tett a bukaresti szigurancán az ellen a 3000 magyar interveniáló ellen, akik memorandumot nyújtottak be a bukaresti magyar követségen, tiltakozva a statáriális k i végzések és a politikai gyilkosságok ellen . . .
A véd ellenük az „Oroszországgal való cimborálás", ami már a román burzsoá rend
erőszakszervei előtt is bűnnek számít, és ezért a nyomozást meg is kezdték.
Maga a Gyilkos, illetve e „Töreky-száma" sem kerülte el a budapesti cenzúra
figyelmét, amit a Párttörténeti Intézet Könyvtárában levő példányon levő három
aktaszám is bizonyít (ad 5157/pol/1932; Ad 6105/pol/932; 8141/1931).
*

E szemelvények tanúsítják, hogy a demokratikus és szocialista érzelmű magyar
értelmiségiek a magyar nemzet és nép igazi becsületének védelmében a „kisebbségi
sorsban" is felemelték szavukat; s nem engedték, hogy az uralkodó osztály nép- és
nemzetpusztító tevékenysége visszhang és tiltakozás nélkül maradjon.
M. PÁSZTOR JÓZSEF

73:

HAVASI

ZOLTÁN

A könyvről
(SZEMÉLYES, DE N E M LÍRAI

HANGON)

Nem szeretem a könyvet; nem a könyvet szeretem — vágnám közbe, h a látogatóm az egyetemi könyvtárigazgatói szobában, könyvtárosi állás elnyerése reményében, „szeretem a könyveket" szövegű epekedéssel ó h a j t j a „belopni magát a szí•vembe". Nem szeretem a könyvet, nem a könyveket
szeretem, hanem a belőlük
áramló vagy kihámozható gondolatot. Persze szeretem a könyvet, ám jobban szeretem az általa közvetített ú j ismeretet, ú j gondolatot.
Háromfajta „könyvszeretőtől" viszolyog az ember. Attól, ki az olvasott betűt az
-élet pótszereként fogyasztja, menekülne saját gondolatától is, hisz oly nehezen néz
szembe önmagával. Itt türelemre, eligazításra van szükség, meg reménykedésre,
hogy el lehet jutni a lektűrtől az irodalomig. Kevésbé tudunk türelmesek maradni a
könyvet faló láttán, akiről a könnyen emészthető információtömeg átrágása után
biztonságot és jóltájékozottságot (jóltápláltságot) olvashat le a szemlélő. Elfogy a
türelmünk a már egyébként szerencsére kihalóban levő hajlott hátú tudósfajta közelében is, aki a könyveket nem is annyira forgatja, hanem inkább imádja, akinek
"könyvkiadás nem lehet elég lassú, könyvtári szolgáltatás elég nehézkes, ritka könyv
eléggé hozzáférhetetlen.
Mibennünk a belülről fiakadó éhség munkál. Éhe a szónak. Az értelem keresése.
A világ sok t á j á n pedig még egyáltalán a betű iránti igény. Ezt a jelenséget ismerte
fel az UNESCO, amely 1972-ben „Könyvéhség" címmel a könyv helyzetével foglalkozó kiadványt jelentet meg a könyvkiadásról és terjesztésről, illetve az olvasási
-szokásokról.
Az alkotás, közvetítés és befogadás ügye, összefüggése kerül szükségszerűen vizsgálatra a világ különböző országaiban. Érdemes nekünk is bekapcsolódnunk a n e m zetközi mozgolódásba, mert bennünk él a jobbat és jobban igénye. A kultúra á r a m lataiban felgyorsulhat a műveltség kölcsönözhető és átvehető elemeinek a mozgása.
Eredeti jelentős alkotások a műveltség szférájában épp oly ritkák, mint a technikában vagy a tudományban. Csakhogy itt még a közvetítés sem olyan egyszerű,
mint a másik kettőben.
Reményekre és bizakodásra jogosit, hogy a népek találkozhatnak művelődési
szándékaikban. Ünnepinek, felemelőnek tekinthető, hogy sok országban ismerik meg
ez évben a Könyv chartáját, a „Könyvtörvényt". Felemelő tudat ez, holott ennek
az alapokmánynak a szövege nem is annyira emelkedett hangú, inkább tárgyilagos,
nélkülözi a lelkesedést. Racionálisan foglalja paragrafusokba téziseit. Kötelességekre
emlékeztet kormányokat, intézményeket, a könyvellátásra hivatott szerveket és szervezeteket.
Nem is a vészkiáltás az indítéka. Kétséget sem hagy a könyv szerepe, sorsa,
"holnapja felől. Pedig éppen tíz évvel ezelőtt jelent meg McLuhan Gutenberg
Galaxy
című fejtegetése Torontóban, amelyben a könyvnyomtatást, a vizuális technológiát
elektronikus technológiával váltatja fel, mert „a nyomtatás az ABC kultúra végső
rfázisa", „a legfelső definíciós intenzitásra emeli az ABC vizuális elemeit. A nyom-.74

-tatás tehát olyan fokra erősíti a fonetikus ABC individualizáló erejét, amilyenre a
¡kéziratos kultúra soha nem lett volna képes. A könyvnyomtatás az individualizmus
technológiája" — írta a szerző 1962-ben.
McLuhan szenvedélyes és éles könyvkritikáját egy évtizeddel túléltük. Dagadt
ugyan az elektronikus technológia révén az információáradat, de nőtt a könyvnyom-tatással terjesztett ismeretmennyiség is. Fennforog viszont a megtévesztés veszélye
több oldalról is. A tömegtájékoztató technika az emberekben egy idő után a min«denhez értés tévhitét ültetheti el. A könyvekhez fűzött remények pedig a kiadványok mindegyike iránti bizalmat táplálják. Holott tudjuk, hogy nem minden megjelent könyv gondolkodást és értelmet fejlesztő.
A Békéscsabán tartott országos könyvészeti tanácskozásra (A ma könyve — o
.könyv holnapja, 1972. május 26—27-én) készülve, a Könyvtörvény kiadói iparra vonatkozó passzusa gondolkodtatott el. „A kiadói ipar fejlesztése az oktatási és gaz, »dasági-társadalmi tervezés integrációját is feltételezi, s a könyvkiadás különféle
ágainak és szakmai szervezeteinek messzemenő együttműködését." Mennyire igaz ez!
¡Mennyire meg kell szívlelni nekünk is. Ismeretesek a legutóbbi időkben hazánkban
kifejtett erőfeszítések a könyvkiadásban és a könyvnyomtatásban megmutatkozó
•összbangtalanságok csökkentésére. Köztudott, hogy milyen nagy mennyiségű kiadvány megjelentése esik ki a hivatásos könyvkiadás hatóköréből. Így azután, de ettől
•függetlenül is, sok-sok egyenetlenség üti fel a fejét. Könyvkultúránk soha nem
tapasztalt eredményei és hatásfoka mellett nem sikkadhatnak el az ilyen természetű gondok. Nem mindig érvényesül Kner Imre óhaja: „Csak olyan könyvet volna
szabad írni, nyomtatni és kiadni, de megvásárolni is, amelyet érdemes megőrizni."
"Nem mindig talál egymásra a könyvben a szellem és a testére szabott köntös. Közművelődési buzgalmunkban és gazdasági megfontolásainkból fakadón előfordul, hogy
az igazi megismerést szolgáló gondolat, a helyes önismeretet fejlesztő kifejezés közepes értékű, konfekciós ruhában szerénykedik. A gondolatszegénység pedig helyen"ként parédás öltözetben díszeleg. Pedig ily módon a megtévesztés veszélye leselkedik
a gyanútlan olvasóra.
Nem könnyű manapság eligazodni, de nem is lehetetlen, a. könyvek és egyéb
kiadványok világában. Roppant nagy szerepe van a tájékoztatásnak, a tájékozódásnak. Sugároznak szerteszét manapság az információk a dokumentumokból és dokumentumokról. Sokakban már összefolyik a könyvről és a könyvből cikázó értesülés.
A szakemberek ugyanis a forrásokat tudományos közlemény vagy monográfia nyersanyagaként kezelik — példálózik egyik írásában Vekerdi László —, s ezáltal eszmeileg „megsemmisítik", a közlés megfosztja a forrást elsődleges forrásértékétől.
Ezért, gondolom, magának a forrásnak a nagyobb becsületét erősíteni kellene a közgondolkodásban. Erősíteni azáltal is, hogy magának a könyvnek testi megjelenítése
vallana a megkülönböztetés eszközeivel. „Meg kell találnunk a módját annak, hogy
a könyv ne tisztára szemnek való iparművészeti termék, céltalan dísztárgy legyen,
hanem testére szabott köntöse a tartalomnak" — megint csak Kner Imre gondolatát
Idézve.
Könyvkultúránk nagy erénye viszont, hogy az enciklopédikus összegezések, szaklexikonok és általános, átfogó kézikönyvek szépen gyarapodnak, és ezek általában a
tudomány világához méltó formában jutnak az olvasók elé. Szakismereteket adnak
bármikor visszakereshető formában, továbbá összeölelik a szétesni látszó modern
világot, összefoglaló, átfogó jellegükkel az a hivatásuk, hogy a tudományos termelésben is csökkentsék a megengedhetetlen térközöket a specializáció jelenlegi formája által szétdarabolt tudományos ismeretek egyes ágai között. Segítségükkel ellenőrizhetőbbé és tervezhetőbbé válhat a tudományos kutatás által korunkban birtokolható egész terület. Ezeknek a segédeszközöknek mindennapi gyakorlattá váló
•rendszeres használata ugyanazt eredményezné, mint amit J. Davidov szovjet szerző
(Munka és szabadság. Bp„ 1965.) a tudományos munka „kooperatív" jellegének kialakulásával feltételez, ti. hogy az egyének kooperációja a szellemi termelés folyamatában „minden egyes egyén számára felszabadítaná azt az intellektuális energiatömeget, amelyet elődjének éppen azért kellett elfogyasztania, mert a többi »tudós
75

elme« az ő elméjének nem folytatása, hanem éppenséggel a határa volt. És akkor az egyén sokkal gazdaságosabban használná fel azt az intellektuális energiát, nem.
foglalkozna a »spanyolviaszk feltalálásával« (ami oly gyakori eset a tudomány t ö r t é netében), és nem fecsérelné el tudatos tudományos életének nagy részét csupán arra,
hogy felemelkedjék a társadalom előtt álló reális tudományos problematika s z í n vonalára".
E gondolat vonalában, úgy érzem, fellelhető általánosabban a könyvnek, a tudományos irodalomnak és szakirodalomnak, továbbá a könyvtáraknak is semmi mással!
nem pótolható, elévülhetetlen funkciója, valamint a könyv munkaeszköz jellege.
A szépirodalmi alkotást tartalmazó könyv szerepe sem csökkenhet. Téves m i n den olyan megközelítés, amely szerint a könyv individualistává nevel, az individualizmust most abban az értelemben fogva fel, ahogy egy közösségi társadalom s z á n dékaival az ellentétes lenne. Éppen ott van a baj, hogy felgyorsult ritmusú é l e t ü n k ben egyre ritkábban tudunk erőt venni az elmélyedő, önismeretet fejlesztő olvasásra
szükséges magányhoz. így pedig megbillenhet az életünk. A harmóniához ugyanis,
támaszt adhat az időnkénti visszavonulás. Az erőt merítő rövid elhúzódások után:
könnyebben, szívesebben kapcsolódunk be újra az emberi közösségek áramköreibe.
Kell a magányos órák összegező és érzelemvilágunkat feltöltő feszültsége és n y u galma. Ilyen feltöltődések nélkül üresebben keringünk pályánk körein, kevesebbet
tudunk nyújtani a közösség számára is. Személyiségünk erőtartalékai kimerülhetnek,,
fenyeget a kor sok emberére jellemző elszürkülés, feloldódás, távlattalanság, e l i d e genedés veszélye. Az önmagunkhoz való hűség, személyiségünk ápolása, egyéni é r telmi és érzelmi világunk karbantartása teszi pedig lehetővé, hogy megújhodva, b e fogadásra és alkotásra készen lépjünk a közösség személyiségünket alakító kohéziósszféráiba.
Meggyőződésem, hogy ilyenfajta meggondolások nélkül nem tudunk eredményesen fáradozni könyvkultúránk és könyvművészetünk fejlesztésén — h a egyébként,
az az alapállásunk, hogy a tudós, a szakember, az író szándéka, mondandójának:
tartalma, továbbá kulturális politikánk határozzák meg könyvkiadásunk és k ö n y v nyomtatásunk céljait. Ha könyvekről van szó, egyéb kiadványfajtáktól eltekintek,,
akkor a szakirodalmi munkák munkaeszköz jellege, a szépirodalmi alkotások s z e mélyiséget formáló jellege a döntő. Munkaeszközeimet naponta, mindenesetre gyakran használom: jó minőséget igénylek. Jó minőséget a használhatóságot tekintve,.,
szerkezetben, arányokban, apparátusban (jegyzetek, bibliográfia, ábrák, mutatók stb.),.
betűtípusban, szedésképben szerző, szerkesztő, nyomdász összehangolt m u n k á j á t ; jóminőséget a könyv matériájában is. A rangos szépirodalomban való elmélyedés, „termékeny olvasás" pedig nyugalmat, csendet kíván, tehát nem az a fő szempont,,
hogy a könyv zaklatott körülmények között is, akár utazás alkalmával, könnyen«
kezelhető, zsebben hordozható, kézbe simuló, hanem az író kifejezőeszközeit segítő,,
testi mivoltában pedig sok-sok év után is újra és újra kézbe vehető, kölcsönadható,
életre szóló vagy nemzedékről nemzedékre hagyományozható legyen.
A könyvkultúra és könyvművészet fogalma nem szűkíthető le a művésziv
könyvre. A tömegkönyvnek is meg lehet találni igazi művészi megoldási módját.
A szakkönyv előállításában is ott van a mesterség, a technika, művészetté emelésének lehetősége, amint ezt számos kiadvány bizonyítja.
A könyvművészet kérdéséhez egyébként csak olvasóként, bizonyos kutatói g y a korlat elsajátító jaként, könyvtárosként, némi kiadványszerkesztői és folyóiratszerkesztési tapasztalatokkal szólhatok hozzá. Ismerős vagyok valamennyire a könyvművészet szakirodalmában is. Ám kötetek forgatása, tanulmányok átolvasása, a n k é tok, konferenciák figyelemmel kísérése után Kner Imre tömör fogalmazását tudom:
magaménak is tekinteni, mert az ő megállapításainak hitelét számomra az általai
kialakított gyakorlat, a belőle leszűrhető tanulságok, valamint az ő életének példája,,
az ő emberi magatartásában realizálódó kulturáltság adják. Ezt vallotta: „A művészi'
könyv nem kölcsönzött eszközökkel készül, hanem a könyv saját elemeiből, a maga
saját, belső törvényei szerint épül fel, és éppen az elemek összhangja, a szerkezet
épsége és világossága, a tartalom és forma rokonságán felépülő belső egység a«
76

könyvművészet lényege. A könyv nem öncélú műalkotás, hanem használati tárgy,
de mint ilyennek megvannak a maga sok százados fejlődésében kiépült törvényei."
A békéscsabai országos könyvészeti tanácskozás szervezőinek nagy az érdeme,
mert „A ma könyve — a könyv holnapja" gondolat jegyében gyűltek össze ebből az
alkalomból a meghívott könyvművészek, kiadói szakemberek, grafikusok, nyomdászok, könyvterjesztők, írók, újságírók és könyvtárosok, hogy a korszerű könyvformáról, a könyv műtárgy jellegéről eszmélkedjenek, gyártási és művészeti értelemben
-egyaránt. Az előadók, a hozzászólók a maguk — könyvkultúrában elfoglalt — posztjuk szerint közelítették meg a témát. Ez biztosította a többrétű vizsgálódást. Voltak,
akik a szép könyv sikerei láttán megállapították, hogy művészi alkotássá lett a
könyv. Többen helyesen hangsúlyozták: a formákkal ügyeskedő, üres dekoratív játék
helyett a tipográfia kapjon nagyobb becsületet, örömmel fogadtam ezt, mert Fülep
Lajos bölcs véleményére emlékeztetett: „Amelyik nyomdász pedig csak betűvel nem
tud szép könyvet csinálni, úgyse lesz nyomdász soha!" Szóba került, hogy irodalmi
és művészeti folyóiratainkban mennyi lehetőség van az irodalmon kívüli esztétikai
nevelésre. Ám itt is az irodalmi tartalom értékét tartanám az elsődlegesnek.
Kner Imre felismerését tartom ismételten mérvadónak a könyvművészeti felfogásokban: „ . . . a nyomdász csak szolgája a szellemnek, nem az a feladata, hogy
önálló művészi célokat tűzzön ki, hanem az, hogy a szellemet, amely a könyvből
szól az olvasóhoz, hűséggel szolgálja, hogy alátámassza a maga eszközeivel annak
hatását, hogy megteremtse azt az emelkedett, ünnepi hangulatot, amely a termékeny
olvasás előfeltétele. Amikor felnyitjuk a könyvet, a szellem világába lépünk be, s
ezt éreztetni kell a nyomdásznak is a maga eszközeivel." A szolgálat gondolata általánosabban érvényesíthető valamennyi olyan szakemberre, aki a könyvkultúra ápolásában és fejlesztésében vállal szerepet.
Komplexebben és differenciáltabban értendő a könyv funkciója. A mindennapi
megismerés mellett a tudományos megismerés, valamint a művészi megismerés elősegítésére hivatott. Az irodalom, a tudomány s egyéb ismeretek rögzítésének és terjesztésének fő eszköze volt, ma is az, a holnapja se vitatható.

77

Erdél/i József költői „aranylakodalma"
Költészetéről nyíltan szólni, sosem volt és soha n e m is lesz hálás feladat.
A most megjelent két kötetben halvány árnyéka sem igen tükröződik e méltán, has
nem is mindig méltón vitatott költészet kulcsproblémájának. Vitatom, hogy ez h a s z nos irodalompolitikánknak és hogy jó Erdélyi Józsefnek. Minden költészetet, k i váltképpen az olyan problematikusát, mint Erdélyi Józsefét, mindenkor egyetlendolog válthat meg: a költői magatartásnak és szereptudatnak mutatványosságában„
torzultságában is megmaradó őszintesége s annak mindvégig jó szándékú, apologe—
tikától mentes vállalása.
Az abszolút ősköltő egy időben széles körben elterjedt nézetét, Erdélyire v o n a t kozóan mindenképpen felül kell vizsgálnunk. Saját hangját jó néhány évi keresésután találta meg, miközben egyszerre hatott rá Petőfi és Arany népnemzeti költészetének jórészt már elsekélyesített hagyománya, a Nyugat első nemzedékének későszecessziós népiéssége, de mindennél erősebben ragadta meg Ady. Erdélyinek a z \
1910-es és 20-as évek fordulóján „megtalált küldetése": Ady egy évtizeddel korábbi
kuruc-népi lírájának továbbfejlesztése. Ahogyan a fiatal Erdélyi költészetének l e g mélyebb s úttörő szempontú marxista elemzésében olvashatjuk: olyan plebejus ihletésű és fedezetű költészet az övé, mely „Ady indításának egyik — s nem helytelenirányú — folytatása." (Szabolcsi Miklós: Fiatal életek indulója. 571. Kiemelés tőlem.)
Az első pillanatban talán fel sem tűnik, mi mindent meghatározó, befolyásoló v á lasztás s milyen horderejű vállalkozás volt Erdélyié, hadd világítsuk meg ezért kissétüzetesebben. A kuruc népiség Ady számára nem pusztán egyfajta, szokvány t r a díció volt; „A történelmileg kialakult magyar népi jelleg egyik legértékesebb, legszebb vonása öltött testet benne: a helytálló hűség, a nem-egyezkedő, n e m a l k a l mazkodó belső elszántság." (Király István: Ady II. 708—9.) Stiláris hőse — ahogyan-,
ő írta — f a j t á j á n a k szimbóluma: a főleg Hajdúszélen, Szabolcsban, Biharszélen, Be—
regben, Szatmárban, Ugocsaszélen, Szilágyszélen élt, paraszti sorba jutott, gebéjével
•együtt éhes, rongyos, kardos kisúr, aki a fosztogató, álnok nagy urak és papok ellen.
itt gyakran fogott össze az elkeseredett paraszttal. Társadalmi határhelyzete: a néptől való különállása s mégis összeforrottsága alkalmassá tette ezt a típust arra, hogy"
az Ad-y-féle népiségnek, a peremvidéki öntudattal élő kétmeggyőződésű forradalmárnépiségének nyelvi hordozója legyen. (Király I. i. m. II. 548.)
Király István klasszikus kategóriája, a peremvidéki
öntudat (amely az i m p e rializmus egyenlőtlen fejlődése lenini törvényének alkalmazása a művészetre) é r t e t i
meg, hogy miért kellett Erdélyinek Ady kuruc-népiségét revelációként fogadnia.
Azért, mert ő is ugyanazon a peremvidéken élt, méghozzá helyrajzilag a tőszomszédságban. Nem akármilyen tudatosítás volt tehát; arra a paradox történelmi igazságra ébresztett, hogy a hátrány előnnyé váltható, a kiszorultság távlatot adhat, a-,
világméretű kapitalista fejlődés fősodrától hátra kanyarult Fekete-Körös holt vizei!
mellől olyasmi is meglátható, ami az Eiffel-toronyból sem. A költészet legszebb"
78

nyelvén tudatta, hogy a század hajnalán már megerősödött a nyugati tájékozódással
szemben egy másfajta orientáció, amely nem a kiművelt Nyugat idehozásában, h a nem Kelet-Európa végeinek másmilyen felemelésében találta meg az itt élés é r t e l mét: az idelenn minden örömből és fényből kizártak, a rögös útfélén elhulltak diribdarab életeinek felvállalásában, értelemmel való megváltásában. A „felindulok s úrrá.
vívok minden szegényt" (Fegyvertelen) tartásában.
A peremvidéki öntudat friss, sokszínű megfogalmazásai (Világ végén, Magányos:
csillag, Dal a Bakony álján) tanúsítják, hogy igaz is meg nem is az a kézikönyvekbeli megállapítás, amely szerint erős hivatástudata adys és vándorénekes gesztusokból kialakított népköltőpróféta szerepben, a „regös, pogány, dalos, kuruc, koldus poéta" (Barátok a Tapolca partján) attitűdjében tetszelgett. Egy ideig, legjobb
verseiben Erdélyi történetileg még előbbre is tudott lépni Ady kuruc-népiségénél..
ö ugyanis nem a „se a fenthez, se a lenthez" tartozó törzsökösen magyar kisúr
hangját hallatta, hanem a félig magyar, félig román uradalmi kommenciósét, s ebből'
a tényből szervesen következik a konkrétabb, szélesebb demokratizmus. Szociális,
szempontból a radikálisabb, esztétikailag a primérebb népiség — a régi vándorénekes hangja, aki még csak fél testével emelkedett ki a népből.
Ám ha már Ady sorsos magyarsága problematikus népiség-élmény volt, még
problematikusabb lett Erdélyi más történelmi alapozottsága miatt, szilárdabbnak ígérkező, kevésbé ellentmondásosnak látszó népi magyarság élménye. Mégpedig azért,
mert Erdélyi hallatlanul erős, markáns peremvidéki öntudatát eszmeileg sohasem,
akarta megfelelően megszervezni. Így viszont annak lényege került kockára, az
egyszerre kétfelé, a világ fővárosaira és a pusztákra való figyelés képessége. Hiába
hirdette büszkén még 1950-ben is Illés-voltát: „Vagyok, mint minden ember, / Sarkcsillag, Délkereszt, / Napkelet és Napnyugat, / Mucsa és Budapest" — a Poétika
első feltéve, de nem megengedve leírt strófájának volt igaza: „Hiába fog a tollam, /
ha nem fog az eszem; / jobb akkor, ha a lantot / soha fel sem veszem." Nem szellemi kapacitás -mértékén fordult meg Erdélyi öntudata, amint ezt közhelyesen vélik,,
hanem egy eltévesztett emberi beállítódáson, amely abból is előnyt próbált faragni,
amiből nem lehet. Ezért a „bűnös Babylon", a valósággal megnyúzó főváros, akár a pesti kávéház, akár a Nagykörút sarka, akár az őszi Vérmező, a kéklő Bakony
alja, a Nagy-Pilis erdős, bérces homloka — kevesebb és bizonytalanabb távlatot:
adott, mint amennyit nyújthatott volna. Világnaggyá növesztette Erdélyi elkötelezettségét a gazdaságilag, társadalmilag kizsigereltek sorsa iránt, de a programot nagynagy homályban hagyta. Pattanásig feszült indulata a vagyoni, illetve társadalmi,
egyenlőtlenségek ellen például nem az antifeudalizmusba torkollott, hanem mindjárt
valamilyen sajátos keresztényszocializmusba (Eperfa, Bocsánat, Fegyvertelen). Dal a.
szülőföldről című kulcsversében a vén cselédházzal isteni szép, világszép terve van:
„A kastéllyal szeretnélek / összeházasítani, / az epersort a nagy angol / kerttel!
egyesítni. / Ne legyenek a jövőben / urak és cselédek!... / No de ez már politika /
s ahhoz én sem értek." önéletrajzában (A harmadik fiú, 38—39.) még komolyabban
veszi elképzelését „a jövő uradalmá"-ról, „melyben mindenki egy munkás úricsalád:
tagja", s így munka után változatos úri passzióinak él, „Talán még lovaspólózik:
is...".
Erdélyi eszmélésének alapvető tévesztése a társadalmi-történelmi kategóriák:
alárendelése lelki, etikai, faji kategóriáknak. Közelebbről a marxizmusnak, egyáltalán a modern szociológiának a pietista „ország- és világkép"-et zavaró körülményként történő kiiktatása. Semmiképpen nem menti ez, csak élesebb megvilágításba
helyezi az ő igazán tragikus vétségét: antiszemitizmusát, mely a kezdeti averziótól,
megroppanás nélkül jutott el az 1937-es Solymosi Eszter véréig, az útszéli vérvád
megdicsőítéséig E szomorú fejlődési folyamatban leglehangolóbb, hogy szintén Ady
örökében folyt, jóllehet csak annyi alapja volt, hogy Ady valóban nem mindig a
nagytőkést, a nagypolgárt támadta a zsidóban (Zikcene, zakcene stb., Seregesen:
senkik jönnek). Ady azonban frustrációi ellenére sem jutott el az antiszemitizmushoz, mert végeredményben mégis igazi liberális módján, történeti alapon alkotott
véleményt ebben a dologban is (Margita élni akar). Erdélyi gondolkozásából a „Ki—
79»

t á r u l a felé karom, / Kit magyarrá tett értelem, / Parancs, sors, szándék, alkalom"
magasabb szempontja hiányzott, s e hiányt nem ellensúlyozta, hanem súlyosbította,
hogy kisgyermek kora óta a zsidóban mindig burzsoát is látott. Az intellektuálisan
és történetileg tágas gondolkodással szemben ő itt is, mint mindenütt, egy rendkívül
„rövidre zárt", a szó eredeti értelmében ön-ös, ösztönös vonatkoztatás-rendszert épített ki, nem számolva azzal, hogy a meg nem gondolt gondolat az ember legveszélyesebb ellensége. Csak azt látta, hogy e modern szublogizmus bizonyos lehetősége
Ady költészetében adva van, azt már nem vette észre, hogy Ady ezt végső soron
az ember negatív lehetőségének tartotta, amelyet le kell birkóznia (Az anyám és én),
n e m pedig önfeledten ráhagyatkoznia (Zivatar hegedűse). Nem az volt Erdélyi t r a gédiája, hogy a pest-budai gáláns vasárnapi nép előtt fejét szegve tartva táltos
lovon ügető holt magyar úr példája nyomán ő is Vezérlovon a k a r t nyargalni a
magyar Parnasszuson. Abban tévedett végzetesen, hogy nem vállalta a Lovatlan
'Szent. György szerepét, hanem mindig Körösösön a sok mesét tudó, volt huszár
szakaszvezető-csikós, Németh Gábor vezérménjén akart nyargalni, holott m á r régóta
volt erdőkből, ónádasokból, téli mesék kielevenedett rémei birodalmából lehetett
hallani az okányi Schwartz-birtokról eltévedt, hajdani lovas vak ügetését.
A felszabadulás után Erdélyi lírája meglepő metszést kapott. Emberileg természetes, hogy Erdélyi számára az adott történelmi szituációban egyetlen út látszott
továbbjárhatónak: a múltba való fokozott visszalépés, a szülőföld, a gyermekkor, a
szűkebb és tágabb megtartó közösség állandó ihletése. Csakhogy az összekapcsolódás
költő és kora között nem volt eléggé szerves. Hiányzott önmaga megméretése, amelyet bizonyára elvégzett, de verseiben nem tükröztette igazán mélyen. Versei m á r a
tabula rasa utáni helyzetről tudósítanak, holott a költő csak akkor végzett el valamit derekasan, ha azt kiírta magából. Jelképnek is tekinthető, hogy egyetlen igazán
mély számadás versét, A hold rabjait e gyűjteményben már részletnek jelölte. Az
idegeinken, vágyainkon, emlékeinken át mindnyájunkat holdkóros szerelmessé tehető
holdbeli szép asszony hegedűszavát hallgató költő megrendítően szép vallomása:
„s nem, nem lehet egyedül lenni, •/ valakihez menni kell, menni, / valakihez, ki van,
vagy nincsen; / kihez? hová? miért? — tudja Isten" — nemcsak arról tanúskodik,
"hogy mennyi szembenézni és feltárni való maradt még a költőben, h a n e m azt is,
milyen lírai megújulás köszönthetett volna Erdélyire, ha az eleven önboncolás ú t j á n
"halad tovább.
Ö azonban verseiben rögtön ugrani akart, nyomban hazatalálni, részt vállalni
népe, országa ú j rendjében, azzal az elemi logikával, hogy amit tettem, tettem, de
azért jöttem vissza, hogy megpróbáljam jóvátenni (Változások, Tanyák). Eleinte az
•áttörés izgalma, az ú j feladatnak való nekifeszülés meglendíti a költőt: „Ne hagyj
el, emlék! Régiharc fia, ./ élj a szívemben, s biztass, bátoríts: / nem ember az, n e m
férfi: — gyáva nyúl, / kinek a földön, míg él, harca nincs!" (Harc,
Visszatérés)
A gyűjtemény itt is tompítja a különbséget, s igyekszik az elkövetkező perióduséhoz
igazítani a hangoltságot (Dinnyecsősz álma, Ábránd). A második évtized (1955—1965)
termése azért kérdésesebb lírailag, mert emberileg-pszichológiailag is problematikusabb. Nem csupán az öregedés könyörtelen tényét kell tudomásul vennie, most jelentkezik a nem eléggé tisztázott visszatalálás következménye, az évek múlásával
nem fogyó, hímem erősbödő elszigetelődés, magány érzete. Erdélyi ebből is megpróbálja kivágni magát; vállalja egyedüllétét, lassan élőhalott voltát, vagy a tökéletes emlékben élés révén (Meseszó, Két krajcár, Tillinkó), vagy pedig az „őszikés"
líra túlzott, tételes önkorlátozásával (Arany ménes, Ráérő).
A harmadik évtized, benne a most megjelent Cirokhegedű, alapjaiban az előbbi
"két szólam továbbhegedülése. A változás nem mindjárt, nem látványosan, még
csak nem is egyértelműen jelentkezik. Egy ideig mintha éppen reszelősebbé válna a
"hang, kapkodóbbá, szimplábbá a költői lelemény. „Földi ember kevéssel beéri, '/
Vágyait ha kevesebbre méri," — jut eszünkbe önkéntelen a mindenből költészetet
-csináló cirokhegedű hangjának hallatán. Kérdés azonban, hogy a valóságból mennyi
az a kevesebb, amennyivel a költő beérheti. Az a közhelynél is laposabb „sancta
"banalitas": „Csodaszép látvány a holdfény / ú j és első negyede, / mindig örülök h a
'80

látom. / Költőnek más egyebe / nincs: örül, ha szépet láthat, / mit megenni nem
lehet, / tőle amit a világon / senki el nem is vehet," (Diána) egész bizonyosan elégtelen. Esztétikai szempontból hasonlóképpen nem lehet elegendő, ha a költő beéri
olyan rigmusos versmondattal, mint „Szimpla kávé, dupla kávé, — / öreg ember
vagyok már én, / de ¡a szívem még fiatal, — / él az ember míg meg nem hal!"
(Fülemüle) Bár még mindig épkézlábabb megoldás az érthetetlenül megszaporodó
kényszer inverziónál és töltelékszónál; „szívemben mert a mennyország, / lássak egyegy fényes morzsát:" (Boldogság) vagy „látván kik őt az égen közeledni, / azt hitték,
hogy messiás, szegények" (Bolond mese). Az alaphiba mégis a versbe tömörítés elvének felváltása a versbe szedéssel, a megverseléssel. Az eddigiek is sorozatos típushibák voltak, de nem olyan szinte kivétel nélküliek, mint amelyet legvégletesebben
a Hídfő szolgáltat. A színpadi „(félre:)" monológszerű átültetése a lírába a versfejlesztés alaptörvényének áthágása: „Csakhogy itt vagy, öreg költő! í r j á l egy verset
rólam, ha úgy szeretsz, ahogy / felcsillanó szemüvegedről látom;" Erdélyi világéletében rövidre zárta a versélménykört és a lírai tükröztetést egyaránt, de ez az 1:1
arányban történő versszerkesztés és versformálás csak utolsó periódusának — bizonyára hamar elhárított — rövidzárlata.
Ugyanakkor jót is jelezhet e gáttalan önkibeszélés, tüntető magamulattatás. Az
illúziótlian, olykor már nem is költői önszemlélet nyomában megszülethetnek azok a
vérbeli Ceruza-sorok (!), amelyek Erdélyi lírájának valódi reneszánszát képeznék.
A Cirokhegedű végén a Csendes eső után már többször megszólal az a melódia
(Esthajnal, Csillagok, Temetések, Élő fejfa, Hiú vágy, Cirokhegedű, és a kötet legszebb verse, a Kék Miatyánk), amely ha rátalálna e tragédiás élethez méltó súlyos
és bölcs felmérés útjára, egy lírai Ítélet nincset tudna alkotni.
KUN ANDRÁS

Veress Miklós: Erdő a vadaknak
Fiatalabb poéták közül alig ismertem egyet is, ha vidéken maradt, amelyik
Veress Miklóssal fölérne. Ezért az Erdő a vadaknak alkalom elgondolkodni, ugyan
miért sorvad el a költői tehetség vidéken? A régiek közt van nem egy, aki ha szenvedte is a provinciát, versén számos a nyomatéka, tehetsége erős maradt. Oláh
Gáborra, Juhász Gyulára és Gulyás Pálra gondolok. De Weöres is hosszasan élt
vidéken, sőt falun; Csorba Győző, Takáts Gyula, Kiss Tamás máig. Takács Imre
költészetének se árt a vidéki levegő, Stetka Évát sem a provincia határozza meg.
A náluk fiatalabbak már alig-alig viselik vidéki környezetüket; számos, velük korosnak is sorvad a tehetsége.
Miért sorvad a lírai tehetség vidéken?
Nyugalom és műhelynyi csönd kell a poétának az alkotáshoz, és közeg, melyben
néha becsét, olykor visszhangját is érzékelheti. Nyugalma és műhelyi csöndje egzisztenciája folyománya volna, ha ezért az egzisztenciáért nem kellene túlságos áldozatot hoznia. De ahol kenyere terem, költészetének nincsen közege. Ha mégis a közeg kell neki, lemondhat költészetéről. Mert a vidéki költőnek vagy közbecsülése
van, vagy költészete. Költői működésével közbecsülést magának nem szerezhet.
Avítt képzetek élnek a versről a vidéki szellemi gócokban. Csak avítt képzetek.
A vállalkozó és bátor költői tehetséget bolondnak nézik. Hamarabb jut hatékony
helyzete aztán .az alkalmazkodó, aki úgy dall, ahogy kívántatik. Ö lesz aztán a
hely koszorúsa. S hiába nem számít az irodalom központjában; a város határán
belül övé a hatalom is, dicsőség is. Gyakran borong a „vidék és főváros viszonya"
antinómikusságán, különben azonban köszöni, megvan. Becsülik, adnak a szavára;
hálás maga is. A városnak, hogy fedelet s kenyeret adott;-neki, a haszontalan poétának, aki iparkodik is hasznára lenni a jó közösségnek. Nincs is rossz szava, kifoq Tiszatáj

81

gása róla, felőle. Csak dicsérni tudja. Bírálni — legfönnebb a múltját. A vidéken
rekedt tehetségből így lesz udvari rigmusszerző; a helyi lap minden vasárnapi számában több versben ünnepli a várost, emlegeti a keserves múltat. Nyárfa- és jegenyesorok hullámzanak, derűs kék az ég, boldogok az óvodások is, öregek is; ez a
város a minden világok legjobbika. Így a verse; ő szabja meg, ki itt a költő; nyilván, aki épp olyan, mint ő.
De úgy látszik, Szegeden nem egészen így van.
Veress Miklós könyve nyugalmat, csöndet és közeget tételez. Így t u d j a a költészetét elébe helyezni mindennapjának. Verse a szegedi hétköznappal közvetett kapcsolatban van. A közvetettség az erénye, amit a vidéken uralgó versízlés — tisztelet a kivételnek! — nemigen visel. Se jegenyék, se tájkép, se Tisza! Ezúttal elmarad a hízelkedés, a hálálkodás is, hogy milyen nagyszerű ez a város, ahol a
kenyerét eszi a költő. A hálátlan! Még meg se köszöni. Azaz: természetesnek veszi,
ami annyinak jut, neki is: fedél, kenyér. Az albérletért pedig még panaszt is tesz.
Igaza van, bár versből sose lesz lakás. Nem dől össze a világ mindezért Szegeden.
Sőt! Veress Miklós biztató könyve az én szememben hitelesebb dicsérete Szegednek,
mintha mind csak hálálkodnék.
De azért a kötet utolsó ciklusát elhagytam volna! A Boldog ikonok hét darabja
a kötet színvonala alatt jár. Az Európai tavasz nem autentikus; a Diadalmas
barokk
pipiskedik és nem barokk; a Naptár gyógyulásért című verset Ágh István írhatta
volna, a Májusiák gyenge darab Nagy László stíljében, mint a Keserves is; a
Vigalmast ismét Ágh István írta, hiszen teljesen az ő szájtartása; az Óda — boldogságért pedig Juhász monumentális optimizmusának gyönge vísszhangzása:
én csontig égett léttel is boldog akarok lenni
füstökké omlott éggel is ... etc., etc....
Juhász nem arra kell, hogy utánozza a fiatal költő; miként Ady, ő is csak epigonokat szül. Veress Miklós némely versében bosszantóak ezek az epigonsorok:
fáj fáj a létem nem nekem fáj a létem de a
mindenségnek
(Utazás)
vagy:

és kivirágzik szerelmünk csodája a csönd
fekszünk belenémulva a mindenség
átváltozásaiba

(Átváltozások)
A többi verssel aztán nincs vitám.
Két minősége van az így „megcsonkult" könyvnek: Színe és vissszája. A színét
egy föltűnő, de nem hitel nélküli hangoltság diktálja:
állok a pőre ég alatt
karom az ág a madaraknak
szemem étek a madaraknak
erdő leszek minden
vadaknak
ha már meghalnom nem szabad
Veress Miklós személyiségének súlypontja ez, bévül hordozott energiasűrűsödés, így
hallom vissza az Őszi verkliszóhói:
Tudom vagyok és nem vagyok szabad
Amíg semmivé lennem nem szabad
E lírának ez a közvetlensége! Olyan költő tátotta itt énekre a száját, akinek könynyebb volna nem lenni. Ám akinek ilyen élményi hangoltsága van, aki járt m á r a
halál közeliben, az tud örülni és gyönyörködni, és érezni. Tapintatos és finom, érzékeny és pontos. Az őszi verkliszó például egy lélegzetre mondott vers; Kosztolányi
óta e hangot, e kitartott és kiénekelt magas tenort, nem hallottuk. A
nyolcadik
napnak örülünk antik strófaszerkezetéért, de címötletéért is. Mert hét n a p van, s
82

ha egyszer nyolcadik következnék, olyan lenne éppen, mint Veress Miklós asclepiadesi strófái diktálják.
Az ötlet iránt van érzéke e lírikusnak Telitalálata a Ballada a felgyorsult időről:
Herceg
a szú is
másodperceg
Bár az ötlet veszedelem a költészetben, ha nincs ellensúlya. Nyegleségre visz, könynyedkedésre, rutinra kapat. A közvetettségben — intellektuális éberség közepette —
az ötlet élét veszti; többé nem akar önállóságra törni, maga maradni, hangsúlyos
helyen gebeszkedni, csak szelíden funkcionálni. Két remek darab — a Mutatvány
és a Bohóc — ötlettel zárja a szerkezetet. Mindkét vers Veress lírája fonákját mutatja már; ama lírai hőst mintázza, akit a provincián nemigen szeretnek. A Mutatványban a „bűvész", miután fölfalta magát, kifordítja a gyomrát, lássák — üres,
„és nem tudta / hogy a nézők I és a zenekar tagjai f el se jöttek az előadásra".
A Bohóc pedig egyszer sírva ment a porondra, s a hiábavalóság érzése úgy eltöltötte, hogy semmi bravúrra nem telt ereje többé; de hogy esettsége láttán hangos
hahotára fakadt egy a nézők közül, elég volt biztatásnak, a szájába ugrott.
Gulyás Pál volt olyan, hogy színéről — a mítoszból — fonákjára váltva, szatírákat írott Debrecenről. Veress Miklós az elégikust váltja visszájára — groteszkre.
Mosolyog a kalauz, mígnem a szerelvény végén kilép a rohanó alkalmatosságból; a
bíró monológja viszont a mi arcunkra dermeszti a mosolyt; a Paul Kleehez ajánlott
óda a legjobb e nemben, már hangütésben is azt adja, amit a k a r :
a lics-locson a pöf-pöf
az
ócskavas-varázslat
héjtalan szemeket köpköd
a méltóságos fáknak
Állatkert című ciklusát W. S.-nak ajánlja, jelezvén igényét önmagával szemben.
S éppen ez az igény különbözteti Veress Miklóst. A lemagasabbra néz. A Gyerekdalok egy háborúra és a Támási emlékének szentelt Vándorlások a népköltészet
játékos és balladás rekvizitumait fordítja saját-elevenre. S még ígéretesebb a Mikrokozmosz ciklus, amely azt bizonyítja, hogy Bartókot és Juhászt egyszerre éli föl
már, s anélkül, hogy epigonkodnia kellene. Babits című szonettje meg arról árulkodik, hogy érti, mit csinált a szonett-tel Babits és Weöres.
Veress Miklós bemutatkozása több, mint ígéretesség. Tehetség és igény jön
arról, amerről nem is vártuk. Végre egy vidéki poéta, akinek oly nyilvánvaló a
jelenléte, hogy mindegy, honnan érkezett. Igen, a jelenlét nincsen helyhez kötve!
(Kozmosz, 1972.)
BATA IMRE

Balogh Edgár: Intelmek
Rendhagyó könyvecske Balogh Edgár legújabb munkája. Műfajnélküliségével —
ha még nem is ismernők a benne kibontásra kerülő témákat — már egyedül izgalmat, érdeklődést kelthet. Nem szépirodalom és nem publicisztika, nem napló és
nem „csak" tényekkel ható dokumentáris jegyzetsor. Legtalálóbban az író kedvenc
fogalmával (amelyet annyiszor és annyiféle összefüggésben mindig az ifjúságra használ) közelíthetnénk e sajátságos műfajhoz: önmegvalósítás. Balogh Edgár könyve ú j módi parainesis, Kölcsey erkölcsrajzának távoli rokona. Fiataloknak írott, életbe6*

83

igazító pedagógiai fogódzkodó: tanítás és intés, jóhiszemű korholás és „élő népszolgálatra" sarkalló közgondolkodói magatartás reprezentálója.
önmegvalósítás — mondtuk fentebb, s valóban: az író személyes élményeinek
forróságával, gondolatainak mélységével, valóságformáló szándékával ragad meg.
Értelemmel mérkőző indulata egyszerre vetíti fel a megélt életutat és a még csak
gondolatban tudatosított jövőt. A fiatalság önmegvalósításáról beszél minduntalan, s
közben saját politikusi hevületű magatartásformáját is rajzolja, „kommunistaság és
népiség szükséges és szép egybehangzását" hirdetve. Témáról és kérdéscsoportokról
ide-oda cikázva, szinte testamentum! szöveggel hagyatkozva, a „búcsúzó öregember
jogával" él. Történelmi eseményekben és sorsfordulókban, egyáltalán: a választás
lehetőségeiben gazdag életútját teszi vizsgálat tárgyává, kikövetelve a meghallgatást.
A sok évtizede benne munkáló közösségi gond szakítja fel itt végérvényesen a zsilipeket, formát találva a tudósan-okos politikai esszében. Eddig is m a j d minden
munkájában elsőbben a közgondolkodó, a történelmi reáliákba saját álmait — valóságostromló micsoda álmait! — belelopó felelősen komoly „néptribun" szólt. Egyetemi katedráját olyan szolgálatba állítva, s hatósugarát olyan mértékűvé kiterjesztve,
hogy már-már közírói rangja forgott veszélyben. Az addig hagyományos értelemben
vett közírás a . történelem sorsfordulóin edzett ember személyes hangú vallomássorozatával nemcsak „megszépült", de egyben szinte követhetetlen mércévé is vált. Olyannyira felmagasodott, hogy a tanítványok serege a majdnem minden kérdésben
szavát hallató, hevesen ágáló és vitatkozó közíróban-politikusban nem a valódi
indulatot látta, a „népben-nemzetben" gondolkodó nemzetiségi szakértő „értük élőértük haló" önmegvalósító próbáját, hanem a három országban is valóságot megszégyenítő tetteiről híres különcöt.
Mert mit is magyarázhatna a szinte elképzelhetetlen-véghezvihetetlen taktika
megvalósulása egy-egy történelmi helyzetben, mint Balogh Edgár szuggesztiójának
„földöntúli" erejét, realizmusának inkább a fantasztikummal ható véletlenszerűségét.
Azonban ennek a „véletlenszerűségnek" a valóságba való áttranszponálásához az ö n magába vetett mérhetetlen hiten kívül egy valódi, mag segített: a tudatosan cselekvő
kommunista internacionalista elkötelezettsége. Az az alapállás, amely hirdetve „Dunának Oltnak egy a hangja", támaszt nyert először a harmincas évek elején a szlovák kommunistákban, májd akarva-akaratlan (a történelmi kényszer nyomásának
engedve) ú j hazájának, Romániának legjobbjaival kötött harcostársi szövetséget.
Tehát van mire alapozni az ifjúsághoz erkölcsi szózatként hangzó
Intelmekben,
van mire építeni á hét fejezetre tagolt „boldogságkeresés" iskoláját. Balogh Edgár
jó értelemben vett romanticizmusa láthatóan itt válik szervező erővé, s nemcsak a
társadalmi kérdések legfontosabbika, a nemzeti komplexus felfejtése — büszkén
mondja: „tulajdonképpen az együttélés az igazi, nagy élmény" — kísérti meg, h a nem szinte egyenlő aránybán, pazarlón osztva szívet-lelket, minden más: a fiatalság
önmegvalósítása a kisközösségekben, a családtervezés-házasság-szexualitás, a h a gyományőrzés múltat jövő felé vivő „itt és most" váltókapcsolása, az anyanyelv
varázsa s megtartó ereje, s végül mintegy összegzésképpen: a „hogyan is állunk a
magunk portáján?" kérdéskomplexussal jellemezhető problémakör. Gyakran egymásba olvadnak a témák, mintegy jelezve, bármiről van szó, tulajdonképpen az ú t
mindig egy irányba kanyarodik. Balogh Edgár pedig olyan kalauz, aki h a b á r m e n y nyire is bemondja eszmélésének-kalandpzásainak legújabb állomásait, szíve szerint mégis a „sohasemvoltnál", a még csak elkövetkezőnél időzik a legtöbbet.
Paradoxonként hathat: valódi élethelyzetek, a romániai magyarság jelenben
égető „itt és most" problémái ragadtatták vele kézbe a tollat, szólaltatták meg
internacionalista lelkiismeretét, mégis valahogyan a konkrétumok — számokkal, adatokkal, összefüggéseikben bizonyára ellenőrizhető konkrétumok! — egymást köv.ető
sorozata, a megoldásokat sürgető, már-már a felelősség lázában összeroppanó-elégő
közéleti ember „valóságszépítö" szándékát mutatja. Mi sem lenne könnyebb mint
ettől a közírói teljesítménytől számon kérni a romániai valóságkutatás feltárt vagy
közeles és távolabbi.; időkben majdan feltárandó eredményeit, az együttélő nemzeti84;

ségek jogegyenlőségben fogant egymáshoz való viszonyának alakulását, a „többségi"
és „kisebbségi" állam lenini elvek szerinti összefonódásának megmutatását, a szinte
törvényszerűen bekövetkező hibák hullámzó tendenciáit. A tudományos felmérések
egzaktságával összevetni mindazt, ami az emlékezésben — különösen a fiatalkori
éveket abszolutizáló visszapillantásban — szubjektivizálódott. Erre azonban aligha
van szükség, hiszen Balogh Edgár egyszer szemérmesen magába néző, másszor forrpontig hevülő „szabálytalan vitairata" nem kíván gondolatainak egyeduralkodó jogot, s ha néha kinyilatkoztatásszerű hangnemével ezirányba is utal, nyitottságával,
a társadalmi kérdések hallatlan érzékenységű interpretálásával vitára serkent.
Mi ellen hadakozik az író, szenvedélyének nyilait hová lövöldözi? Mi az, amit
saját kommunistává válásának tapasztalataiból át tud adni a mai fiataloknak? Katedrájának, a már-már országhatáron kívül is nagyszámú követőt, tanítványsereget
vonzó politikusán ítélkező szószékének hatósugara meddig növekedhet, hol az a határ, ahol a Balogh Edgár-i tanok még nem fordulnak vissza önkörükbe, hol az, ahol
közgondolkodói sajátosságukkal még értelmes lázadást, társadalmi megrögzöttségek
tisztító viharait előidézhetik?
A feleletek egyenesen következnek az írói-gondolkodói alapállásból. Balogh
Edgár tudatosan cselekvő forradalmár. Annak a munkában elégő (a két végén meggyújtott fáklyához hasonlítható) közéleti embernek a típusa, ki országhatárokat nem
ismerve a közös cél eléréséért fáradozik. Nagy István önéletírásának kitüntető jellemzésével: már fiatalon „kalapácsot keresett a »Sarlósok« zászlajára". Ezt a gazdag
élettapasztalatot és forradalomba vetett vég nélküli hitet próbálja átplántálni a
fiatalokba, mégpedig úgy, hogy a „magkihordást", a gyümölcsöző munkát élteti, az
„okos alkalmazkodással és szívós megmaradással jellemzett megvalósítások
kisembert
bátorságát". Nagy szerepet és jellemformáló erőt tulajdonít a kisközösségeknek: ifjúsági szervezeteknek, csoportoknak, klub- és egyéb életet élő mikrofórumoknak, közösségükben rejlő együttes fellépések erejét-tenniakarását beleálmodva a SzentNagy-Óceánba. A fiatalság önmegvalósítására hivatkozva a közös munkavállalást, a
munka ember-, közösség-, népformáló erejét hirdeti; a több nemzetiségű államiságban „helytállást mindazért, ami magyar nyelv, iskola, társadalmi fejlődés, egyenlő
jog, autochton közéletiség követelménye". Ezért mondja egy helyütt, hogy a transzilván mítoszon túl a „valóság szürke bazaltjából" bontja, ki a nemzetiség és a romániaiság építőköveit. Az „itt és most" történelmi hívóerejére-parancsára figyelmezve
vonja meg a kétféle (szocialista és kapitalista) „elidegenedés" közötti különbséget;
egyén és közösség, továbbépíthető hagyomány és jövőbeni megvalósulás utópisztikus
ábrándja helyett az „adottságokban rejlő törvényszerűségek
bátor kibontását, a reális nemzetiségi és államéletet" élteti. (Kiemelés: Sz. L.)
Közös sors, egymás mellett élés, jogegyenlőség — minduntalan előforduló törzsszavai Balogh Edgárnak, s megvan a bátorsága, hogy könyvében bátran szembe is
nézzen a „nemzetiségi érzés és a hazafiság kérdéskötegeivel". Neki is, akárcsak
Illyésnek, egyik legfontosabb kérdéscsoportja az anyanyelvhez, mint egyetlen lehetséges megtartóerő-létformához épül. „A tömegekben rejlő nyelvi energia zsilipjeit
meg kell ú j r a nyitni" — olvassuk —, hiszen a nyelv a legnagyobb történelmi örökség, a „teljes értékű ember megformálásának
követelménye".
(Kiemelés: Sz. L.)
„Munka, család, társadalom, pártosság, hősiesség" — hangzik a sajátságosan
Balogh Edgár-i anyagból kovácsolt, de ama másikra nagyon hasonlatos ötágú csillag
újmódi megnevezése, mintegy a helytállás magatartáskultúráját, a nemzetiségi lét
helyes felfogásához a „kettős kapcsolástáni elmélet szükségességét" sürgetve.
Ez a sohasem kapkodó, de a legkisebb dologtól a legnagyobbig felfokozott lélekállapotot eredményező sürgető hang az Intelmeknek, szuggesztív erőt kölcsönöz. Űgy
képes a Balogh Edgár-i erkölcstanokat láttatni, mintha a „boldogságkeresésének" ez
lenne az egyetlen hathatós eszköze. Kétségtelen, ha nem is az egyedüli üdvözítő
magatartásforma a Balogh Edgáré, a sok dimenziójú és erősségű közösségi magatartásformák közül éppen ez az egyik legszimpatikusabb, nemegyszer legeredményesebben célravezető. A provincia látószögét tágabbra vonva, az író „élő hagyo85

mányt testál át". Aligha fölösleges idézni az ifjúsághoz intézett szavait, mely egyben művének és közgondolkodói magatartásának is crédója: „Nem elidegenedő, h a nem gyökeres, nem liberálisan lebegő, hanem a démoszban és ethoszban sorsot vállaló, nem »alattvalói-«, hanem szocialista módra államtudatos, nem »nyugatos«, h a nem hazailag európai szinten művelt ifjúságot vártam, köszöntöttem, hirdettem a
Sarlótól a Vásárhelyi Találkozón át máig, vállalva olykor Mocsáry Lajos »-fehér
holló«-szerepét, máskor a felfrissülést kibontakozott mozgalmak ózonjában."
Hisszük, hogy az eddigi legbaloghedgáribb könyv intelmei nemcsak nálunk t a lálnak termékeny talajra, de sokkal inkább akiknek íródott; a romániai magyar
fiatalság egyre tudatosabban hagyományt vállaló, cselekvő életre berendezkedett
közösségeiben is. (Kr^terion, 1972.)
SZAKOLCZAY LAJOS

Rákóczi a lovát ugratja
Vaján mesélik, hogy a nagyságos fejedelem az árulók elől a vár emeleti ablakán,
ugratott ki hűséges lován. Legtöbben úgy tudják, hogy Páva volt a neve a paripának. Mások szerint Rigónak, Hókának vagy Rárónak hívták. Bogárfekete volt?
Barna, szürke vagy világospej, talán almásderes? Különböznek a vélemények. K i nek így, kinek úgy mesélte az öregapja. De abban megegyeznek, hogy bátor, okos ló
volt, neki köszönhette nemegyszer az életét a gazdája. Arról pedig megyeszerte hallottak, hogy végveszélyben az ellenség megtévesztésére visszafelé verették a lábára
a patkót.
Az elárult Rákóczi elvágtatott, meg sem állt Lengyelországig. De emlékét máig
megőrizte népe. Legfrissebben erről tanúskodik az a vaskos kötet, mely a Rákócziés kuruc hagyományokat gyűjtötte egybe Szabolcs-Szatmár-Beregből.
Milyen is a népköltészet, a népmesék és népmondák Rákóczija? Színes, hatalmas egyéniség. Délceg termetű, hullámos h a j a a vállára omlik, díszes karddal az
oldalán, pompás magyaros ruhában jár. Felesége, szerelmei hozzá illő, tündérszép
lányok, asszonyok. A megye majdminden községében megfordult. Egész erdőnyi fáról
mesélik, hogy alattuk megpihent, de legalább a lovát hozzájuk kötötte. Élete békés
perceit nemesi kúriához hasonló környezetben töltötte. Volt szőleje, pincéje, istállója, malma, tanyája, háza. De inkább erős várakban lakott, mert szüntelenül szorongatta az ellenség: török, cseh, német, labanc. Talán legszívesebben a nagy láp
védelmét élvező ecsedi várban húzódott meg. Innen ugyanis alagutak vezettek
Erdőd, Munkács, Kassa erősségeibe, de még Lengyelországba is. Szükség volt a r e j tekutakra, mert egyetlen lánya ellenséges katonatisztet szeretett, és elárulta az a p j á t .
Levágta a fejedelem erejét őrző dús hajat, s ekkor csak alagúton át lehetett menekülni. Rákóczinak azonban természetfeletti tulajdonságai is voltak: n e m fogta a
kard, nem találta el golyó, lányát pedig megátkozta úgy, hogy föld alatti börtönéből máig nem tudta senki sem kiszabadítani. Noha külsőre nagyon hasonlított, a
fejedelem mégsem volt az olajnyomatok bátor tekintetű, daliás vitéze. Inkább b u j dosóként szökött, s hol itt, hol ott bukkant föl. Nem vetette meg a cselfogásokat
sem menekülés közben. Egyszer a szomorúfűz lehajló ágainak védelmébe, m a j d az
odvába b ú j t az üldözők elől, máskor meg egy öregasszony szoknyája alá. Sőt csikósnak és kereskedőnek is öltözött, hogy ne ismerjék föl. Különben a szavajárása h a sonlított a parasztokéhoz. Amikor Károlyi generális éppen a családi ebédet zavarta
meg ágyúlövéseivel az ecsedi várban, csak ennyit mondott a gyermekeinek: „Na,
pujáim, el vagyunk árulva." Mindenki úgy tartja, hogy pártolta a szegény népet, és
szabadságért küzdött. Tarpán földet is osztott a kurucoknak.
86

A kuruc katonákról már kevesebbet tud az emlékezet. Sapkájukban hordták
össze a fejedelmi sátor dombját. Vitéz harcok után az udvarlást sem vetették meg.
A monda szerint a Szamos menti Angyalos községnek maga Rákóczi adta a nevét,
mert a katonái szívesen időztek a faluban, ahol a lányok szépsége az angyalokéval
vetekedett. Mintha korabeli tudósításokat hallanánk, amidőn arról olvasunk, hogy a
kurucok elpáholták a kocsmárost, mert nem akarta elfogadni a fejedelem rézpénzét.
A seregben küzdött Esze Tamás, aki legelőt követelt a tarpaiaknak. De áruló is
akadt Ocskay, Károlyi és a többi tábornok személyében, akiknek a német császár
„harmadosba" ígérte Magyarországot, ha kezére adják Rákóczit. Miattuk veszett el
a szabadság ügye. Azóta várja vissza a fejedelmet a nép, s hol itt, hol ott álruhában vélik látni. A Rákóczi-kincset is sokan szeretnék megtalálni. Kútban, pincében,
kertben, halmokban, templomok 'alatt keresik, de még senki sem lelte meg. Azonban
bármit vet ki a föld, törött cserepet, rozsdás fegyvert, régi téglát — az mind a
kuruc időkből maradt, akár a szántáskor talált emberi csontok, bármelyik korból is
származtatja a régész. Az egyházak óharangjait, fényes kelyheit pedig ki más adományozhatta volna, mint Rákóczi fejedelem.
Mindez csupán töredékesen érzékelteti azt a páratlanul gazdag népi hagyományt,
amely szép nyomdai kivitelben, vaskos könyvként Vaján látott napvilágot. Csak
sejteni lehet, hogy ha a Rákóczi-hagyományoknak országos kutatása indulna, Szabolcs-Szatmár-Bereggel, azzal a tájjal, ahol legtovább lobogott a libertás zászló,
legföljebb Borsod-Abaúj-Zemplén vehetné föl a versenyt. Nyugatabbra haladva a
felkelés epicentrumából, mind halványodna a paraszti emlékezet, ha a kuruc világról és a fejedelem alakjáról faggatnók. A vajai múzeum baráti körének esztendők
óta törekvése, hogy az egykori Vay-kastélyban elhelyezett gyűjtemény a hazai Rákóczi-kultusz központja legyen. Sikerrel munkálkodnak ezen a programon, és a
most megjelent kötet jól illeszkedik elképzelésük vonalába. Alkalmasabb területet
a megyénél nem lehetett volna választani, s természetes, hogy itt kezdeményezték
a Rákóczi-szabadságharc szájhagyományban élő emlékeinek összegyűjtését.
A magyar népköltészeti gyűjtés története sok példaadó tettről, lankadást nem
ismerő szervező munkáról tud. Ez a kötet is a legszebb teljesítmények közé sorolható. Létrejöttében a legtöbb érdem Molnár Mátyás vajai tanítóé és Ferenczi Imre
szegedi egyetemi docensé, akiknek neve jegyzi a kiadványt. Ök .adták az ötletet, a
szervező munkát, a tudományos értékelést és a sajtó alá rendezést. A gyűjtést seregnyi általános iskolás és gimnazista végezte el. Az ő nevük, valamint azoké, akiktől
összegyűlt a könyv anyaga, példás módon a függelékben, akár a hajdani kuruc hadi
összeírások, a lustrák, községenként sorba szedve olvasható.
A vállalkozás nagyságát a számok is érzékeltetik. A megyei oktatási osztály
támogatásával az 1961—62. évi téli szünetben a gyűjtés kérdőívének kitöltését „házi
feladatként" kapta minden 6—8. osztályos általános iskolás és a gimnazisták. A iriggyé településeinek mintegy kétharmadából, 154 községből érkezett anyag Vajára.
A következő két esztendőben a kiegészítő kutatásokkal együtt a dalok, mesék, mondák, hiedelmek és más hagyományok száma . meghaladta a tízezret. A kötet szerkesztői ebből válogatták ki azt, az egy híján 1700-at, ami napvilágot látott.
Való igaz, hogy vitatható a közlés módszere, a bevezető tanulmány egy-egy
megállapítása, de csak szigorúan szaktudományi szempontból. Nem kétséges, hogy
a közreadott szövegeket bizonyos kritikával kell kezelnie a folkloristának. Egyiken
is, mlásikon is látszik a lejegyző egyszerűsítése, csiszolása, ami a gyűjtés módszeréből
természetszerűleg adódott. A bevezető tanulmány szellemében azonban ezek a végső
igázítások is a folklorizáció folyamatának utolsó mozzanataiként foghatók föl. Ellentétben a legtöbb / népköltési gyűjteménnyel, a könyv nem csak a folklór legjavát,
legszebb darabjait hozza napvilágra, hanem egy hatalmas körön belül minden
rendű-rangú néphagyományt. Ezeknek kis hányada vers, kerek mesei vagy mondai
történet, túlnyomó többsége hosszabb-rövidebb közlés, néhány mondatos, olykor
pár szavas információ, ami összefoglalóan legtalálóbban népi történeti tudásnak
nevezhető.
87

Ezekután mi más foglalkoztathatná a kutatót mint az, hogy honnan származik
ez a sokrétű anyag, vagy az, hogy hol a helye, mi a súlya a t á j néphagyományában.
A bevezető tanulmányban az előbbire esik a hangsúly. A verses szövegekre nagy
hatással volt a kiegyezés korának kuruc romantikája, főként Thaly Kálmán és E r dődi Sándor költészete, melybe bőven keveredtek a frázisos hazafiság vonásai. Meglátszik ez a kötet törzsét alkotó prózai anyagon is, de az olvasmányokból, az iskolai
oktatásból és a korteshadjáratokból visszamaradt műkurucság erre már nem tudott
kérget növeszteni. Az idegen verseket is legtöbb esetben kikezdte a közösség ízlése,
a prózát meg igazán a maga képére formálta. Az egykor élő alakok és a megtörtént
helyi események emlékét szervesen eggyé olvasztotta a 18—19. században különböző
utakon hozzákerült ismeretekkel úgy, hogy minduntalan átüt rajta a tündérmese,
a hiedelemmonda és a betyártörténetek világa.
A kötet anyagának nagy része nem mérhető esztétikai mércével, aki tehát m ű vészien megőrzött népballadákat, vagy lebilincselően előadott meséket vár, csalódni
fog. Helyette a kuruc tradíciók egészéből kicsengő tragikus alaphanggal és a mesehőssé vált fejedelemmel találkozik. Egy-egy szöveg önmagában csaknem semmitmondó, de tízével, százával egymásután sorakozva m á r szívet melegítő élmény.
A változatok sokasága mutatja, milyen mély és egyetemes m a is a megyében a
Rákóczi-hagyomány. Akit érdekel népünk történeti tudása és a népköltészet titkai,
nagy örömmel és sok tanulsággal forgathatja ezt a könyvet. A vidéki szív és akarás, távol nagy városoktól, egy kis szabolcsi faluban a szülőföld és az anyanyelvi
kultúra szeretetének újabb bizonyságául komoly értéket tett a nemzeti művelődés
asztalára. (Dördülj kedves lovam ... Vaja, 1972.)
KÓSA LÁSZLÓ

Levél a szerzőhöz*
Kedves Barátom!
Isten éltessen sokáig jó egészségben, kívánom — sokunk nevében — ötvenedik
születésed napja alkalmából! S akkor már hadd kívánjak ennél többet is: bőven
gyümölcsöző, nyugalmas éveket mindvégiglen!
Keserű gúny és öngúny is lappanghatna persze, tudom, ez utóbbi kívánság mögött. Hisz ki vár még egyebet a mi nemzedékünktől, a fél évszázados „fiatal írók"étól, mint kínjukban érett, gyér gyümölcsöket?
Kérlek, hogy tőlem mégse vedd ezt üres születésnapi szólamnak, se burkolt
iróniának. Én természetemtől fogva bizakodó vagyok, de most az idők jelei is bizakodóvá tesznek.
Minket a sors legfőbb átokképpen a kötelező tehetetlenség gyötrelmével vert
meg. Ügy nőttünk már férfivá is a háborús években, hogy a tűrés volt számunkra
az élet legfőbb diszciplínája. Egyre csak nőtt a kiszolgáltatottságunk, egészen negyvennégy tavaszának, nyarának, őszének, telének iszonyatáig. Tenni is próbáltunk
ellene, igaz, nemcsak elviselni a végzetet, de amit tettünk, csak arra volt jó, hogy
még inkább érezzük: a történelmi erők e kegyetlen kavargásában nem vagyunk jóformán senkik és semmik.
Negyvenötben mi is lélegzethez jutottunk, mint annyian, de már ezzel a szégyennel a szívünkben. S míg nagy nekiszánással törlesztettük felgyűlt adósságunkat,
hogy feledhessük a feledhetetlent, néhány év múltán kiderült, hogy ismét lényegtelen lényekké lettünk. Nem számít a szándékunk, nem ér a szavunk: m a j d n e m
mindegy, hogy kik és mik vagyunk.
• Dér Endre: Mi, pulóveresek
88

(Szépirodalmi,

1972.) c í m ű r e g é n y e m e g j e l e n é s e

alkalmából.

Te mindezt végigélted: szégyenkeztél és rettegtél, majd hittél és reméltél, majd'
megrendültél hiteidben, de az ügy — az emberség és igazság — iránti hűségedben
nem.
Ez a hűség volt a megtartód mindmáig, s valamennyiünké, akik férfikorunk,
kezdetén teljes valónkkal tanultunk meg irtózni az akkori — és mindenkori —
ártók égbekiáltó igazságtalanságaitól és embertelenségeitől.
Irtózat és önvád sokáig együtt élt bennünk, s még ma sem vált el egészen egymástól, de már jó ideje inkább az erejét érezzük a megélt múltnak, lelkünk hajdani lázongásainak és háborgásainak. Ha valaki, mi meggyötrődtük a magunkét,,
hogy tiszta szívvel szerethessük, amit szeretnünk kell, s teljes szívvel gyűlölhessünk
minden gyalázatot.
Még ma is kérdés azonban: mit tudunk e sokára kiforrott, lassan leszűrődött
életérzésből, öntudatból, világszemléletből művekbe menteni?
Az utóbbi évek irodalmi termése, úgy látszik, okot ad némi reményre. Ez akésőn érő, már-már elveszettnek hitt nemzedék mintha kezdene méltóképpen magára találni.
Érvelhetnék jó néhány könyvvel és névvel, de minek? Te is számon tartod őket..
Most essék csak szó inkább Rólad magadról, aki testben is megtörettél, nemcsak lélekben, s mégsem estél ki a sorból. Milliók háborús halála után súlyos betegen, kilóid és erőid fogytán a magad örök éjszakájával is szembenéztél, s onnan
fordultál csak vissza, ahonnan már kevesen térnek meg az élők közé.
Kétszeres ok, hogy ötvenedik éved betöltésekor szívből köszöntselek. S háromszoros, hogy nemrég megjelent könyved nekem — első olvasói egyikének — őszinte
örömet szerzett.
Tíz éve jelentkeztél utoljára önálló kötettel. Akkor is két kisregénnyel. Igazánideje volt ismét megszólalnod.
Űj köteted, a „Mi, pulóveresek" is a takarékos sokatmondás útján halad tovább. Csak itt a címadó kisregényben még sikeresebben alkalmazod múltkori módszeredet, a másikban pedig — „Holtak hátán" — Nálád merőben szokatlan módon«
emeled á t az irodalomba első személyben megszólaltatott hőseid köznyelvi pongyolaságait, szabadon csapongó és botladozó élőbeszédének következetlenségeit, kihagyásait.
Ez az utóbbi kísérlet, bevallom, meg is ijesztett egy kicsit, bár az olyan írónak,,
mint amilyen te vagy, lehet, hogy egyszer ezt is meg kellett próbálnia. A főszereplőidet útnak indító környezet — az alföldi kisvárosokban élő egykori lumpen elemek
— rajza alighanem szintén ezt indokolta. Legfeljebb azt bántam, mire az írás végére
értem, miért nem beszéltetted őket bővebben erről a még oly kevéssé feltárt világról, s miért nem kerekítetted ki a felvázolt képet, akár kétszeres, háromszoros
terjedelemben.
Vagy csak én vagyok olyan mohó, hogy ha már becsalogattál egy számomraismeretlen, izgalmas világba, akkor szerettem volna keresztül-kasul be is barangolni?
Lehet.
Másik kisregényedben viszont egy pillanatig sem bántott a szűkszavúságod. De
az sem, hogy csak lapról lapra teregetted ki kártyáidat az asztalra, s az utolsó
oldalakig magadnál tartogattad a nyertes adut: Éva drámai vétségét. Végigmérgelődtem az elkényeztetett káderlány és az elkapatott futballista kilátástalan nyűglődéseit, de hogy milyen tragédia játszódott le a szemem előtt, azt csak búcsúzóraérthettem meg. S ez volt a jó, mert az utólagos felismerés sokszoros erővel hatott.
Kivált hogy volt szíved nem adni olcsó feloldozást Évának, holott minden készen
állott ¡arra, hogy Gyulája lebuktával egy szolid szülészorvos ölelő karjaiban kössön ki.
Felkavaró és igazságtévő írás. Gratulálok!
S még egyszer az ötven évedhez is.
Igaz barátsággal:
VARGA DOMOKOS
89«

Lászlóffy Aladár: A hetvenes évek
A romániai magyar líra negyedik nemzedékének reprezentáns képviselője, Lászlóffy Aladár egy ú j típusú avantgarde jegyében teljesíti ki költészetét. Gyors egymásutánban érkező kötetei vitathatatlanná tették immár, hogy a borzas lázadónak
indult fiatal költő nem divatból kezdett avantgarde törekvésekbe, hanem az ú j út,
az ú j f a j t a költőiség egy tudatosan vállalt-alakított világkép és világnézet adekvát
tükrözése. Űj kötetének a líra és próza határmezsgyéjén álló darabjai ennek a világképnek eleddig legkeményebb összegzését hozzák. Meghatározó jegye az „éhség", a
XX. század minél teljesebb birtokbavételének vágya. A fokozott mohóság költészetének expresszív ritmust és a legnemesebb értelemben vett agitatív hangoltságot ad.
A gondolatok és érzések legváratlanabb asszociációi mögött, a távoli társítások ellenére mindig könnyen felismerhető a kapcsolat, áttekinthető a kihagyott, átugrott
világ. Az összefogó, aforizmatikus módszer a költő rendkívüli sebességű és élességű
reagálóképességének következménye: a befutott pályáknak csak a végeredményeit
mutatja föl. Innét egyik verstípusának szakadozottsága, mozaikossága, míg a másik
típus a belső monológ áradó őszintesége, csapongó, mégis koncepciózusán irányított
szabad asszociációi révén kap hasonlóan szaggatott egységekből álló külső formát.
A vers világa mindkét változatban meglepően széles világszeletet jár be, fog át.
Nem ritkán az ellentétes pólusokat szembesíti, az ellentétes nézőpontokat villantja
szembe, mert Lászlóffy szép törekvése az, hogy a szellem béklyók nélkül, szabadon
mérhesse fel az alternatívákat. Az egyének érdekein túli szabadság kell ahhoz, hogy
„kitudódjék a világ". Mítoszok és önmítoszok nélküli őszinte számvetésre és tisztánlátásra van ma szükség, „az embernek tudnia kell, hányadán áll". A hetvenes évek,
a ma világa izgatja a költőt, az a kor, melyben az embernek túl kell lépnie a hitegetések és hivések homályán, amikor kételyeit is szabadon kell engednie egy mélyebb, igazabb harmónia teremtésének érdekében. A mélyebb igazságok felé törekvés első gesztusa a kérdőjelezés, a bevett igazságok revíziója, alaptézisek cáfolása,
túllépés a tudás és megismerés eddigi szintjein. Az itt és most kérdéseit kell megválaszolni, a költő szinte dühösen menekül a szokásos figyelemelterelő információk
elől, a lényegi problémákat elfeledtető igazságoktól.
Nemcsak az igazságok tartalma fontos számára, hanem azok funkciója, jelent
alakító tevékenysége is. Ilyen aspektusból készíti számvetéseit. Nézőpontja közösségi.
Tisztában van az egyén lehetőségeinek korlátozottságával, látja, hogy az „ÉN" csak
a világ töredékeinek megismerésére képes: „Pedig az egészhez, / az összegzéshez
nem ebből ennyi s abból csak / annyi kellene. így torzul el minden tervem, így /
törnek össze arányaim." Az egyéniségét, önmagát eltúlozó szemlélet ironikus aspektusból látszik itt, a költő bevallja, hogy ő is csak „egyperhárommilliárd". Az önportrénak eme arányosítás azonban csak egyik oldala, s a nemes szándékot akkor
vallja ki a kötet igazán, h a számba vesszük, milyen törekvései vannak az „egyperhárommilliárdnak", milyen jogokat tud magáénak.
E líra költői énje, mely magát azonosnak t u d j a ily módon az emberrel, mindent
fel akar mérni, amit az emberiség története és jelene produkál. Semmi sem idegen tőle,
ami emberi. A páratlan szellemi-érzelmi éhség, mohóság a költői nézőpont meglepő
váltásaiban, áthelyezéseiben is tetten érhető. Az emberiség nagy szellemeinek és
kultúrájának legkülönbözőbb megszólaltatása arra való, hogy térben és időben távoli nézőpontból is számot vessen a költő a világgal, s benne az ember helyzetével,
lehetőségeivel. így az egyetlen egyén távlatot nyer, ismereteiben a társadalmiság
szintjére emelkedhet, eszményeit másokról szólva mutathatja fel. Világlátása komplex, mert József Attila, Váci, Petrarca stb. szemével is l á t j a a világot, sőt ú j a b b
aspektus az ő szemléletük, tapasztalásuk szembesítése a jelennel, a történelemmel
(Petrarca halála). A múlt példáinak idézése a történelmi távlat igazságfelmutató
erejével ösztönző. Elmosódik már a személy, csak a tettek iránya, szándéka beszél.
Lászlóffy a legmodernebb eszközökkel oly meggyőző komolysággal bánik, hogy stí90

lusa a mondanivaló közvetlen részévé lesz: ezért szervezheti nála Lenin a Spartacus.féle lázadást, Robespierre pedig az Októberi Forradalmat. Távlatosító szemlélete az
esetlegességeket kioldja a történésekből, az elhagyások éppoly beszédessé válnak,
.mint a konkrétumok felcserélései: „Robespierre, a Megvesztegethetetlen, született
.17.. Lenin, a Bolsevik, született 18 .." Évszámok, apró pontosságok elmúlhatnak és
.elmúlnak, elmosódnak a történelemben, de az igazi forradalmárok eszméi most is
ott vannak a végtelenben, hiszen történetileg szemlélve, a kivégzőik puskacsöve és a
közöttük levő távolság „belőhetetlen"-nek bizonyult.
Múltnak és jelennek, kultúrélményeknek és közvetlen tapasztalásoknak együttes
vállalása a versstruktúrában nagy szerepet juttat az idegen elemek beépítésének, a
montázstechnikának, hiszen ha Lászlóffy Aladár az összes emberi választ kérdőre
vonja, világképének szerves része a József Attilák kiküzdött igazsága is. A montírozás a legváltozatosabb versstruktúrák megképződését segíti: az idegen szöveget olykor példa gyanánt szólaltatja meg (Tavasz van újra), máskor az ellenpontozás kedvéért, a szándékok és az eredmények szembesítéseként (Petrarca halála). Ez utóbbi
-arra is példa lehet, hogy Lászlóffy Aladár verseiben gyakran nemcsak elmozdul a
"nézőpont, s ezáltal több irányú lesz a vizsgálódás, szintetikusabb az eredmény, hanem ugyanazon versen belül egyszerre több aspektus érvényesül: a szubjektív (önszemlélet) és a tárgyiasító (ahogy mások látják), valamint az eme két szélső pont
'közötti állomások. Az ötletek — Shaw, Pirandello, Dürrenmatt dramaturgiájára emlékeztetően — gazdag funkciója is efelé mutat. Mindezek a sajátosságok egy rendkívül értékes szemléleti újdonságot, szuverén és teljességre törő szellemet mutatnak
fel, ú j értelmet adván a költői szerepjátszás kategóriájának. A hetvenes évek mindezeken túl a viták könyve is. Lászlóffy szerint a huszadik századi költő „az igazán
súlyos érvek felhajszolója, fegyelmezett atomja a hadnak, mely folyton a döntő
-vitákat várja". Lászlóffy maga is ilyen költő, tág szemlélettel méri fel a XX. század, sőt már a „hetvenes évek" gondjait, problémáit, a mai ember összes gyarlóságát és félelmét. Líráját mégis az emeli messze a hasonló jellegű avantgarde költészet fölé, hogy napjaink majdnem teljes hangzavarában rendíthetetlenül a szellemet hirdeti. A rendteremtés nagy szándéka vezeti rombolásaiban, kérdőjelezéseiben.
A.z értelmes emberi megoldásokban azért hisz kételyek nélkül, mert a szomorú látványon túl a szellem szépségeit is képes számba venni. A rendkívül sokrétű építőelemeket az egyes darabokban is ez a szándék szervezi zárt struktúrává, s ez a
dialektikus feszültség az az egyénítő jegy, mely e versek világának szuverenitását
megteremti. Fölmutatja a cáfolhatatlan igazságok törvényeit, a kérdőjelek korában
cselekvésre hívó programot ad, mert a legsúlyosabb érvek felmutatására ilyen szándékkal is képes, hiszen „a szabadság változatlanul az elnyomás e l l e n t é t e . . . " (Kri"terion, 1971.)
GÖRÖMBEI ANDRÁS

TÉKA
FERENCZ S. ISTVÁN:
NYÁRI VÁNDORLÁSOK
A szerző egy romániai magyar napilap, a Hargita munkatársa. J á r j a a
megyét, és verset ír. Nem véletlen tehát a kötetben jelentkező népi tradíció, hangsúlyozott földközeli költészet.
Világa sohasem szakad el a valóságtól,
költői képei (elsősorban hasonlatai) jól
mutatják a realitáshoz való kötődést.
Például: „Az est felőrölte az alkonya-

tot, / mint malom a molnárok életét"
— vagy: „ . . . s én mint a kő, / vésőrevárón hallgatom a csend zaját." A tárgyak játékos, groteszk megszemélyesítése, a tárgyi világ elemeinek feszültséggel töltése erősen József Attilára
emlékeztet. Egyik versében „Mint szelídített barna medvék, / talpaltak a kalangyák", a másikban a „veder inni
kér", s a Hold „nyugodtan eszegeti az
akácfák hegyét."
Gyakran visszatérő motívuma az
91

álom: „dermedt álmú madarak. / nehéz teste koppan a havon." — „az
örvénylő álom / szétfolyik a földön,"
— „Mint a vagonok / zötyögnek az
álmok". Az álom, álmodozás lehet menekvés, de — miként Tamás Attila
mondja egyik tanulmányában — „jelentheti a konvencionálisan elfogadottaknál igazibb összefüggések megsejtését is". Ügy gondolom, Ferencz S. Istvánnál is erről van szó. „tudom, minek és kikért álmodom." — mondja.
Teljes természetességgel oldódik föl
azok világában, akikkel közösséget vállal. Népi mondókákat és rigmusokat
idéző versei is (Felcsíki táncok, Menyasszonytánc)
e megtalált harmóniára
épülnek. A dolgok „belopóznak" az
emberek álmaiba, tehetik, mert köztük,
s az őket érzékelő ember között nincs
szakadék.
Az eddig elmondottak csak néhány
lényeges vonásra kívánták fölhívni a
figyelmet. Szóljunk hát a kötet értékéről is! A legtöbb alkotásban valamiféle megformálásbeli bizonytalanságot
látunk. Nincsenek rossz versek, itt egy
sikerült sor, amott egy találó kép ragadja meg az olvasót. De kevés a kiemelkedő vers! Hazafelé, Együgyű sirató, Téli elégia — elsősorban ezek jelzik, hogy mit várhatunk. S milyen
megdöbbentő a magára maradt öregasszony tragédiáját kibontó Szaggatott
litánia is! Az elhagyott udvaron „csellengő" nénike képétől a halott szemén
didergő rézpénzig szinte minden egy
életforma fölbomlásáról beszél.
Ferencz S. István vállalja az önkifejezés fegyelmét. Szeretnénk, ha az önmaga által épített gátakon belül lírájának erővonalai is kontúrozottabban
jelentkeznének. A Nyári
vándorlások
ugyanis nem éri el azt a színvonalat,
melyet a szerző kortársai (Magyari Lajos, Csiki László vagy Farkas Árpád)
képviselnek. (Kriterion, 1972.)

ERDÉLYI JOBBÁGYOK
PANASZLEVELEI
Megdöbbentő, hogy milyen keveset
tudunk múltunk kevésbé látványos
dolgairól. Évszámok és események,
uralkodók és hadvezérek kavarognak
92

emlékezetünkben, a hétköznapok a z o n ban valahogy háttérben maradnak. A.
Téka-sorozat ú j kötete azért is jelentős, mert olyan majdnem feledésbemerült világról tudósít, melyet az itt
összegyűjtött panaszlevelek ma márhalottá sárgult papirosai nélkül aligha
tudnánk fölidézni. Erdély sajátos f a l u társadalma, jobbágyainak élete elevenedik meg a nyolcvanöt levél olvasásakor.
Az alcím — Kordokumetumok
az erdélyi falu életéből 1771—1848 — a k ö tet tárgyának pontos meghatározása.
a színes erdélyi agrártársadalom
gondolkodásának, jogviszonyainak, k i szolgáltatottságának és igazságkeresésének szemléltetésére vállalkozunk" —
írja a leveleket válogató, bevezető t a nulmánnyal és jegyzetekkel ellátó Ko—
vách Géza. Okos, értő, ihletett szavai'
eligazító és kedvet csináló funkciójukat egyaránt betöltik. A korabeli t á r sadalmi viszonyok tudományos b e m u tatására e viszonylag kis t e r j e d e l m ű
kötet aligha vállalkozhatott. „A szövegválogatás csak ízelítőt kíván n y ú j tani a jobbágyság gondolkodásából,,
problematikájából."
Történelmi
tanulmányainkból
jól!
tudjuk, hogy az imént megnevezett
periódusban a jobbágykérdés megoldatlansága a gazdasági fejlődés egyik legfontosabb akadálya, volt. A jobbágyságra rótt terhek (robot, dézsma, pénzbeli, katonai és állami terhek stb.) hihetetlenül nagy nyomort eredményeztek. — De a nyomorúságnak nemcsak:
anyagi összetevői vannak! A levelekből egész világosan bontakozik ki a
rendszer erkölcsileg demoralizáló, lelki
deformációt előidéző hatása is. „ E r dély lakosai — románok, magyarok,
szászok — búbánatban egyek ebben a.
szörnyű kálváriában" — mondja a bevezető tanulmány. S valóban, a kollektív sors kiáltozásai ezek a levelek.
„Éhen halókká maradunk, mind el kell',
pusztulnunk." A szilágyperecseni zsellérek panaszában mintha Tiborc szavai
hallatszanának: „Feleség- és p o r o n t y a inkat kell befogni, Ha veszni éhen nem.
kívánkozunk." A Kecskeméten ügyész—
kedő Katona József is bizonyára jó né—

hány valóságos panaszlevél anyagát
gyúrta össze Tiborc panaszának írásakor. Tanulságos lenne például az alföldi jobbágypanaszok összegyűjtése is.
De a Dunántúlon se lehetett különb a
helyzet. Még a birtokára visszavonult
Berzsenyi is humánusabb bánás- és
életmódot
követel a jobbágyoknak
A magyarországi mezei szorgalom némely akadályairul (1833) írt felvilágosult szellemű tanulmányában.
A levelek olvasásakor az a kérdés is
fölvetődik bennünk, hogy vajon kik
írták, kik fogalmazták meg a panaszokat? Nyilvánvalóan falusi értelmiségiek, hiszen a jobbágyok általában
írástudatlanok voltak. Ismét csak Tiborcot idézzük: „Hahogy panaszkodni
akarunk, előbb / Meg kell tanulnunk
í r n i . . . " „S ha tán utolsó fillérünkre
egy / Törvénytudó felírja a panaszt: /
Ki írja föl keserves könnyeinket," —
Pontos szituációjellemzés! Szinte látj u k a toporgó-jajgató panasztevőket,
akiknek fájdalmából az udvariassági

formulák és sztereotip fordulatok ellenére is megmarad valami — valami,
de nem minden. Ne keressük hát a
képzeletbeli rokont mindig más és más
formában megszólítani tudó Mikes Kelemen levélírói kvalitásait. Hiábavaló
lenne a rangos erdélyi levélirodalommal való összehasonlítás is. Itt még
titkos kacsintás sincs az irodalom felé
— még az Arany János által fogalmazott két kötetzáró levél esetében sem.
A levélírás itt kényszer, melyet az
egyéni vagy közös sors nyomorúsága
diktál. „A rajtunk elkövetett sok kegyetlenségeket már tovább lehetetlen,
hogy szenvedjük" — mondják ki a
magyarlétai jobbágyok, akik már attól
sem riadnak vissza, hogy „egynéhányat ütögessenek" vasvilláikkal az önkényeskedő tiszttartón. Nem kétséges,
hogy az elégedetlenség kifejezésének
eme ú j formája már a forradalom felé
mutat. (Kriterion, Bukarest, 1971.)
OLASZ SÁNDOR

93

ZENE

A harmadik évad után
Katonazenészek ringatták a szegedi filharmónia bölcsőjét. Wöber Ottokár ésKerner Jenő vezetésével gyakran koncerteztek a századforduló táján, s hogy 1903—
ban a tehetséges ifjú zenész, Fichtner Sándor került a szegedi honvédegyüttes élére,
tervszerűbbé váltak a hangversenyek. 1904-ben König Péter még kérészéltű t á r s u latot toboroz, csak „polgári zenészekből", Szegedi Zenekedvelők Egyesülete címen,
de Fichtner Sándor szervezőkészsége, ambíciója mór érleli gyümölcsét. A szépreményű tervek szertefoszlanak ugyan a háború puskaporos levegőjében, de a f o l y a matot nehéz feltartóztatni. Az őszirózsás forradalom napjaiban adnak randevút:
egymásnak a mai Hungáriában — az akkori Kass-szállóban — a város zenei életének önkéntes szervezői, mecénásai, később jónevű muzsikusok, hogy végre elhatározzák a szimfonikus zenekar létrehozását. Az első koncert 1919. január 23-án h a n g zik el a Tisza Szállóban, s közvetlenül a hangverseny óriási sikere után megalakítják a Szegedi Filharmonikus Egyesületet. A két világháború között majd két és félszáz hangversenyt adnak, világhírű művészek: Jacques Thibaud, Nathan Milstein,
Jaques Margolies, Eddy Dürrer, a fiatal Ferencsik János és mások közreműködésével. Figedy-Fichtner Sándort 1934-től Fricsay Ferenc váltja fel a filharmóniai zenekar élén, s ettől számítható az együttes második nagy korszaka, mely lényegébenismét történelem diktálta körülményekkel, a második világháborúval ér véget.
*

Bár a filharmónia, a szegedi koncertélet példás gyorsasággal állt talpra, vidékenelsőként, már 1945 telén — az ismét önálló szimfonikus, zenekar megteremtéséhez:
24 esztendő kellett. 1969 őszén alakult meg a Szegedi Szimfonikus Zenekar, Vaszy
Viktor vezetésével, éppen fél századdal az időközben természetesen feloszlott f i l h a r monikus egyesület születése után. Innen datálható a szegedi hangversenyélet t ö r t é netének harmadik nagy fejezete, amit igazán csak az elkövetkező évek írnak
majd meg.
A szimfonikusokra épülő filharmónia harmadik évadán jutott túl, s h a az elsőlépések még bizonytalanul sikerültek, alapjában véve beváltak a remények: színvonalasabb, érdekesebb, izgalmasabb a város zenei élete. Három esztendő az emberéletében kevés, semmi a nagykorúsodáshoz — egy kulturális intézménynél meghatározó. Kiváltképp az első évek, amikor rohamosan kell felnőtté válnia, hiszen a l é t r e hozó szándék, a fejlődést serkentő megajánlás ilyenkor a legbuzgóbb. Az önállószimfonikus zenekar az utóbbi évek legjelentősebb szegedi kulturális vállalkozása..
Amikor kitalálták, alig mérhették fel, milyen nehéz lesz létrehozni; amikor létrehozták, csak sejthették, milyen nehéz megtartani. Hát még fejleszteni. Amint együttvolt a hatvannégy főnyi társulat, először helyet kerestek számára, s a város szegényes művelődési objektumai közül nem kompromisszumok nélkül választották a-.
Móra Ferenc kultúrotthont. (Az egytermes művelődési ház azóta kettős életet él„
94

hétköznapokon zenekari próbaterem, hétvégeken a környék kulturális menedékháza.)«
Csakhogy a szűkös körülményeket kinőtte az együttes. Több mint milliós értékű
hangszereit képtelen megnyugtatóan tárolni, a teremben horgonyzó hangszerládák
esztétikailag is tönkreteszik a hétvégi népművelést, de biztonságban sincsenek. S ha
már a helyiséggondoknál tartunk, a próbaterem mellett lényegesebb hiánycikk is
akad: a hangversenyterem. A színház egyelőre garantált otthona a főbérleti sorozatok nagykoncertjeinek („hála" a hosszadalmas huzavonáknak, hogy átépítése, nagybani rekonstrukciója permanensen késik) — a kamaraestek egyetlen stabil és méltó-,
színteréről, a Tisza-szállóból viszont kiszorult a filharmónia. Drága a terembér:.
A Tömörkény Gimnázium és Művészeti Szakközépiskola Lenin körúti műhelyében, a
néhai konzervatóriumban zajlottak le az idei évad kamarakoncertjei, s jóllehet az
iskola eléggé nem dicsérhető buzgalommal sok mindent elkövetett a nagyterem
rendbe hozására, a tapasztalatok szerint idegenkednek tőle a bérlők: szűknek, zsúfoltnak, ridegnek mondják, s ami nagyobb baj, elmaradoznak. A hírek szerint illetékesek ismét tárgyalásokat kezdtek a Tisza-szállóval, kérdés: sikerül-e megegyezni
az anyagiakban. A szegedi városi tanács művelődésügyi osztálya vállalta a közvetítést, mely fórum eddig is bizonyította: figyelmes gazdája a szimfonikusoknak. Csak
egyetlen példát. Korábban még jogosan panaszkodtak a fúvósok, bármely falusi
rezesbanda különb hangszerekkel dolgozik: aztán segített a filharmónia, de zsebbe
nyúlt a tanács is, 660 ezer forintért (!), s ma már nemcsak egységes „formaruhában", frakkban játszik az együttes, de büszke lehet világszínvonalú hangszerállományára is. Teljes a rézfúvós garnitúra, az ütőkből és fafúvókból pótolták a hiányzókat. Már „csak" a pazar hangszerek megszólaltatóiról kellene gondoskodni, lehetőleg huzamosabb időre, hiszen a művészi teljesítmények szinten tartásának elengedhetetlen feltétele az erős, kiegyensúlyozott társulat.
*

Erről azonban még korai beszélni. Az idei évad egyik alapvető tanulságát fogalmazzák meg a rapszodikus koncertek, a nagyszerű előadásokat követő bizonytalan,
egyenlőtlen hangzású produkciók, az alkalmanként feltűnően gyengélkedő hangszercsoportok. Az alapító tagok, a régi, megbízható, jó zenekari muzsikusok törzsgárdája
mellé máig sem sikerült egyenértékű zenészeket, akár tehetséges fiatalokat kellő l é t számban telepíteni — elsősorban azért, mert rendkívüli a fluktuáció. A három szezon során majd 30 pult kapott ú j gazdát, az együttesnek közel a fele cserélődött ki
— s míg kezdetben csak a vonósoknál akadtak kihasználatlan státusok, újabban
több fúvós fordított hátat a társulatnak. Ami gyakorlatilag azt jelenti, hogy az ú j
művek betanulására szánt időt alaposan lerövidíti a repertoár karbantartása. Az
egészségtelen fluktuáció részint országos tünet szövődménye: a szocialista országokhoz viszonyítva is meglehetősen mérsékelten fizetjük a zenészeket, akik így kapva
kapnak a külföldi ajánlatokon. Azóta pedig, hogy a pedagógusok bérét rendeztük,,
a zenész-tanárok szívesebben választják az iskolát, mint az orchestert. Nem sikerült
még felszámolni (bár a városi tanács tett már lépéseket érte) a szegedi zenekar
fluktuációjának olyan lényeges indítékait sem, mint a lakáshiány. A társulat közel
felének nincs saját otthona, a családosak, de az egyedülállók sem képesek szerényebb fizetésükből vállalni a drága albérletet — egyéb kereseti lehetőség pedig, a>
szorosan vett kötelező szolgálatok mellé, vidéken, Szegeden, jóformán semmi sincs.
(Az esetleges rádió- vagy tévéstúdió például rajtuk is segíthetne.) Vagyis hiányoznak
a más városokból fogadható zenészek letelepítéséhez szükséges vonzó f o r m á k Ami :
pedig a helyi utánpótlást illeti, hosszú évekre kimerült: a zenei intézményekben
tanuló ügyesebb növendékek már bekerültek az együttesbe.
Szóval nehéz volt létrehozni, nehezebb lesz megtartani a Szegedi Szimfonikus;
Zenekart. Felmerül a kérdés, a fentiek ismeretében: érdemes-e? Ha a legutóbbi évadot vetjük össze bármely korábbival, vagy a színházi operaelőadások elismerten
magas színvonalát garantáló, és persze a szabadtéri játékok zenei együttesének g e 95

rincét adó szimfonikusok funkcióját, jelentőségét tekintjük Szeged zenei életében:
igennel válaszolhatunk. Tagadhatatlan és szemléletes eredményeket produkáltak
pusztán a szűkebb filharmónia keretén belül is. A klasszikusok, főként Beethoven,
Mozart és a néhány népszerű romantikus szerző műveivel bezáruló, a gyakran ismétlődő repertoárkoncertekhez izgalmas, modern bemutatók zárkóztak fel, s a szegedi
közönség ma már nemcsak Debussyt, Prokofjevet fogadja szívesebben, de Bartók és
Kodály mellett egyre több mai magyar szerzővel ismerkedik (Hidas Frigyessel, Lendvay Kamillóval, Szervánszky Endrével, Sugár Rezsővel, Szőllősy Andrással), sőt
nem idegenkedik Brittentől, Hindemithtől vagy Honeggertől sem. Az idei műsorterv
szinte elképzelhetetlen lett volna néhány évvel ezelőtt; nemcsak a zenekar képességei, de a publikum igényei miatt sem. Igényeink — zenekartól, közönségtől — nem
lehetnek túlzóak. Ahhoz, hogy tartalmas, élvezetes koncertélet legyen Szegeden, még
.sok a tennivaló.
A harmadik évadán túljutott szimfonikus zenekar biztató jeleket produká"
Egyelőre "érjük b« ennyivel.
NIKOLÉNYI ISTVÁN

»

Szegeden május 27-én kezdődtek
a
könyvheti ünnepségek, ekkor történt az
ünnepélyes megnyitás a Kárász utcai
-sátrak előtt, amelyek közül egy folyóiratunk nevét viselte. A terjesztők ebben a pavilonban gyűjtötték
össze a
szegedi írók még kapható könyveit, de
árusították itt lapunk júniusi számát is.
A könyvhét idején több író vendég
járt Szegeden és környékén.
Közülük
Jókai Anna, Ratkó József, Csoóri Sándor és a pozsonyi Cselényi László szerkesztőségünket is fölkereste.
*

Debreceni kiállításának
megnyitására
érkezett Magyarországra Gy. Szabó Béla
kolozsvári festőművész,
fametsző. Egy
napot Szegeden töltött, s itt szerkesztőségünk vendége volt.
- %

96

• •

Újvidéki szerzői estjére utazva
megpihent Szegeden és
szerkesztőségünkbe
látogatott Illyés Gyula. Vendégül
láthattuk az estet bevezető
költőtársat,
Weöres Sándort, valamint Károlyi
Amy
költőnőt is.

SZERKESZTŐI

ÜZENET

Nem közölhető írást küldtek: P. M.
Hódmezővásárhely, B. J. Budapest, K.
S. Békéscsaba, P. G. Kecskemét, Cs.
L. Budapest, T. I. Szeged, H. M. Szigetvár, S. J. Békéscsaba, C. Gy. Budapest, H. P. Budapest, H. L. Veresegyház, S. Gy. Budapest, L. J. Jászberény,
D. G. Hajdúdorog, K. E. Szeged, B. F.
J. Győr, B. Gy. L. Vésztő, N. I. Budapest, N. G. Budapest.

