A TISZATÁJ DIÁKMELLÉKLETE
2 0 0 8 . OKTÓBER

NYILASY

1 3 0 . SZÁM

BALÁZS

A Kárpáthy Zoltán románcossága,
humora és angyalisága
A MŰ ROMANCE-JELLEGE

Fikciós romance-vígjáték
„krónikás
irányregény"

és

Az Egy magyar nábob ikerműveként, folytatásaként számon tartott Kárpáthy Zoltánban

a Jókai románc-elbeszé-

léseire egyébként is jellemző alkotó, egyénítő jelleget konstatálhatjuk. A szatirikus, komikus, humoros, vígjátéki látásmód, beállítás, prezentáció benne nem csupán kiegészítésként szolgál, h a n e m lényegileg határozza meg az elbeszélés perspektíváját, a hősrománc középkorias, lovagi
környezetvilága és konfliktusrendszere urbánusabb, „polgáriasultabb" jelleget ölt, a harc, a fizikai küzdelem konvulzióit (feszültségkeltő izgalmait) a cselszövés, a Kárpáthy-birtok megszerzéséért folytatott intrika helyettesíti.
Ugyanakkor a Kárpáthy Zoltán-Szentirmay Rudolf segítőiként fellépő jók és ellenlábasaik mérkőzése a vígjátékinál tágabb küzdőkörben zajlik, a harmincas-negyvenes
évek „ r e f o r m v i l á g á " - b a illeszkedik. Ezt az illeszkedést
a narrátor, a nézőpontot és az időkezelést látványosan
megváltoztatva, olykor speciális szövegrészek által is
hangsúlyozza. A z elbeszélő-implikált szerző a Kárpáthyper bonyodalmait túlhaladva felgyorsítja ilyenkor az elbeszélt idő múlását, történelmi események szemtanújává, krónikásává válik, nagyobb összefüggések felfedőjeként, nemzeti, társadalmi méretű ügyekhez kapcsolódó
értékítéletek megjelenítőjeként mutatkozik meg; s az elbeszélésbe olykor rövid időre hírneves történelmi szereplőket is bevon, beiktat. E speciális szövegrészek akár
külön fejezetet is alkothatnak a műben. Az Egy

nemzeti

ünnep című bevezető rész a pesti magyar színház meg-

JÓKAI MÓR

(1825-1904)
A heroikus románcé
(a romantikus nagyregény) par excellence
alkotórészei:
a monumentális
természeti jelenségek
rajza, a mozgó, forrongó
embertömegek megjelenítése, a hősi tettek,
férfias küzdelmek,
párviadalok, összecsapások víziói a Jókai-oeuvre
állandó kísérői.

épülésének és avatásának eseményein fut át alig több mint ötoldalnyi terjedelemben,
A cenki szenvedő című (még ennél is kurtább) egység Széchenyi Istvánt lépteti fel egy
villanásra.
A különálló „krónikás" fejezetek azonban az 1854-es műben amellett hogy rövidek, ritkák is; a Kárpáthy Zoltán elbeszélője többnyire inkább a Kárpáthy-Kőcserepy-történet fejezetein belül maradva vált egy-egy pillanatra nézőpontot, lép át a történelmi krónikás,
a szemtanú szerepébe. E kitekintő részletek többnyire a fejezetek elején foglalnak helyet. Az
élet mártírja című rész élén a narrátor a „históriai múlt" és jelen különbözőségét emeli ki
(„Minderről már csak a régieknek van fogalmuk; az újabb koreszmék előtt oly otthoniatlanok ez eszmék, mint a lovaghősök és a trubadúrok korszakai, s egyéb a költészettel határos
általánosságai a históriai múltnak.") 1 , és az Abellino-Maszlaczky-Mauz jelenet „előhangja"ként a konzervatív és a szabadelvű párt küzdelmeiről emlékezik meg. A Gyásznapok monumentális tablóját az 1838-as, nagy pesti árvíz előjátékára emlékező, patrióta vallomás
vezeti be, s A titok című fejezet elején az 1840-es diéta idejéről, a székváros viszonyairól
s az országgyűlés hozta felpezsdülésről emlékezik meg a narrátor. A Rossz diadal című részben viszont a krónikás tudósítás - a negyvenes évek forrongásainak alig egy lapnyi, madártávlatú megjelenítése - a fejezet közepére kerül (a követválasztás bevezetőjeként szolgál), a Spadassin című részben pedig az elbeszélő a fejezet végén vált egy pillanatra nézőpontot, változik át fikciós történet elmesélőjéből „hiteles", intradiegetikus szemtanúvá.
Ah, hogy futottunk (mint gyermekek) néhány hét múlva utána, midőn legelőször kijött
az utcára, fekete ragasztvánnyal fedve gyógyuló sebét, hogy mutogattuk őt egymásnak,
s hogy szerettük volna megcsókolni azt a drága sebhelyet és azt a kezet, a mely azt visszaadta!" 2
Mindazonáltal e „krónikás" betétek és a hozzájuk tartozó nézőpontváltások ritkák, kivételesek a műben. A Kárpáthy Zoltán „irányregény-jellegét" kár volna túlhangsúlyoznunk. Annál inkább, mert a „reformkoriság" benne az alapvető történéshez, elbeszélői
perspektívához, szereplőkörhöz és konfliktusegyütteshez is szervesen hozzákapcsolódik.
Az ügyvédi intrikát szervező Maszlaczky Gábor, a birtok-elorzó Kőcserepy Dániel, a követválasztáson ügyködő Berzy Tivadar és Czirányi Emmánuel nemcsak Zoltán személyes ellenfelei, de a nemzeti felemelkedésért, demokratizálódásért folytatott harc ellenlábasai,
kozmopolita, feudális-retrográd attitűdök képviselői. Kőcserepy nem csupán a nemzeti
színház ügyét fumigálja, de minden honi vállalattal szemben közömbös-ellenszenves,
Maszlaczkyt a dunai árvíz idején nem a segítők-mentők között, hanem a kíméletlen vámszedők élén találjuk, s a komikusan-ironikusan prezentált idegenmajmoló dandyk, báró
Berzy és Emánuel is ekkor, az 1838-as vész idején szerepelnek le igazán: a megrendítő szerencsétlenségben mindvégig az arisztokrata közöny, frivol fölény álláspontjára helyezkednek, a tréfacsináló, hecckereső szerepét töltik be, viszik a végletekig.3

JÓKAI Mór, Kárpáthy Zoltán (1854) I. kötet, Jókai Mór Összes Művei, 8, s. a r. Szekeres László,
Bp„ 1963, 264.
2 JÓKAI MÓR, Kárpáthy Zoltán (1854) H- kötet, Jókai Mór Összes Művei, 9., s. a. r. Szekeres
László, Bp., 1963,184.
3 Hogy a nemzeti kötődés és az emberi részvét teljességgel idegen a játékos kompánia számára, azt
Báró Berzy, a heccvezér, a fő mókamester mintegy saját példáján keresztül szemlélteti a mentésben részt vevő Habsburg főhercegnek replikázva, szellemeskedve. A természeti csapás - mint ki1

2

Az elbeszélés par exeellence

romanee-sajátságai

írásomat azzal a megjegyzéssel kezdtem, hogy a Kárpáthy Zoltán a középkorias, lovagi románcvilágot nagymértékben átalakítja, s egyénítő, individuális vonásokat mutat. Az egyénítő sajátszerűség azonban korántsem jelenti azt, hogy az 1854-es Jókai-művet ne volna
érdemes modern romance-ként tartanunk számon. Az elbeszélés valójában sok-sok románcvonást mutat. Cselekményelemei közt a hőstett, a nagy bátorságot, lelki (és fizikai)
erőt feltételező helytállás is evidensen jelen van, az énazonos, rendíthetetlen karakterek
olyan tartást reprezentálnak, amely a földies, alkalmazkodó taktikákat elutasítva a makulátlan becsület, a tiszta név értékét helyezi minden más szempont elé. Az ifjak, Katinka és
Zoltán vonzódása, „flörf'-je az élet paradicsomába enged betekintést (Zoltán körülrajongott „kicsiké"-je időnként már a férjét majdan hűen szolgáló jövendő hitves vonásait is felvillantja), 4 de Kőcserepy Vilma reménytelen, hiábavaló szerelme sem „földies vonzalom",
hanem kompromisszumok, korlátok nélküli, egész életre szóló szenvedély. A fiatal párt
megértő, bájos vénkisasszonyok kommendálják egymáshoz 5 , a gondoskodó, patriarkális
földbirtokost ragaszkodó, hűséges szolgák veszik körül, a grófi testvérek idilli - dominanciaharcot, féltékenységet hírből sem ismerő - szeretetben élnek szüleikkel, egymással s a családba bekerült, fogadott fiúval. A hősi és komikus-humoros szcénákat érzelmes hangulatképek, melodramatikus jelenetek, szenvedélyes érzelemkifejezések egészítik ki, a fájdalmas
női ábránd s a titkolt, mélyre zárt férfifájdalom könnyei egyaránt bőven ömlenek a könyvben. Mindazonáltal - könnyhullatások ide vagy oda - a rossz a Kárpáthy Zoltán lapjain
egy percre sem nő démoni erejű, félelmetes hatalommá. Az 1854-es mű egyik legfontosabb
romance-sajátságaként éppen ezt tarthatjuk számon: a narrátor - az implikált szerző a rosszak térnyeréseit rendre úgy prezentálja (olyan jelzésekkel, sugallatokkal egészíti ki),
hogy a jók végső győzelme, a későbbi kibontakozás esélye sosem halványul el egészen.
(a hősi románcé természetvíziói,

mozgalmai,

összecsapásai

a

Jókai-művekben)

A heroikus románcé (a romantikus nagyregény) par excellence alkotórészei: a monumentális természeti jelenségek rajza, a mozgó, forrongó embertömegek megjelenítése, a hősi
tettek, férfias küzdelmek, párviadalok, összecsapások víziói a Jókai-oeuvre állandó kísérői.
A kazáni szorosban utat törő folyamóriással és a gigászi hangjelenségekkel kísért rianással,
a forradalmi kavargásba bódult embertömegekkel, a rohamozó több ezres huszártömeggel
s a szélvészként egymásra rontó párbajhősökkel, a Kárpátokon áttörő fiatal hőssel és a farfejti - számára nem megrendítő, hanem „grandieuse", s a mentéssel már csak azért sem foglalkozhat, mert ő a club of travellers számára készít tudósítást, s apróságokkal nem pepecselhet. „És
utoljára is, én kozmopolita vagyok. Az én anyám egy herceg Korsovszky leány volt, én született
orosz vagyok anyai részről, nekem nincs semmi közöm Magyarországhoz, én lehetek oly közönyös,
mint akármely más idegen!" - provokálja végül Tivadar báró még egy végső fejtegetéssel, ultima
ratioval a főherceget. JÓKAI Mór, Kárpáthy Zoltán (1854) I. kötet, 241.
4 Katinka a Csendesen fejezetben Vilmát látogatva Kárpátfalvára jő. A „kedves kis leányka" számol
azzal, hogy Zoltán is ide fog sietni a nagybeteg hajadonhoz, s a zivataros időben száraz öltönyöket
hoz magával a fiú számára. „ [...] háziasszonyi gondosságában el nem felejté, hogy akit féltünk,
annak nemcsak arcképét kell magunkkal hordoznunk, hanem egészségére is gondot kell viselnünk." - jegyzi meg kedvtelve az elbeszélő, s a gesztust az ifjú báró is „érzelemtölten" fogadja.
JÓKAI Mór, Kárpáthy Zoltán (1854) II. k., 208.
s Az öreg Szenczy grófnő és agg, hajadon testvére A titok című fejezetben.

3

kassal birkózó, ostromlétrára hágó fivérrel Az arany ember és A kőszívű ember fiai lapjain
találkozhatunk. A hajóhíd összeomlásának nagy dunai katasztrófájára, a gigászi bányatüzet
megfékező (kardforgatásban, céllövésben is verhetetlen) Berend Ivánra, a székely hazát,
Torockót oltalmazó (halálveszélyt hidegvérrel vállaló) Adorján Manasséra, a földrészek
hegy- és vízrajzát átszabó, roppant légi ütközeteket vezénylő Tatrangi Dávidra is emlékezik
minden szorgalmas Jókai-olvasó; s a gentleman kormánymegbízott betyárral vívott pusztai puskapárbaját, a herkulesi pásztor és az acélos főúr-haramia halálos hegyi birkózását is
alighanem az író felejthetetlen összecsapás-víziói közt tartjuk számon (Politikai divatok,
Fekete gyémántok, Egy az Isten, A jövő század regénye, Lélekidomár, Szegény gazdagok).6
(az 1838-as nagy

árvíz)

A Jókai Mór-i természetvíziók egyik legnagyobbika, éppen a Kárpáthy Zoltánban található, s a dunai árvíz roppant kavargásában mutatkoznak meg a monumentális hősiesség
evidens példái isJ A katasztrófa-próbatétel pozitív hősei széles skálán helyezkednek el: az
egyszerű nyomdásztól, a jurátus iíjaktól (Kovácstól, Bogozytól) a helytálló, áldozatkész
arisztokratákig, bárókig, grófokig, sőt a Habsburg főhercegig terjednek. Az árvíz leginkább
heroikus hőse azonban a hitrege-hősök erejével rendelkező, mennydörgő szavú óriás, Wesselényi Miklós.
„A fáklyák közepett, a kormányrúdnál állt egy izmos, herkulesi alak, föveg nélkül, egy
könnyű kabát vetve vállaira. Daliás barna arcára ki ne emlékeznék? e villogó, vakmerő
szemekre, mik tudnak napba nézni és meg nem haragudni, a szénfekete bajusz magasra
kondorulva fedezi a büszke, szép metszésű ajkakat, miknek minden szava annyi szívet, lelket szokott meggyújtani, míg a dacos áll, határozott gödrével, fényes, fekete szakállal van
koszorúzva. Ki ne ismerte volna őt, ki ne tudná, ki volt? Ki ne emlékeznék reá? Pest város
három legszomorúbb éjszakáján ezren és ezren hallották e nevet, mint szabadulásuk jelszavát hangzani, és utána mondák, áldva, magasztalva, istenhez imádkozva." - vizionál az
elbeszélő monumentális, héroszi alakot már az árvízi hajós első felbukkanásakor. 8
Wesselényi Miklós robusztus férfiasságával a gyermekifjú Kárpáthy Zoltán természetesen nem mérkőzhet. A férfipalánta és a javakorú, herkulesi férfi közti különbséget a narrátor szemléletes jelenetben prezentálja. A végveszélyben levő Zoltán a dereglyére való átlépést feltételhez köti - ígéretet akar kicsikarni Wesselényiből Vilma azonnali megmentésére - , s a báró vonakodására megmakacsolja magát. A rendíthetetlen kormányférfi azon-

A Jókai-románc persze sokrétű, sokszövetű, s az sem ritka, hogy a heroikus tettek inkább csak színesítő kivételek benne, mint például a Lándory Bertalan-Oroszlán Gabi, Jüan Táre-Fatia Negra-összecsapás az alapvetően szatirikus perspektívájú - bűnügyi bonyodalmakat tartalmazó - Lélekidomárban s a Szegény gazdagokban. Az Egy magyar nábob polgárias, patriarkális világában talán csak Kiss
Miska birkózását és lovasversenyét, bikakalandját sorolhatjuk a „hőstettek" körébe, s ez is csak távoli
rokona A kőszívű ember fiai életveszélyes próbatételeinek,
z Az 1838-as katasztrófa hatalmas, színes, látomását tartalmazó Gyásznapok című fejezet terjedelmében is a mű leghosszabb, legmonumentálisabb része a maga több mint kilencven oldalával.
8 I. m., I. k„ 205.
6

4

ban egykönnyen segít a bajon. „A szabadító nem feleselt többet, hanem megkapta nagy,
rettentő kezével a fiút öltönyénél fogva, s úgy átveté a tutajba, mint a pehelylabdát."?
Az ifjú Kárpáthy Zoltán mindazonáltal Wesselényi báró mellett az árvízi fejezet másik
nagy, próbákat megálló hőse. A gyermekember a jégtorlasz felrobbantásakor - mint saját
elbeszéléséből megtudjuk - halálveszéllyel dacolva helyezi m ű k ö d é s b e a gyújtózsinórt,
hogy ezrek megmentését segítse elő. A Tarnaváry-estélyen a vész kitörése utáni pánikban
egyedül neki van füle a palotabeliek kétségbeesett segélykiáltásaira, a bezártakat kellő lélekjelenléttel - erős karral és feszítővassal - ő szabadítja ki. A szegény, fuldokló koldusaszszonyt a tomboló árvízben ugyanő húzza ki a vízből, a templomlépcsőn kínálkozó tenyérnyi
száraz helyet neki engedi át, s a reszkető öreget tulajdon zekéjével bugyolálja be. Szabadító, mentő angyalként tűnik fel az ifjú báró a Kőcserepy-ház ablakában is, éppen akkor,
amikor a palota hasadni kezd, s a magukra hagyott hajadonok, Liza és Vilma már a halálra
készülnek. Előbb a kicsi, vak teremtést viszi le, majd a gyengeségtől lábra állni sem tudó
Kőcserepy-lányt veszi karjaiba, s menti ki a csakhamar összeomló épületből. ( „ - Óh, Zoltán, hajítson ön engemet le innen a vízbe, hadd vesszek el; j o b b lesz mind a kettőnkre
nézve." - suttogja a fülébe a szerelmét önkéntelenül is eláruló Vilma.) 1 0
A Jókai-románcokban a nagy, jelentős földi események nem ritkán transzcendens
implikációval, szuggesztióval rendelkeznek. A Kárpáthy Zoltán narrátora is transzcendens
kontextust teremt az árvízi konvulziók számára. A szörnyű vészt egyrészről Isten látogatásaként, rettenetes figyelmeztetéseként fogja fel, „a kérkedés", „a kihívó dac, az Istenről elfeledkező elbízottság" büntetéseként értelmezi. („Isten keze függ mindenki felett!", „Fuss,
- menekülj, - imádkozzál, - térj Istenhez! Itt az ítélet, itt a halál! Ki tart meg, ha elhagyott
az Isten - és a föld?") 11 Másrészt viszont a mentésben részt vevők Isten embereiként, felsőbb parancsot végrehajtó, földöntúli erőt nyerő hősökként jelennek meg. Különösen igaz
ez Wesselényi Miklósra. „Isten jár a vészek között. Az ő lelke vezérli a nagyok, a nemesek
gondolatát, hogy ott legyenek, hol őhozzá imádkoznak. Áldott a kéz, áldott a szív, akit Isten
kiválaszta, hogy általa hirdesse csodatételeit. - Wesselényi van ott alant.", „[...] s a háztetőkről, az ablakokból remegő karokkal rakják kezeibe apák, anyák apró gyermekeiket,
mintha Isten kezeibe tennék le őket [...]" - láttatja az elbeszélő az árvízi mentőt több ízben
is isteni erővel ellátott férfiként. 12
(Wesselényi Miklós

párbaja)

Wesselényi báró egyébként a könyv egy másik helyén is a férfias tartás héroszaként jelenik
meg. A spadassin című fejezetben Zoltán védelmében mennydörgő hangon hívja párbajra
az orvgyilkos Dabrónit, s rendíthetetlen eltökéltséggel küzdi végig az összecsapást. A nagy
államférfi és a felbérelt provokátor küzdelme annál inkább érdekes, mert szemléletesen
mutatja a Jókai Mór-i narrátor által a Kárpáthy Zoltánban (is) alkalmazott speciális, románeos „technikát": a jók és a rosszak harcát megjelenítő elbeszélő a rossz fölényhelyzetét
erőteljesen hangsúlyozza, a pozitív szereplők megalázását jó darabig megengedi, sőt egyre
fokozza, majd egy (a műbeli adottságok-elvárhatóságok felől nézve váratlan) fordulattal
' I. m., 207.
I. m., 224.
11 I. m., 180,162.
12 I. m., 221, 229.

10

5

helyreállítja a dolgok „természetes rendjét", és igazságot szolgáltat. A fölényes vívótudású
specialista cinikus hidegvérrel, „a gúny kígyóigézetével" reagálja le Wesselényi tomboló
dühét, rezzenetlen arccal tartja kezében a kezdeményezést - Miklós segédei „a hideg verítéket érzék arcaikon" 1 3 - , és mesterfogásával súlyos nyaksebet is okoz ellenfelének. A sebzettség dühe azonban csodaszerű módon megsokszorozza Wesselényi herkulesi erejét 14 , és
az istenítélet-szerűen működő erő ellen már nincsen védelem. A báró irtóztató ordítással
ront ellenfelére, rettenetes csapása átvágja a kardmarkolat védő pajzsát, és leszeli a spadassin kezét.
A romance
(a patriarkális

alakformálás,

világteremtés

további

módozatai

viszony)

A nagy, monumentális konvulziók, hőstettek, összecsapások természetesen korántsem merítik ki a Kárpáthy Zoltán románcsajátságait. A romance-patriarkalitás
jellemző figuráit,
attitűdjeit, viselkedési módjait legalább ilyen fontos összetevőkként tarthatjuk számon.
Kárpáthy Zoltánt, a gondviselő, melegszívű főurat odaadó segítők, urukért élő-haló „kisemberek" veszik körül. Kovácsnak, a hűséges jurátusnak, Pálnak, az érzékeny, öreg cselédnek, Varga uramnak, a derék jószágigazgatónak úgyszólván nincs is saját énjük, érdekük,
akaratuk; egzisztenciájukat a család és Zoltán szolgálata teljes egészében leköti. A kárpátfalvi, madarasi Eldorádó 13 rezidensei, a báró jobbágyai az úr születése napján kimeszelik
házaikat, nefelejcset készítenek, koszorút fűznek, tulkot hizlalnak. „Mindenki tudott valami meglepőt, valami kedvest tartogatni a bálványozott gyermek számára, ki szeme fénye
volt kicsinynek és nagynak, kinek láthatásaért az öreg emberek napestig elácsorogtak
a kastély udvarán, mikor a szomszédból odavetődött." 16 A birtokvesztett fiatal főurat (hiába
titkolja Zoltán a távozás pontos idejét) odaadó tömegek búcsúztatják. A parasztemberek
tömött sorokban állnak az út mentén és hangosan éljeneznek, a szerény kocsi mellé tizenkét lovas legény rúgtat, s kíséri el a volt gazdát egészen a Tiszáig. A régi, kedves birtokos
visszajövetele zöld ágas, színes lobogós diadalünnep. A gyerekek dalokat tanulnak, a leányok ékes ruhákba bújnak, a legények lószerszámot fényesítenek, bokrétát tűznek, a család
régi, hű tisztviselői a messzi vármegyékből is újra előkerülnek, hazatérnek.

•3 I. m., Il.k., 182,183.
14 ,,[...]széles vállai egy egész világ emelésére látszanak szánva, és kinyújtott karjánál eszünkbejut
a történet, midőn puszta ököllel küzdött fél óráig a dühödt vadkannal. Egy ütés érjen meg ettől az
ököltől, és ha vasból vagy is öntve, megtértél alkotódhoz!" - jellemzi ezt az erőt az elbeszélő. 1. m.,
181-182.
•5 Szentirmay Rudolf hatalmas átalakító munkájának eredményét a Szentirmán című fejezetben ismerteti az elbeszélő. Az eszélyes szorgalom, serény iparkodás a puszta helyén néhány év alatt búzatáblákat, kertvilágot, bőven termő gyümölcsöst, malmokat, téglakemencét, magtárakat, gyümölcsaszalókat, selyemtenyésztő pajtákat, munkás gyárakat teremtett. A parasztok „Csínnal épült
utcákon" járnak, zöld redőnyös, takaros házakban laknak, és az utópiák embereinek tökélyével
rendelkeznek. „[...] nincs használatlan föld, nincs munkátlan kéz, magok a rakoncátlan elemek is
munkára vannak fogva. Nincs heverő, nincs éhező az egész uradalomban, s mindazon pompa
közt, mely a földesúr lakát környezi, legfényesebb az, mely jobbágyai arcán tündöklik - a boldogság, az elégültség." I. m. I. k., 111,113.
16 I. m. I. k., 115.

6

(a becsület védelme,

a makulátlan,

fényes

név

fontossága)

A becsület tisztán tartásának fontossága, a makulátlan hírnév megőrzése (az esetleges folt
bármi áron való letörlése) nem annyira a románcé,

mint inkább az inkább a par excellence

hősének, az epic műfajváltozataiban kap központi - a műbeli bonyodalmat, konfliktust,
alapvetően meghatározó - szerepet. A rágalom, a tiszta, fényes név bemocskolása mindazonáltal a románcban is központi kérdéssé válhat, már csak azért is, mert a románcé hősei még nem a huszadik-huszonegyedik század individuális öntudatával és közönyével kezelik az őket körülvevő törvényeket, társadalmi szabályokat, szimbolikus rendet. A románc-elbeszélések általában nem mondanak le az embereket irányító szabály- és szokásrend hitelessé formálásának esélyéről, s a név tisztán tartása, e régi nagy irodalmi tradícióelem egyáltalán n e m ellentétes ezzel az attitűddel.
Gondoljunk csak Baradlay Ö d ö n öccsével vívott, életveszélyes „forradalmi párbaj"-ára,
amely egyetlen elhamarkodott szó miatt történt meg! A kormánybiztos a várostrom ügyében Richárdhoz képest megfontolóbb álláspontot képviselt a Buda ostromáról döntő haditanácsban, s az ízig-vérig huszárkatona fivér hirtelen indulatában gyáva civilistának nevezte bátyját. „Te é n n e k e m néhány nap előtt egy szót mondtál, amit m a g a m b a n sem akarok ismételni [...] - A z egy olyan szó, amit egy Baradlaynak n e m m o n d h a t senki megtorlatlanul - még egy másik Baradlay sem. S ami, ha egyszer rá van fenve, le nem törülheti
senki - csak saját maga." - ad számot Ödön a kihíváskor álláspontjáról, s eltökélt szándékától testvére kétségbeesett rimánkodása sem tudja eltéríteni; az ostrom során a választott
alakulatban maga is megindul felfele a lábtón. 1 7
A makulátlan hirnév befeketitése, megrágalmazása a Kárpáthy

Zoltán

hőseiből is

rendkívül h e v e s érzelmi reakciót vált ki. A periratot kézhez v e v ő - a megszületett, testet
öltött r á g a l o m r ó l először értesülő - S z e n t i r m a y R u d o l f arcán i d u l a t r o h a m v i h a r z i k át,
tagjai reszketnek, a papírost a földre veti, és dühödten rátapos. „Mi volt ez? A leggyalázatosabb, legiszonyúbb vád, halálos mérge minden boldogságnak. Oly vád, melynek sötét színén keresztül nézve mindaz, ami jellemében nemes és szeretetre méltó volt, mint önző,
förtelmes indulat kénytelen feltűnni, mely megaláz és lealjasít, s egy jótetteken épült jóhirnév életét egy mérges lehelettel semmivé teszi." - értékeli a helyzetet az elbeszélő mintegy
a gróf gondolatait-érzéseit tolmácsolva. 1 8
A g y e r m e k e m b e r Kárpáthy Zoltánt, ha lehet, még i n k á b b megviseli a perirattal való
i s m e r k e d é s . A r c a ég, t e s t e m i n d e n ízében reszket, „forró, é g e t ő v e r í t é k " c s o r o g arcán,
homlokán. „El akarta hajítani azon iszonyúi s azon megölő iratokat, fel akart ugrani onnan
és elfutni messze, messze! Fel akart ébredni ebből az irtózatos álomból [...] E rémséges
alakok elfojtották lélegzetét. Hiába küzdött ellenök, ott ültek mellén, s z e m é b e vigyorogtak
pokolbeli nevetéssel, kényszeríték velők társalogni, kényszeríték őket megismerni, s odatarták beundokított orcáikat, hogy csókolja meg őket; üldözték bélpoklos karjaik ölelgetésével, arcára leheltek mirigyes leheletükkel." 1 9

17

18
14

JÓKAI Mór, A kőszívű ember fiai, II. kötet, Jókai Mór Összes Művei 28., s. a . r. Szekeres László,
Bp., 1964,171I.m. I. k., 121.
I. m. II. k., 34-35-

7

Természetesen a Kárpáthy Zoltán olvasói jól tudják, hogy a becsület védelmének, a makulátlan név igényének a műben alapvető történetirányító szerepe van, hiszen nemcsak
Zoltán és a Szentirmay-család közti „szakítás" alapul ezen, de az ifjú báró birtokáról való
lemondását is egyes-egyedül a név tisztán tartásának igénye indokolja, s Maszlacky, a „pszichológ" fiskális éppen erre a büszkeségre spekulálva szövi meg az intrika hálóját a fiatalember körül. (E „büszkeségfóbia" és a belőle származó történések egyébként nyilvánvalóan
nem tartoznak a Kárpáthy Zoltán maradéktalanul hiteles elemei közé. Nemcsak az nem
kap kellő indoklást, miért mutatkozik Rudolf számára természetes, azonnali megoldásnak
Zoltán „elűzése", de a fiatal báró radikális megoldása is számos ponton kételyt ébresztőnek, motivációs szempontból problematikusnak tűnik. Gondoljuk meg: Zoltán a „becsület oltárán" végeredményben habozás nélkül feláldozza jobbágyait, háznépe sokaságát: az
ígért és várt örökváltság így elmarad, a Kárpáthy-birtok alkalmazottjai szétszóródnak, elbujdosnak, a helyben maradottak kedvezőtlen körülmények közé kerülnek.)
(intenzív érzelmesség,

melodráma)

Az intenzív érzelemkifejezés, a melodramatikus színezet, a szentimentalizált fájdalom a Jókai-románctól egyáltalán nem idegen; a dilógia első részében, az Egy magyar nábobban is
jelentős szerepet kap. Az erős lelki konvulziókat a Kárpáthy Zoltán férfi hősei nemegyszer
intenzív testi reakciókkal, rázkódó sírással, a fegyelem gátját átszakító férfikönnyekkel
nyilvánítják meg. A befalazott ajtó című fejezetben a hidegséget tettető Szentirmay Rudolf
szobájából „keserű, keserű férfizokogás" hallatszik ki, Zoltán magánkívül tör be a helyiségbe, gyámatyja keblére veti magát, könnyeivel áztatja kezét, s a gróf sem titkolja többé
előtte, hogy forrón szereti gyámfiát, hogy nagyon is fájt neki nyugalmat, közönyt színlelni. 20
A visszafogadás boldog jelenetében Zoltán kisded udvarszobájába mosolygó, kedves
alakok lépnek be: a szelíd, nyájas anya, a bűbájos, ifjú angyal és a - háttérben maradó komoly, erős férfi. Az anya (Szentirmayné) a fiú székére támaszkodik, s a gyönyörű hajadon (Katinka) piciny hókezével játékosan befogja a fiatalember szemét. A bájos, szelíd
(„biedermeieres") örömünnepet azonban csakhamar heves érzelemkitörés tarkitja. Az ifjú
báró a háttérben maradt Rudolfhoz rohan, a férfi keblére veti magát, „karjai görcsösen
kulcsolódnak össze körüle, ajkai elhalnak, elnémulnak, s perc múlva ájultan, eszméletlenül
hanyatlik össze." 21
Az ifjú Zoltán, a gyengédebb lelkületű férfipalánta persze más alkalmakkor is sűrű
könnyekre fakad. Anyja arcképét meglátva „édesen, vigasztalan zokog sokáig.", a rettenetes
perrel küszködve álmában egészen átnedvesíti a párnát, Szentirmay Rudolf halálos ágyánál
pedig annyira sír, hogy nem is tud megszólalni. 22
A szentimentális érzelmesség az Egy magyar nábobban az ifjú bárónét kíséri, a Kárpáthy Zoltánban pedig legfőképpen Kőcserepy Vilma prezentációját határozza meg. A Lizával folytatott beszélgetések, a Kárpáthy Zoltánra irányuló á b r á n d f u t a m o k különösen
a birtokelorzás után csapnak át az epekedő, szentimentális érzelmességből a kétségbeesés

20
21
22

I. m. I. k., 129.
I. m. II. k., 103.
I. m. I. k., 136, II. k. 36,177.

8

érzelemköreibe. A Rossz diadal című fejezetben a két lányka hevesen zokog a kertben, mialatt a szülők és a vendégsereg a birtokátvétel ünnepét ülik odabenn a kastélyban. Vilmának minden kerti virágról Zoltán jut eszébe, minden étele, pohara arra emlékezteti, hogy
a fiatalember talán éppen most éhezik és szomjazik. A Kőcserepy-leányt környező melodramatikus jelleg a betegágyi jelenetekben, a lázbeszédekben kulminál. Vilma lázbeszédei
a szülőket természetszerűleg taszítják a kétségbeesés, önmarcangolás pokolbugyraiba. A spadassin című fejezetben Eveline megdöbbenése áll a központban (az anya itt szembesül először lánya igazi érzéseivel és saját elvakult ostobaságával), A kemény szívek és a Csendesen
című részekben viszont az apa őrködik a betegágynál, s éli meg folyamatosan a gonoszság
következményét.
(a

halálköltészet)

Végül szóljunk néhány szót a Kárpáthy Zoltán romance-érzelmességének egy speciális
válfajáról, a „halálköltészet"-ről is. Az enyészet poézise két fejezetet, két jelenetsort jár át:
Vilma haldoklásának processzusát és a kárpátfalvi kastély évtizedek óta zárt lakrészének
feltárását, annak a helynek a birtokba vételét, ahol Zoltán fiatal édesanyja meghalt. A befalazott ajtó fejezet egyes részeiben az atmoszférikus telítettség olyan erős, az enyészet víziója olyan szuggesztív, hogy a jelenetet már a fin de siècle, a szecesszió intenzív halálköltészetét is megidézi, s a hatást a narrátor még egy hihetetlenül plasztikus, pontos, „fénytani természetű" realista megfigyeléssel is fokozza.
„A tizennégy év óta elzárt levegő nehéz, bágyasztó nyomással ült kebleikre, meleg,
élettelen roha enyészetes szagával. A gyertyák is halványabban égtek, alig bírva megvilágítani a sugártalan setétséget, melyet még növelt a falak sötét, kockás fatáblázata, a diófával kirakott palló, körül az elfeketült ősi képek, mik közöl csak egy-egy delnő fehér arca,
fehér kezei látszottak világosabban elő, annál gyászosabbá téve a többit, ami sötéten maradt.

[-.]
A bútorok, asztalok mind finom porral voltak belepve, mely évek alatt a legelzártabb
termeken is keresztülhat és eltakarja a magára hagyatott fényt, a halott-pompát. A bársonyszőnyegek, mik még használva sem voltak, színeiket veszték, s midőn Rudolf egy függönyt félre akart vonni, kezében szétmállott az, az idő megemésztette, tán az apró lepkék
bábjai is segítettek pusztulásán, mik a megjelenő gyertyák körül oly sűrűn repkedtek.
E szoba ablakainak egyikén a vastáblán valami kis lyuk támadt, tán egy kiesett szög
helye, melyen keresztül a déli napvilág hosszú, vékony sugárt ereszt a szoba túlsó falára,
mozgó alakokat tüntetve fel rajta, mint egy természetes camera obscurában. Néha valaki
végigmegy az udvaron; ilyenkor mintha hosszú, kísérteties árnyékok vonulnának végig a falakon, felfelé fordított lábakkal." 2 3
23

I. m. I. k., 135-136.
A rendkívüli mimetikus pontossággal megszerkesztett leírás mellé a Kárpáthy Zoltán néhány más
szöveghelyét is odaállíthatjuk. Különösen a Gyásznapok fejezet tartalmaz sok-sok plasztikus,
„realisztikus" látásmóddal megalkotott látvány- és történésrészietet. „Nemsokára hallani lehetett,
mint omlik be a pinceablakokon a víz nagy zuhogva, bugyborékolva, folytonos rázkódásban tartva
az egész épületet; néhány perc múlva megteltek a föld alatti üregek, s a túltömött nyílások tompa
böfögéssel adtak helyet a kiszorított légnek [...]", „Az előfal úgy bukott le, hogy az épület hátulja

9

A happy ending esélyének

evidens

fenntartása

A romance-hoz szervesen hozzátartozik a j ó történetvég, bár az irodalmi gyakorlatban
a happy endinget módosító, korlátozó momentumokat is figyelembe kell vennünk. A Mire
megvénülünk
és a Szegény gazdagok című Jókai-művek j ó végződése például enyhén
szólva is viszonylagos. A gonosz intrikusok ugyan megbűnhődnek (Gyáli József börtönbe
kerül, Sárvölgyi felakasztja magát, a haramia Kandúr keserves kínok közt hal meg, Fatia
Negra fejbe lövi magát), de a főhősök sem lesznek boldogok: a boldogtalan, meghasonlott
Áronffy Loránd számára a véletlen halál hoz végül megváltást, Henriette magányosan, az
átélt szörnyűségektől megtörten tengeti napjait, huszonhat évesen már öreg asszonynak
számíthatjuk. („Idegei uralkodtak rajta ébren és álmában, a legkisebb zörejre reszketés
fogja el, ha az ajtót nyitni hallotta: felijedt.") 24
A Kárpáthy Zoltánban azonban ilyesmiről nincsen szó. Az 1854-ben megjelent románc
Jókai azon művei közé tartozik, amelyek (majdnem) minden vonatkozásban jól végződnek.
Mi több, a narrátor (az implikált szerző) a jó történetvéget illetően az elbeszélés során sem
hagy sok kétséget az olvasóban: a jók végső győzelmébe vetett hitet, bizodalmat az intrika
bonyodalmai, az intrikusok térnyerése idején sem engedi elhalványodni, a happy ending
valószínűségét, sőt szükségszerűségét, érdekes „technikákat" alkalmazva, közvetetten módokon és közvetlenül is hangsúlyozza.
(a rosszak komikus

prezentációja)

A happy ending szükségszerűségét szuggeráló közvetett módozatok közül mindenekelőtt
a rosszak prezentációjának vígjátéki jellegét emelhetjük ki. Abellino, Maszlaczky, Kőcserepyné komikus prototípusok: testi fogyatékosságokkal és mulatságos rögeszmékkel rendelkező figurák, a vígjátékok „antihősei", akikhez a komédia (komikus románcé, humoros
novella, mese, bábszínház, filmvígjátékok, adomák, viccek) tradíciójától befolyásolt befogadói tudat evidensen asszociálhatja a végső, megérdemelt bukás képzetét.
Maszlaczky differentia specificája a kicsike termet: a derék férfiú mindössze négy láb és
kilenc hüvelyk magas, azaz egy méter ötvenöt centi. „Az egész ember egy miniatűr kép; kicsiny keze, lába, egész becses személye, még hangja is gyermeki, csakhogy éles és visító, ha
disputálni kezd; ilyenkor egyik kezét frakkja szárnya alá dugja, a másikkal hatalmasan
gesztikulál, arca nekihevül és a füle hegyéig piros lesz; nagy indulatrohamokban a lába hegyére emelkedik s általában úgy szokott minden emberrel beszélni, mint a kriminális rabbal." - mutatja be az apró ügyvédet igazi komikai figuraként az elbeszélő az Egy nemzeti
ünnep című fejezetben. 2 3
A vígjátékok kicsi, csúnyácska emberei persze nem látják be saját testi korlátjaikat, és
igazi szépségeket kívánnak maguknak szeretőnek, feleségnek. A kompenzatorikus nagyravágyás uralja Maszlacky lelkét is: a nála jóval fiatalabb (rang és vagyon tekintetében is ma-

24

23

megmaradt, mintha egy színpad függönyét húzták volna félre, akként lehetett végiglátni a szobákon. Némely terem egészen épen maradt, a zongora, asztal, karszékek szokott rendben álltak, másutt egymásra volt dőlve minden, mint valami nagy költözködés idején." I. m. I. k., 219, 225.
JÓKAI Mór, Szegény gazdagok (Jókai Mór Összes Művei, 12. kötet), Akadémiai Kiadó, Bp., 1962,
434I. m. I. k., 24.

10

gasabb lépcsőfokon álló) Kőcserepy Vilmára ácsingózik, s elvakult hiszékenységében alkalmat ad a tanácsosnak, hogy mindvégig kijátssza, orránál fogva vezesse.
A Kárpáthy Zoltán bővérű vígjátékiságát az is jelzi, hogy Abellino karakterprezentációja még redukáltabb, komédiához idomítottabb lesz, mint az Egy magyar
nábobban
volt. A jeles báró a dilógia második részében öregedő, sokféle komikus testi fogyatékossággal terhelt férfivé válik. Reményét minduntalan vígjátéki gyógykúrákba helyezi: hol a sóevéstől (szomjazástól-koplalástól) vár újjászületést a csaló orvos útmutatását követve, hol
a Priesnic-kúra keretében enged magára jeges víznyalábot a visszaifjulás útját járva. Testi
hibáit az arszlánszerephez ragaszkodva folyamatosan leplezi, titkolja.
„Nagy kín lehet rá nézve az élet. Minden mozdulata arra van számítva, hogy testi fogyatkozásait elrejtse általok; mikor lép, úgy húzza bal lábát, mintha negédesen lejtene, miáltal alkalmatlan köszvényétől származó biccenését palástolja; mikor leül, velőig hasgató
fájdalmat érez térdében s olyankor mosollyal álarcozza kínos szisszenését; ha valakivel beszél, fejét úriasan hátraveti, s a lefüggő hajbodor eltakarja a fülébe alkalmazott hallócsigát,
mely elárulhatná, hogy büszke fejtartása onnan ered, mivel nagyot hall. Mosolygásában
mértéket kell tartania, mert különben az aranysodronyok helyei meglátszanának fogain. És
pedig ő még folyvást szereti a vidám társaságokat, ahol beszélni, fecsegni, fürgenckedni,
nevetni lehet, s azt hiszi, miszerint senki sem veszi észre, hogy ő nyomorék." - mutatja be
a komikus kompenzáció emberét az elbeszélő. 26
A rosszak körének par excellence vígjátéki figurája Eveline, a tanácsos felesége is. Ő az
újkori komikus szatírák okoskodó asszonyaival, a sznob tartást, az elképzelt intellektuális
fölényt ambicionáló tudákos nőkkel vérrokon. Sajátszerű eszméi közt legfontosabb az újszerű nevelési rendszer, melyet a gyakorlatba is átültet. „Eveline jól tudta azt példákból
s észtani búvárlatokból, hogy a szülők nyájassága gyermekeik iránt azokat lanyhákká neveli;
jegyzetei voltak bölcs és tudós férfiak mondataiból, melyek arany bölcsességet tartalmaznak; „a cukor édessége elrontja fogukat, az anyai hízelgésé a szívet"; „Aki ritkán érezte
a szülői kéz dorgálását, annál sűrűbben érzendi a sors keze fenyítését" stb." 27
Az anya ily módon minduntalan szigorú, figyelmes arccal fogadja lányát, folyton-folyvást hibákat fedez fel és rendszeresen dorgál. Éjjel ugyan ellágyultan ül le alvó gyermeke
mellé, de ha Vilma felébred, újra magára ölti a zord felügyelő jelmezét. (A tudós Eveline
persze minden emberi megnyilatkozást félreért: az utolsó pillanatig meg van győződve arról, hogy lánya utálja Kárpáthy Zoltánt, s Maszlaczkyról azt gondolja, ő bele magába szerelmes.)
A Rossz diadal fejezet

és az elvárható

(közvetlen kommentárok,

előrejelzések)

happy

ending

A rossz eljelentéktelenítéséhez a Kárpáthy Zoltánban, mint említettem, már az ízig-vérig
komikus prezentáció is nagymértékben hozzájárul. A Kárpáthy Abellino, Maszlaczky Gábor-féle hősöknek minden létező műfaji szabály szerint a hoppon maradás, a csúfondáros
bukás dukál. De az elbeszélő - az implikált szerző - nem elégszik meg csupán ennyivel. Az
intrikusok térnyerésének ideiglenességét és a jövőbeli kibontakozás elvárhatóságát a cse26
27

I. m., 54.
I. m. I. k., 89-90.

11

lekményszálak összeszervezésével s a szereplői, narrátori előrejelzések,
figyelmeztetések,
jóslatok sokaságával is hangsúlyozza. Ebből a szempontból különösen érdekes a könyv tizennyolcadik, Rossz diadal című fejezete. A kivételes hosszúságú rész 28 tulajdonképpen
a győzedelmes Kőcserepy-féle honfoglalást jeleníti meg, de narrátor alaposan gondoskodik
róla, hogy a győzelem kétes értékűnek tűnjék az olvasó szemében.
Az intrikusok győzelmének időlegességét sugallja már a fejezetcím is, de Vilma s az elbeszélő előrejelzés-kommentárjai közvetlenül is jelzik a birtokelkobzókra váró majdani
rossz véget.
„ - De meghidd, Liza, az Isten nem bocsátja azt meg nekik. Higgyed, hogy szomorú
vége lesz ennek! Azzal fogja őket megbüntetni, ami nekik legkeservesebben esik. [...] Énértem követtek el mindent, miattam bántak olyan igazságtalanul ővele; majd megtudod,
hogy én meghalok nemsoká, és őnekik nem lesz, akit szeressenek többé." - jósolja meg a
Kőcserepy leány a jövőt. „Pedig bizony mondom nagyságos tanácsos úr, rossz diadal lehet
még ez!" - kapcsolódik a lányka baljós szavaihoz alig néhány sor múlva maga az elbeszélő
is2», majd, a kárpátfalvi történéseket rendre elbeszélvén, ugyanő klasszikus gondolatpárhuzamokba rendezett kérdő mondatok sokaságával szólítja meg Kőcserepyéket, nemcsak
a bűnt, a súlyos morális felelősséget hangsúlyozva, de a büntetés közellétét is sejtetve.
„Gondolkozzatok hát rajta, mit nyertetek?
Nagyobb örömmel jártok-keltek-e ti a kárpátfalvi kastély csarnokaiban, nyugodtabb
álmot alusztok-e annak boltozatai alatt, többet élveztek, többet reményletek, mint azelőtt,
mint odahaza?
Nem rág-e a féreg legkedvesebb örömeitek gyökerén? Nem mondja-e apa, anya, valahányszor leányára tekint: „milyen halavány ez a gyermek!"
Nem jár-e az aggodalom előttetek, mint az árnyék?

[...]
Van-e sejtelmetek arról, hogy tulajdon gyermeketek minden tekintete egy súlyos, terhes szemrehányás elmúlt életetek folyására; gyanítjátok-e azt, hogy ez a komoly gyermek
mit gondol olyankor, midőn megvetéssel tekint az ajándékokra, az ékszerekre, ruhákra,
mikkel a ti szülői szerelmetek kedveskedni akar neki?" 30
(vígjátéki

processzusok)

De a Maszlaczky, Kőcserepy-féle kárpátfalvi kastélyfoglalást nemcsak a szereplői, elbeszélői figyelmeztetések, előrejelzések változtatják nagyon is kétes értékű diadallá. A különös
berendezkedést-beiktatást a narrátor (az implikált szerző) a komédia perspektíváját alkalmazva beszéli el, a beállítások, prezentációk, komikus bonyodalmak mindegyre az elbizakodott rosszak nevetségessé tételét, megalázását szolgálják.
E nevetségessé tétel a Kőcserepy-párosból egyelőre inkább csak Evelinre vonatkozik.
A tudós asszony a hatalmas konyhai gondok szorításában íziben vígjátéki figurává válik:
felhagy a filozófiával, elfeledi Plátót és Aristotelest, mellőzi az „argumnetum a priori"-t, közel kerül az ájuláshoz, s minden szisztéma nélkül pöröl és jajveszékel. 3 1
28
28
80
81

A könyvben egyedül a Gyásznapok című, árvízi fejezet hosszabb nála.
I. m. II. k„ 87, 88.
I. m. II. k., 99-100.
I.m. II. k., 82.

12

A Rossz diadal fejezet igazi komikus hőse mindazonáltal a tanácsosékat birtokba segítő
fiskális, Maszlaczky Gábor. Fölényeskedő városi úrként érkezik, a Kárpáthy család derék
(patriarkális) embereit, Varga uramat és az öreg Pált lekezeli, de elbizakodottságában jól
megjárja: roppant ebédrendelését nincs aki teljesítené, s ő éhkoppon marad. Mindez azonban semmiség, ahhoz képest, ami a fejezetben még vár rá. Mentegetőző levelének Vilmára
vonatkozó passzusait Eveline magára veszi, s a vígjátéki félreértésből származó lehetőséget
a tanácsos férj eszesen és cinikusan használja ki: magát minden ígéret alól felmenti, és
a kis ügyvédet pénztől és szép leánytól elrekeszti. Maszlaczky sorsa a beiktatás végére megpecsételődik. Az „aki másnak vermet ás maga esik bele" vígjátéki igazságszolgáltatása beteljesedik rajta, magabiztos intrikusból a komédia nevetséges figurájává válik, s végül komikus futással, lóhalálában menekül kudarcai színhelyéről.
(a követválasztás.

Kőcserepy

megbüntetése)

A kárpátfalvi birtokfoglalás után az elbeszélő még egy terjedelmes - több mint ötven oldalnyi - immáron más időben és más helyszínen játszódó történetrészt csatol a rossz diadalról szóló fejezethez. A műrészletben négy évvel vagyunk a beiktatási események után,
a helyszín X. megye székvárosa, s az elbeszélt esemény a Szentirmay és Kőcserepy párt
megmérkőzése az országgyűlési követválasztás során. A helyszínen (az elbeszélő által nem
éppen előkészítetten, indokoltan) újfent összetalálkozik, egybegyűlik az eddigi szereplőgárda jó része. A tanácsosék oldalán bukkannak fel a Kőcserepy-bálban bemutatott, majd
az árvíz idején leszerepelt nemzetietlen, idegenmajmoló dandyk, báró Berzy Tivadar és
Czirányi Emánuel, s Szentirmayék oldalán, a jó ügy szolgálatában serénykedik nemcsak
Tarnaváry szeptemvir, de Bogozy, a „vén sas" is.
Berzy, Emánuel és Tarnaváry teljes karakterállandóságot mutatva játsszák el adomai,
vígjátéki szerepeiket. A báró megyeházi szónoklatában hetet-havat összehord a külországi
szokásokról, Emánuel kardjával köszönget az ablakokból kitekintgető hölgyekre (addig ficánkol, hősködik, míg le nem kapják lováról, s át nem vetik a kerítésen mint egy macskát),
a szeptemvir pedig a maga sajátos módján, táblabírói józan ésszel hiúsítja meg az orvgyilkos Dabróni párbajtervét a mulatságos, anekdotai betétbenA 2 Bogozy viszont komikus tintanyalóból váratlan fordulattal hatalmasan replikázó kokánfalvi nemessé, elismert kortesvezérré, verekedésért élő-haló, virtusos magyarrá lép elő.33 A „vén sas" egyben mellékszereplőből egy időre roppant jelentőségű ágenssé válik, ő az, aki az események kimenetelét

32 „ - Én az ország törvényeire felügyelő hivatalnok vagyok, akinek kötelessége önt elfogatni mint ország- s világszerte hírhedett veszekedőt, ki a nyilván- és magánéletben keresve keresi az okot
a dulakodásra, s gyilkos módra leöldösi a legbecsületesebb embereket, kiknek nem az volt a dolguk,
hogy egész életökben a kardot tanulják forgatni; igen jó helyre jött az úr hozzám, én majd elveszem a kedvét az ilyen lovagias haramiáskodástól." - foglalja össze e józan „táblabírói" eszmejárást a provokátornak címzett replikában.
I. m. II. k, 123.
33 A virtusos, verekedő hajlandóság, igaz, egy percre, már a nagy árvíz során kikéredzkedett Bogozyból. A fráterben örült a lélek, hogy az elvetemült révészlegényekkel összetűzhetett, s vígan hányta
ki őket puszta kézzel a csónakból.
1. m., I. kötet, 200.

13

ügyes cselével döntően befolyásolja, a Maszlacky-Kőcserepy-körből kilépve végleg Zoltán
oldalára áll, s a kokánfalvi nemesség élén végül is ő dönti el a csata végső kimenetelét.
A Rossz diadal fejezet e második részében Maszlaczky után a bűntársat, Kőcserepy
Dánielt is meglakoltatja az elbeszélői igazságszolgáltatás. Az országgyűlési mandátumért
folytatott küzdelem során ő maga is vígjátéki, komikus figurává válik. S nemcsak azért
mert Tarnaváry és Kiss Miska a megyegyűlés során folytonosan rá lövik ki ékeiket 3 4 , hanem, mert a korábban eszélyes, előrelátó embert Bogozy minden nehézség nélkül rászedi.
A tanácsos a jelentkezőt első szóra megbízza a kokánfalvi nemesség vezényletével, felruházza, kétezer pengővel látja el, s mindvégig biztosra veszi a sikert. („Arra, hogy egy
ilyen kézcsókoló simplex ember olyan előkelő nagy urakat, kik őt asztalukhoz ültették,
s kik vele kezet szorítani leereszkedének, megtaláljon csalni, ugyan ki gondolt volna? Hogyan lehetne ezt Bogozyról feltenni? Ez minden logikai, minden pszichológiai valószínűségen kívül esik.") 33
A követválasztás humoros-komikus eseménysorában végül minden Kőcserepyék ellen
fordul. A tisztességes játékszabályok semmibevétele bumerángként üt vissza rájuk, és a gonoszok saját dugájukba dőlnek. S hogy ez a kudarc alighanem sorsdöntő lesz a családra
nézve, azt a fejezet utolsó sorai a korábban többször megjósolt betegség bekövetkeztével is
jelzik. „A Kőcserepy-családnál valaki nagy beteg lehet; cselédek, írnokok szaladgálnak orvosok után, a szállás ajtai be vannak zárva idegenek előtt, az ablakredőnyök lecsukvák." 3 6
Újfent a komikus,

humoros

prezentációkról

Mindeddig a Kárpáthy Zoltán romance-vonásaival ismerkedtünk, de a választott gondolatirány mentén már így is sok komikus-humoros vonatkozásra kellett kitérnem. A negatív,
intrikus figurák vígjátéki karakteréről, prezentációjáról viszonylag részletesen szóltam,
s több oldalról igyekeztem megvilágítani azokat az összefüggéseket is, amelyek az önhitt
Maszlaczkyék komikus Canossa-járása és a jó történetvég elvárhatósága között fennálltak.
Az olvasót alighanem már az eddigi fejtegetések is meggyőzhették arról, hogy a komikum,
a humor a Kárpáthy Zoltánban rendkívüli jelentőséggel bír, s az állítást akár mennyiségi
adatokkal is alátámaszthatjuk. A ravaszkodó Maszlaczky és a vígjátéki kúrákba bonyolódó
Abellino (a sarlatán orvos s a kapzsi ügyvéd), a „filozófus" Eveline és a vígjátéki tortúrákat
elszenvedő intrikusok jelenetei terjedelmi szempontból is komoly jelentőségrészesedést
mondhatnak magukénak, számos fejezetre terjednek ki a k ö n y v b e n ( K e d v e s barátom
uram, Egy filozófnö,Az
élet mártírja, Rossz diadal, Régi jó barátok).
Mindazonáltal a komikum, a humor, a vígjátékiság (a szatirikus látásmód) mikéntjérőlhogyanjáról még több, fontos észrevétellel tartozom, s ez ügyben érintenem kell a Kárpáthy Zoltán néhány, e szempontból eddig még nem vizsgált fejezetét is.

34 A tanácsos rubingombjai mindegyikébe egy-egy tökéletes kis órát foglaltatott, s Szentirmay oldalán állók mindegyre gúnyos bon mot-kal bombázzák e különös viseletet.
35 I. m. II. kötet, 128-129.
36 I. m., 151.

14

(az Úri mulatság

figurái)

Hogy a humoros, komikus minőségek az 1854-es Jókai-műben központi szerepet játszanak, arról már a könyv első nagy ízülete, az Úri mulatság című, harminchét oldalas rész
is meggyőzhet. A dickensi szatirikus-humoros arisztokrata-tablókra emlékeztető fejezet
a svábhegyi Kőcserepy-lakban összegyűlt, előkelő társaságot mutatja be. A jelenetben - Kárpáthy Bélát nem számítva - az összes fontos főalak és zsánerfigura felbukkan, s Kőcserepy,
Maszlaczky, Tarnaváry, Berzy Tivadar, Czirányi Emánuel rendre felvillantják a maguk differentia specificáját, kirajzolják karakterük komikus, humoros alapvonását. A komikushumoros minőségek a testi fogyatékosságra utaló vígjátéki komikumtól a szatirikusán átszínezett humoron át a mosolyt fakasztó, játékos-bájos minőségekig terjednek.
A bécsi kongresszus avítt selyemruhájában pompázó matróna segítség nélkül mozdulni
sem tud, de azért imádja a társaságot, az ezüst hallókürttel szófoszlányokra vadászik, s mindig mindent mulatságosan félreért. A koravén dandy, a kis Czirányi Emánuel példaképét,
Berzyt utánozza nagy buzgalommal. A gyermekzsúrokon tett hódításaival dicsekszik, keringő közben a báró módjára tartja el magától táncosát (mindketten majd hanyatt esnek),
s ellesett udvarló formulákkal igyekszik hóditásokat tenni, noha a komplimenteket nem
mindig a megfelelő helyzetben a l k a l m a z z a d
A Kőcserepy-összejövetelt a hazafias és a nemzetidegen, közömbös-önző párt első megmérkőzéseként is számon tarthatjuk. (A fordulót, tudjuk, Szentirmay Rudolf nyeri. A gróf
ügyes számítással csábítja el a tanácsos vendégeinek jó részét a pesti magyar színház megnyitó ünnepségére.) Ne csodálkozzunk hát azon, hogy a Kőcserepy-kört érintő szatirikus
színezet egészében egy árnyalattal hangsúlyosabb, mint más helyeken. E szatirikus vonásokat ezúttal maga a tanácsos sem nélkülözi. A házigazda elvben ugyan szereti a nemzeti
vállalatokat, de konkrét ügyekben mindig talál kibúvót a támogatás alól. Ha kulturális ügyről van szó, arra hivatkozik, helyesebb „az anyagi haladásban keresni elébb a nemzet jólétét", ha viszont anyagi érdekű vállalat támogatására hívják, azt mondogatja, „hogy ő
ugyan minden hazai előrehaladásnak nagy barátja, hanem azt elébb a szellemi téren kellene megkísérlem."
Szatirikus-komikus átitatottságú Kőcserepy legelső megnyilvánulása, bejelentkezése is.
Berzy báró nívótlan bon mot-ját „Valódi byroni gondolat"-ként aposztrofálja, s megjegyzéséhez az elbeszélő mindjárt zárójeles, ironikus értelmezést társít. „(Hogy miért byroni ötlet? arról aligha tudott volna számot adni, mert Byronról mindössze is annyit tudott, hogy
átúszta a dardanellai szorost, s hihetőleg olyanforma különc lehetett, mint báró Berzy;
a tanácsos átaljában semmiféle, sem küT, sem belföldi tudóssal nem sokat törődött, de azért
szerette mutatni, mintha mindannyit ismerné.)" 38

88

„ - Ez a fagylalt olyan édes, mint a kisasszony [...] azért nem szeretném, ha a kisasszony fagylalt volna,
mert attól félnék, hogy megenném.
Ezt az elméncséget báró Berzytől hallotta Emánuel barátunk, ki azzal egy szép cukrászlányt tisztelt
meg, s ami annak elég jó volt, de Kőcserepy tanácsos úr kisasszonyára kissé illetlen volt az alkalmazás,
melyet Vilma megvető arckifejezéssel eléggé is iparkodott tudtul adni." I. m. I. k., 45
I. m., 25, 20.

15

(Tarnaváry

komikus-humoros

prezentációja)

A Kárpáthy Zoltán sok-sok vígjátéki figurája, cselekményrészlete között is külön figyelem
illeti meg Tarnaváry főispánt, az ízig-vérig humoros, rusztikus, nyers, honi nemesembert.
A Jókai-oeuvre első „őseredeti magyar főurával" 39 szintén a Kőcserepy-estélyen találkozunk először. A derék férfiú ábrázata barna és ripacsos, villogó, fekete szeme tatáridomú,
bajusza, sörtehaja idomíthatatlan, hangja rekedt, darabos. Jurátusát percenként legorombítja, az emberekre nem sokat ad, mindenkivel kurtán bánik, s nem mondhatnánk, hogy
megválogatja szavait. „ - Disznó meleg van, méltóságos asszonyom!" - kezdi meg a társalgást az emelkedett szellemű, tudós hölggyel, a házigazda Evelinnel. 40
Tarnaváry legközelebb Az emancipált család című részben kerül elibénk, a komikushumoros fejezet főszereplőjeként, immáron szeptemvirré előlépve. A humor és a komikum
forrása ezúttal főképpen a méltóságos úr nevelésfilozófiája. Az országos ügyekben forgolódó státusférfi ugyanis egyáltalán nem tartja feladatának, hogy a gyerekek fejlődését számon tartsa, magaviseletükre ügyeljen, dorgálásokkal, prédikációkkal igyekezzen befolyásolni őket. „Mind rossz a gyermek, én is az voltam. Ha vigyáznak rá, csak képmutatásra tanítják. Engemet is eleget ütöttek, hánytak, mikor gyermek voltam; fejemet beverték, penicilust vágtak a pofámba, most is itt a helye; ló ledobott, csónak felfordult velem, kezem, lábam törött, tíz esztendős koromban elszöktem az apámtól, mert meg akart verni, s hat hétig voltam inkognitó disznópásztor, mégis itt vagyok, s főispán lett belőlem! Ők se legyenek
különbek az atyjoknál." - érvel saját példájával, ha a hanyagságát említik föl neki. 41
E nevelési nézet - mint az elbeszélő megjegyzi - fiúgyermekeknél még csak-csak alkalmazható, de lánygyermekek esetében olykor különös következményekkel jár. Toncsi,
Tarnaváry legidősebb kisasszonya például tizenhat éves korában megszökik egy zongoravirtuózzal, íziben megesküszik vele, majd két hét múlva megválik férjétől, s igen-igen sok
kalandja lesz a világban. A házasság hírére a főispán nagy dühre gerjed. „ - Ez többet meg
ne történjék!" - kiáltja lánya fülébe. A kalandos élet híreit azonban már „példás flegmával"
fogadja. „ - Mit tehetek én róla? Én csak nem vezethetem kötélen..." - értékeli a helyzetet. 42
Az emancipált család fejezethez hasonlóan ízig-vérig komikusak-humorosak Tarnaváry későbbi felbukkanásai is. A Gyásznapok fejezetben az ifjú Kárpáthy Zoltán hősi elbeszéléséhez fűz sajátos kommentárokat, marasztaló szívességből eldugja a kulcsokat vendégei elől, a szenvedélyes ivópárbaj közben öklével üti az asztalt, s végül a méregerős rostopcsintól elkábulva eszméletlenül terül el az asztal alatt. A Rossz diadal című részben mint már korábban ejtettünk róla szót - az orvgyilkos Dabronival bánik el; humoros, de
egyáltalán nem ellenszenves logikával utasítja el a provokátor párbajkihívását.

39 A humorosan goromba főúr elevenen, plasztikusan megrajzolt alakváltozatokban bukkan fel az író
későbbi pályaszakaszain is, gondoljunk csak a „bihászmanozó", tubákozó, pecsétes ruhájú gróf
Niczkyre, a Rab Rüby felejthetetlen főhivatalnokára.
40 I. m., 28.
41 I. m., 145.
42 I. m., 145,146.

16

(a septemvir

levelei)

A Tarnaváryt környező komikum különösen érdekesen nyilvánul meg a könyv tizenkettedik fejezetében A hétszemélynök levelei című részben. A szeptemvir által írott levelek gróf
Szentirmay Rudolfnak küldött beszámolók Kárpáthy Zoltán viselt dolgairól, s a tudósításokban a humor forrása mindvégig a méltóságos úr nézőpontjából fakad. A fiatalember viselt dolgait, méltó, bátor cselekedeteit, külországbeli roppant sikereit a patriarkális
gyám,
a rusztikus magyar főúr értékeli, kommentálja mulatságos rosszallások, dörgedelmek formájában. A „szeles kölyök", a „lánchordta kölyke", azaz „Zoltán fráter"-« kivételes tettei,
reformeszméi, gazdálkodói tervei, művelődési ösztöne, kultúrembersége, polgári attitűdje
e patriarkális emberség számára rendre hóbortnak, szélességnek, a főúri saijhoz méltatlan
viselkedésnek tűnnek. Az árvízi életmentő szolgálat így minősül át a Wesselényivel folytatott csavargássá, a doktorátusszerzés a különc Kárpáthy-vér újabb bolondságává. „[...]
ugyan mi a kőnek az olyan embernek, aki fél milliót költhet esztendőnként [...] Ha ezt az
öreg nábob megtudná, megfordulna a sírjában [...].«
A művészeti siker, az irodalmi ambíció, drámacsinálás, szavalat természetesen ugyancsak szégyenletes dolgok (egy magyar mágnás ivadéka mégsem állhat ki „nyilvánságos estélyeken"« mindenféle ember elé, s nem hadonászhat mások mulattatására, mint a tiroli
zengerek teszik a pesti kávéházban), a gazdasági iparkodás, cukorfőzés, posztókészítés
csupán a felfordult világ jele, s a „Tengerre, magyar!" eszméje és gyakorlata nem egyéb,
mint szemenszedett ostobaság Tarnaváry szemében.
„Zoltán egyik bolondból a másikba esik. Alig ugrattam ki a doktorátusi katedráról,
megint mit cselekszik? Ahelyett, hogy az én okos tanácsaimat fogadta volna s egyenesen
ment volna Párizsba, útba ejti Génuát, ott hajóra ül s onnan ír nekem a hajó fedélzetéről
gyönyörűséges tirádákat a tengerről [...] Azután engedelmet kér, hogy ő meglátogathassa
a tengerparti városokat s hogy magának némi fogalmakat szerezhessen a tengerészetről, ott
nagy bölcsen előadva, hogy milyen nagy szüksége van magyar embernek arra, hogy a tengeren otthonos legyen; hogy milyen derék volna, ha magyar ifjak tengerészeknek képeznék
ki magukat, s hogy mekkora kedve volna őneki ebben a részben példát mutatni, mások
előtt! No iszen, gyere csak haza! Hát azért neveltünk téged becsületes, okos embernek,
hogy a cethallal nyelesd el magadat, hát azért van teneked hetvenkétezer hold földed a legáldottabb vidéken, hogy az óperenciákra járj, ladikkal szántani? [...] nem a magyarnak való
a tenger, az anglus sem menne arra, de nem fér egymástól a szárazföldön, ember hátán
ember, mint a fügelevél, mi pedig egyik toronyból nem látjuk a másikat, olyan tágan vagyunk, hát mi a lelkét keresnénk a víz hátán?" - minősíti a gyámfiú tengerészhajlamait
a szeptemvir. 46
(Kárpáthy Zoltán tökéletessége

avagy még egyszer a levelekről s a

Kőcserepy-bálról)

Karinthy Frigyes fergeteges humorú irodalmi karikatúrája első fejezetében (Budapest Nagyregény írhatta

volna Jókai),

tudjuk, egyértelműen Kárpáthy Zoltán alakját idézi meg.

« I. m. I. k., 251,257,253.
44 I.m., 245.
« I.m., 254..
46 I.m. 255-257.

17

A műrészletben a kis Gellérthegyhy Oszkár ugyan csak egy villanásra bukkan fel, de a parodisztikus prezentáció alapja így is egyértelműen kitűnik. A Pataky Á k o s illuminációs
ünnepélyén részt vevő, hatéves fiút hallatlan tökéletesség jellemzi. „Az ifjú - szinte gyermek még - zárkózott tekintetű, sensitiv lélek [...] Keresztbefont karján a fiatalos izmok
már hullámzani kezdenek - e karokból valaha vas leend és j a j annak, akit e karok rossz
szemmel nézendenek egykor." - mutatja be alakját a paródiaszerző. 47
A nagy, humoros író választása persze egyáltalán nem mondható kivételesnek, véletlenszerűnek. A Jókai-hősökben fantaszta, irreális hősöket látó kritikai gondolkozás az író
figuráinak eltúlzott, hihetetlen tökéletességéről szólva mindenkor előszeretettel pécézi ki
Kárpáthy János ifjú sarját. S az ironizáló, kritikus észrevételek leggyakrabban éppen a mű
tizenkettedik fejezetét idézik meg, a Tarnaváry-levelekből nyert információkat használják
fel, ha a „költői nagyzás szellemé"-t 48 kívánják illusztrálni.
„Gondoljál csak Kárpáthy Zoltánra: 14 éves korában filozófiai doktorságot szerez Berlinben; 15 éves sincs még s romantikus színdarabot ír francziául, a melyet Victor Hugó [...]
dicsér és nagyra tart [...] - ironizál a Jókaival nem rokonszenvező fiktív hang - a természettudományos orientációjú moralista - a hétszemélynök által ismertetett élettényeken
Kunfi Zsigmond írásában. 49
„[...] külföldi útra ment a tizennégy éves gyermek s onnan levelet írt haza a tengerészet
magyar nemzeti fontosságáról és arról, »hogy' lehet ipar és tanulmány által a nemzet gazdaságát tízszeres fokra emelni«." - veszi számba a tudósításból megismert Kárpáthy Zoltán-i „fantasztikus" tetteket Zsigmond Ferenc is. 30
A szeptemviri leveleket alapul vevő szerzők mindazonáltal nyilvánvalóan nem a Kárpáthy Zoltán valóságos szövegvilágát tartják szem előtt, amikor a tizennégy-tizenöt éves
gyermekifjú tökéletességén ironizálva hiperbolizáló, patetikus sajátságokról beszélnek, hiszen, mint az imént elemeztem, a tizenkettedik fejezet prezentációja egyáltalán nem patetikus, heroikus. A tudósított „hőstettek"-et a karakteres nézőpont-hozzátétel az első szótól
az utolsóig végigkíséri, a Tarnaváry-levelek perspektívája, látószöge nyomán létrejövő humor
mindennemű egysíkúságot megszüntet, nagyon is összetett modulációt teremt, s a szemléleti lehetőségek állandósult játékát valósítja meg.
A hétszemélynöki tudósítások állandó perspektívajátéka egyszeri jelenség az 1854-es
könyvben, de a főhős prezentációjának összetettségéről azért más jelenetekkel kapcsolatban is méltán beszélhetünk. Idevonható mindjárt Kárpáthy Zoltán bemutatása, legelső
műbeli fölbukkanása: a Kőcserepy-mulatságon részt vevő „angyali" ifjú a jelenet jó részében frusztált gyermek-udvarlónak mutatkozik, s a báj, a játékosság, a leheletnyi irónia
perspektívaelemein keresztül jelenik meg. Emlékezzünk, Emánuel, a tapasztalt kis dandy
már jókorán kijelenti, hogy Katinkáék fejét el fogja csavarni, s mindegyre Zoltán kicsikéje
körül legyeskedik. Buzgón produkálja magát a lányok előtt (lepkét kerget, átbukik a sövényen), tearózsát szakít és ajándékoz a grófkisasszonynak. S Katinkát bizony mulattatják
a fiúcska bohóságai; a produkción szívből kacag, az ajándék rózsát könnyelműen a hajába
47
48

44

KARINTHY Frigyes, Így írtok ti. Paródiák. Első kötet, Szépirodalmi Könyvkiadó, Bp., 1979,108.
A kifejezést Péterfy Jókai-esszéjéből kölcsönzőm. PÉTERFY Jenő, Válogatott művei, Bp., 1983,
617.
KUNFI Zsigmond, Jókai, Huszadik század, 1905, 37-55. Az idézet: 42.
ZSIGMOND Ferenc, Jókai, Bp., 1924,145.

18

tűzi. A mi szegény hősünk persze mindennek egyáltalán n e m örül. „[...] szemeivel féltékenyen követé Katinkát és a fiatal szeleburdit", a rózsa-ügyet látva alig bírja kedvetlenségét
eltitkolni. Tetszik neki, hogy vetélytársa elhasal; és „összevont karokkal [...] gúnyos elégültséggel" 5 1 figyeli, amint a gyenge kis Emánuel nem boldogul a hintáztatás nehézségeivel, sőt szép svédkesztyűje is szétreped az erőlködésben. Ő maga erős karjával bezzeg egykettőre magasba lendíti a két leány megülte hintát. Vilmáék sikoltanak, mintha félnének,
de azért biztatják, csak lódítsa még erősebben...
A b á j o s g y e r m e k r o m á n c „asszonya" persze nem igazi f e m m e fatale, h a n e m a Jókai-regények b á j o s tündérei közül való; hűségéhez, elkötelezettségéhez n e m fér igazi kétség.
Zoltán már a hintáztatás után jutalmat nyer; a kis grófnő kiszálláskor bizalmasan dűl a vállára, engedi, hogy a fiú körülölelje karcsú derekát. A hintóban aztán azt is észreveszi, hogy
mostohatestvére duzzog a virág miatt, ügyesen kihajol a kocsiból, úgy tesz, mintha véletlenül hullott volna ki hajából a rózsa, s az ifjú báró virágját kéri el.
„A két g y e r m e k azután oly jókedvű volt az egész úton, mintha a mítoszi istenek itala
cserélte volna ki kedélyeiket.
Katinka egész a színházig tartotta vidám fecsegéssel az egész társaságot, Zoltán pedig
olyan jóízűen kacagott azokon, mint aki soha vígabb dolgokat n e m hallott." 5 2
A reformkori románcé meghódítása
Eszélyesség
és
patriarkalitás
Az Egy magyar

a

dilógiában.

nábob konfliktusszerkezetét, gondolati vázát a m ű elbeszélője-implikált

szerzője kétségkívül a régi és az új küzdelmében, a patriarkalizmus és az iparkodó, modernizáló eszélyesség ellentétében igyekezett megalapozni; a tényleges m ű m e g v a l ó s u l á s során
azonban ellentmondásos értelmű, a műstruktúra szempontjából divergens jelenségek jöttek létre. Úgy is m o n d h a t n á n k , hogy a dilógia első részében Jókai m é g n e m igazán hódította meg a „reformkor"-t a románcé számára. A látomásos művésziséggel megjelenített
színes, gazdag - vitális erejű, melegséget, otthoniasságot sugalló - patriarkalizmus mellett
nem jelent meg az iparkodó haladás környezetrajza, az eszélyes polgáriság víziója; a j ó k és
a rosszak harca alapvetően a puritán angol regény moralizáló világába gyökerezett bele, és
a „reformkoriság" nem szervesült a romance-próbatétellel, hősiséggel.
A Kárpáthy

Zoltán

v i s z o n t a j ó és a rossz k ü z d e l m é t e g y é r t e l m ű e n a r e f o r m k o r b a n

horgonyozza le, és a románc-hőstetteket, próbatételeket e tárgyiasító közegben realizálja.
Wesselényi és Zoltán árvízi m e n t ő munkája, a követválasztás színes, változatos eseménysora, Miklós báró heroikus párbaja evidensen mutatják e kapcsolatot, de teljes joggal idevonhatóak a k o m i k u s átitatottságú jelenetek is, emlékezzünk csak az Úri mulatság

be-

vezető-bemutató fejezetére, amelynek során Szentirmay Rudolfék a korszakos nemzeti
esemény számára hódítanak el híveket az ellenséges párttól.
Figyelemre méltó ebből a szempontból, hogy az Egy magyar
tőségű patriarkalitás-polgáriasodás ellentét a Kárpáthy

nábobban

Zoltánban

oly n a g y j e l e n -

is evidensen fölmerül,

de konstrukciót zavaró értelmet ezúttal nem nyer. A könyv mintegy hétoldalnyi hatodik fejezete a Szentirmán (Kárpátfalván) bekövetkezett hatalmas változásokat hangsúlyozva,

I.m.,34.
sJ I. m., 47.
51

19

Rudolf gróf eszélyes gazdálkodásának eredményeire utalva állítja ellentétbe a régi s az új
környezetvilágot, a „patriarkalitás"-t, a szabad, öntörvényű természeti állapotot, és a szabályozott, rendezett, „polgáriasuk" létteret, a mérnöki kiszámítással megépített csatornákat, kiegyenesített folyammedreket, szabályos vetéstáblákat, deszkasimaságú utakat. A régihez, természetihez, patriarkálishoz időnként itt is rokonszenvező elbeszélői állásfoglalás
társul (a régi ingoványban „gyönyörűen lehetett csónakázni" szalonkára lesni, az ősvilági
náderdőben „fölséges rókavadászatok történtek" 5 3 ), sőt, az elbeszélői reflexió egy ízben
a régi tájvilág költőiségét állítja szembe az iparosított környezet unalmával.
„Megbocsát a szíves olvasó, hogy ily unalmas részleteken végighordozom. Sokkal költőibb tájakat festhetnék néhány mérfölddel odább a szomszéd pusztákról, hol a nekivadult
szél kergeti az ördögszekeret a marháktól ripacsossá gázolt avaron végtül végig, ott megállhatnánk a sivatag közepén, leírhatnók a melankolikus kútgémet a láthatár végén, a hegyére repült sassal, az elmélkedő gólyát a víz szélében s a tündéri délibábot, mely szeszélyes órájában mindenfélét mutogat, ami a földön nincsen, s elmondhatnók: ennek a földnek nincsen semmije, de van költészete; és ezeket leírva hű volnék magamhoz, mert költői
dolgokat jegyeznék fel."
A Szentirmán című fejezetben azonban a „természetvadon" költőisége nem billenti
a mérleg nyelvét a maga oldalára. A megidézett szövegrész második fele ellentétes értelmű
kötőszóval indít, és nézőpontot változtat: elhárítja a költőiség csábításait, és az eszélyes
modernizáció mellett tesz hitet.
„De vállainkon az élet. A költői délibábtól látogatott puszták ura koldus, és a kútgémes
tájképnek neve: nyomorúság, szegénység. Dicsérjék mások a nádi életet s azoknak lakóit;
árvaság az, és inkább sírhatna a költő, mint énekelhetne ez elhagyott pusztaságban, ha elgondolja, hogy itt nép és élet lehetne körös-körül, falu, város, mennyi elférne még üres telkeken, hol bojtoiján virágzik, ha így volna, ahogy lenni kellene, mennyi boldog ember dicsérhetné az Istent - ékes magyar szóval!" 54
Patriarkalitás és modernizáló eszélyesség ellentéte „megoldódik", harmóniába simul
a mű tizenkettedik részében, A hétszemélynök leveleiben is. A fejezetben, mint arra már
utaltam a patriarkális emberség eleve a humor és a komikum nézőpontjába transzponálva
jelenik meg, s így természetesen nem is lehet egyenrangú vetélytársa a Kárpáthy Zoltán
által képviselt eszélyes polgáremberségnek, kultúremberségnek. Mindazonáltal a Tarnaváry képviselte rusztikus régimódiság korántsem a nyűgös „ugariság", a megátalkodott,
visszahúzó erők képzetét idézi fel. S nem csupán azért, mert egyedül a szeptemvirnek lehetünk hálásak a levélfejezet szolgáltatta mulattató, felszabadító, k o m i k u s energiákért.
A patriarkális főúr 55 levelei (az egyébként is független, dúsgazdag) gyámfiúval szemben nem

53 i. m., 107.
53 I. m., 112-113.
A szövegrészeket ugyancsak koncepcionális érvényű elbeszélői jelzésekként fogja fel, bár egészen
más vonatkozásban idézi Hansági Ágnes. HANSÁGI Ágnes-HERMANN Zoltán (szerk.), „Mester
Jókai". A Jókai-olvasás lehetőségei az ezredfordulón, Bp., 2005,155-156.
Az idézetekben fellelhető kiemelések magától Jókaitól származnak,
ss A hétszemélynököt patriarkalizmusa, ne feledjük, sohasem sodorja a rossz oldalra, sőt, a cselekmény előrehaladtával mind egyértelműbben foglal állást a reformerek és a hazafiatlanok konfliktusában. A könyv első fejezetében még lebecsülően szól az újonnan megnyílt „komédiaház"-ról,

20

a tényleges oppozíció, csak a szeretetteljes zsörtölődés pozíciójából fogantak, s időnként
a józan ész és a tapasztalat igazságát társítják a fiatalos lelkesedéshez. Sőt... A patriarkális
kötődés a Tarnaváiy-levélben bizonyos pontokon a nyugati gazdasági-polgári attitűd jótékony kiegészítőjeként, különböző életformákat, társadalmi berendezkedéseket szintetizáló,
harmonizáló lehetőségként is fel-feltűnik, a kapitalista rend félt és elutasított pauperizmusát felvillantva.
„Hohó! Ne siess úgy, öcsém! Hagyj te nekünk békét a te Angliáddal. Itt ugyan nemigen
hánykolódunk a millióinkkal s nagyon megnéztük azt, aki pengőben beszél; de viszont nem
is halnak nálunk éhen az emberek százával, ezrével, s ha nincs is kreditünk, de nincs adósságunk, mint a te Angliádnak, amit körül lehetne rakni háromszor azokkal a tallérokkal,
amiket nem bír fizetni."56
A komikus-humoros

románcé

angyalisága

A romance-érdekeltségű komikum és humor műbeli jelentőségéről még hosszan beszélhetnénk. Külön elemezhetnénk e szempontból a Rossz diadal című fejezet második részét,
a választási küzdelem ízig-vérig komikus-humoros prezentációját, a kortesvezér Bogozyhoz
kapcsolódó humoros-anekdotikus helyzetek sokaságát; s nyomatékosan utalhatnánk arra
a tényre is, hogy a komikum még a nagy dunai árvíz monumentális jelenetsorából sem hiányzik: a Gyásznapok drámai feszültségéhez, Wesselényi heroikus hőstetteihez, a derék
emberek helytállásához báró Berzyék cinikus-játékos heccei, bon mot-i társulnak. A felszabadító humornak, az anekdotai életköröknek, a komédia szabályait prezentáló s a biztos
happy endinget folyamatosan előlegező gesztusoknak minden bizonnyal oroszlánrészük
van abban, hogy a Kárpáthy Zoltán világában a harmonikus derű uralkodik. E felhőtlen
derűre utal Sőtér István is, amikor Jókai-könyvében az ifjú bárót a „reformmennyország
lakója"-ként, „angyal"-ként aposztrofálja, 5 ? s az 1854-es mű angyaliságát az És mégis mozog a föld küszködő, tipródó, diszharmonikus heroizmusával veti egybe. „Kárpáthy Zoltán
oly magas fokán áll a tökéletességnek, hogy nincs is miért küzdenie: egy angyalnak nem
lehetnek tévutai. Ez a szerep Jenőy Kálmánnak jut tehát; míg testvére, a nábob fia felmagasztaltatik, neki harcolnia és szenvednie kell. Zoltánnak nincs szüksége a megdicsőülésre, hisz örökös birtoka az, Jenőy számára azonban az apoteózis az egyetlen jutalom és
kárpótlás [...] Kárpáthy Zoltán és Jenőy Kálmán e hősiesség két lehetőségét jelképezi: az
egyiknek sorsa mozgalmasságában is mozdulatlan, küzdelem nélkül is győzedelmeskedő,
angyali sors; mi sem természetesebb, mint hogy minden akadály elsimul, minden ellenség
megsemmisül e ragyogó, fölényes tökéletesség, e földöntúli szelídség, szépség és jóság
előtt, kit legnagyobb ellensége sírva kényszerül haldokló leányának ágya mellé szólítani" írja az irodalomtörténész. 5 8

(végül csak Szentirmay Rudolf ügyes cselének köszönhetően vesz részt a megnyitón), a Rossz diadal című részben viszont már a Szentirmay-Kárpáthy-párt egyik oszlopának számíthatjuk, a reformerek nélkülözhetetlen támogatójaként, a követválasztási küzdelem serény harcosaként szerepel.
s6 I. m., 260.
5? SŐTÉR István, Jókai Mór, Bp„ 1941,106.
58 SŐTÉR István, i. m., 106,109

21

Sőtér István 1941-es monográfiája a Jókai-kérdésben a Gyulai-, Péteriy-paradigmától
alapvetően eltérő, a szépirodalmi elbeszélés fikciós-imaginárius jellegét figyelembe vevő,
értő álláspontot képvisel. A szerző Kárpáthy Zoltán „angyaliságával" szemben sem él
fenntartásokkal, kifogásokkal. Az 1854-es mű olvasásakor azt az örömet és megkönnyebbülést érzi, „mint minden tiszta és szerencsés alkotás előtt, amely győzelmet jelent létünk
komoly zűrzavara fölött." 39 , s a „realista irány előítéletei"-t egyáltalán nem tartja helyénvalóknak a művel kapcsolatban.
„[...] Jókai hősei bámulatos szilárdsággal tartanak ki a csoda, mint az élet egyetlen
formája és lehetősége mellett. Nem is a valóság lényegül át náluk csodává, hanem a csoda
ölt általuk emberi alakot, váratlan és felfoghatatlan módon; Kárpáthy Zoltán, vagy Jenőy
Kálmán sorsában nem az ember válik természetfelettivé, hanem a természetfeletti emberesedik megfoghatóvá, csábítóan széppé és irigylendővé [...] Költészet és irodalom tökéletes
megtestesítői ők, a tiszta vágyé, ábrándé, mely megfellebbezhetetlen érvényre emelte a maga
külön valóságának törvényeit. A változatlan és örökké időszerű valótlanság diadalmaskodik bennük, a kaland és a csoda győzelme ez a realitás felett, a költészet lázadása a próza
önkényuralma ellen." - írja Sőtér a „valószerű ábrázolás", a „vágy" és a „valóság" fogalmait
a realista kódból kiemelve, s olyan kódrendszerbe átírva, amely a Jókai Mór-i románcé
megértését alighanem sokkal inkább lehetővé teszi. 60

5' SŐTÉR, i. m., 107.
SŐTÉR, i. m„ 108.

60

22

