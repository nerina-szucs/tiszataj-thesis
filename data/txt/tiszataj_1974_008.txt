Illyés
Gyula
jegyzetei;
Kányádi Sándor, Kiss Benedek,
Szilágyi Domokos versei;
Gaál Gáborra emlékezünk;
Für Lajos az 1849-i nemzetiségi
törvényről;
egy
honvédtiszt
naplójából

tiszatáj
IRODALMI

ÉS K U L T U R Á L I S

FOLYÓIRAT

Megjelenik havonként

Főszerkesztő: ILIA M I H Á L Y
Főszerkesztő-helyettes: A N N U S J Ó Z S E F

Kiadja a Csongrád megyei Lapkiadó Vállalat. Felelős kiadó: Kovács László
Szerkesztőség: 6740 Szeged, Magyar Tanácsköztársaság útja 10. Táviratcím: Tiszatáj
Szeged, Sajtóház. Telefon: 12-330. Postafiók: 153. Terjeszti a Magyar Posta. Előfizethető bármely postahivatalnál, a kézbesítőknél, a posta hírlapüzleteiben és a
Posta Központi Hírlap Irodánál (KHI 1900 Budapest, József nádor tér 1. sz.) közvetlenül vagy postautalványon, valamint átutalással a KHI 215-96162 pénzforgalmi
jelzőszámra. Egyes szám ára 6 forint. Előfizetési díj: negyedévre 18, fél évre 36,
egy évre 72 forint. Kéziratot nem őrzünk meg és nem adunk vissza. Indexszám: 25 916.
74-2869 — Szegedi Nyomda

O

1

Tartalom

m
o i

J

tó

XXVIII. ÉVFOLYAM, 8. SZÁM
1974. A U G U S Z T U S

ILLYÉS GYULA: Gyors jegyzetek
3
KÁNY'ÁDI SÁNDOR versei: Félfüllel Délről, Érzelmes
költemény, Őszike, Kötél, Játszva magyarul, Sóhaj,
Négyszemközt estefelé
7
SZILÁGYI DOMOKOS versei: Felezőidő, Én csúnyácskára, én gyönyörűm, Undor, Psalmus CLI, Harmincévesen, Zsoltár, vigasztalan, Gyermekek
11
KISS BENEDEK versei: Töredékek, Piros pipacs, fekete
ipiapacs
15
ANNUS JÓZSEF: Húsvéthétfő (kisregény, II.)
17

ÖRÖKSÉG
Gaál Gáborra emlékezünk,

halálának 20. évfordulóján

GAÁL GÁBOR: A művelődéstörténet kulcsa: a
totalitás
38
TORDAI ZÁDOR összeállítása: Egy év Gaál Gábor-i „Utunk"
45
SÁRRÉTI SÁNDOR: A transzilvanizmus fogalmáról ...
FÜR LAJOS: Európa első nemzetiségi törvénye
GARZÓ IMRE: Tíz hónap a haza szolgálatában (Egy
48-as honvédtiszt kiadatlan emlékiratából — Közli:
Varsányi Péter)
OLASZ SÁNDOR: „Szavuk immár csak a t e t t . . . "
(Heltai Gáspár halálának és Szenei Molnár Albert
születésének négyszázadik évfordulóján)

54
58
67
78

K E L E T - E U R Ó P A I NÉZŐ
Csehszlovákia — 1973 a mérlegen (Kiss Gy. Csaba)
81
Lengyelország — A legjobb lengyel irodalmi havilap
(Kovács István)
83
1

Szovjetunió — A kritikáról és a dagesztáni költészetről
(Benedek András)

85

KRITIKA
CSETRI LAJOS: Sarkadi Imre drámái
88
SZAKOLCZAY LAJOS: Bálint Tibor: Nekem már f á j
az utazás
92;
VARGA LAJOS MÁRTON: Gion Nándor: Ezen az oldalon
94
Szerkesztői asztal

96

ILLUSZTRÁCIÓ
Gonda Zoltán munkái a 10. és a 14. oldalon
Kopacz Mária grafikái az 57., 80. és a 87. oldalon
Rajzok Gaál Gáborról a 38. és a 45. oldalon, fényképek
a Műmelléklet I—II. lapján

ILLYÉS

GYULA

Gyors jegyzetek
A költők dolga az, hogy magukkal foglalkozzanak. De nincs elviselhetetlenebb, ha csak egy hajszállal többet foglalkoznak magukkal annál, ami engem
is érdekel: vagyis az én személyes ügyem.
Esztendők óta ez az irodalom a műhelyét
X. is zsonglőrmutatványt
Káprázatos.

De nem

mutogatja.

végez a szerszámaival.

A művei helyett

Bár csak

is.

forgatná.

csodálatos.

Goethe: „Óvakodjunk attól, hogy irodalmárainkkal együtt azt mondjuk:
a Költészet: Politika, vagy hogy a politika megfelelő tárgy a Költő számára.
Thomson angol költő nagyon jó verset írt az évszakokról, ám nagyon rosszat
a szabadságról, mégpedig nem azért, mert hiányzott a poézis a költőből, hanem mert a tárgyból hiányzott a poézis. Mihelyt politikai hatásra törekszik
egy költő, föl kell esküdnie egy pártra, és mihelyt megteszi ezt, mint költő
elveszett; búcsút kell mondania szabad szellemének, elfogulatlan
áttekintőképességének, és fülére kell húznia a korlátoltság és a vak gyűlölet sapkáját."
Szó szerint ez hát az a híres vélemény. (Eckermann, 562. lapján.) De aki
erre esküszik, az is nyomban fülére húzza az elfogultság sapkáját. Nincs tárgy,
amelyből „hiányzik a poézis". Amelyből nem csiholható ki. Ha költő üti hozzá
az acélt. Bár olyan egyszerű volna a kérdés, ahogy a kezdő — a századkezdő —
Goethe hiszi. Még rossz politika is szikráztatott jó verset, sajnos.
Barbár vagyok, született, kinevélhetetlen.
Leplezni sem tudtam. Megtévesztő csak az volt, hogy féltett szentélyekbe is behatoltam, bonyolult zárú
ládákat is kinyitottam. De hát ilyesmiben a barbárok ugyancsak
találékonyak,
fölülmúlják a szakképzetteket
is. Ugyanaz a kéz hányta a trágyát s köszörülte
volna a gyémántot. Valamiképp ugyanazzal az indulattal; sőt céllal. Mindezt
nem holmi barbár — divatos — büszkeség mondatja. Erőszakosan
szerettem
volna — szeretnék — nem barbár lenni.

3

A néprajzosok merészsége. Lévi-Strauss szellem-kalandos
útleírásai — a
Szomorú Trópusok-ban — vannak olyan abbahagyhatatlanok,
mint hajdan May
Károlyéi. A civilizáció törvényeit a még ruhát s lakást is alig ismerő, még
rovarokkal is táplálkozó, szemtanúk előtt szeretkező dél-amerikai törzsek közt
tanulmányozza. Szeme van olyan szomjas, mint volt (a most nemzetközi
tekintéllyé lett) Roheim Gézáé a csurungák közt és a magyar népszokások
mélylélektani boncolása közben. Kár, hogy Lévi-Strauss szépíró is vágyik
lenni,
annak pedig itt még erősen közepes. (Bámulom Örvös Lajost, a fordítót,
ahogy
a mondatok kusza őserdejében követni tudja a tapogatódzó gondolat
ösvényét.)
A könyv egy-két következtetése
— mert nincs kellően kifejtve s a helyére
téve — épp csak meghökkent, a merészségével.
Lévi-Strauss
szerint a népelnyomást nem kis mértékben szolgálta az írásbeliség: lehetővé tette az alattvalói listák készítését, a hivatalok szívós szervezését. A bürokrácia ott
született,
ahol a betű: a szumér városokban. A másik merészsége a kalandbíró
etnográfusnak egy hazafias jó tanács: egészítse ki Franciaország (az akkori)
negyvenötmilliós lakosságát legalább huszonötmillió idegennel, nyissa föl határait,
főleg Afrika felé; az Egyesült Államok is ilyen szabad beáramlástól lett erős
nagy nemzet. Mivel ez a tétel sincs kellőképpen helyére téve, a nem szakmai
kérdések is alaposat ingathatnak rajta. Vajon Dél-Amerikában,
ahol a határok
éppoly szabadok voltak, miért nem kovácsolódott nagy erő? S a nagy erejű
Észak valóban olyan nagy egységű nemzet-e?
A magyar „magány". A múlt és közelmúlt magyar szellemi élete az irodalomtörténészek
gazdag mézelő akácosa lehetne. Egy kis méhszorgalom,
és
kaptárnyi az ízes, az értékes — és értékesíthető — anyag. Az ember
találomra
is hosszú sorát mondhatja a címszavaknak, melyek egy-egy kaslyuk fölé ragasztva olyan anyagot gyűjtene a filológusnak, csak győzze kipörgetni.
Tegyük
csak föl kísérletül az annyit emlegetett fogalmat: a „különválóságot"; azt, hogy
a magyar „testvértélen ága nemének" — egyedüli sorsú nép. Írjuk egymás alá,
mi is volt erre a fölismerésre vagy hiedelemre szellemi életünk válasza a néhány század folyamán, amióta nekünk is van sajátos szellemi
életünk.
Prédikátoréknak
ez az ürügy a, zsidókkal való atyafiaskodásra : azokat is
kiválasztotta, bár szenvedtetve, szent célra az Űr: cél lappang a mi szenvedéseinkben is. Széchenyi nemzedéke ettől serken tettre, de mámorba is ettől merül. Ahogy Herder ábrázolja Európa feltörő népei közt a magyar
magányosságát (s ebből következő eltűnhetőségét) : ez provokál. Ez lehetne a mi „kihívás"unk. De ez az édes-bús magányra ítéltség, amit a romantika életreceptjei
közül
a németség kiválaszt s hozzánk közvetít: tetszelgésre
lustít. Petőfi is megrészegül a 49-es debreceni magánytól, mikor Európa újra csendes lett, s „Magára hagyták, egymagára. A gyáva népek a magyart" — de ő az eszmék szent
szeszétől mámorosodik. „Emelje ez föl lelkeinket. Hogy mi vagyunk a lámpafény." Nem sok réteghántást kell fölfedezni, mi van Arany hun eposza alján.
Sóvárgás, ki a magányból.
A kritikaszellem, mely például Sajnovitsék igazát higgadtan vitte
diadalra
a halszag elutasítóival szemben, a századfordulón váltott előadásmódot,
nyilván Arany nemzeti vállalkozásának — a múltteremtő
eposzok — ellenhatásaként. Föltehető, hogy Arany János — az eposzi hitel igénylője — utánanézett
a korában föllelhető dokumentumoknak,
mielőtt a hun—magyar
rokonságot
élete főművének szerkezeti alapjává tette. Az Akadémia főtitkárát s csoportját
4

bajos volt Arany költői munkásságáért vagy költői hitvallásáért támadni. Holott
főleg az utóbbinak ugyancsak volt ellenzéke. Vajda János köréből
elfogadható,
támogatható volt az elkanyarodás Aranytól: az út előre vitt.
Nem ez kapott hangsúlyt. Arany magány sugallta eszméi •— és érzelmei
— helyett a szegény hunokra szálltak a nyilak, hovatovább napot homályosító
tömegben. Véletlenül van előttünk a példa, de érdemes, egy percre elidőznünk vele.
,
A.magyar honfoglalás nagy adatait — annak két szakaszát, az avarok népi
összetételét — a legutóbbi évtizedek tárták elénk tüzetes vizsgálatra.
Árpád
törzsének föltételezett
hun rokonsági fonala komoly állításként a két háború
közt hangzott el, mindmáig komoly cáfolat, tudósi fényderítés nélkül. E terület
hangneme változatlanul mégis a fölényé, a lefitymálásé. Noha az új adat azóta
is igen sok, a kérdés eldöntése- ma is ott áll, ahol Arany korában.
Eredménytelenebbül tehát ritkán folyt annyi értekezői tinta, nyeletett annyi előadói nyál
mint arról, hogy okkal keresztelhetjük-e
gyermekeinket
oly szívósan
Attilának és Csabának; a hun—magyar kapocsról annyit tudunk, mint eleinte; a
lelkességénéi csak annak lelkes cáfolatai
alaptalanabbak.
Fölidézve, hogy a századfordulón a magyarnak nevezett nyelvi
közösségből milyen nacionalista hurrák dörögtek a millennium ürügyén,
megérthetjük
első hallásra az addigi kritikai hang elég gyors átváltását kézdetben
leplezett,
majd nem is leplezett becsmérléssé. Az még lehet megható is, hogy egy bajlátott nép megünnepli a névnapját. Az Árpád vezette törzsek Duna-völgyi betörésének (vagy beüzetésének) évfordulóján épp csak e törzsek esetleges maradékai nem vivátoztak s vedeltek az Adyval is oly keserűt nyelető magnum
aldumason.
E maradékok közt épp ekkor másfajta ünnep terjed országossá: a zokogó
búcsúé a hajójeggyel távozótól. Mert kik maradnak itt, kiknek tárulnak itt
épp most kaliforniai bányák? Kik veszik hangjukkal birtokba az országot?
Későbbi szerepükért Rákosi Jenő és Herczeg Ferenc már ekkori képére sátáni
vonásokat rajzol az irodalomtörténet.
Nem jóhiszeműségük s
szolgálatkészségük bírálandó. Hanem hogy kinek hittek — véltek — ők szolgálatot
tenni.
S hogy honnan a kételymentességük?
Ami — érthető áttétellel — tájékozódókészségüket eleve végzetesen megrontja, még jóérzéseik fokozódása közben is.
Meghökkentő hátratekinteni,
hogy mit mond még a jóhiszeműség is az
országról és az országnak; hogy miképp alakúi s kiknek segédletével a közvélemény. A nép akkor némul el, amikor „hangadói" és szórakoztatói
támadnak. Megjelenik a század egyiptomi csapása, a bértollnok, oly tömegben, hogy
a „szabad foglalkozásúak" közé nyomul, vetekedve az ügyvéddel, a művésszel.
Működéséről ez esetben sem elítéléséül, hanem csak helyi ábrázolásául kínálhatunk ismét a filológusnak elvégzésre könnyű, de hatásra súlyos
munkát.
Alapul véve azt, hogy a népek jellegversenyében
„magyar az, aki nem más",
kérjük meg a filológust, foglalja kutatócédúlákra, hogy e korszak
foglalkozásszerű közvéleményirányítói
miképp oszlottak meg a magyar nyelvet
használók közt a nem mások és azok közt, akikről akár akkor, akár később azt bizonyították, hogy mások; mert nem a magyar anyanyelvű közönség
érdekeinek
adtak hangot. E munkának csak úgy van értelme, ha az adatjegyző
iront
hidegebb tárgyilagosság vezeti, mint a gyanús tumorhoz közelítő sebészi kést.
A múlt ilyen föltárása után ilyen szigorú tárgyilagossággal kell szemlélnünk a
logikusan elkövetkezett
katasztrófát is, majd épp ilyen hűvös
okszerűséggel
kell kimondanunk a kérdést, mely önmagában csak téboly kitörése
lehetne:
5

hova tette egy egész nép a szemét, az eszét, a tájékozódóösztönét
útjának egy
olyan szakaszán, melyen azért bukott oly irtózatosat, mert hisz azon a vak
fehér botja is kitapogathatta a egyetlen lehetséges
irányt.
Vegyük föl csak a szálat az első világháborúnál. A nép jövendő
uralkodója
— Ferenc Ferdinánd — nyíltan vallja, hogy megveti a magyart, családi örökségképp. Oldalról leteríti egy golyó, egy másodfokúan megvetett nép sorából.
Mit diktált volna Kossuth szelleme (a még friss vakolatú
mauzóleumából)?
Egy bojtárgyerek kikövetkeztethetné
és szóba foglalhatná. A hangadók
most
excéllálnák és most alapvizsgáznak. És oly tömör össz-szólamban, hogy méltó
a föltevés: szeme s esze veszte után egy nép a hangját is elvesztette, a sajátját. Épp azért vonul hangadóinak dermesztő bőgésével egy olyan
küzdelembe,
melyben még vezetői számára is az esély egy a százhoz. Ne forgassunk
szenteskedő szemet, oldalvást se: reakciós csinnadratta. A zengő szólamba,
hogy
életünket és vérünket atyai Habsburgjainkért,
bekapcsolják az árnyalt
prímet
a radikalizmus író és közíró vezérei is. A közösségbe tartozás
transzcendens
élményét, kezében puskával, a hazai Rilke-jelöltek egyik legőszintébbje a szerbekkel szemben fedezi föl. A haladó polgárság havi tájékoztatói
Mittel-Európa
diadalát várják a Győzelemtől. Van még vajon ország azon kívül, ahol az a
távoli lovas üget riasztva a holt nádasokat? Vannak még, bárcsak
mutatóba,
afféle szellemi végváriak, már nem is a „nemzet", hanem legalább az épp
idetorlott „tömeg" őrzésére?
Túlzás volna, hogy Ady mindenütt az egyetlen alibi. A Fortissimo
komor
költője az ő hangjával vetekedőn magaslik társául. Vannak mások is — a
Halottak Élén járónak mindmáig nem eléggé rangfokozott, mert szelíd harcvívó társa: Szép Ernő (épp a szerbekről szólva) és Nagy Lajos (a keserűség
mélyén), és mind a hazudni képtelenek: Móricz, Tersánszky, Szomory;
majd
az Esztendő és a Tett köre. Volt még a cinizmusnak is egy akkor jól romboló
tábora, az Okos Gyermekek — kellően szintén nem méltatott — Országos
Egyesülete, Karinthy és Kosztolányi emelkedő katedrája alatt. Hangot azonban nem ezek kaptak; véleményükre csak később derült fény, a kívánt pillanatban magatartásuk magánkörű maradt. Semmi nem jellemzőbb
a tudatvesztés fokára, hogy az iszonyatos tévút végén a magát nemzetnek hivő népegyüttes úgy lépett újkori történelmének
nagy szakadékába,
hogy
szeme
diadalkaput vélt látni. Mikor kelt legharsogóbb röhejt a balek? Ha elterültében azt várja, ami a hősnek jár. Ha gyógyíthatatlan
balek.
Tavaszról tavaszra ez a fa egyre közelebb nyújtja az ablakhoz az egyik
ágát. Valóságos ormányként; már az üveget karcolja, betöréssel
fenyegetve.
Csakhogy ez a fa gyümölcsfa — meggyfa —, és júniusban szinte benyújtja a
szobába a pirosodó gyümölcsét: ízleljük meg, jó-e már. Ráadásul ezt a fát
valaha én ültettem. Végre hálát is tapasztal az ember! — ez kezdetben csak a
tudatom alján mocorgott, tavaly vagy tavalyelőtt.
Mióta szóba, illetve
gondolatba foglaltam a homályos érzést, a fa eleven társam lett;
valahányszor
odanézek, meghat az emberiessége, a tanítványi fogékonysága; nem lökhetem,
vissza, nevelői tapintatból sem.

6

K Á N Y Á D I S Á N D O R

Félfüllel Délről
L. K.-nak és T. O.-nak szeretettel

valószínűtlenül
arányos
szobában
valószínűtlenül
hosszúkás
asztal
mellett dolgozik a költő írja
valószínűtlenül
hosszú
verseit
egy többnyire
sárga kép is van
a háta mögött vagyis
velünk
szembe a falon többnyire
sárga
ennél pontosabban
nem
tudnám
de nem is fontos a költő
beszél
unalomszámba
menő lassúsággal
a
sztriptízes
versmondás
érdekességeiről beszél a költő
de amikor a
tiszteletreméltó
városatyák
megtudták
hogy csak
csóré versek lesznek óne
vetkőzés
megvonták
a nagylelkűen
fölajánlott
tiszteletdíjat
s még a teremért
is
bért követeltek
úgy bizony
hiába
sikongott sírt turbékolt
búgott
marokrafogott
hajtincsein
gordonkázva
a költőnő
benzin nélkül maradták
a „kis
jpiros bulldózerek"
egybül
haptákba vágta magát a rend
szakállához
kapott az erkölcs
•szákállunkba
markolt a
felelősség
pedig de nagyon szerettek
volna
együtt egy jó kis
gruppenszekszet
követtek
még egy ideig
mint
valami kóbor ebek jöttek
utánunk
a rímek de aztán egy-egy
póznánál
szemétládánál
minél
lemaradoztak
vakkanásukat
se hallani már
•de lám a karaván
mégis
.halad
7

Érzelmes költemény
emlékezzél
meg rólam is
te huszonegyedik
századi
szelíd
kecskepásztor
míg félkönyökre
dőlve
egy tisztáson
szalonázol

egyszer

tudtam egy
könyvrevaló
dűlő- és
határnevet
s forrásokat
melyekből
ha tenger nem is
de egy jókora tó
kicsurgott
azóta
falvak
városok
utcák nevét
tudtam
s hidakét
földrészekei
jártam
be
álltam az ararát
lábánál
a vezúvon
s az empire
state
building
tetején
falut fűthettek
volna
kézfogásaim
szétosztott
s kapott
melegével
ha még idejekorán
beér
a
bioenergetika
emlékezzél
meg hát rólam is
te huszonegyedik
századi
szelíd
kecskepásztor
mikor bicskádat
bekattintva
nekihasalsz
és jót iszol
a forrásból

Őszike

M.-nek

fehérpillájú
parázs
föllobbanni
kész
tűzből
nézek én is
szűkrehúzott-szemű
szigorodó
éjszakába:
téged
kereslek
minden
csillagon

egyszer

Kötél
valami mindig
visszafogegy ki-nem-mondott
szóegy hirtelen felötlő arc
egy ökölbe szoruló kéz
egy
margaréta
—1 szeret nem szeret —
s a szégyen
két kisfiú
meg egy asszony
életreszóló
szégyene
de ki ne érezte volna
taipában a végső
súlytalanság
jóleső
bizsergését

már-

Játszva magyarul
aki megért
s megértet
egy népet
megéltet

Sóhaj
ó akinek háza s hazája
valahol a befagyott
óceán
izland s kanada közti
jégmezője fölött egy
szinte állni látszó
idegen
felségjelű
repülőgép
9

Négyszemközt estefelé
miként a szokásból lassan
kivesző
házasember-táncot
járják
olykor
az illedelmes
falumbéliek
tűzzel még de hejehuja
nélkül
s inkább az emlékek mint a muzsika
melegétől el-elbotlő
hangon
mondanak ezt-azt mondanék én is
fel-felparázsló
szemedbe
nézve
mondanám amit a kéz a vállon
s a csípőn öröktől
fogva
el szokott mondani
amikor
csak ketten vagyunk a földön

SZILÁGYI

DOMOKOS

Felezőidő
Kályhában tűz lobog.
Indulok,
indulok.
Indulok
tájaimra,
szemügyre venni mind.
A szem
alátekint,
és lát sok buta pászmát
a Koponyák
Hegyén,
hol a Testet vigyázzák
—
nem tömérdek
egyén,
hanem tömeg.
Barázdák
agykérgen
elmosódva.
A bőszület,
garázdák
egyákaratú
sodra.
Éjfél.
Éjfelekig
virrasztok, hogy midőn
(mikor?)
elérkezik,
elérkezik, ne lepjen álom —
elérkezik, ébren találjon
a felezőidőm.

Én csúnyácskám, én gyönyörűm
Tedd, hogy szeressem
magamat,
tedd, hogy az agyam, hogy a testem
ne csupán percekig
szeressem,
mint eddig — mert csak így lehet
Téged is, jaj, szeretnem,
szívem,
ne szélsőségesen,
de híven,
ne ily szeszélyesen,
de hűn,
én csúnyácskám, én
gyönyörűm,
én ósdi
„keserédesem",
kencétlenül is ékesen,
hogy világ minden éke sem
ér föl vele. Tedd, hogy a tested,

gyönyörködvén,
magad
szeressed,
tedd értem, magadért te tedd
kibírhatóvá ezt az életet.

Undor
Az undorban is
megfürödtem,
hisz undorokra, készre
jöttem,
ezernyi undorral mögöttem
—
tanulságos
történelem.
Egek, de hisz nem volt ez önként,
és nem tudom, mivégre
történt
ez éppen énvelem. :
De most már mindegy, hogy kivel —
hajdan hittemrcipelni
kell
más helyett is, s már nem tudom
ledobni terhem
félúton.
Áltassatok,
hülyítsetek:
az egyik fönnjáró
beteg,
ágyban fetreng a másik.
Nemsoká a bódult világ
mindegy-agyamba
vásik.

Psalmus CLI

12

Isten, ki e földre löktél
s ezer szálakkal
kötöttél
hozzá, — mért, hogy
élhetetlen,
aki
elmetélhetetlen
tőlük, halni gyáva —:
Isten, ennyi
halhatatlan
csupán, amért éltem
adtam?
Mért játszol hiába?

Isten, kinek úgyse
kellek,
mért bódítsz földi
szerelmek
föl-fölívelő,
lehulló,
meg-megújuló,
kimúló
méreg-mámorába ?
Várja lakóját a föld is,
mit számít, akárha ölt is —
s Te játszol
hiába.

Isten, fényes
fogvatartóm,
testem bilincsedbe
hajtom,
bilincsedbe nincsen-lelkem
—
mindenemben
kínra
leltem,
— volnék inkább árva!
Tartasz csak játékszerül,
ten
árnyékodban
elmerülten
—
mért játszol hiába?

Istenem, ki földhöz
kötve
tartasz foglyul már örökre
vagy fölötte vagy
alatta,
mint ki .mindenét
eladta,
üres
éjszakába
lökve, végleg
virradatlan,
önmagam örökbe
adtam.
Játssz tovább
hiába.

Harmincévesen
Harmincéves korára ősz az ember,
fejbúbig rokkant
harmincévesen.
Nem mer a világosságra
kilépni,
nem mer meghunyni a sötétbe sem.
Furcsa hernyó az ember: hogy virágja
önnön benső részeiből kirágja —
kivedli, s
élettelen-szárazon
utolsókat vonaglik már a szón.
így mi. Én is így, Te is, szívem, így.
Hinnél, szegénykém,
de hát mire higgy.
Majd ajtónkon — homlokunkon — megírjuk,
mint Dosztojevszkij
hőse, hogy: egérlyuk.

Zsoltár, vigasztalan
Mártának
Bejártam a bejárhatót,
s tudni szeretném, mi van ott,
ott a bejárhatón
túl.
Ahol vagy
kijózanodik
avagy
belébolondul
az elme, hogyha kondul
elállhatatlan
kondulás
és kong és kong bolondul;
hiába födi rög szemedfüled, hogy ne hallj és ne láss,
hiába szólítsz
szenteket,
hiába párnás poklot
(az is utadba
botlott),
hiába a fájós füvek,
nem-válogatós
férgek,

hiába az életbe
rúgnod,
hiába esdel szörpöt, lúgot
és bájitalt és mérget,
hiába ezerszer
unott
szellemi
szépség-koktumok,
csak nem tudod, csak nem tudod,
hogy mi van ott, hogy mi van ott,
miután a bejárhatót
bejártad a határig,
csak nem tudod, csak nem tudod,
hogy túlnan mire válik;
ebek harmincadján van minden,
csak ezt tudod — ennyi: az innen.
Ha megvigasztal
az ige,
azt mondanám most: bújj ide.

Gyermekek
Rosszak? Nem mi,
felnőttekül
vagyunk rosszak? Mint eleink
voltak, bizony, apánk-anyánk
is —
ó, nem amiatt
rosszak,
hogy a világra
hoztak,
hiszen csak megint és megint
ez a vége (az eleje!) —:
13

csak nem nézték meg eleve
ezt a vacak földet,
mifajta,
hogy egyáltalán élni rajta
érdemes-é
— úgyis
befalta
eleinknek is eleit
és elejét is és az alját,
mint ahogy majd mohón
befalják
utódaikat is örökjalánk
rögök,
s fölül, alul, elöl, mögött
oda jut mind,
végignyögöttvégigröhögött-végigkába
élet után az
éjszakába.
Rosszak? Nem mi,
felnőttekül
s szüleink-eleink
voltak
rosszak,
hogy félig kész világra
hoztak?
Én feleim,
éjfeleim
határán hiába
figyelek:
nem védnek
védjelek,
s jobb nem gondolni
földre-égre,
jobb nem tűnődni, hogy
mivégre,
csak az marad, hogy
védjelek,
ahogy tudlak, e vak
világtól,
méregtől, ólomtól meg ágtól
s magamtól is
megvédjelek.
Amíg kisded lángjaink
égnek,
nincs helye ócska
bölcsességnek.
Vár egy asszony és két
gyerek.

KISS

BENEDEK

Töredékek
ÚJKORI DIADALÍVEK HÁTOLDALÁRÓL
t
.. . nagy árulások,
áruitatások,
nagy böjtök és nagy
lakomák,
törek és zúzalék közt
törve és zúzódva
egyre,
bujkálva a szív
kamráiban,
nappalok,
éjszakák
katakombáiban . ..
. .. festek zöld eget,
vasárnapot,
lányok szállnak ki templomkapun
ám kél, deresen felkél a hold,
az antik pesszárium
...

•

. . . csendőrlovaknák
csillog a szőre,
szügyükig ha ér a kis fogoly,
aztán: pák-pák, bukik előre,
meztelen
vére
folyva foly ...
.. . iszik az egyik, a másik
felnyög,
hasba rúgja a hasas lovat,
kötne már kenderből
nyakkendőt,,
és sírni sem szabad ...
. . . sej, a legények
karfonata,
feszes
fonottaskalács-pántja
a vállakon,
a vállakon
...
.. . utolsó
gyufával
utolsó cigaretta —
aztán vigye víz
a kalapom .. .

_ . . nagy
nagy

árulások,
böjtök

.. . tejszínes

áruitatások,

és nagy

gyönyör

. .. tulajdonképpen

lakomák

Kajafás

...

arcán . ..

ez a világ . . .

Piros pipacs, fekete ipiapacs
Ifjúság, illatos szénaboglya,
csergő
szárkúp: takarj be engem — fázom!
Bizományból
te nagykabát,
te
le-nem-vedlő
és kifordított,
mint
Krisztus-vállcsont!
Piros pipacs, hej,
piros
pipacs!
Feketét nyitó
ipiapacs!
.Már én elbújtam benned,
ifjúság,
illatos szénaboglya,
szárkúp, te csergő!
.Köd vizén lengsz, vasmacskás
nagykabát,
varázsszőnyeg-ladik!
s egyláng a
mesefaerdő.
Piros pipacs, hej,
piros
pipacs!
Fekete-bibés
ipiapacs!
Már én elbújtam benned,
kigyulladt
erdőm, egy isten se csal ki onnat!
Hol hever s mérgezi füst: szikraszöcskés
nyárban
hűség pecsétjét nyomja olvatag zöld viaszba
hátam.
Piros pipacs, hej,
piros
pipacs!
Fekete
ipiapacs!

ANNUS

JÖZSEF

Húsvéthétfő
ii.
A bölcselkedésnek és a csöndes meditációnak is vége szakadt azonban a
következő percekben. Nem Böbe avatkozott be, ő egyre hervadtabban hevert
a festő mellett, simogatta a fiú szakállát, s dünnyögött hozzá. Maja állt most
föl, a párductermetű lány, aki eddig úgy hallgatott, mint valami idegen, aki
nem érti a többiek szavát. Ebből a merev szoborállapotból éledt most meg,
hozzá még elég látványosan és hangosan, ahogy föltámadni általában szokás.
Feri a csörrenésre figyelt föl, Takács azonban már előbb megállította
gesztikuláló kezét a levegőben, mert látta, hogy Maja meglendíti a poharát.
Az üveg röptét már Feri is láthatta. Célba talált, kitörte a könyvszekrény
üvegét, s megállt a vastag szakkönyvek sorfala előtt, mint egy részeg tábornok.
Senki nem mozdult, nem szólt. Maja mégis védekező állásba lépett, ökle
kékült, lába remegett. Szemén most látszott, hogy a maga csendességében
bizonyára gyakran ürítette a poharat.
— Senki ne merjen közeledni! — vicsorította undorítóan. — Megölöm,
aki egyet lép. Értitek? Kis senkik! Nullák! Légyszarok a villanykörtén! Mit
képzeltek? Kellenék, mi? Jó lennék, mi? Belőlem pedig nem zabáltok, vegyétek tudomásul, hitvány kis senkik!
Fejét hátravágta, de nem kellő erővel. Haja nem lendült a nyakába, hanem szétterült az arcán, egészen beborította. És ott, a rengő haj alatt idétlenül és szánnivalóan röhögni kezdett. Zihált, hörgött szaggatottan. Ám, amilyen gyorsan lerázta a vérszomjas amazon maszkját, ugyanilyen gyors váltással csapott át ijesztő nevetése fuldokló, vonító sírásba.
— Laci..., Lacikám! Ments meg engem, L a c i . . .
Arcát már csak egy pillanatra láthatták, amikor a fiú némán bólintva
elvezette előttük. Fölbomlott, gyűrt arc nézett rájuk. Festéktől maszatos, bánatos bohócarc.
— Most már semmi baj — nyugtatta Ferit a festő. — Ilyenkor már nem
csap újabb patáliát. Néha hosszabban dühöng, de most nyilván többet ivott.
Sírás után már semmi baj. Laci lefekteti, aztán már alszik reggelig. Holnap
tízkor újra fennkölt lesz, sőt királynői.
— Mi az oka? — kérdezte a hirtelen csöndben Feri.
— Hahaha! — kacagott most föl Böbe. — Mi az oka? Uramisten, ilyen
hülye kérdést! Na, ne ijedj meg, én nem csinálok kabarét, akármennyit
iszom. Eldőlök, mint a zsák, és alszom. Na, mit gondolsz, mi az oka? De nehéz
kitalálni! Hát a konyak. Mert ő csak azt iszik. De sokat. Én whiskyt. Szintén
sokat, de jobban bírom. Jó, az oknak is van oka. Hát azt meg a fene tudja.
Csak sejti az ember. Én megmondtam rég: egy nő ne tanuljon, ne legyen „entellektüel". Mert az már akkor se tisztességes családanya, se jó kurva nem
tud lenni.
— Különös nézet.
2 Tiszatáj

11

— Nem nézet ez, hapikám, hanem tapasztalat. Vagy mit gondolsz, én talán
boldog vagyok, hogy itt fetrengek az öcséd drága szőnyegén, vedelem a piát,
megjátszom az unatkozó úrinőt? Maja meg a kiégett hollywoodi sztárt? Azt
hiszed, mi ettől boldogok vagyunk? Egy frászt! Csak az isten tudja, hány rétegét vettük már magunkra a cinizmusnak, nagyképűségnek, rohadtságnak, nehogy valaki észrevegye: akkor lennénk boldogok, ha az általunk annyira lenézett libák helyén ülnénk egy vacak szoba-konyhában, s néznénk a tévét.
Melletünk egy rendes hapsi, aki az Urunk, a kiságyban egy pihegő kölyök,
aki a Gyerekünk . . . Érted már, te ló?
— Értem .. .
— Érted te a fenét! Nem is értheted. De nem baj. Hagyom az egészet,
mert a végén én bőgöm tele a szobát, azt pedig nagyon röstellném. Stefán,
kísérj haza!
— Természetesen, Böbém!
— Természetesen! Mi vagy te? Fregatthadnagy, vagy hímringyó? Mondjad inkább úgy, ahogy érzed: gyerünk, öreglány, hiszen ez is benne van az
apanázsban. Mert tudjátok meg, hogy rendszeresen pénzelem. Ezreket adok
neki vászonra, konyakra és más nőkre! Röhej az élet, hapsikárn! Na, gyerünk,
apacslegény, te szőrös hernyó!
— Megbocsáss... — nyújtott kezet Takács —, nekem is mennem kell.
Ha Laci visszajön, mondd, hogy köszönöm az estét. És téged. Ez az e g é s z . . .
nekem is szokatlan, azt hiszem, rendhagyó eset. Talán Majának valami családi
d o l o g . . . vagy nem is tudom. H á t . . . nagyon örültem, szervusz!
— Ne haragudj, vén Börcsök — szólt vissza az ajtóból Böbe. — Talán ma
én is többet ittam egy kicsit. De az is jó . . . Na, szia!
Elmentek mind. Feri nem állhatta a rengeteg szétszóródott üveget. Mindenütt ropogott a cipője alatt. Nekihajolt, hogy összeszedje.
— Megőrültél? — ijesztett rá Laci. — Hagyd a fenébe. Majd elintézi az
öreglány holnap. Kapja a pénzt olyan napokra is, amikor haza se jövök.
— De mit szól?
—• Kit érdekel? Különben talált itt már különbet is!
Feri egy hamutartóba szórta azt a néhány cserepet, amit eddig a márkába
gyűjtött. Most látta csak, milyen közel esik a szekrényhez az ablak.
— Még jó, hogy nem ide dobta.
— Azt nem szabad neki. Azért egyszer megvertem, mint szódás a lovát.
Hullarészegen is eszébe jut. Megjegyzem, ezt is régen csinálta már. Földhöz
igen. Oda majd' minden alkalommal odacsap egy poharat. Ezt régen csinálta.
Nem figyeltem rá eléggé. Többet ivott.
— És mi ez nála?
— Nézd, túlságosan ismerős ügy. Ha érdekel, hát röviden: professzorlány,
akinek túl simán ment minden. Magánórák, nagy nyaralások. Kocsi a segge
alá, amikor ülni tudott. Udvarlók már tizenhat-tizenhét éves korában. Aztán. . .
de ez is olyan törvényszerű: disszidált, egy nagy hajú senki sráccal. Hazahozták persze. A küretet már itthon csinálták, a papa klinikáján. Folytatta a
tanulmányokat, mintha mi sem történt volna. Megnézheted az indexét: még
csak évet sem vesztett. Mi lehet ebben érthetetlen? Idekerült valamennyi
vándorlás után. Azonnal engem szúrt ki. Másnap már itt aludt, s azóta mindig
itt akar. Majdnem hűséges hozzám. Néha persze nem elég neki ez az egész.
Fölugrik Pestre, de olyankor egy hétig ottmarad. Bedobja magát mindenbe,
aztán rohan hozzám, hogy mentsem meg. Pár napig persze nem tudok ránézni se . . .
— És máskor tudsz? Már ne haragudj, de én, mint vaskalapos monogám
és ártatlan kiscserkész, ahogyan Böbe nevezett, ezt valahogy nem tudom elképzelni. Valahogy, az isten tudja . . .
— Értem én, bratyó! Te egy őstulok vagy. Nem hat évvel vagy idősebb
nálam, hanem hatvannal. Mert miért állsz te ily elhűlve az én „bűnöm", az
20

én lelkem hullája fölött? Azért, mert ti — vaskalapos monogámok — valójában egynejű török basák vagytok. Asszony, borotva — csak az enyém. Jó
atyátok, Gárdonyi mondta talán. Mert a másik ember, ha nő, nektek éppoly
magántulajdonú tárgy, mint a borotva, netán az esernyő.
— Talán. De az esernyő ez esetben ember, s az ő teljes egyetértésével
birtokoljuk.
— És akkor ti is tárgyakká lesztek az ő számára?
— Örömmel.
— Ez így marhaság. A személyiségéről mondjon le mindkettő?
— Nem biztos. De ezt a kockázatot is megéri, mert az értelmes élet, hogy
ilyet már ne is mondjak: boldogság . ..
— Ugyan! Prédikáció következik? Mert akkor átöltözöm.
— Ne siesd el. Na várj csak. Mit gondolsz például, hogy Maja mikor
lenne boldog?
— Könnyű kitalálni: ha feleségül venném.
— És?
— Nem vagyok bolond. Te is láttad: Maja nem Éva. Soha nem is lehetne
az. Végképp romlott. De ha mondjuk „megmenteném": átverne, megcsalna
feleségként is.
— Természetesen. Hát csak nem adná föl a személyiségét!
— Ugyan, bratyó, hagyjuk már ezt a hülyeséget. Minden elmélet sántít,
ha kiviszed a gyakorlatba. Legjobb, ha nem gyártunk ilyesmire elméletet. Én
nem tudok a házi áldás szellemében élni. Magam szabom magamnak a törvényt. Attól vagyok ember. Te más vagy. Emlékszem, az ágyad fölött hónapokig kint volt nagydiák korodban a Szózat néhány sora. „A nagyvilágon e
k í v ü l . . . " meg: „Itt élned, halnod k e l l . . . " Jó, tudom, ma te is röhögsz rajta,
gyerekes dolog volt. De az egész valahogy jellemző rád. Elfogadod a törvényt,
a szokásokat, talán nem is gondolkodsz rajta, jó-e neked. Azt hiszem, azért,
mert te jobban paraszt maradtál, mint én.
— Biztosan, de ez nem föltétlen baj. Ne is röpködjünk filozófiai magasságokban. Nézzük most csak ezt az apró törvényt. Mondjuk a "Szózatban
levőt, de egészen egyszerűsítve: nem tartod semmire?
— Nem.
— Ez azt jelenti, hogy esetleg . .. kimennél?
— Ha úgy alakulna, miért ne? Akin két ilyen átok ül, mint a főnököm
és Maja.
— Itthagyhatod őket. Ötven ilyen kórház van még.
— De azokban is van Balogh főorvos, Maja pedig utánam jönne.
— Ugyan, ne marháskodj.
— Nem marháskodok. Tudom.
— De nem erről van szó. Azt mondd meg, hogyan tudnál elszámolni magaddal, ha mondjuk kimennél? Ez az egész neked semmit nem jelent? Hogy is
mondjam? Az ország, amelyhez tartozol. Hogy patetikusabban s néked nyilván idegesítőbben mondjam: a haza. Na, ne ijedj meg, nem akarom elmondani Selmeczi tanító úr régi, március tizenötödikéi beszédét. Nem is arról a
megfoghatatlan értelmű hazáról beszélek, hanem a népről, családról, arról a
néhány ezer emberről, akit ismersz, aki ismer. De a legközelebbiekről is.
Apámékról mondjuk . ..
— Akik verejtékes munkával segítettek engem, hogy elindulhassak a
tudás várához . . .
— Nana, ez már túlmegy korszerű és megengedhető cinizmusod határán.
De ha akarod, beszélhetünk erről is. Gondold csak el, mi van veled, ha verejtékes munkájuk gyümölcsét nem beléd invesztálják, hanem házat vesznek a
nagyutcán, téged pedig dolgozni zavarnak, hogy keresd a pénzt, kell a törlesztésre. Képzeld el a saját sorsodat, ha ott maradtál volna a „piszkos, gatyás,
bamba társak" között. . .
2*

19

— Ugyan már: ha! Ilyen nincs. De ha akarod, legyen: Adyra én is emlékszem, még ma is olvasom néha. Pedig tudod, én köpök minden ilyen marhaságra, hogy irodalom, meg efféle. De az a pali tudott. Az utolsó nagy dobása volt ennek a népnek. Na, mindegy. De emlékezz csak, ugyanebben a versben azt is ott találod, hogy „Minden más táján a világnak Szent dalnok lett
volna belőle..."
Itt pedig: „...ha
virág nőtt a szívében, a csorda-népek
lelegelték." Jól idéztem?
— Igen.
— Na, látod! Mi van tehát, ha nem ide születek? Na?
— Cáfolhatnálak Adyval, de ne tartsunk előadói estet. Maradjunk tanácsod szerint a tényéknél. Ide születtél, ez a tény. És csak ehhez képest lehet
arról beszélni, mi lehettél s mi lehettél volna. Oda születtél közénk negyvennégyben, amikor apám ismét beöltözött már, hogy a saját rabszolgaságát élete
árán is megvédje. Nem sorolom, te is tudod: bizony szükség volt a verejtékes
munkára, hogy valami legyél. Rajtuk múlt, csak rajtuk. Legalább annyit megérdemelnének, hogy a névnapjukra egy lapot küldj, mondjuk . . .
— Haggy már ezekkel a marhaságokkal! Az ilyesmit én mindig elfelejtem. Inkább viszek az öregnek egy hónap múlva két üveg pálinkát. A Ferencnapot meg például soha nem is tudom, mikorra esik. De ha te is ambicionálod,
mert toltál a talicskában, hát följegyzem, és legközelebb.. .
— Ne idétlenkedj! Nekem soha nem hiányzott. És különben sem a bugyuta
formákat védem. De ha ezek a formák valakinek többet jelentenek. Majdnem
mindent jelentenek. Gondolj már bele, bár neked nehezebb, te valóban nem
maradtál paraszt, még csak falusi sem. Te vagy az első, aki nem egyszerűen
elment tanulni, hanem „kiemelkedett" közülünk.
— Ugyan ne hülyéskedj! Te írod a tanulmányokat, lassan híres ember
leszel.
— Az nem attól függ. De mondom tovább: nekik ott egy lap nem két
forintot ér. Sokkal többet. Nem adnák semmi pénzért, hogy a fél utca tudja,
Börcsökék lapot kaptak az orvos fiuktól. Lám, nem feledkezett meg az apjáról!
— És akkor mi van?
— Neked semmi. De nekik három jó napjuk van. S az fontos, hogy legyen.
Három rohadt évért kárpótolhatja őket. Sose felejtem el, milyen boldog volt
anyám, amikor doktorrá avattak. Pedig nem látott, jó hátul álltunk. De csak
törölgette a szemét, szipogott, sóhajtozott a boldogságtól. Tudod, mit jelentett
az neki? Dehogy tudod. Hiszen, ha tudnád!
— Jaj, az avatás! Hát akkor se voltam elég jó fiú. Csak később mesélte
el, hogy Szalai Tibi a ceremónia végén előrevezette az anyját, s bemutatta a
rektornak, aki gratulált neki, hogy ilyen rendes, okos fiút nevelt fejkendős
asszony létére. Én is kivezethettem volna, engem éppúgy nem ismert a rektor,
mint Szalait. De én az ilyet nem tudnám megcsinálni. Pedig értem: „jólesett
volna", ez is „kárpótlás" lett volna. De hát ez hülyeség, bratyó! Bugrisság.
Mit ér az ilyen színjáték?
— A kívülállónak semmit. De nekünk tudnunk kell, mert mi nem csak a
fejkendős asszonyt látjuk, s a csizmás parasztot, hanem az anyánkat, apánkat.
Láttuk őket rongyokban a poros földeken, sőt úgy láttuk többet. A szenvedéseik és nem örömeik növesztettek bennünket...
— Hagyd már azt a szenvedést! Ettől tudok a falra mászni! Anyámtól is
ezt hallottam mindig. Örökké ezt fújta. Hogy mennyit szenvedett ő, merthogy
öt-hat éves korában már mennie kellett a tarlóra a libákkal. Mezítláb, mert
rossz cipő, az ugye óne egy olyan tanyában, ahol hat gyerek nőtt egyszerre.
De nem elég, hogy anyám ilyen zolai naturalizmussal festi a gyerekkorát, most
már te is jössz nekem a sirámokkal, mint aki többet szenvedett, mint három
lelencgyerek együttvéve. Arról van szó, hogy fölkaptok a múltból egy elevenebben élő mozaikot, és azt ránagyítjátok az egész életre.
20

— Hidd el, nem így van. Éppen fordítva: a szomorúbb képek inkább
kopnak, s erősödnek föléjük az idillikusabb emlékek. De hiába. Végképp nem
tudják elfödni amazokat, mert évek szenvedéseit nem törölheti ki belőlünk
néhány boldog nap.
— Szenvedés! Ügy cipelitek ezt a szót, mintha az örökélet záloga lenne.
Mutogatjátok, akár valami érdemrendet. Hát azt hiszitek, érdekel valakit?
Én is csak illendőségből hallgatok, amikor rákezditek. Biz' isten, tényleg nem
tudom, mire jó ez?
— Nem jó, dehogy jó.
— Akkor rosszul kérdeztem. Azt nem értem, miért rángatjátok elő mindig, ha kell, ha nem? Miért tartjátok fontosnak dicsekedni a szenvedéssel?
Volt, elmúlt, kész. örüljetek neki. De nem: ti belemásztok a sebekbe, szaggatjátok, mint az őrült. Fájjon még egy kicsit! Fájjon jobban! Ez megint
olyan — ne haragudj meg érte —, olyan parasztdolog. Szenvedni, sírni, nehogy
valaki megirigyeljen a boldogságért. Ez egy hülye dolog. Emlékezz csak: elpatkol valaki, körülálljátok a koporsót ordítva, jajveszékelve. Nagyobb zajt
csaptok, mint a lakodalomban. Spanoljátok magatokat: sírj csak, bőgj, fájjon
jobban! Lássa mindenki, mennyire szenvedtek! Hát én ebből nem kérek.
Valahogy én egyáltalán nem igénylem a szenvedést. De semmi filozófiai magyarázatát sem találom, hogy bármilyen okból szükségem lenne rá. Nem
hiába dumálták nektek évszázadokon át a trottyos, vén papok: arcod verejtékével eszed a kenyeret, ez a föld csak szenvedést adhat, mert tudd meg,
porszem, hogy a siralom völgyében találtad m a g a d . . . A tudat mélyén még
mindig ott él a duma lényege, ma sem mertek kételkedni az igazságában.
Talán még te sem, pedig te már fölemelted a fejed, rálátásod lenne, tudhatnád, hogy a király meztelen. Hát én ezeket kiradíroztam magamból, ahogy
sok minden mást is. Nem érek rá, de nem is akarok ilyesmin tipródni. Figyellek néha, milyen büszkén vallod be, hogy tudsz kaszálni, lovat befogni, mert
parasztok voltunk. Tudd meg, hogy én éppen fordítva csinálom: letagadom,
ahol lehet. Elég volt az egyetemen hurcolni nagy fene „előjogaimat". Mert az
elején még ott állt a lapunkon. A legzseniálisabb találmány, hogy azokat a
nagy M és P betűket levakartatták. Tudod, kinek lett jó? Nekünk. Mert valójában Értelmiségiék és Egyébék előnye szűnt meg. Némely prof ugyanis alig
titkolt igyekezettel támogatta őket, s rugdosott ki bennünket, ha tehette. Gondolta, mi az uralkodó osztályok gyerekei vagyunk, az éppen elég dicsőségnek,
ne akarjunk még aranygyűrűt is. Tudod, hogyan nézett énrám az első főnököm, amikor megtudta, hogy nem orvoscsalád gyermeke vagyok? Azt se csodáltam volna, ha akkor lezavar az udvarra, keressem meg a kertészt, kérjek
tőle egy gereblyét, mától kezdve ott segédkezzek.
— Sokszor néztek így énrám is, Laci.
— Igen, csakhogy te ettől büszke l e s z e l . . .
— Ne nézz hülyének!
— Jó, nem leszel büszke, de a pillanatnyi röstelkedés után erőt ad.
Csakazértis ! Meg majd én megmutatom! Jó lehet neked. Lehet, erősebb is
vagy, mint én, más környezetben élsz, tekintélyesebb vagy a magad körében.
De én ezek között ezt nem tudom csinálni. Mert ezek között nem lehet. Csiszolódni kell inkább, mint a kavics, akkor jobban megférünk a mederben, nem
törjük egymás oldalát.
— Erről van szó! Én is ezt akarom. Hát azt hiszed, én annyira őrült
vagyok, hogy kaszaélre akarom hányatni mindazokat, akik nem a két kezük
munkájával keresik a kenyerüket? Hiszen akkor magam fölött is ítélnék.
A kavicsok: rendben. Ügy igaz. Csiszolódjunk, igazodjunk, hogy látni se lehessen már, melyik milyen kőzetből való. Nem jól ismersz, ha arra gondoltál,
hogy én meg akarok maradni valami torz, érdes őskövületnek. S téged se
akarlak rávenni, hogy netán külsőségekkel demonstráld hovatartozásodat: káromkodj a kórház folyosóján, mint apánk az ökrökre, s köpködj a pipa mellől,
21

mert az úgy igazán népies. Azt szeretném megértetni, hogy a múltat, a földet,
amelyből kinőttél, nem utasíthatod úgy a hátad mögé, mintha soha semmi
közöd nem lett volna hozzá. Hidd el, erőt ad, ha vállalod, gyöngít, ha megtagadod. Magamról tudom. Valóságos pszichológiai gyógymódot dolgoztam ki
például: amikor belesavanyodok hosszú hetek nyomorító robotjába, hazaugrunk
hét végén. Testileg-lelkileg fölfrissülve jövök vissza mindig. Megrohan a sok
ezer emlék, amit távolból soha nem lehet úgy fölidézni, azok újakat, majd
még újabbakat ébresztenek, s ekkor következik a csoda: folyamatként látom
az életet. Ne röhögj, mert komolyan így van. Látom a saját kis percéletemet,
de eléje látom apámét, öregapámét, s hozzá olykor ide a másik végére a fiamét,
unokámét is. Akkor érzem igazán: nem csak kell, érdemes is. A folytatás
felelőssége mindennél nagyobb. Érted? Közhely, de igaz: az ember egyedül
hangya, másokkal együtt isten. S ez nem csak a pillanatnyilag együttélőkre
értendő. Ügy teljes ennek az igazsága, ha belegondolsz, beleszámítasz több
nemzedéket, sok nemzedéket, minden nemzedéket. Az emberiség így egész.
— Értelek én, de hiába erőlködsz, én úgysem tudok a te fejeddel gondolkodni. Folytatás, mondod. Nemzedékek. Értem. De nem veszed számításba,
micsoda különbségek vannak a nemzedékek között. Akár közöttünk is már.
Sokszor elgondolom, nekem is előbb vagy később kellett volna születnem.
Mindkét eset jobb. Mert itt vagy te: bármennyit ríkódsz itt nekem, valójában
egy szerencsés fickó vagy. Mindenben. Csak egy valamit: emlékszem, amikor
Évának udvaroltál, s nyáron oda írta a levelet anyámékhoz, otthon voltál egy
hétig. Egy hétig, s ez idő alatt három levél jött és ment. Én már ezen fönnakadok, pedig ez még semmi. Elárultad nekem akkor, hogy minden este pontban tíz órakor egymásra gondoltok, így egyeztetek meg. Tíz előtt néhány
perccel mindig kimentél az udvarra a csillagok alá. Én röhögtem bent. S látod: most nem röhögök. Marhára irigyellek most azokért az estékért. Én soha
nem hülyültem még bele senkibe, pedig több nőm volt, mint ahánnyal te
egész életedben táncoltál. Nekem mindig a szakítások, a lelépések okozzák a
gondot. Az istenemet: rutinból tán már azt is faképnél hagyom majd, akibe
netán beleszeretek. Nem értem, mitől van ez. Mondom: vagy előbb, vagy
később kellett volna születnem.
— Hülyeség! Valamikor én is gondolkodtam ilyesmin, de hát ez gyerekes
dolog. A korosztálynak vannak közös jegyei. De nem ezek a meghatározók.
Ne hidd, s ne légy fatalista. Ne hagyd magad vitetni az árral. Gondolkodó
ember vagy, gondolkodj! Szerelmi ügyekben pedig ne sajnáltasd magad. Én
csak kettőt láttam itt ma a hölgy ismerősökből. Ha a többi is ilyen, hát egészen elviselhető a nyomorod.
— Na, most meg te hülyülsz. Feküdjünk le, s aludjunk, mert a végén én
mondom neked a szocialista prédikációt, s te kötözöd föl az én cinikus
álarcomat.
Csöngettek. Két rövidet, ahogyan Éva barátnője szokta. Zsolti fut, és
nyitja is azonnal az ajtót. Mire az anyja kiér, majdnem vissza is csukja. Zavartan pillogó locsolkodó gyerek áll a küszöbön. Éva meglátja a keskeny nyíláson.
— Zsolti, hagyd! — szól ki a fiára. — Engedd be ezt a fiút! Hát nem
ismered meg? Vígh Csaba. Anyuhoz járt óvodába. Játszottatok is együtt valamikor. Gyere, Csabi, gyere. Locsold meg a nagylányunkat. Mert van ám
Zsoltinak kistestvére, Krisztinek hívják. Jé, milyen nagy legény vagy már!
Hányadikba is jársz?
— Másodikba, mert én októberben születtem, és nem mehettem a
Tündivel.
— Ö az unokatestvéred, ugye?
— Igen, a Bakai Tünde.
— Emlékszem rá.
22

— Én is ismerem — szól közbe Zsolti. — Napköziben a mi csoportunkkal ebédel.
— Én is szoktam ott, csak te nem ismersz meg sose — mondja a vendég fiú.
— Jaj, de alapos kis kölyök — súgja bent a mama Ferinek. — Hogy talált
ez ide? Tudta a címeteket?
— Biztosan meglátta lent a táblát, gondolta, meglocsolja Éva óvó nénit.
Szeretik a kicsik.
Csaba időközben végzett odaát, jön biztatás nélkül ebbe a szobába. Megáll
a mama előtt peckesen, bátran elkiáltja a locsolóverset, aztán fölgebeszkedik,
s szórja, szórja a szagos vizet a selyemkendőre, a mama már a fejbőrén érzi.
— Jó lesz már, hallod, elég már! Hát, te igazán talpraesett legény vagy,
öcskös. Na, várj csak, mindjárt keres neked a néni valamit. Aztán tudod-e,
ki ez a néni?
— Hát, biztos a Zsolti nagymamája, mert olyan ö r e g . . .
Csattanva, nyerítve kacag föl a mama:
— Nahát! Csuda kis pofa. Látjátok: ez az igazi gyerek. Ilyenkor még
őszinték. Jaj, de alapos! De jól eltaláltad, én tényleg a Zsolti nagymamája
vagyok. Na, mindjárt meglesz már, amit keresek, de addig megmondhatnád,
hogy hívnak?
— Engem Vígh Csabának.
— Ügyes vagy, Csaba. Na, itt van, nézd!
Feriék kissé feszengve nézik a pénz előkeresését, a hosszú babrálást, de
ők ketten, a mama és a vendég fiú minden zavar nélkül bonyolítják az üzletet.
Csaba megnézi a kerek pénzt. Felderül az arca, amint megállapítja, hogy
tízes. Beejti a zsebébe, csak aztán köszönni meg. Éva nem bánná már, ha
indulna, de a mama újabb kérdést tesz föl a gyereknek!
— Aztán kerestél-e már sokat?
— Hát, amikor idejöttem, akkor volt száznegyven, mert keresztanyám
százast adott. Akkor itt Éva óvó nénitől bejött tíz, a nénitől is tíz, így már
százhatvanam van.
— Ez igen! Na, ez aztán az életrevaló gyerek. Látod, Zsoltikám, ha te is
járnál, mennyit kereshetnél! Mert neki csak az a százasa van, amit a mamától kapott.
— Az is jó, ha nem jár — mondja a gyerek. Közben farol a heverő felé.
Éva már attól fél, hogy leül, akkor pedig a mama úgy megfaggatja, hogy
ebédig el nem mehet. Csaba azonban csak zavarában ténfergett arra, mert
most megáll, hangosan köszön, hirtelen megfordul, s gyors léptekkel indul
kifelé.
Ebédig mégis Csabával telik az idő, mert a mama újra és újra fölkacag,
ahogy meséli, milyen alaposan befelelt neki az a betyár kis kölyök. Mert
annak aztán van beszélőkéje, nem úgy, mint Zsoltinak, akiből úgy kell kihúzni
a szót. Nem is tudja, kire ütött ez a gyerek. Egész biztos a Börcsök dédapjára,
aki juhász volt kint a pusztán, s igen kevés szóval élt. Sátoros ünnepen ment
haza a faluba, de akkor se szólt egy nap háromnál többször. Estefelé elkezdett
készülődni. Ha kérdezte szüle, hogy ezt vagy azt pakoljon-e a tarisznyába,
csak bólintott. Amikor aztán minden együtt volt, megállt a küszöbön, s annyit
mondott: indulok. Avval el is ment.
Éva várja a mondat végét, hogy mehessen a konyhába.
— Gondoltam, fölteszek egy kis levest. Másodiknak ott a tojás meg a
sonka. Mamának jó lesz így?
— Nagyonis, kislányom. Otthon is pont így ebédelnék. Mondtam Klárikának, hogy pöröljön egy kis levest ő is, jólesik a sok nehéz koszt után. De
apátok meg is kívánja. Nem eszik már olyan jót ezekből a nehéz füstös dolgokból, mint valamikor. Na, mondja is a rádió, hogy nem jó az senkinek,
nekem se, de én azért hál' istennek még elég jóízűen elnyámmogom a rossz
23

fogaimmal. Hanem ez az apátok, ez úgy uradzik, már alig ismerek rá. Hozatja
velem a boltból a vajat, meg azokat a fölvágottféléket. Azt mondja, jólesik
neki. De még a konzervát is megkedvelte már, pedig avval ki lehetett volna
zavarni a világból. Azt mondja, jó. Meg könnyebbnek érzi, mint ezeket. Na,
nem is sajnálom én tőle, egye csak. De akkor minek kell akkora hízókat vágni?
Kisebb is elég lenne már nekünk. Na, talán jövőre. Kláriék úgyis külön
hizlalnak . . .
— Külön?
— Csakis. Egy kenyérre nem megyünk, fiam, annak sosincs jó vége.
Megmondtam előre. Csinálják csak, ahogy jónak látják.
— Na és a lakodalom?
— Szent Istvánkor lenne, ha isten segít. Én nagyon szerettem volna külön, sátorban, ahogy illik. De most úgy fölvette már ezt az új divatot mindenki: közösen csinálja a két ház, a kultúrban. Nem mondom, ott helyben van
minden: üstház, asztal, még tányért, egcájgot meg poharat is adnak, csak
valami használati díjat kell fizetni. Meg persze, ha eltörik valami. Ügy néz ki,
hogy nálunk is csak ez lesz a döntés. A nászék nagyon rajta vannak, én meg
nem akarok Matilddal mindjárt az elején ujjat húzni. Tudod, milyen infámis fajta.
— Nemigen ismerem én.
— Ej, dehogynem, ott laktak szülédék felé árendában az öreg Barta-féle
házban. Tán még Lajcsi is ott született.
— Dereng valami.
— Az öccsit biztosan ismerted, olyan bolondos kölök volt. Sanyi, na.
Szűcs Sanyi.
— Ja, hát azt mindenki ismerte! Disszidált az, ötvenhatban, úgy tudom.
— Ügy van, úgy van. Na, arról van szó.
— És mi van vele?
— Nem mondanak róla semmit, hallod. Tán Kanadába ment, de gyanús
nekem, hogy belekeveredett az ott valamibe, amilyen kantya gondolkodású
volt. Évről évre nem hallani róla semmit. Pópityék Karcsija már kétszer volt
itthon családostul, ott kint nősült meg, de magyar a felesége is. Na meg küldi
a csomagokat tán minden hónapban, de erről a Sanyiról nagyon hallgatnak.
Én meg nem kérdem, ugye, nehogy azt mondják, hogy jaj de érdekel. Az a jó,
hogy ez a Lajcsi tiszta apja. Ez nem az ő fajtájuk. Ez örökké dolgozik, működik, halad a keze alatt a munka. Nem is kocsmázik, nem lehet azt mondani,
hogy mennyire oda volna az i t a l é r t . . .
— Kész az ebéd! szól be szertartásosan, némi rendetlenkedő pózban
Zsolti. — Tessék kezet mosni, mert mindjárt tálalunk!
Feri azonnal föláll, a mama csak fészkelődik. Lenyúl, s fölteszi lába mellől a táskát az asztalra.
— Hát akkor evvel mi legyen? — kérdi bánatosan.
A fia nem szól, oda se néz.
— Eltehetnéd már. Igazán nem értem, fiam, mi a bajod evvel, hogy
mink . . .
— Megmondtam, anyám, kétszer is megmondtam. Jó, majd beszélünk még
róla. Ebéd alatt nyugodtan ittmaradhat, nem bántja senki. Zsolti! Kísérd el
a mamát a fürdőszobába, vegyél ki tiszta törülközőt. Én is megyek mindjárt,
csak elszívom ezt a cigit az erkélyen.
Mióta megemlítette azt az istenverte pénzt, rágódtam rajta eleget. Kimondtam hangosan, de ami nekem fontosabb, magamban is: nem kell, nem
jár. Nem szabad elfogadni, mert ez az egész ostobaság. Közben ketyegni kezdett a kis számológép, de leintettem azt is. Azzal nem nyugtathatom meg a
lelkem, hogy éppen el tudnánk költeni. Majd keresek, prémiumot kapok, nye24

rek, vagy mit tudom én, s akkor megveszem mindazt, ami az imént megfordult
a fejemben. Ezzel hát végeztem. Miért töprengek mégis? Miért maradt az
agyam valamelyik szögletében az a parányi rádió, amelyik halkan, de állandóan suttogja: fogadd el, tedd el, nem neked fontos ez, hanem nekik. Hogy
közben te is jól jársz? Már az is baj? De hát ez hülyeség! Nekik az lenne a
fontos, hogy ez is megmaradjon, sőt fiaddzon, ne kelljen már-már magatehetetlen korukban is a két kezük munkájából egyik napról a másikra élni.
Érezzenek már végre biztonságot! Nagyobbat, többet, mint a két kócos tinó
az istállóban. Mert nekik most az a valuta. Csakhogy azok elpusztulhatnak,,
takarmány nélkül maradhatnak, semmivé válhatnak. Nem tudnak földet,
venni, hogy azt jussoljon utánuk a sok hálátlan kölyök, hát az egyiknek házat
csináltatnak, a másiknak autót vesznek, a harmadiknak egyenesen az árát
adják oda. Hát ennyire mozdulatlan kövületek a régi normák? Hiába változott
meg körülöttük minden, hiába a tisztes biztonság, évszázadok parazsa fűt még
mindig: szerezni, gyűjteni, gazdagodni. Ahhoz pedig kell a kockázatvállalás, a
bizonytalanság izgalma, mint minden tétre menő játéknál. Csakhogy ez nem
könnyű passzió. Ehhez kell az emberfeletti, a kíméletlen, a baromi munka is.
És mindezt a kölykökért, akik már mind más törvények szerint élnek, ha.
becsülik is, de alig értik és értékelik ezt az állati gebeszkedést. Némelyikük
már nem is akarja érteni. Csak legyint: vén bolondok!
A mindannyiunkban mindenkor meglevő önzés teszi-e, hogy így érzem:
ha csak én kapnék tőlük, azt valamiképp még igazságosnak is tartanám. Devárjunk csak: hiszen nem is én kaptam először, hanem Laci. Igaz, kevesebbet.
Ahogy ők mondták, azért, mert nekem „több jár". Igen, igen. De az ötletet
mégis Laci gátlástalan kérése adta. Talán anélkül kevesebb erővel gürcölnének, mert hiszen ezt az újabb ötvenezret is az a pimasz kérés préselte ki
belőlük. De miért érzem, hogy nekem, egyedül csak nekem járna? Járna? Már
megint ez a hülye szó! Hiszen nem is a pénz érdekel engem, hanem a gesztus,,
hogy ide akarják adni. Nem azért — erről ma délelőtt is meggyőződhettem —,
mert úgy tudják, elismerik, hogy én egész emberként dolgoztam otthon kölyökként, s végig a diákévekben is, egész nyáron. Nem, mert erre úgyszólván
nem is emlékeznek. Hiszen csak nemrég kérdezte anyám, tudok-e kapálni,
egyáltalán. Szolgagyerek hónapjaimra apám mondta egyszer: egy vagy két
hét volt az csak, mert megsajnáltunk nagyon, és hazahoztunk. Én pedig pontosan tudom, hogy csak a vakáció utolsó napján, késő este mentem haza, mert
még akkor is nekem kellett megitatnom a sok lovat, tehenet, borjút, miközben a gazda cigarettát sodort az ágasnak támaszkodva. Egyszer valóban megsajnáltak, mert csúnyán kirepedt a kezem. Haza is akartak vinni. De csak'
akartak! De mégis hagytak, nagyon kellett a bér. Talán csak az érzésre emlékeznek, hogy sajnáltak, s szerettek volna hazavinni. Érthető, ha ma úgy vélik:
haza is vittek. Hányszor mentem párás, hideg hajnalon sírva a cséplőgéphez.
Mindig úgy éreztem, ezt a napot már nem bírom ki. Az előző is nehéz volt,,
de ebbe már belepusztulok. Küldtek mégis: mindenkinek nehéz, fiam, nekünk
is nehéz, de csináljuk, ha már ilyen sorsot mért ránk a teremtő. Ezt is elfeledtük már mindnyájan, nekem se jutott eszembe éveken át. Nem emiatt r
nem a ledolgozott munkaórák összeadása után találják tehát úgy, hogy tartoznak nekem. Ha eszükbe jut is, nem mondják. Ahogyan azt sem, hogy az én
példám segített a kicsiken is. Azért is engedték őket könnyebben, mert én
már bebizonyítottam: megállhat a lábán a magunkfajta akkor is, ha nem
kapanyélre támaszkodik. Valóban izgat a kérdés: tudják-e, miért akarják
adni, vagy csak a véletlen alakította a döntést? Vagy csak érzik, hogy énvagyok a gyerekeik közül az egyetlen, aki pontosan tudom, mennyi munka,
eszeveszett küzdelem van abban az újjáépített sátortetős házban, a hármunk
oklevelében, a Laci autójában, Klári új bútorában, s persze ebben az újabbötvenezer forintban. Sejtik, hogy én tudom, és tudják, hogy én ezért sokra
tartom őket. Nem mondom, nem mutatom, nem vagyok mézes-mázos. Nálunk
25.

•sose volt szokás egymást nyalni-falni. Talán az fontos nekik, hogy én, mint
valami hangos fénykép, emlékeztetni tudom őket azokra az esztendőkre is,
amelyekről Lacinak, különösen pedig Klárinak semmi emléke nem lehet. (Ez
•egyben hátrányom is lehet: gyakran észreveszem, hogy nem minden emlékre
tartanak igényt. Egyik-másikra elkomorulnak, s hallgatnak. De így van ezzel
minden egykori szegény család. Sokat szenvedtünk, küzdöttünk bizony. Hogy
szegények voltunk-e? Jaj, édes istenem, hát nem voltunk gazdagok, de azért
annyira elesettek sem. Nekünk legalább kenyerünk volt, meg soha nem
fázott a gyerekek lába, mert az én uram suszterműhelyben dolgozott a fog-ságban, így hát bármilyen rongy lábbeliből tudott valami cipőfélét eszkábálni.
Azok voltak a szegények, akiknek a gyereke még iskolába se járhatott télen,
s mezítláb járt mindjárt, ahogy a havak elolvadtak. Mire a másik azt mondhatja : nem mi voltunk a szegények, mert a mi gyerekünk a meleg kuckóban
ült, amazoknak viszont hiába barmolta az apjuk a sok rossz bakancsot, ha a
macska is elpártolt a háztól, olyan hideg volt a lakás. Némelyik családban úgy
rejtegetik a hajdani szegénységet, mint a lopott holmit. Különösen a homokvidéken, ahonnan pedig a legkisebb részért is eljöttek valamikor mifelénk a
fekete földre aratni, csépelni a legdologbíróbb emberek. Most egyik-másikból
milliomost csinált az őszibarack, az alma, a szőlő. Aki ma fényes autón furikázik, nem dicsekszik szívesen azzal, hogy valamikor az apostolok lován járt.
Ráadásul mezítláb.) Forgathatom persze így-úgy, azt csak nem hagyhatom ki
a számításból, hogy a belső kis hang most is suttog: nem neked fontos, hanem
nekik. Igaz is lehet. Néhány közelebbi rokon már biztosan tudja, mit is döntöttek a bikák áráról, akkor pedig hamarosan értesül róla a fél falu. Mondják
"is már ezóta: Börcsökék aztán megmutatták! Ferinek is kivágta az öreg a
mellényzsebből azt, amit a doktor úrnak odaadott. Klári bútort kap meg
lakást, ráadásul nagy lakodalmat csinálnak neki. Ez igen! Senki nem mondhatja, hogy nem álltak helyt.
Helytállni? De miért? Hát meddig kötelesek ők bábáskodni mellettünk?
Hát micsoda megkeveredett állat az ember? Mennyire másként van ez a madaraknál: amelyik ott kirepült, mehet a nagyvilágba. Próbálna csak akár
néhány falatért visszasettenkedni az ősi fészekbe: úgy eltángálnák onnan,
akár a legveszettebb ellenséget. A madár persze nem tesz különbséget a
porontyai között, az emberszülő majdnem mindig. Legtöbbször tán éppen
ennek palástolására szolgál a nagy igyekezet, amellyel végül mégis leleplezi
magát. Valami ilyesmi lehet talán nálunk is. Fájna, ha egyszer kiderülne,
rosszul gondolom, de én egészen pontosan érzem, hogy valójában engem tartanak magukhoz legközelebbinek. Laci arisztokratizmusa korán megmutatkozott, hamar el is szakadt tőlük végérvényesen. Büszkék rá, mert formailag ő
emelkedett közülünk legmagasabbra. Mindketten belepirulnak, amikor kimondják: Laci fiam, az orvos. Klári amolyan ráadás gyerek, „szödelék". Mintha nem is testvérünk lenne. Keservesen végezte a technikumot, az érettségije
tán nem is sikerült első nekirugaszkodásra. Szép és kedves lány, bizonyosan
jó feleség és jó anya lesz belőle. És egykoron tisztességes gondviselő. Szemük
fénye tehát ő, mégis érzem, hogy engem tartanak legtöbbre. Azért is bizonyára, mert első voltam, aki tágabb határban is széjjelnéztem. Mert be is
számoltam mindig mindarról, amit megtudtam. Emlékszem, egyszer órás magyarázatot adtam apámnak az ábrázolóról, mert megkérdezte, miféle tantárgy
az. Hozzá is szokott a magyarázataimhoz. Kérdésekkel kezdi ma is, valahányszor találkozunk, s túlesünk a formaságokon. El kell mondanom az unosuntalan hallott külpolitikai híreket és kommentárokat, amelyeket ugyanonnan
tudok én is, ahonnan ő, gyakran kevésbé pontosan, mert ő kint az istállónál
.állandóan hallgatja a kis táskarádiót. Ügy ismeri a bemondókat, riportereket,
hogy akár a nívódíjat odaítélő bizottságba is beválaszthatnák. Tud mindenről,
mégis tőlem kérdi, s láthatóan akkor nyugszik meg igazán, ha én hagyom
helyben, hogy jól „szűrte le" a lényeget abból, amit hallott. Amikor szülém
26

hagyatéki tárgyalása volt, elvonatozott értem: legyek csak ott, mert ő soha
nem volt még ügyvéd előtt, igen tart a huncut, csavaros eszüktől. Hiába mondtam, hogy effélét is csak filmen láttam még, el kellett mennem, merthogy
mégis csak járatosabb vagyok a világban.
Most kezdem talán tapintani azokat a rugókat, amelyek az egyszerűnek
látszó lelkek nagyon is bonyolult manőverezéseit irányítják. Mert gondoljuk
csak végig: miért adták oda oly könnyen, sőt nagy örömmel Lacinak a jussolt
pénzt; pedig említették, hogy azt valójában nekem szánták. Hát éppen ezért.
Ne mondhassa az öcskös: persze, Feri kapta, pedig annak nincs rá nagy szüksége, de hát az az istenük, persze az elsőszülöttség joga! Először kapott tehát
Laci, s utána még mindig nem én, hanem Klári. Bútor, stafírung és bizonyosan
tartalék pénz is van az átalakításra meg a lagzira, Mindez miért? Nem csak a
szükség alakította ezt a sorrendet, hanem a meggondolás: ne szólhasson rossz
szót ő se, hogy végre a bátyjára is sor kerül. Nem is olyan egyszerű tehát az
egész. Mennyi fejtörést okozhatott szegényeknek? Hányszor kellett újrakezdeni
a számítgatásokat, a mérlegelést! Valóságos diplomáciai, politikai bravúr, ahogyan ezt a maguk számára rettenetesen bonyolult rendszert megtervezték, s
immár meg is valósították.
Gondolkodni kell tehát a válaszon. Mert micsoda összeomlása lenne ez
örömeik építményének, ha anyám hazaállítana, szepegve szétnyitná apám előtt
a táskát, s azt mondaná: nem jól számoltunk, tata, itt van a pénz, ahogy volt.
Nem kellett nekik. Nem értették meg, hogy jó szívvel adjuk, s hogy már
azelőtt is nekik szántuk, csak a sorrend mást kívánt. Nem értik, hogy mink
ezt nem tegnap találtuk ki, régóta tervezzük már. Azért vettük tavaly télen a
három tinót, s azért vesződtem azokkal az utálatos libákkal is, pedig nem
nekem való már az ilyen gonosz jószág, mint a liba. Örökké nyargalni utána,
aztán tépni, később tömni a hideg ól földjén, szaladni Vincze sógorért, ha
mellényelt. De hát minden hiába volt: nem kell nekik. Magyaráztam, persze
hogy magyaráztam. Ha a többi kapott, nekik is jár. A kis menyem, az nem
szólt rá semmit, de Feri valósággal lekapott, hogy miért csináljuk ezt az ostobaságot! Még le is kiabált, szegény kisgyerek el nem tudta találni, mi van az
ő jámbor apjával. Azt hitte, valakiről mesél, azt utánozza. Hát így állunk, tata!
Most azt mondd meg, mit csináljunk?
Nem olyan egyszerű hát az egész, ahogyan én hebehurgyán megítéltem.
Gondolkodni kell még, s persze a végén alighanem el kell fogadni. Persze jó
lenne suttyomban megkérdezni Évát, vajon ő mit szól hozzá. Ez is lám: más
asszony ebben a helyzetben bizonyára megelőzte volna már a félrehívásban.
Jól lemarházná: mit önérzeteskedsz, te ökör? Talán stószban állnak a szekrényben a betétkönyvek? Egy frászt: Zsolti iskolai bélyeggyűjtő lapja az
egyetlen ilyen holmi a háznál. Amúgy meg hatszáz forintunk van elsejéig. De
neked a nagy fene lelkitusád fontosabb, mint az, hogy engem a hat évvel
ezelőtti növendékeim is a télikabátomról ismernek föl! Éva azonban nem szól,
pedig bizonyosan számítgatni kezdett ő is: Zsoltinak dzseki, magának tavaszi
kabát, cipő, blúz. S bizonyosan eszébe jutott az automata mosógép, amire
csak legyinteni szoktak: a gépet igen, az árát nem nekünk találták ki. Bizonyosan számolgatott, de nem szól. Tudja, hogy lelkiismeretem szerint döntök,
s ismeri a fajtánk protokollszabályait: egy meny éles helyzetekben mindig hallgasson, ki tudja, mikor fordítják ellene a legőszintébb, legártatlanabb megjegyzését is.
Ebéd végére kifogynak a különféle ételekről való beszédből. Feri idegesen bontja a borokat. Magának rizlinget, az asszonyoknak négyéves tokajit.
„Terelni kellene a szót, hogy valamire rákapjon, s kedvvel beszéljen, különben készülődni kezd a vonatra, s menthetetlenül szóba hozza megint. Most,
hogy kissé hajlok a másik döntés felé, még nehezebb. Még nagyobb igyekezettel odáznám el, hogy újra szóba kerüljön a pénz. Mert milyen áthajtással
27

tudom a délelőtti ellenkezőjét előadni? Végül is nem mondhatom ki nyíltan:
meggondoltam magam, ide azzal a dohánnyal!"
— Ez aztán a bor! — csettint a mama. — Halljátok, ha ilyen teremne a
mi kolhozunkban, tán én is rászoknék. Ez igen finom! De csalós is, ugye fiam,
ne nagyon nyalakodjak tovább, mert még úgy járok, mint Irén, Tóth Jancsiné.
A húga eljegyzésén megkótyagosodott valami meggylikőrtől, vagy miféle
pancstól. Azt mondja másnap a répaföldön: halljátok, látomásaim voltak, akár
a túlvilági lelkekkel is beszélhettem volna, mint Bödő Roza néni.
— Ej, de jó, hogy említi! — kap rá Feri. — Régen akartam már kérdezni
róla. Mert emlékszem én, hogy emlegették annak idején, de akkor nem érdekelt. Most viszont már vagy két helyen találkoztam a nevével.
— Hol?
— Könyvekben.
— Ne beszélj!
— De bizony. Több tudós említi.
— Nem is tudtam, hogy ennyire híres lett szegény.
— Hogyne. Egyik helyen egész hosszan írnak róla: aludt napokig, elrejtezett. Olyankor szenvedett, de beszélt az elhunytak lelkével.
— Ez így is volt pontosan. Közben is mondta, mit beszél velük, de olyankor a családja senkit nem engedett be, amikor el volt rejtőzködve. Mikor aztán
fölkelt, lehetett menni. De el tudta az mondani akkor is pontosan, hogy mit
mondtak neki a túlvilágiak.
— Apa, ez igaz? — kérdi a gyerek.
— Tudod, kisfiam, ez olyan néprajzi i z é . . . Sámánokról beszélgettünk
már, emlékszel.
— Ja, amikor az emberek még nem tudták, nii a villám, és minden marhaságot kitaláltak...
— Jaj, de vén huncut vagy! — paskolja meg az arcát a mama.
— Valahogy így. Olyan régi dolog ez is — hagyja rá az apja.
— De hát ez a néni nem volt olyan régen.
— De ez nem is olyan igazi sámán volt, csak olyan látóasszony, úgy
mondták.
— Ja, szóval ez olyan babonaság-bolondság?
— Olyasmi. De te ezt még nem érted, menj csak át a mi szobánkba, és
olvasgass. Egyszer majd fölvesszük magnóra, amit mama tud erről a néniről,
s ha nagyobb leszel, majd elmagyarázom.
— Magnóra? Ugyan már, fiam, hiszen emlékszel, hogy a múltkor is csak
ökögtem-makogtam bele. Jobban tartok tőle, mint a fényképezőgéptől.
— Meg lehet azt szokni.
— Bizonyosan, mert látom, némelyik abban a tévében is oly bátran
mondja, mintha ott se lennének avval a sok géppel.
— Anyám volt Roza néninél?
— Háromszor is. Na, először csak akartam. Szüléd vitt el, de akkor
engem visszaküldött. Azt mondta, az a menyecske ott a stelázsi mellett majd
csak akkor jöjjön, ha igazán hinni tud. Mert most erősen kételkedik, úgy
érzem, és azt nem szeretem. És tudod, hogy igaza volt: én tényleg úgy mentem be, hogy butaságnak tartottam az egészet. Mint a beteg gyerekre a ráimádkozást, meg ilyesmit. Hanem másodszorra már nagyon akartam hinni. Nem
is küldött el. Megkérdezte, melyik halottamról akarok hallani? Persze, Kálmán
bátyádat mondtam, épp akkor egy éve halt meg a Don-kanyarnál. Három nap
múlva kellett visszamennem, akkor elmondta, hogy nem golyótól halt meg,
hanem fágyás által. De eltemették tisztességgel, pedig rengeteg volt olyan,
akit nem. Odaát a túlvilágon jó dolga van, nekünk azt üzeni, hogy Kálmánnak
kereszteljük, ha még egy fiunk születne. És elhiszed, hogy nyomósán beszélt?
Pontosan tudtuk már akkor, hogy éjszakai őrségben halt meg szegény, de én
nem mondtam neki, hogy tudom. Elmondta pontról pontra: reggel ment a
28

társa leváltani, hát ott feküdt szegény a kerítés mellett, mint egy hasáb fa.
Ugye, elaludt, megfagyott. A másik is igaz: nekem is mondta, amikor a frontra
ment, hogy szeretné, h a valamelyik testvére Kálmánnak keresztelne egy gyereket. Legalább így maradna valami emlékezete. Mert annyira érezte a halálát szegény, tudta, hogy nem jön haza. Amikor Laci született, én mondtam is,
de apád annyira ragaszkodott a Lászlóhoz, mert az ő nagyapját úgy hívták.
Na, amikor Klárit vártam, akkor ráállt, de hát az meg lány lett. így aztán
nem tudtuk teljesíteni szegénynek a kívánságát.
Éva is kisettenkedik, viszi Krisztát is, véle a főzelékes kistálat. Akkor is
futkos a hideg a hátán, amikor Feri tudományos szenvtelenséggel beszél ezekről á dolgokról; így pedig, ahogy az anyósa előadja, egyenesen félelem fogja el.
Érzi, hogy szorul össze a torka.
— Nem gondolja — kérdi Feri —, hogy közben érdeklődhetett Kálmán
bátyám felől? Volt rá három napja.
— Ki se mozdult az a házból, fiam. És soha senkitől nem kérdezett semmit. Tudott mindent. Ángyodnak azt megmondta, hogy az anyja ma is neheztel, mert nem abba a ruhába öltöztették a temetésére, amelyiket az ura vett
neki az első gyerek születésére, pedig ő a halálos ágyán kérte, meg is mutatta
ángyodéknak. Na, látod, ez már csak valami, mert szegény Jusztina nénénket
még kint temették el Erdélyben, arról m á r igazán nem kaphatott hírt Roza
néni. Sokat tudott, az bizonyos. Rengetegen állítják, akik ugye többször jártak nála. H á t mondják, hogy a halála napját is megjósolta hetekkel előtte.
Ügy is lett, ahogy megmondta. Azon a napon, abban az órában halt meg.
A temetésin, amikor a pap az első szót kimondta, nagy piros felhők kezdettek
följönni. De nyomban kitisztult az ég, ahogy az első kapa földet ráhajitották.. .
Feri is összerezzen. Ijesztő, hogy éppen ebben a pillanatban berreg föl
a csengő.
— Nahát! Valami délutáni locsolkodó? — mondja, miközben csendes léptekkel elindul az előszoba felé. Valameddig hangtalanul lesekszik, aztán nagy
csattanással megnyitja az ajtót, s hahotázást, gurgulázó nevetést enged be
rajta. De nevet ő is, meg beszél. Zsibong az előszoba. Isten tudja, kik jöttek
és hányan, de akkora lármát csapnak. Közben ilyeneket hallani:
— Nahát! Gyertek be gyorsan, kell a locsolkodó! — ezt Feri mondja.
— Zöld erdőben jártam, kék ibolyát l á t t a m . . . — ezt valami elvékonyított férfihang kántálja.
— Hát itten áll az öreg Börcsök háza? — ezt meg egy női hang kérdi,
ugyancsak elváltoztatott, de ez meg inkább mélyített, kongó alt.
— Gyerünk befelé! — biztatja őket újból Feri. Aztán bekiált: — Nézze
már, anyám, milyen locsolkodókat hozok!
Jön a mama, előnyargal Zsolti is, nyomában az anyja, k a r j á n Krisztával.
Ketten egyszerre mondják az asszonyok:
— Laci!
Hanem elbizonytalanodnak, ahogy a fiú hóna alól előbújik a nő is. Elevenszemű, filigrán. Rojtos szárú hasított bőr nadrág, magas nyakú sárga pulóver
feszül rajta. Nyakában ötvöslánc, haja majdnem feketén csillog, a válláig ér.
Szép pár, mondaná bárki, ahogyan ott állnak az előszoba neonfényében. Noha
Laci nem öltözött éppen húsvéthoz illő ünnepibe. Fakó farmer, széttaposott
mokasszin, kémzsanyakú pulcsi az öltözéke. Ujjai közt tornáztatja a slusszkulcsot.
Feri mindeddig nem is gondolt rá, hogy a többiek nem ismerik a hölgyet.
Most kap észbe: hát azért áll olyan tanácstalanul Éva, s nem indul Laci felé a
mama sem. Mert akkor már ügyet kell vetni a másikra is, ha a mellette állót
ölelgetik. Bei kellene hát mutatni nekik, de hát sokat ő se tud róla, még a
valódi nevét sem.. A mamának pedig egy vacak kis becenévvel nem konferálhatja be.
29

— Laci — fordul az öccséhez —, talán helyénvaló lenne bemutatni Böbét.
— Hát már be is m u t a t t a d : Böbe. Amúgy pedig Pollák Erzsébet kisasszony. aki patikáriusként építi a szocializmust. Na, megfelel?
— Ez mégiscsak több. Különben mi már találkoztunk — m o n d j a magyarázólag a többiek felé Feri. — Októberben, amikor Lacinál jártam.
Éva feszeng. Voltak együtt Lacinál? Nem is említette? Talán csak összefutottak az utcán, s azért nem tartotta fontosnak. Akkor viszont meg sem
ismerné, amilyen gyenge a memóriája. De megismerte, sőt akkora l á r m á t csapott neki, mintha az angol királynő tisztelte volna meg szerény h a j l é k u n k a t .
Feri észreveszi Éva parányi szemrebbenését, de ebben a helyzetben nem
tud mit tenni. Fura egy dolog: töprengett ő, amikor hazaért, vajon beszámoljon-e a zűrzavaros estéről? Kedve lett volna, hiszen Évával mindent megbeszélnek. Mondott is valami általánosságot, hogy szegény Laci nem találja
önmagát, valahogy megváltozott, már-már javíthatatlan cinikus, és kiégett.
A konkrétumokat azonban elhallgatta. Éva is nő, és ők könnyen egyszerűsítenek, ha tudják, sem akarják a dolgokat a maguk bonyolultságában vizsgálni.
Éva is elhamarkodottan ítélt volna, ilyen ítélettől pedig féltette Lacit.
Elcsendesedik mindenki. A bemutatkozás szertartásos. Feri igyekszik törni
a zavart csendet:
— Anyánk, akit nyilván fölismertél azonnal, hiszen Laci az ő szemét
örökölte.
(— Tegeződnek is! — rebben ismét Éva szeme.)
— Csókolom — mondja Böbe, amikor kezet fognak.
— Börcsökné — feleli rá zavart mosollyal a mama.
— A feleségem, Éva — mutat tovább Feri.
— Szervusz — indul felé Böbe, s azonnal puszira nyújtózkodik.
— Ez meg a trónörökös: Zsolti. Harmadik osztályos tanuló, aki talán
kitűnő is lehetne, ha írásból és rajzból nem kegyelemből k a p n á még a
négyest is.
— Ugyan, most mit égeted? Különben sem sikerült, mert én is pocsékul
írok, a rajzot pedig mindig utáltam. Tehát: szia, Zsolti, mi rokon lelkek
vagyunk!
— Gyerünk be végre! Ja, és ki ne felejtsem, itt a heverőn h á z u n k büszkesége, ahogyan anyukája ledobta ide, különben Krisztának hívják, és nyolchónapos.
— Jaj, de tündér! — kapja föl azonnal Böbe. Kriszta most nem hisztizik.
Nyomban megragadja a himbálózó nyakék bronzpénzeit, rázza, csörgeti őket.
Aztán elkomorul, megállítja legyező kezét, próbálja szeméhez közelebb vinni
a díszeket. Kissé kancsítva, csöndesen tanulmányozza őket. — Tündér b a b a ! —
szorítja az arcához Böbe, s látható kedvvel tartogatja tovább.
— Zsoltikám! Hozd át a borokat, és keress tiszta poharakat! Megkínáljuk
a locsolókat, mert legalább verset mondtak.
— Nekem csak szódát hozz, Zsolti! — szól u t á n a Laci. — Nem ismerem
az itteni rendőröket, de ami *a nagyobb b a j : ők se engem.
— Táncsak nem szoktál inni, amikor vezetsz, kisfiam?
— Megesik az is, anyám.
— Édes istenem, hát hogy mersz ilyet tenni?
— Nem vészes az. Én például nyugodtabban és biztosabban is vezetek, ha
van bennem valamennyi.
— Ugyan, ne mondj ilyet!
— De így van, anya. Na, ne féljen azért, nem szoktam én részegen száguldozni. Böbe se engedné . . .
Ferit megüti a szó. Ejha! Hogy is állunk végül? Októberben még Maja
volt, s Böbe különben is a festő m e c é n á s a k é n t . . . Ez valahogy zavaros. Most
aztán hogy kérdezzen rá? Tudja pedig, hogy őket csöppet sem hozná zavarba,
ha egyenesen és természetesen eléjük állna: hát Maja? Mi van vele? Nem
30

kérdezheti mégsem. A mama, főként pedig Éva hamarosan túlságosan is jól
értené a szituációt.
— Böbe, neked megfelel a tokaji?
— Kösz, igen, de abból is csak keveset kérek. Le akarok szokni. ..
Ez is ijesztő mondat itt a mama előtt, de legalább alkalmat teremt a
kérdésre:
— Mi van, tán új mozgalmat indítottatok? A végén még Maja is leszokik!'
Csend lesz. Furcsa, riadt csend. Mint otthon valamikor, ha csöndes duruzsolás közben hirtelen elcsattant a lámpaüveg. Böbe leül Krisztával a heverő
szélére, de most nem mosolyog. Nem is nézi a gyereket, feje fölött a semmibe
réved. Laci a hajába túr, száját feszesen széthúzza, szeme is összeszűkül.
— Már leszokott — mondja tompán. — Mindenről. Az életről is.
Éva sápadtan áll, Feri nagyot nyel. A mama kapkodja a fejét. Hol rájuk,,
hol Lacira, hol meg Böbére csillantja a szemét. Keresi, melyikük lehetne a
tolmács, aki ezt a rengeteg talányt lefordítja neki.
Feri segít:
— Laciék kolléganője volt. Doktornő, ott a kórházban.
— És?
— Lelkibeteg volt. Sokat ivott, sírt. ..
— Injekciózta is magát — mondja Laci. — De soha nem tévesztett. Ez.
sem műhiba. Akkor meg akart halni.
— Hol csinálta?
— Nem mindegy?
— Nem — mondja Feri.
— Talán igazad van. Otthon csinálta, Pesten, az apja magánrendelőjében.
— Borzasztó — ereszkedik le a mama a fotelba —, borzasztó! — Most
látja, hogy a pénzes táska még mindig ott áll előtte az asztalon. Elkapja hirtelen, s leállítja a lába mellé a szőnyegre. — Borzasztó! — mondja ismét, pedig
az ő számára alig több az eset egy újsághírnél: fiatal orvosnő öngyilkos lett.
Borzasztó és szomorú — kész. Talán érdekelné még, hogy miért tette, hagyott-e
búcsúlevelet, kit okolt a haláláért. Szeretné is kérdezni, de látja, hogy a többieknek nem csupán egy hír ez. Még Ferinek sem, nyilván mert ő is ismerte.
Az pedig mindjárt más, ha az ember ismerte. Akkor már nem annyi, hogy
öngyilkos lett ez és ez, ennyi meg ennyi éves, ilyen foglalkozású, ilyen vagy
olyan utca ennyi szám alatti lakos. Akkor már más, akkor már kilépett az
életből valaki, akit ismertünk, aki bennünket is ismert. Elment, s belőlünk is
elvitt valamit. Akkor már nem ciccegésre és fejcsóválásra való szenzáció, hanem gyász.
Nem kell fölszólítani senkit, megkapja Maja az emlékező csendet. Többet
is egy percnél.
— Nekem is csak szódát, kisfiam — mondja a mama Zsoltinak, mert a
gyerek mozog azért, ügyeskedik a poharakkal, hozza a nagy kétliteres szifont,
spricceli Laci bátyjának.
— Akkor már nekem is — sóhajtja Böbe.
Feri nem biztatja, hogy kérjen mégis a tokajiból. Odaviszi neki a poharat,
s elveszi tőle Krisztát.
— Átviszem a helyére, aludjon a kisasszony.
Kriszta tereli el a figyelmet az iménti csöndről. Amikor az apja átveszi,
pityeregni kezd, s kapkod Böbe után.
— Nézzétek a kis betyárt! — nevet a mama.
— A láncom tetszik neki — vidámodik Böbe is. — Leszedem én neked,
kis tündér, nézd csak . ..
— Hagyd csak — szól közbe Éva. — Elszakítja. Meg a szájába szedi, mert
megint jön egy foga. Van a ketrecben gumibaba, rágja azt.
— Majd én átmegyek vele — ugrik Zsolti. — Fölrakom a bohócfejet,
azon úgy röhög!
31

— Jaj, hogy beszélsz! És különben se sokat hancúrozz vele, mert akkor
¡nem alszik el reggelig.
Laci rágyújt, kínálja Böbét, Ferit. Vesznek mindketten. Finom külföldi
•cigaretta. Kellemes illatú.
— Pihentetőül — mondja Feri, amikor elfogadja. — Mert én a Fecskét
•úgy megszoktam, ezekkel a gyöngébbekkel nem tudom becsapni a tüdőmet.
— Akár apám. Kínálom most is, megnézi, legyint. Azt mondja: a kisasszonynak tán jó. Rozmaring. De én a dohánynál maradok.
— Hát voltatok otthon?
— Persze.
— Tényleg? — élénkül a mama.
— Onnan jövünk.
— Apátokat otthon találtad?. .. kérdi, kissé bizonytalankodva, gondolkodva, vajon többes számban mondja-e az utolsó szót is, mert a jóisten tud
•elmenni rajta, ki is ez a patikuslány? Laci nem mond róla semmit. Feri se
úgy tartja, mintha komoly lenne a dolog, amúgy meg elég kedves hozzá.
A fene érti.
— Otthon volt apa, nézte a tévét, pedig valami gyerekműsor volt délelőtt.
— Hát, jól mondják, hogy gyerek lesz az ember, ha megöregszik.
— Valami kuruc—labanc csatározás ment, addig nem is nagyon állt szóba
velünk, amíg vége nem lett.
— Klári?
— Serénykedett, mint egy kész gazdasszony. Kötény, hátrakötött kendő.
D e igen jó kávét főzött, süteményt hozott.
— Levest nem főzött?
— Nem tudom, mi eljöttünk tizenegy felé, hogy itt érjük anyámat.
— Akkor ti nem is ebédeltetek? — indul kifelé máris Éva.
— Ugyan, maradj már, hiszen ettünk mi. Útközben van az a csárda.
Remek halászlé, túrós csusza! Egy falatot nem tudnánk enni.
— Laci imádja a halat. Különösen lének — mondja Böbe. — Főzök néha,
•de az soha nem ilyen finom, bár ő dicséri.. .
A mama ismét kapkodja a szemét egyik arcról a másikra. Vajon melyikről olvashatná le, hogy ez meg már ugyan mit jelent? Éva ugyanígy nézeget,
de megnyúlik Feri arca is. Már az előbb gyanúsította magát: talán nem is
azzal a Böbével jött Laci, akivel ő találkozott azon a bolond hippitanyán? De
hiszen ma is látja a képet: fekszik a dilettáns festő ölében, simogatja a szakállát,
dünnyög neki, aztán a legközönségesebben bevallja mindannyiuk előtt, hogy
pénzeli a fickót, mint valami öregedő lotyó. Most meg itt ül frissen, életrevalóan, s úgy beszél, akár egy falusi bakterné, akinek semmi más nincs az
életében, csak a pályamesterné mintáiról másolt kézimunkák, meg a konyha,
amelyben egy Hilton-szállóbeli főszakács művészetével varázsolja a jobbnál
jobb ételeket, s mindezt férje-ura egyetlen dicsérő böffentéséért. Hát mi történt ezekkel?
Laci sejti, miféle gondolatok indulhattak a fejekben Böbe félmondatára.
Feri töprengését találhatja legvalódibbnak, neki válaszol hát:
— Nyilván kitaláltad — mondja már-már önmagától idegen komolysággal.
De maga is észreveszi a stílustörést, és a mondat második felét már fél oktávval magasabban, a szokott nyegleséggel folytatja: — . . . a csaj úgyszólván
el van véve .. .
A mama hátrébb csúszik a fotelban. Fogalma nincs, mit jelent ez a
bolond mondat, noha érti, mit mondott Laci. De ő csak a megszokott formában tudja látni a fokozatokat: udvarlás, vőlegénykedés, esküvő. Meg is
kérdi hát:
— Eljegyezted?
— Ugyan, anya! Olyat mi nem csinálunk.
32

— Hát? Csak nem esküdtetek meg minden értesítés nélkül? Mert már
olyat is hallottam, hogy manapság csak úgy hazaállít a fiatalúr, és azt mondja:
bemutatom a feleségemet.
— Izé . . . Hát itt nem erről van szó, mert mi nem esküdtünk meg. Hanem a dolog lényegét tekintve . . . Na, hogy is magyarázzam?
— Sehogy. Ne magyarázz nekem semmit, nem vagyok én olyan vén
bolond, hogy ne érteném. Nézd, fiam: én tudom, hogy más a világ, hogy teljesen bolond a világ, de ez csak nincs jól. A vadházasság az vadházasság,
annak semmilyen állam nem örül. Vagy megesküdni, vagy . . .
— Ugyan, anyám! — szól közbe Feri. — Majd megesküsznek. Nem olyan
fekete az ördög, mint amilyenre festi. Nyilván lakást kell cserélni, elintézni
egy csomó formaságot, miegymás . . .
— így van — bólogat Laci hálásan. — Majd meglesz minden, az értesítés
is. De értse meg, én nem vagyok húszéves. Böbe is huszonhét már. Most mit
játszanánk meg az operett harmadik felvonását? Klárinak, meg a fiújának jól
áll ez a menyasszony—vőlegény játék. Mi már kiröhögnénk magunkat. Előre
mondom: az esküvő is cirkusz nélkül lesz. így megyünk el, ahogy vagyunk.
Megadjuk az államnak, ami az államé: megkötjük színe előtt a szerződést.
Űgyis neki fontos, nem nekünk.
— Nem is kell nektek a nagy fölhajtás. Kidobott pénz — helyesel Feri.
— Jól van, kisfiam, ne hidd, hogy én rá akarom beszélni. Tudjuk mi azt
apátokkal, hogy ő már nem kívánja a nagy lakodalmat, meg ilyesmi. Mások
is csöndben csinálják már a magunkfajták is. Aztán apádnak mondtátok-e?
—• Persze.
— Mit szólt rá?
— Gondolhatja: orvos, patikus — ez passzol. Ha megunjátok a kórházat,
elmentek egy faluba, császárok lesztek. Annyi pénzt kerestek, mint a pelyva!
— Hát ő, u g y e . . . De az anya! Fiam, az anya az mindig más. Annak a
gyereke sorsa mindig a maga sorsa, mintha soha nem vágták volna el tőle.
Aggódik érte, amíg csak é l . . .
— Ne tessék félni, anyuka, én jó felesége leszek. . .
Ezt Böbe mondja, Feri pedig izzadni kezd. Mint a színházban, amikor
valami modern darabban őt is fölvezette a színpadra egy bikinis nő. Leültette
egy asztalhoz, amelyen ott állt a telefon, a darabbeli bürokrata tízóraija: gusztusos szendvicsek, két mignon, kis tányér kaviár. De a telefon, a kaja, sőt az
egyik óriás aktahalom is — fából! Ügyes asztalosmunka, akár a festett gyerekjátékok a vásárban. Kétméternyiről már igazinak látszott. Akkor érezte ilyen
bolond helyzetben magát: nem tudta, mi igaz körülötte, s mi az, ami festett,
ködből csinált varázslat, rafinált manipuláció, álság, hamisság.
A zavarbaejtő az, hogy Böbe tökéletesen őszintének látszik. Könnyes a
szeme, ahogy megsimogatja „anyuka" vállát. De miért ne lehetne őszinte?
Emlékszik ő arra a kifakadására is, amelyik akkor zajlott, amikor Laci hazavitte Maját. Tudd meg, hogy boldog és tartalmas életre vágyom, ezt mondta.
Miért ne kapna utána két kézzel, ha úgy gondolja, most lehetősége nyílt. Neki
is, Lacinak is. Maja halála olyan áramütés lehetett, amely fölébresztette őket.
Igen, igen. Mégis előtolakszik a másik kép újra, pedig most az tetszik hihetetlennek: Böbe a festő ölében, ujjai a fickó vörös szakállában. Hihetetlen, pedig
igaz. Ez is, az is. Persze, a nők óriási alakításokra képesek. Egy sincs színészi
képességek híján. De van egyéb képességük is: egyik percről a másikra kifordítják a lelküket, akár a stoppolni való zoknit. Sokat adnak a látszatra,
ezért tudják művészként alakítani a látszatot. Emlékszik még a tervezőnél a
kis Clara Petaccira — mert csak így hívták Mariannt, a főnök titkárnőjét, ha
már a direktor a Duce nevet viselte az egymásközti szóhasználatban. Mindenki tudta, hogy bizonyos napokon mindketten hosszabb ebédidőt tartanak,
s noha külön távoznak, külön érkeznek vissza, egészen biztos együtt vannak,
méghozzá — ahogy ezt egy rajzolólány pontosan ellenőrizte — bizonyos özvegy
3 Tiszatáj

33

Bódi Szilveszterné lakásán, az udvari szobában. Előfordult, hogy Ferit nyomban a visszaérkezés után hívatta a főnök valamely ügyben. Láthatta tehát jó
néhányszor, milyen mélységes tisztelettel jelenti be őt, hogy igazgatóelvtársazza a nagyfejűt, milyen fenséges hivatalossággal teszi le eléje a kávésbögrét,
s — noha púderja alól még előpiroslott a szakáll nyoma — mint kacérkodott
Ferivel, s mondott neki leszóló gorombaságokat a főnökről.
Minden hihető és minden gyanús lehet tehát. Ez a karcos hízelgő mondat
is, amely, lám, bepárásítja a mama szemét. Meg is törli, s mintegy áldást adva
sóhajtja:
— Becsüljétek egymást, kislányom, akkor nem lesz semmi baj.
Kislányom! Milyen könnyen kimondta szegény, pedig még neki, Ferinek
is nehéz lesz őszintén a családhoz tartozónak érezni Böbét. Pedig a döntést
igenli, helyesli. Eszébe nem jut gyanakodni, hogy talán Böbe „csapott le"
Lacira, kihasználva az alkalmas lélektani pillanatot. Biztos benne, hogy közösen, erős egyetértéssel határoztak. Nagyjából egyformán pörkölődhettek mindketten, együtt talán meggyógyulhatnak.
Fecskére gyújt most, kínálja amazokat is. Laciék azonban maradnak a
„rozmaringnál".
— Aztán már nem is haragudhatsz, kislányom, ha kérdezősködök: a
szüléidről se tudok s e m m i t . . .
— Laci se nagyon, de majd összehozunk már egy ismerkedési estet, ha
meglesz az új lakás. Apám különben postamester, az anyám varrni tanult, de
azt soha nem csinálta, csak ami a családnak kellett. Inkább apámnak segített,
azzal jobban kijöttek.
— Testvéred?
— Egy húgom van, most érettségizik.
— Pályázik a te szakmádra ő is?
— Nem hinném. Annál normálisabb. Azt mondja, hülye lenne annyit
tanulni. Elmegy kozmetikusnak, két év múlva annyit keres, mint Laci osztályos orvosként.
— Kértél új lakást? — tér vissza Feri a korábbi mondatra.
— Hát éppen itt a gáz, hogy nem kérhetek, mert nemrég kaptam. Azt
mondják, amíg nincs gyerek, nem is kaphatok nagyobbat. Viszont lenne egy
másik megoldás, az lenne az igazán klassz. Ott a magánrendelés is megoldható,
csak h á t . . .
— Hány szobás?
— Három lovarda. De nem is ez a lényeg, hanem a ház: fél villa a kert-'
városban, de a belső végén. Ötpercnyire a kórháztól. Főnyeremény. Bolondnak is megér háromszázötvenet. És képzeld: az öreg elcserélné az enyémért,
ha adnék rá százhúszat. Hetven kápé, a többi mehet törlesztve.
— Bitang jó bőt! — csettint Feri.
— Lenne! Igen ám, ha pénzem lenne .. .
Feri köhögni kezd a cigarettától. El is nyomja mindjárt, törölgeti a
szemét.
— Az igazság az — folytatja Laci —, hogy azért jöttünk . . . A tata
mondta, hogy anyám éppen most hozta e l . . . Böbének van húszezer, ha ez
ötven, akkor két hét múlva költözhetnénk . . .
A mama reszketni kezd, szorítja a fotel karját, majd váratlanul fölpattan.
Hadonászni kezd a kezével, tátog is, de hang nem jön a száján. Kiabálna, de
csak fuldokló suttogás tör ki belőle végül:
— Hát nem! E z t . . . ezt már nem! Ezt már igazán nem! Hogy én azért
másszam a földet egész nyáron, azért kínlódjak a rohadt libákkal, apád azért
gebedjen az istállóban, hogy te egyet gondolsz, hogy te ideállítsz. . .
Fehér, vértelen az arca. Éva már indulna, mellette legyen, ha valami
baja történnék, de Feri megelőzi. Könyéken fogja, nyugtatja:
— Na, anyám, ne izgassa már magát. Meg lehet ezt beszélni szépen is . . .
34

— Ezen nincs mit megbeszélni — löki félre a fia kezét. — Ez a pénz a
tied, azt én másnak nem adom! — Lenyúl a táskáért, fölkapja. Fogja maga
előtt, szorosan a hasához húzva, mintha attól tartana, Laci kitépi a kezéből.
— Álljunk csak meg! — emeli föl a kezét Feri. — Itt nem lesz polgárháború. Majd én átveszem a parancsnokságot. Mi anyámmal és Lacival átmegyünk az én szobámba. Menyek, barátkozzatok! Gyerünk!
Laci szótlanul indul, keszegel utána a mama, most is fogva-szorítva a
táskát. Leülnek odaát, Feri az íróasztal előtt kifordított székre, mint a család
ügyvédje. A mamát csak egy percig lepte meg a fiú határozottsága. Most
újrakezdi, amit elhagyott:
— Nem és nem. Meg lett mondva, fiam — integet Laci felé —: nem kell
visszafizetned, amit az autóba adtunk. De most látom én, hogy akkor cselekedtünk rosszul. Elrontottunk. Hát micsoda dolog az, hogy ennek a lánynak
húszezer forintja van, néked meg egy filléred se? Hát mit csinálsz te a pénzzel? Szórod, mi? Két kézzel, ahogy apád is csinálta volna, ha én nem állok
mellette. Mit gondoltok, ha rá lett volna bízva, itt lenne ez a pénz? Fenét!
Elüzletelte, elkocsmázta volna, ahogy jött. Annyi se lenne, amennyiért Dékány
eltemetne bennünket. Én térítgettem, én irányítottam mindig, csak így juthattunk idáig. Ezért mondom, Laci fiam, hogy azt se érdemelted, amit eddig
adtunk. Akkor is kértél máshonnan is . . .
— Hát épp erről van szó: azt is törlesztettem, pénzbe került a lakás, de
közben a kocsi fönntartása is. Meg az élet. Azt hiszi, anyám, hogy én is csak
úgy beballagok a kamrába, levágok egy csülköt? Városi ember a vízért, gázért,
szemétgödörért, de tán még a levegőért is fizet. Hát nem lehet ezt megérteni?
— Megértem,' fiam, megértem. Azért adom Feriéknek. Mert ők is a városon élnek, nekik is kell a pótlás.
— Ketten könnyebb.
— Majd meglátod!
Feri közbeszól:
— Délelőtt én megmondtam, anyám . ..
— Az nem úgy van! Micsoda beszéd az, hogy nem fogadod el? Ilyen
nincs! Az a tied, az neked jár. Azért rakosgattuk össze, nem pedig mindenféle . . .
— Jaj, álljon meg már, jó anyám! Ezt a szót, hogy jár, különben is kihagytuk már. Mert nem jár. Semmi, egyikünknek sem.
— Ügy van, azt is mondtad délelőtt, hogy Lacinak se jár. Akkor most
mit vitatkozol énvelem?
— Mondtam, mondtam. Az délelőtt volt. De most nem az a helyzet, ami
délelőtt...
„Emlékszem jól a szavainkra. — Kimennél? — Ha úgy alakul, miért ne?
És ha nem ide születek, akkor mi van? — És így tovább. De ezt anyám nem
értheti. Sehogy nem tudnám megmagyarázni, mennyire más ez a Laci, mint
akivel én alig fél évvel ezelőtt fél éjszakát beszélgettem, s akit ő sem abban
az állapotában nem ismert igazán, sem a mostaniban nem ismer. Ha nagyobb
kocsira kérné, ha nyaralásra, passzióra kérné, most nekimennék, belevágnék
a képébe, kirugdosnám innen Böbével együtt, történjék bármi. De nem arra
kéri, hanem házra! Otthont akar: házat, gyereket, hazát. Az életre kéri, nem
is a pénzt, hanem a biztatást és a segítséget. Mit tegyünk, ha ennek a formája
a pénz. Az ezerszer imádott, milliószor átkozott pénz! Mennyi mindent képes
megtestesíteni! Hogyan magyaráznám meg anyámnak, hogy a doktor fia, az
osztályos orvos most, harmincéves korában nőtt emberré?"
— Mi a más? — kérdi ellenségesen a mama. — Semmi nem más. Az, hogy
betolakodik ide valaki, és el akarja vinni a te pénzedet, nem jelenti azt, hogy
minden más. Amit mondtam, megmondtam. Különben pedig: mit akarsz te
végül is? Mit agitálsz te engem? Csak nem azt akarod, hogy adjam oda neki?
3*

35

Mert akkor inkább bevágom a tűzbe, egye a rosseb ott ezt a rohadt pénzt!
Érted?
— Ne mondjon már ilyeneket, anyám. Beszéljük meg inkább nyugodtan .. .
— Hányszor mondjam, hogy nincs rajta mit beszélni? De ha akarsz, hát
beszélj. Azt mondd meg kereken, hogy mit akarsz? Adjam oda neki, meg a
k i s . . . nem is tudom minek mondjam ezt a lányt? Hiszen hallod: nem is a
menyasszonya, csak úgy van. Hát mernél te ilyenekre pénzt bízni? Majd jól
befésüli ezt a szerencsétlen gyereket, aztán összeáll valaki mással, ezt kilökik
a házból. Aztán mehetsz a törvényre, keresheted az igazadat! Ott senki el
nem hiszi, hogy mi ennyit adtunk, az annyit adott, meg ez, meg az . . .
— Nyugodjon már meg egy kicsit, anyám. Az idegesség mondat most
magával ennyi mindent . ..
— Ne köntörfalazz itt nekem. Mondd meg őszintén, mit akarsz? Odaadj am-e nekik?
— Oda.
— Nem adom. Akkor se adom, ha te azt mondod. Nem én! Apád se
helyeselné.
— Nem biztos.
— Biztos! De az is elég, hogy én nem akarom. Kapott eleget, hallgasson.
Nyújtózkodjon addig, ameddig a takaró ér! Évek óta tervezzük apáddal ezt az
egészet. Most nem elég, hogy ő már megint kér, még te is azt akarod, hogy
odaadjam. Mert neki adsz igazat. Csak azt tudnám, miért? Jól mondja az a
mocskos szájú Persze Panna, ezt az egyet jól mondja: mind bolond, aki taníttatja a gyerekit. Mert elveszti örökre. Mert már úgy vagytok az emberrel,
mint az ügyvéd. Te úgy is beszélsz, Ferenc. Ez meg, akár egy jampi vagy
miafene. De egyiket se értem, meg azt se, mit miért mondotok? S hogy miként kell fölfogni. Tényleg jobb lett volna, ha ott tartalak benneteket körülöttem ganétaposónak, traktorosnak, bárminek. Nem kellene örökké rettegni,
hogy na ugyan mi van velük, melyikkel történt v a l a m i . . . Mert ez is, hallottad: miért ne autókázna ő attól, hogy ivott? Nyugodtabban vezet, azt mondja
a taknyos! Hát éppen ez hiányzik még nekem! Edes istenem, hova tetted az
eszemet, amikor hagytad, hogy elengedjem őket? Iszik és vezeti az autót! Hát
mit képzelsz te? Eddig is mindig végigböngésztem az újságban a baleseti híreket. A szívem verése megállt, ha megláttam egy B betűs nevet. Hát mit gondolsz, mi lesz énvelem ezután, hogy ezt is tudom? Különösen, ha majd gyereked is lesz, viszed a családot is. De csak még egyszer próbáld meg, minden
szál hajad kitépem egyenként, te!
— Ünnepélyesen megfogadom, anyám. Soha többet!
— Látod, most is csak bolondot csinál belőlem! És ezen akarsz te segíteni?
— Nem úgy van, ahogy gondolja, anyám. Ezt szeretném megmagyarázni.
Engedje már! Én valóban úgy gondolom, hogy segíteni kell neki. Most nem
számít, hogy kapott, nem kapott, kinek szánták, kinek nem. Az a fontos, hogy
kinek van rá nagyon nagy szüksége. Mi megvagyunk. Elkölthetnénk, de sokat
nem változtatna. Neki viszont mindent jelentene. Mindent. Mint a sivatagi
vándornak, ha a kúttól háromméternyire fölbukik, s nem tud tovább menni.
Odaér valaki, elviszi azon a három méteren. Megmenekült. Ha nem segítenek
rajta: elpusztul, hiába gyalogolt tíz kilométert, ha azt a pár métert nem teszi
meg, minden igyekezet kárba veszett. Lacinak éppígy mindent jelent most ez,
és nem ennyi vagy annyi p é n z t . . .
— Mi az isten van teveled? Pap lettél? Ügy prédikálsz itt nekem, mint
valami missziós. Hát ne prédikálj tovább, értem én jól, hogy mit magyarázol.
Mondd meg akkor, hogy legyen hát!
— Megmondom én: visszavonom, amit délelőtt mondtam, tehát elfogadom
a pénzt!
— És?
— Átveszem ezzel a kezemmel, és emezzel odaadom Lacinak. Jó lesz így?
36

— Nem bánom. De csak kölcsönben!
— Jól van, legyen kölcsönben. Ha magánrendelőt nyit, meddig se tart
visszafizetni neki. Akár egyben, akár apránként.
— Na, így beleegyezek. De azt megmondom, hogy rálesek: vagy a csekket
mutatjátok meg, vagy ugyanígy előttem adja vissza. Ha nem engedné az isten,
hogy megérjem, akkor majd Klári meg Éviké ellenőrzik. Ezt megmondjuk
nekik is.
— Na lám! Most derül ki, hogy anyám az igazi ügyvéd!
— Hej, dezentorok, látjátok, milyen az anya: mindenre rá lehet venni,
mert mindegyik kölyke egyformán az övé. Mindegyiket egyformán szereti...
Na, veszem akkor elő ezt a piszok pénzt, ha már annyi bajunk volt vele,
szabaduljak már meg tőle .. .
Kicsatolja a táskát. Belenyúl, bele is néz.
— Te jóisten! — hebegi. — Az üveg!
— Milyen üveg?
— Szoktam tenni a vonatra egy üveg vizet. Ha megszomjaznék .. .
— És?
— És?
— C s a k . . . csak az üveg van i t t . . . Csak az üveg! Jaj, nekem, édes jó
istenem, jajajaj. ..
Ennyit értenek, a többi artikulátlan üvöltés, makogó, szaggatott vonítás.
Átrohan Éva, Böbe, Zsolti.
— Mi van a mamával? Jaj, vizet gyorsan!
— Hozom máris!
— Mi történt?
— Idenézz! — Feri fölemeli a nyitott táskát. Félliteres üveg kottyan
benne, majdnem tele vízzel. Csavaros szájú régi pálinkás üveg, de most
parafadugó van benne. Hintázik az üveg. Más nincs a táskában.
— Az . . . — nyöszörgi a mama —, az a vizsla koma l e h e t e t t . . . A villamoson . . . Pedig én vigyáztam . . . A másik oldalam a villamos oldalánál. ..
Az meg nyomott, ha kanyarodtunk... Drága jó istenem!
— Böbe! — szól Laci. — Itt a kulcs, hozd föl a kocsiból a kis ládát. Van
benne nyugtató.
Zsolti megjön a vízzel, átadja az anyjának. Éva itatja, Laci a tarkóját
nyomkodja, nyugtatja. Üjra vízzel kínálja.
— Vagy szódát kérsz inkább, mama? — kérdi Zsolti.
— Jó ez, kisfiam, kis u n o k á m . . .
Ezt már érezhető könnyebbséggel mondja. Érthetően, lágyan, a legszebb
hangján. Utána aztán fölszakad belőle az ütemes zokogás, patakokban indulnak a könnyei.
— Nincs nagy baj — súgja a bátyjának Laci.
— Nincs nagy baj — ismétli meg hangosan Feri. — Nyugodjon meg,
anyám. Elmegyünk a rendőrségre, tán el is fogják. Különösen, ha büntetett
volt. Mert maga fölismeri... Nyugodjon meg, hiszen minden megvan, minden
jó lesz. Mi veszett el? Csak a semmi papírok...
Visszaér Böbe, beáll ő is a körbe. Zsolti most bújik elő kis ládájából, befurakszik közéjük. Előrenyújtott kezében remeg a százforintos:
— Ez megvan, nézzétek! Nézd, mama! Kinek adjam?
Senki nem szól. Keserűen mosolyognak. Mintha a mama zokogása is csöndesedne.
(Vége)

37

0juáJ Cjá borra
tmWuzünk.
ItaLáláiudz 20.
évfordulóién

GAÁL

GÁBOR

A művelődéstörténet kulcsa:
a totalitás

RAJZ

1935-BÖL

1941 tavaszán előadássorozatot tartott Gaál Gábor kolozsvári haladó szellemű értelmiségiek körében. Ennek szövege — Gaál kezeírásával — 3 nagy
formátumú (100—100 lapos) füzetben maradt fenn. Tárgya a művelődés általános története volt, tehát egyben kultúrelméletet
is adott. Az első előadás
egy közvetlen képből kiindulva bontotta ki az összefüggőség tényét, a második — amely a bevezetést zárta volt — általános elveket fogott össze. Ez
utóbbit, tehát a második előadást (I. füzet 14—37. lap) közöljük itt, teljes
egészében, általunk adott cím alatt. Az előadássorozatnak Gaál Gábor adta
a „Művelődéstörténet"
címet. Az egyes előadásokat csak római
számokkal
jelezte.
T— —r
Emlékezzünk vissza a múltkori hasonlatunkra.
Állunk a Hintz-patika előtt, és látjuk, hogy az elénk táruló képben, vagyis az
élet egy mai, bár a valóság kétségtelenül kiszakított részletében, magától értetődő
természetességgel vannak egymás mellett a legkülönbözőbb időből való, ugyanakkor
azonban belső természetüket illetőleg is a legkülönfélébb dolgok: a taliga, a repülőgép, a bivalyos szekér és az automobil, a katolicizmust manifesztáló templom s a
türelmetlen ideológiájú mai napilap. S bár nemcsak különfélék, de némelyik ellentétben, versenyben, súrlódásban, harcban is áll a másikkal, mégis most megférnek,
együtt vannak, egy funkcióban, a mai életben szerepelnek. A taliga ugyanazzal az
elhivatottsággal gördül, ahogy az automobil, a templom ugyanolyan határozott a
szerepéről, mint a sarki ideológia... Holott nyilvánvaló az ellentét, a feszültség, a
verseny, a harc közöttük, még ha ez a feszültség csak az által is jelentkezik, hogy
38

az egyik fejlettebb a másiknál. Mégis együtt vannak, összeszövődnek, együtt jelennek meg, s ez az együttességük, ez az együttlételük a jelen. Ugyanakkor azonban
egy mai városi kép, s mint ilyen, a művelődéstörténeti érdeklődés számára kész
művelődéstörténeti egység. Milyen volt egy kisvárosi dél 1941 elején — elmélkedhet
majd a 2500-ban kutató művelődéstörténész.
Ezt a művelődéstörténeti formát, egységet, pillanatot, amely a Hintz-patika
előtt fejlik föl előttem, forgathatom is. Forgathatom térben és forgathatom időben
s más és más jeleneket, más és más formákat kapok. Például 287 évvel ezelőtt,
1654-ben is állhattam volna itt. Ez a tér megvolt. Ez a sarok is. Pár lépéssel odébb,
ahol ma a Bánffy-palota áll, ugyancsak egy palota, egy főnemesi ház állt. Akkor is,
annak a háznak az erkélyéről ugyanúgy hátba kapta volna szemem a templomot.
Tornya még nem volt, különben a teste változatlan, alig fiatalodott. A tér, ahogy
áttekintek felette, valamivel zsúfoltabb, a Kossuth Lajos utca, és a többi is, amiknek most egész más a neve, szűkebb, felülről azonban az egész kép nyíltabb.
A Gyalui-havasok felé akadálytalanul szállhat a tekintet. Az üzletek a házakból a
templom köré, a templom tövébe kerültek, s mindenütt itt is sokadalom. Forgalmi
rendőr persze nincs, a járművek közül is csak taliga, bivalyos szekér és hintó.
A hintó a főnemesi ház előtt áll. Többen bámulják. Gép sehol. Az egész kép kétségtelenül más, mint a mai. Az emberek öltözete tarkább, sok a puskás ember,
szanaszét ténferegnek. A hely most is a város szíve. Kék darabontok, a fejedelem
katonái, poroszlók, polgárok, parasztok — ez utóbbiak öltözéke teljesen mai — őgyelegnek, állnak, tereferélnek. Az üzletek jellege azonban más. Inkább sátrak. Az
ipari cikkeket is itt árulják, mégpedig jobbára azok az iparosok, akik csinálják,
könyvfélét — ponyván. Könyvet nem is lehet venni máshol, csak a nyomtatónál.
Ez a Farkas utcában lakik. Igen tudós ember. Irt egy magyar nyelvtant külföldiek
számára. A magyar nyelv ekkoriban a Balkánon a diplomácia nyelve. Körös-körül
sok a német szó, a román viszont ritka. Számos dolog hiányzik, ami ma mindennapi. Ezért azonban eleven. Most is mintha valami történne. Nem. A sokadalom
szétnyílt, s devocióval enged maga között szabad úton egy feketébe öltözött barettsapkás férfit. Talán valami fő-fő előkelőség, netán a fejedelem, hogy így tisztelik?
Nem. Apáczai Csere János. Tanár. A Farkas utcai úgynevezett kisebbik iskolában
tanít, mert büntetésből ide helyezték Gyulafehérvárról, a nagy iskolából. Filozófus
fő, a filozófia miatt gyűlt meg a baja Gyulafehérvárt is az öregebb professzorokkal.
Nemrégiben jelent meg a logikája — magyar nyelven, ami meglehetősen furcsa a
körülötte levő tudós világban, ahol mindenki még latinul filozofál, még Németországban is, ahol csak 50 év múlva akad olyan merész, aki anyanyelvén mer bölcselkedni. Most különben már az Encyklopédiája készül, amiben majd az összes
tudományok foglalatát adja. A hóna alatt most is a könyv. Elkérem. Descartes, Cartesius. Á, nézzük csak, Descartes fölött ma is vitatkozunk még, ő a racionalizmus
"atyja, a művelődés felfogásában, a művelődési párhuzamosság, a művelődési paralelizmus elvét hirdeti, amely szerint a művelődés a világ különböző helyein, az
azonos tudati-lelki berendezésű ember cselekedete által jött létre. Én diffúzionista
vagyok — mondom —, illetve mondhatnám, s egész jól elbeszélgethettünk volna,
meg is érthettük volna egymást. Apáczai tüzes híve a társadalom legmélyebb rétege,
a jobbágyság felszabadításának . . .
Ebben a 287 év előtti képben is különböző időből való dolgok szerepelnek egymás mellett. Apáczai fejében a descartes-i bölcselet, környezetében más gazdálkodás, más ipar, más állam, más erkölcsök, valamennyi akkor korszerű és akkor korszerűtlen adagolásban. Mindenképp: a mai művelődéstörténeti pillanat visszafelé
követve a messzi múltat.
S a kép forgatható tovább. Oda, amikor még Kolozsvár római telep, s németeknek, magyaroknak még se híre, se nyoma. Talán a dáciai légió egyik művelt
tisztje áll a sarkon, s nem tudja, mit csináljon itt a világ végén ebben az istenverte
fészekben, mikor Rómában Marcus Aurelius a császár, de az sem ódahaza ül, hanem valahol a Garam mellett bolyong, örökös a háború. De fordíthatom a képet
térben is máshova. Fel egy havasi faluba, vagy túl az Urálon, Indiákon, bárhova.
39

Fordíthatom például most Berlinbe vagy Londonba. Álljunk meg képzeletben ott is
egy forgalmas sarkon. Berlinben például a Potsdamerplatzon, Londonban a Piccadillyn: ma vagy tegnap. Ott is, mint mindenütt, egy össszetett kép fogad. Ott is
találkozhatunk a taligával és kocsival, az autókkal és forgalmi rendőrrel, templommal, bankkal, könyvesbolttal. — Általában egy ugyanolyan természetű képet élhetünk meg ott is, legfeljebb egy minden elemében felfokozottabb iramú mozgásban.
Különben a rokonság nyilvánvaló. Nem is lehet másként. Ugyanannak a művelődésnek a világában élünk. Az eltérések fejlődésbení és mennyiségi, nem pedig a megfelelést kizáró eltérések. S ami a leglényegesebb: korszerű és korszerűtlen, különben
azonban azonos szerepű elemek vannak ott is együtt, mint mindenütt a jelen
elénktárulkozásában.
Ugyanazok az elemek: amiket eloszthatok a gazdálkodás, a társadalom, az
állam, az erkölcs, a tudomány, a vallás, a technika, a művészet, a bölcselet körzetébe.
Különböző időből való elemek ilyen természetű együttléte ezer más téren
megállapítható: Könyvben, műalkotásban, tettben. Állunk például a Piccadillyn
vagy a Potsdamerplatzon. Egyszerre repülőgépek jelennek meg a tér fölött, bombavetők! s egy vagonrakomány bombát zúdítanak alá, s a következő pillanatban
minden rom és láng.
Mi történt?
Korszerű és korszerűtlen elemek aktusa. A technikai tudás legfejlettebb és az
emberi hajlamok legkezdetlegesebb elemei: a legmagasabb technika és a legalacsonyabb ösztön együtt, egymás mellett. Mint ahogy a világ egészében együtt, egymás mellett a legmagasabb gazdagság s a legvégzetesebb szegénység, a magas kultúra és a mély tudatlanság. Az élet valójában és tegnap is, szinte nem is egyéb,
mint a korszerű és korszerűtlen pl. [?] igazolt ellentétek közti feszültség (feszültség
a gazdálkodás, a társadalom, az állam, az erkölcs, a vallás, a tudományok, a művészetek, a bölcselet terén külön-külön és együttesen), amikor ez a feszültség hol
türelmes és nyugodt, elaltatott, hol türelmetlen és robban, felzaklatott. De azután
lecsendesedik ismét. Mindenesetre mozog tovább.
Valójában ezek a hevenyében ide idézett képek az ember által teremtett művelődésben világ látomását szeretnék sugalmazni. Mert két világ van: ez nyilvánvaló. S kettő azért, mert az egyik nem lehet üres, a másiknak meg hely kell: a
kettő csak így egy és egységes. A természet világa: a levegővel, a hőmérsékletekkel,
a növényi és állati sokféleséggel. A másik világ meg abból az egymástól eltanult
magatartásokból áll, mint: termelés, építkezés, hadakozás, nyelv, öltözködés, bölcselkedés stb. stb., amiket mind az ember teremtett: a művelődés világa, amit hely
és. idő szerint ha rögzítek, más és más képet, a művelődés más és más pillanatát
kapom.
Ez az idő és hely szerint más és más képben, művelődéstörténeti pillanatban
mi még a közös a már érintett közös sajátságokon, közös elemeken kívül.
Ismét valami hasonlatfélével próbálkozom.
íme:
most, 1941. február 10-én déli 12 órakor, amikor erre az előadásra készülök,
jeleket igyekszem papírra vetni, hogy magyar nyelven fejezzem ki a művelődés
természetének egyik-másik, a mi szempontunkból fontos vonását.
Ne nézzük most azt az utat, melyen át az elmúlt hatvan évszázad világtörténelme különböző tanulmányaim révén általában befolyásolja az én egyéni, erkölcsi
és szellemi láthatáromat a jelenben, hanem vessünk pár pillantást azokra a mechanikus tényezőkre, melyek viselkedésemmel együtt járnak.
Mielőtt munkához fogtam, megnéztem az órát, mely jelezte a tényt, hogy dél
van. Az óra mellett, az íróasztalomon, egy naptár úgy, ahogy még az év elején
kaptam, első oldalán a felírás, mely hírül adja az ú j évet. Tisztára mesterséges idő
ez egy másik év elindítására — gondolom. — Mérik a nagy idő fogalmát. Hogyan?
A magyarázatért sok évszázaddal visszafelé kell mennünk és az okait Rómában
és Egyiptomban kell keresnünk.
40

Ilyenkor, amikor ezeket a sorokat írom, számunkra déli 12 óra van, mert egy
bizonyos nép keleten több mint négyezer évvel ezelőtt a napot két részre osztotta,
melyek mindegyikében tizenkét óra van. Itt Kolozsvárt e téli napon nem látható
a nap, de az órám megerősít abban, hogy elhiggyem: dél van. Bár az órát, amivel
mérem az időt, tíz-húsz éve készítették itt, csak egy találmány módosított formája,
amit Németországban és Franciaországban már hatszáz évvel ezelőtt ismertek.
Utána is nézek könyveimben a dolognak, s kiderül, hogy a mi óratípusunk megalkotására olyan régi időmérők vezettek, melyeket Európa a keleti muzulmán népektől kapott, és tudjuk biztosan, hogy efféle automaták és órák rájuk igen nagy
igézőerővel hatottak. Harun-al Rasid palotája tele volt ilyen játékszerekkel, és a
Nagy Károlyhoz küldött követség hozott magával egy órát, ahogy ezt bizonyos IbnBatuta 1326-ban leírta.
Az arabul beszélő népek — derítem ki tovább — e készülékeket viszont a görögöknek köszönték. Bizonyos Al-Lazary időmérőjét „Archimedes órájának" nevezte. A ma hozzáférhető bizonyítékok alapján visszavezethetjük az éj és nap
mesterséges megjelölését a régi babiloniakra — I. Amenhotep uralkodása idején
Egyiptomban (Kr. e. 1500-ban) egy bizonyos Amenemhet már föltalált egy megjavított vízórát —, sőt megmagyarázhatjuk ez órák meghatározásának módjait is ugyanezen népek vízóráiból vagy klepszidráiból. Az év kimérését s újév napjának ünneppé
avatását eredetileg a Nílus-áradás megfigyelésének tulajdoníthatjuk: ez hatezer
évvel ezelőtt történt. Igaz, hogy később a heliopoliszi papok behozták a napra alapozott pontosabb naptárt, mely a Sirius nap felé való emelkedésének megfigyelésén
nyugodott.
Ránk maradt még az újév napjának más, jelképes jelentősége is. Ezt is visszavezethetjük arra a mágikus befolyásra, melyet hitük szerint ez a nap gyakorolt a
Nílusra és az egész közösség jólétére és bőségére. Ezek az eszmék még ma is megvannak, bár újév napjának dátuma júliusról arra a hónapra tevődött, melyet mi a
római istennek, Janusnak, az utak megnyitójának nevéről nevezünk.
Ha mi január elsején komoly elhatározásokat fogadunk meg és jókívánságainkat
fejezzük ki, azért tesszük, mert hatezer évvel ezelőtt Hathor istennőről (és később
Osiris istenről) azt hitték, hogy bőséget okoz az áradással: ez biztosította ugyanis
az egész év élelemszükségletét. Azt is hitték róla, hogy ezt a célját nem csupán
áradást okozó könnyhullatásával idézte elő, hanem nagy tömegű sör főzésével is,
amelytől ő maga is megrészegedett és könnyeket hullatott. A túlzott alkoholivás
íme, mellyel az újévet fölavatják, nem modern találmány. A legrégibb történetek
egyike, mely az ókorból maradt, a Nílus folyó áradását — az árpamezők vérpiros
árvizét — az emberek vérének tulajdonítja, akiket hűtlenségükért agyonütöttek.
(Ezt a későbbi vallásos irodalom általában mint az emberiség bűnbeesését ismeri.)
Ez így — a kutatók szerint — valószínűleg korábbi fogalmazványok későbbi változata, melyekben magát Osirist vagy Hathort (Isist) ölték meg, hogy az életadó vér
megtermékenyítse a földeket, és bőséget hozzon népeikre. Mikor a király (vagy
emberi helyettesének) tényleges feláldozását végleg elhagyták, vörös okkerrel festett sör helyettesítette a történetben a király vérét mint életadó áradatot, melynek
ivásától Hathor és papnői lerészegedve megünnepelték az újévet.
íme, csak utaltunk a tényre, hogy az asztalomon egy naptár, első napjával, az
újévvel; s tizenkét óra, amikor írok és már tudomásul is veszem nemcsak azt, hogy
az év kimérése az egyiptomiak találmánya volt a negyedik évezredben Kr. e., hanem a dátumok egész átrendezését is. Ezeket végrehajtották és áttették az év első
napját júliusról januárra, és római nevet adtak neki. Tudomásul veszem a kétszer
tizenkét óra mesterséges rendszerét, melynél ugyanarra a messze eső forrásra utalhatunk: az órákat is, melyek ez önkényes órafölosztások közötti utat mérik. Megismerem a második évezred egyiptomi és babilóniai emberének szerepét és a görögök szerepét is, akik elvitték ezt a mesterséget a keresztény korszakba. Megértem
Szíria arabul beszélő népeinek szerepét, akik életben tartották a XIV. századig, és
a franciák és germánok szerepét, akik átvették Európában és nekünk adták. Még
az oly egyszerű és közönséges cselekvés által is, hogy kimondom: 1941. február 10-ik
41

•napjának tizenkettedik órája van — bonyolult kulturális örökséget veszek tudojnásul, melyet a kultúra sokezernyi zászlóvivője ötven évszázadon keresztül a mi
korunkra hagyományozott.
A papír, amelyre írok, oly kézművesség terméke, mely nálunk nem honosodott
;meg előbb a XVII. század végénél, s éppúgy, mint az óra, német közvetítéssel
jutott hozzánk. Jó ötszáz évvel a XVII. század előtt a mórok hozták be Spanyolországba, ahonnan Itáliába jutott. Az arabok a papír használatát Turkesztánból SzíTiába, Egyiptomba, Észak-Afrikába és Spanyolországba juttatták; ezt a mesterséget
a kínaiaktól tanulták. Mi a rongypapír használatát a Távol-Keletnek köszönhetjük,
de a kínaiak az írópapír előállításának gondolatát közvetve az egyiptomiaktól kapták, akik több mint húsz évszázaddal Kelet-Ázsia népeinek rongyból készített papirosa előtt, papiruszt készítettek a Nílusban termő növények beléből. Erre tintával
-és tollal írtak.
Mielőtt a papírkészítésben megvalósult gondolatok Európába jutottak, Egyiptomból Kelet-Ázsiába vándoroltak, azután visszatértek Szíriába Ázsia egész területén keresztül, innen keletről nyugatra, Afrika északi partjai mentén, Gibraltárnál
Európába jutottak. Hosszú európai kalandozás után a mesterség végre eljutott hozzánk ötven évszázadig tartó afrikai, ázsiai és nyugati vándorlás után.
A nyelv — amelyen gondolataimat kifejezem — is igen távoli eredetű.
Maguknak az írásjeleknek, amiket használok, több mint ötezer éves változatos történetük van, míg elvándoroltak Egyiptomból a Sínai-félszigetre és Föníciába, Görögországba és Rómába, Nyugat-Európába és Pannóniába, ahol a magyarok elei rá-akadtak. A jelek a finnugor nyelv egyik változatát fejezik ki, mely már minden
további nélkül elárulja ázsiai származását, más nyelvekből való kölcsönzéseit és a
mély változásokat, melyek abból eredtek, hogy egy magára hagyott nép élt vele a
"kelet-európai történelem korántsem nyugodt sodrában.
Tehát ha oly egyszerű cselekvést is veszek fontolóra, mint az írás, és számot
vetek az idővel, melyben létrejött, el kell ismernem, hogy mi mindent köszönhetek
Európának, Ázsiának és Észak-Afrika egész területének több mint ötezer éven
^keresztül.
Ha kiterjesztjük e szemlélődést, és szemlét tartunk a székeken és asztalokon,
melyeket használunk, a ruhákon, melyeket hordunk, az ételeken és italokon, melyeket fogyasztunk, napi életünk elfoglaltságain, eljárásainkon és szerszámainkon, akkor
még inkább kibővül mindaz, amit a múltnak köszönhetünk. De ha nem korlátozzuk
.áttekintésünket a művelődés anyagi szövedékére, és szemügyre vesszük a társadalmi
szervezetet, a királyság intézményét, a közigazgatás rendszerét, a politikai és vallási
előírásokat, a házasságot és a társadalmi magatartást is érintő szabályokat és az illő
vagy illetlen viselkedés kérdésére vonatkozó összes hagyományokat, minden bizony -nyal észrevesszük, hogy az egész világ művelődésének részesei vagyunk: ez örökséget ad át nekünk, és uralkodik magatartásunkon.
Mi következik világosan ebből?
A művelődés egysége és folytonossága.
A mi mesterségeink, szokásaink és intézményeink jellege nem egyszerűen, elszigetelt egyéniségek spontán találékonysága útján jött létre, hanem kisszámú, aránylag egyszerű elv kifejtése folytán. Ezek egy meghatározott középpontból elterjedtek
az egész világon, és arra ösztökélték a találékony és gyors eszű embereket, hogy
•továbbfejlesszék azokat. Magatartásunkat, érzelmeinket és gondolatainkat befolyásolták az utolsó 5000 év parancsoló eseményei, sőt szinte uralkodtak rajtunk. Ez idő
alatt a világ legtöbb részében az emberek átvették a közös örökség elemeit, és saját
-szükségleteikhez és vágyaikhoz alkalmazták. így ösztönzést nyertek arra, hogy találékonyságukat az átvett művelődés átalakításának és fejlesztésének szenteljék. Akár
fejlődésnek tekintjük, akár nem az eszmék és tevékenységek e helyi kialakulását,
-semmiképpen sem tévesztendő szem elől, hogy a művelődés diffúziója minden emberi tevékenység alapvető folyamata. Minden egyéni ismeret abból a társadalombóí
származik, amelyben az egyén él, pontosabban megfogalmazva az egyénnek a környezetére való visszahatásából. Másoktól szerzi az ismereteit, de hogy éppen milyen
-42

sajátos tanítást vesz át és sajátít el teljesen, és hogyan alakítja át és használja fel,
ez már az ő saját ügye. Alapvető tény az, hogy agyvelejének sajátos emberi alkatánál fogva, magatartása leglényegesebb tényezője a társaitól való tanulás. A diffúzió ténye nemcsak az ember egyetemes művelődésében érvényesül, hanem az
egyéni művelődésben is. Diffúzió térben és időben.
Ennek az elvnek a következtében nyer igazolást, hogy a művelődéstörténetben
mindenkor egymáshoz kapcsolódik az okok és hatások oly sora által, melyek a világ
állapotát minden megelőző állapotával összekötik. Előfeltétele ennek a szemléletnek a közös eredetből való leszármazás és az a meggondolás, hogy a művelődés
elemeinek a föltalálása nem annyira szellemi kiválósággal vagy kivételes kezdeményező erővel rendelkező személyeknek tulajdonítható, hanem inkább a körülmények
körülményes összetalálkozásának: ezek az emberek figyelmét arra terelték, hogy a
eselekvés egy bizonyos lehetséges irányában elinduljanak és közvetlen hasznát lássák e cselekvéseiknek. A művelődéstörténet
sem mitológia.
Foglaljuk tehát össze, hogy minek tekintsük a művelődéstörténetet, miután
anyagának természetét legfontosabb vonásaiban jellemeztük.
Tekintsük az ember által létrehozott egész környező világ történetének.
A művelődést tekintsük totális, mindent átitató, átható tevékenységnek. így
azután a művelődéstörténeti szemlélődés e totális tevékenység alakulásának, eredményeinek a szemlélete.
A művelődéstörténet ebben a felfogásban visszaállítja azt a megbontott egységet, amit az egyes tudományok szétszakítanak. Míg azonban ezek az egyes tudományok a maguk tartalmi kérdéseiknek, problémáiknak kifejtésével és továbbvitelével foglalkoznak s így a művelődés munkáját részleteiben gyarapítják vagy visszafejlesztik, ahogy épp a szóban forgó művelődésteremtő csoport ereje bírja, addig a
helyes és totális művelődéstörténet a művelődés egész munkájának felfakadását,
alakulását szemléli, s ezeknek a folyamatát rekonstruálja feltételeiben, okaiban,
jelentéseiben. Ezért munkafelülete: a világtörténelem egész teljességében.
Ez a munka így ugyanúgy áll részletkutatásból, amikor az egyetemes művelődés
egyes elemeinek alakulását kíséri figyelme, mint az egész kutatásából, amikor valamely történeti vagy akár Hintz-patika előtti pillanat távlatából ragadja meg az
egészet. A részletek kimerítő tisztázása nélkül természetesen semmiféle egészösszefoglalás sem lehetséges, ám: a valóság minden pillanatában, még ha olyan kihasított képben jelentkezik is, mint a Hintz-patika előtti — az egész, a totális gyűrűzik fel. A részlet a művelődéstörténetben sohasem csak speciális, sohasem áll
csupán önnönmagában [ez a hibája az egyes tudományok által (irodalomtörténet
stb.) adott művelődéstörténeteknek] — mert minden részleg csak az egészbe való
beleszövődöttségében jelenik meg.
Így merül föl a művelődés elemeivel való kapcsolatban az összefüggés, az összefonódottság, az egymásbakapcsoltság, az egymásbaszövődöttség
kérdése, problematikája.
Mit értünk, ezeken?
Az előbbiek tulajdonképpen már utalnak rá, mondjuk meg azonban még világosabban.
A művelődéstörténeti összeszövődöttségen azt a művelődéstörténeti törvényszerűséget értjük, amikor valamely művelődéstörténeti képződmény, jelenség vagy
elem, az önmaga legsajátabb területéről a vonatkozások egész során át más művelődéstörténeti képződmények, jelenségek vagy elemek hasonló természetű szférájába
megy át. Ezért például valamelyik képet vagy szobrot nemcsak azokban a vonatkozásaiban kell néznürrk — ha művelődéstörténetileg akarjuk értékelni —, amikben
ugyanazon művész vagy kor más képeivel vagy szobraival áll, hanem azokban a
vonatkozásaiban is, ahogy az egyidejű és általános irodalom, vallás, társadalom,
gazdaság stb. jelenségeivel összefügg.
Így a helyes művelődéstörténeti vizsgálatban a művelődés eseményei, alakulatai
pontosan abban az összefüggésben ábrázolandók, amelyekből eredetileg szövődtek.
Ez a: felfogás nem száll szembe a részletkutatással és specializálódással a művelődés43

történeten belül, csak épp gondosan számot vet azzal a totalitással, ami a mindenkori valóság. Ezért azután a helyes művelődéstörténet ugyanúgy a művészetek, mint
az állam története, irodalom, vagy vallás, technika és szellem, gazdaság és erkölcs
története, miután a művelődés folyamatában minden egyes elem a művelődés alakulásának minden további elemével egybenőtt és összeforradt.
Ha azután keressük, hogy ebben a totális szempontú szemlélődésben melyik az
a meghatározó, aminek elsőséget kölcsönözhetünk, ha valaki azt a kérdést vetné
föl, hogyhát mégis mi a kutatás talpa, és melyik az a pont, ahol a kutató mindig
megveti a lábát, akár épületet, akár lelki magatartást szemlél a művelődés folyamatából — erre azt válaszolhatjuk, hogy a legfontosabb mindenekelőtt a társadalomegész: az a csoport, akik csinálják.
Már csak azért is a társadalomegész a legfontosabb, mert az emberi művelődés
különböző részletei nem azért szövődnek egybe, mert részdarabjai egy valahol szabadon lebegő szellemnek, hanem mert a művelődés minden részlete a mindig egészben jelentkező emberi élet, s ebben is bizonyos meghatározott embercsoport holállásának, sorsának a kifejezése. Ezért mindig a társadalom irányából kell a művelődéstörténeti részt, vagy egészt megközelíteni, miután csak a társadalomtörténeti
folyamat elérésével ragadhatjuk meg azt az alapvető összefüggést, amihez szervesen
hozzánőnek a művelődés egyes és összes megnyilvánulásai, objektivációi.
Próbáljuk meg azonban az előbbieket még közelebbről tisztázni, annál is inkább,
mert ezáltal egyes művelődéstörténeti előadásunknak mintegy az általános tartalmi
genezisét adjuk meg.
Hogy valamely, a történések összefüggésébe zárt művelődésbeli elemet vagy
csoportot megközelítsünk, az első az elemmel vagy alakulattal egyidejű gazdálkodási forma megnevezése. Innen tovább ahhoz az egyidejű hatalom- és uralomforma
elemzéséhez haladunk, ami a megnevezett gazdálkodási formához csatlakozik. A hatalom- és uralomforma alakítja ki a hadsereget, a bürokráciát, a közigazgatást.
Hasonlóképp a gazdálkodás más oldalról és egyidejűleg messzemenően befolyásolja
a család formáját. Ez viszont közvetlenül hat a nevelésre és az ember társasvonásainak kialakítására. A családforma határozza meg a szekszualitást és az erotikát,
s ezzel az érzelemalakulás egész struktúráját. Innen azután m á r lehetséges a költészet, a líra stb. világába bejutni.
Viszont: csak ez a felsorolás lépcsőzetes, mert jóllehet a gazdaságból indultunk
ki, a valóságban minden elem meghatározottsága kölcsönös, vagyis nemcsak méghatározott, de meghatározó is egyben, s talán épp ez az interdependencia,
a kölcsönös függés elve az első, ha már ilyen első elv után érdeklődünk a történések
sodrában.
A továbbiakban ezt a technikát próbáljuk alkalmazni, ahogy időnk engedi s
ahogy ez a legközvetlenebb. Be fogjuk mutatni a felhozott szempontok érvényesítésével az európai művelődés döntő fordulatait, persze az idő rövidsége miatt csak
vázlatszerűen. Bemutatjuk
1. az agrártérbeli s a rákövetkező
2. városi és merkantil,
3. kapitalisztikus és imperialisztikus térbeli művelődések keletkezését és strukturális változását. De minden régit úgy, hogy mai meglevőségek értelmét is adja.
Ez az előadás akkor éri el a célját, ha egészével konkrété válaszol arra a kérdésre, hogy hol állunk ma a történelmi-társadalmi folyamatban, vagyis az emberré
emelkedés folyamatában. Akkor éri el a célját, ha megmondja, hol állunk most
tulajdonképpen művelődésileg, nem mint egyes nép vagy egyén, hanem mint emberiség. Erre akarunk felelni, mert szükségét érezzük annak, hogy a jelenlegi hallatlanul összekuszált helyzetet tisztázzuk, s a helyzet értelme és jelentése felől orientálódjunk.

44

Egy év
Gaál Gábor-i
,,Utunk"
LASZLO GYULA RAJZA 1946-BOL

Nem Korunk, hanem Utunk.
Ismétlem, mert mindenki a Korunkra gondolna: azzal szokás Gaál Gábort azonosítani. Igazságtalanul. Igazságtalan ez a folyóirat sok-sok munkatársával, leginkább Dienes Lászlóval, az alapítóval, akinek elvei szerint tette Gaál azzá a folyóiratot, aminek ismerjük. De Gaállal is az, mert a Korunk nem volt egyetlen műve.
A felszabadulás utáni munkájáról például alig esik szó. A dogmatizmus miatt.
Pedig még ez sem ilyen egyszerű. Ezt mutatja az is, ahogy az Utunkot szerkesztette.
Főleg az első évben: amikor a „kétheti" lapot valóban szíve szerint csinálta.

Az első szám dátuma 1946. június 22. S a címlapon ez áll: a Romániai Magyar
írószövetség lapja. Szerkeszti: Gaál Gábor.
És mi más lehetett az első szó, mint: „a történelem". Mert a beköszöntőt, az
egész lapot, a szerkesztés elveit megjelölő vezérlő cikket így indítja G. G.:
A történelem szabadító ténye a művelődés új életformáit és új
élettartalmait:
a népi demokrácia életformáit és élettartalmait
tette időszerűvé. Ezeknek az új
életformáknak
nálunk, bár eszméjük tiszta és példájuk él, még kevéssé
valósult
meg a gyakorlata
(...)
Küzdeni kell hát érte, és érte kell küzdeni.
(...) Nagy messziről a múltból s nagy messziről a térből, a háború poklából, betiltott könyvek meg az elhallgatás magányosságából összefogódzkodtunk
tehát, mi,
romániai magyar írók, erre a világunkért és magunkért folyó, tudatunkat,
állapotainkat újjáteremtő együttes
munkára.
Arra a távoli, remek célra való törekvés az álmunk, hogy a magányunkból
ki
akarunk törni, s nem akarunk a faluval szemben más öntetű „városi", a kézi munkás mellett idegen „értelmiségi" lenni. Ezzel az ihlettel akarunk szólni, s másokat
is megszólaltatni és egész nemzetiségünket
ebbe a szólamba
beledaloltatni.
45

Ez a történelem: jelenlevő valóság. Erről van szó.
De a történelem nemcsak ebben jelen probléma. S a lap egy egész oldalon szól
a „múlt-történelem" arcának megtisztításáról. A kérdés: Miről szóljon az erdélyi
történelem?, mert hiszen: Revidiálnunk
kell történelemtanításunkat.
E gyűjtőcím
alatt megjelent egyik cikkben László Gyula így ír:
(...) A közvetlen múlt rendezőelve, ideálja a naptár volt, a mienk a világba szakadt
örök ember küzdelmének
kibontása és megmutatása. Félek, nagyon félek, hogy a
most megírásra kerülő új tankönyvek a kor igényét csak szólamokban
valósítják
meg, megfejelik a régi értelmű adattárat „demokráciával".
Még az sem elég, ha
valaki a vékony uralkodóréteg történelme helyett a dolgozó nép történelmét
írja
meg a régi módszerekkel. Többről, sokkal többről lenne itt szó. Arról, hogy az egész
anyag minden porcikája sugallja azt, hogy milyen csudálatosan mély látvány
embervoltunk kibontakozásának
nyomon követése napjainkig. Állítsa bele a sok vargabetűvel, zökkenővel, küzdelemmel és elnyomással fejlődő, de mégis egyre magasabb
és magasabb szintre jutó embernemzedékek
sorában a múltat tanuló
fiatalembert,
hegyen naptár helyett embervoltunk
szépségének és aljasságának megmutatója,
ne
álmosítson, hanem rázzon fel s indítson el a holnap már történelemmé
váló ma
útjain. (...)
A múlt felé néző s a jövőt formáló történelem: az akkori jelenben mint történelmi pillanatban találkoznak, hisz egy ú j világ felépítése a feladat. És a cél: a
szocializmus.
Ebben keresi és alakítja ki a lap küzdelmével a maga helyét. Minden íróval,
értelmiségivel, s mindenki számára.
ö t évvel később azzal vádolják Gaál Gábort, hogy a polgári értelmiségieket, a
polgári értelmiséget a szocializmusnak akarta megnyerni, a Korunk szellemét folytatta a felszabadulás után is. Igaz való: Gaál Gábor ezt akarta, s leginkább az
Utunk első évével cselekedett és küzdött ezért. Abban a szellemben, ami a Korunknál törekvés volt inkább, az 1937-es Vásárhelyi Találkozó elveinek valósággá tételét
követelő akarás. De ami a fasizmus elleni összefogás módján nem vált valóra. Most,
1946-ban — a nagy megrázkódtatás után, s talán miatta is —, most sikerült, ez
megvalósult.
Ezt a szellemet szolgálja a 2. és 3. szám írói a n k é t j a : Megkérdeztük
íróinkat:
Mit tartanak irodalmunk legfontosabb kérdésének? Mert a lap megszólaltatja azokat, akik a Korunktól jöttek, és azokat is, akik a Helikontól jöttek, olyanokat, akik
valaha egymással szemben álltak, s azt is, aki félre akart annak idején húzódni.
Gaál valóban mindenkit, aki népet s emberit vállal, a lap köré akart gyűjteni,
múlttá tenni a régvolt ellentéteket: a jövő nevében és építése céljából. A sok válasz
közül hadd idézzek hármat: éppen azokét, akik annak idején szemben álltak volt
a Korunkkal:
Kisbán Miklós: Nehéz művésznek programot adni. Költő, író, festő vagy szobrász
csak akkor érdemli meg ezt a nevet, ha saját lelkét vetíti ki a műveiben.
Viszont
felfokozott fogékonysága miatt a környező világ, annak bajai és problémái és néha
az eljövendő megérzése — ahogy Adynál —, majdnem látnoki képességgel
ruházzák
fel. Itt kereshetjük tehát az író nemzeti hivatását.
(...)
Kós Károly: A művész — s így az irodalom is — a maga kora és ember társadalma
lelki és szellemi megnyilvánulásainak
a maga nyelvén és eszközeivel való legigazabb,
még pontosabban: egyetlenül igaz tükrözője (...). A tükör, mely felveszi,
összegyűjti
lelkében mindazt, ami kora embereinek lelkében él (...) és azt a maga
lelkében
elemezve, összefoglalva, stilizálva vetíti vissza az embertársai lelkébe a maga eszközeivel, egyéni berendezettségének
világításában és szívével (...). Mai erdélyi irodalmunknak, illetve íróinknak sem lehet más problémája, mint ezt a gondviseléstől
reájuk háramló rendeltetést
hűségesen teljesíteni, megalkuvás
nélkül,
semmiféle
emberi parancsot el nem fogadva. (...)
Kemény János: (...) Hiszek abban, hogy a teljes szellemi szabadság mindig a
legmagasabb rendű erkölcsiséget emeli és tartja felszínen. Előfeltételében
azonban
széles és művelt olvasó réteg. Gyakorlattá pedig úgy válhatik, ha alkotóink
—
46

egyelőre talán szűk körű — nyilvánosság előtt s egymás között vitatják meg egyéniségük problémáit, forrnak ki. De ugyanakkor nevelő munka által, tartják a kapcsolatot a passzív, nevelésre szoruló réteggel is, mely vékonyodni fog, a szellemi
életben részt vevőké pedig gyarapodni.
(...)
Nem egyszeri aktus ez az ankét és nem udvariasság: Kisbán (Bánffy Miklós) az.
Utunk állandó munkatársa — szinte minden számban megjelenik egy-egy írása. Kós
is, Kemény is többször írnak a lapban.
Az Utunk a népfront gyakorlatának a régi Korunkhoz való kapcsolása nem
önkényes: az első számban Méliusz József éppen egy Korunk-beli
vitát folytat,
amikor Márai ostromnaplójáról ír. S ezt a címben meg is mondja: A régi Márai vita
és a „Napló" (Egykori disputát folytatunk). Márpedig itt Méliusz éppen Gaál Gábor
említett programjának szellemében ír, sőt meg is fogalmazza ezt:
(...) Amikor viszont már napról napra találkozik a halállal és a nemzeten
beteljesedett végzet rajta is átviharzik, mégiscsak — ha úgy érzi is, hogy hiába —
igaz művészhez méltó erővel írja le az igazat, s ezzel betetőzi és megmenti
életművét, a két világháború közötti magyar polgár utolsó nagy monológját a történelemben.
Ettől persze Márai még nem lett sem „proletár", sem „népi író". Nem, sőt még
inkább polgár, de a szó nemesebb, történelmi értelmében.
(...)
A polgár viszont — a mi esetünkben az értelmiségit értjük ez alatt — tudja, hogy
szellemi és társadalmi szabadságát egyedül és csak a néppel való szövetkezés
biztosíthatja. (...) Nem követeljük
tehát Máraitól, hogy legyen a „tömegek
írója",
Márai az értelmiség írója, a megsebzett emberi lélek szakadásainak, a benső emberi
dolgok intellektuális vizsgálója. Ez a meghatározottság pedig nem csekélyebb
szerep, mint a tömegek írójának lenni. Végül pedig az értelmiséget és a változásoknak
alávetett polgárságot elvezetni a valóság útjára, ma még legalább olyan lényeges
feladat a társadalomban, mint a tömegek
öntudatosítása.
A Korunk folytatása volt az Utunk talán? Nem volt az. Pedig sokan éppen ezt
várták Gaáltól, s ennek reményében kérték számon, miért nincs Korunk, vagy miért
nem azt folytatja az Utunk. A szerkesztő maga is gondolt a folytatásra: csak későbbre remélte lehetőségét. Kiderül ez egy 1947. február 1-i számban megjelent
(aláírás nélküli) válaszcikkből, amely arról szól, hogy miért nem a Korunk született újjá.
(...) Különben igen jólesik a KORUNK egykori szerkesztőjének,
hogy a KORUNKból igen sokak szemében legenda lett, viszont a bírálatokat helytelenül
alkalmazók
ilyen fajtájú KORUNK-szeretete
valójában egy mai feladat felism,erése előli kitérés.
Ti. az Utunkat ma kell csinálni. Mai feltételek és mai célkitűzések között: pl. újból
való nemzetiségi összeszedelözködésünk
idején, a demokráciába való fejlődés napjaiban, demokratikus
egységfrontba tömörült írókkal. De ezeken kívül is: minden
történelmi szakasznak — egyebek közt — a sajtótermékek formái, a folyóiratai, a
lapjai is mások. Nemcsak azért, mert mások a rendelkezésre álló erők, de mert a
történelem maga is más feladatokkal szolgál. A Korunk pédául a jelen
pillanatban
nemcsak azért lenne erőlködő, üres másolás, mert a Korunk gázból, háborúból, gyalázatokból megmenekült
munkatársai ma több országban ténylegesen csinálják és
segítik a demokráciát, s egy-egy új Korunk köré tömörülésük gyakorlatilag
kivihetetlen, de mert a Korunk és az idő mai szelleméből következőleg egy más fajtájú,
főleg innen és ide való lap a sürgősebb. Olyan fajtájú, mely többek közt olvasó és
munkatárs részéről megteremti azokat a feltételeket, melyekre az egykori Korunk
napjainkra időszerűsitett örökösre épülhet.
(...)
Vallomás ez, és a két lap pontos jellemzése: világos és egyértelmű — magyarázni felesleges is. Csak adalékként mai „viták"-hoz: az Utunk abban „más fajtájú" mint a Korunk, hogy „főleg innen és ide való lap". Gaál Gábor visszatekintő
jellemzése szerint tehát a Korunk nem ez volt. Hanem éppen: közös lap. Node
hagyjuk ezt: figyeljünk inkább közvetlenül az Utunk jellemzésére. Mert ami feladatként szerepel itt, az ekkor több mint fél éve már valóság is. A legfontosabb kér47

dések valóban: a nemzetiségi politika, a demokrácia építése, a kettő összefonódása
a kultúréletben.
Már a második (1946. július 6.) szám megfogalmazza a nemzetiségi kérdéssel
kapcsolatos feladatot: Kacsó Sándor Üj nemzeti szellemet! követelő cikkével.
Kacsó az ú j helyzet szülte félelemről szól előbb, hogy innét vigye gondolatát
a lényegig:
(...) A szorongások jórészt abból a téves érzésből fakadnak, hogy az új demokrácia
a nemzeti gondolat bizonyos mértékű feláldozását követeli. Igaz, a nemzeti érzést a
régi értelemben hevíteni bűn, egyet jelent a fasizmussal. Ezt a közelmúlt
eléggé
bebizonyította. A nemzeti elszíntelenedés
következménye
viszont feltétlenül
a beolvadás. Lehet-e ez elfogadott cél népéért felelősséget érző ember előtt?
Bizonyára
nem! S nem is erről van szó. Az új demokrácia új tartalmat követel a nemzeti gondolat fogalmába is, de ez az új tartalom nem a megalkuvás. Nem a nemzeti
igényesség csökkentése. Szerintem az új demokráciával szemben, s éppen nemzeti
téren
igényesebbeknek
kell lennünk, mint a polgári demokráciával
szemben voltunk. Igényelnünk kell tőle a nemzet legszélesebb dolgozó rétegeinek szellemi és gazdasági
felemelkedését,
hogy tömegeiben is erőtől duzzadóbb lehessen a nemzet. A nemzetek közötti viszonylatban
meg kell követelnünk
tőle a Petőfitől is
megénekelt
világszabadság gondolatának politikai megértetését úgy, hogy valóban szabad népeket jelentő szabad nemzetek élhessenek együtt és egymás mellett. Ez azt
jelenti,
hogy ki kell dobni a nemzeti gondolatból a mérgező tartalmat: az
imperialista
vágyakat és szándékot.
Nem, nemzeti síkon sem csökkenhet s különösen nem bennünk,
nemzetiségben,
az új demokráciával szembeni komoly igényesség. E kiteljesedés felé törő demokrácia elvileg nem ismer kisebbségeket.
Mi sem akarunk többé kisebbség fflenni.
Az egységben élő román nép felé úgy nyújtjuk a testvéri kezet, hogy ez a kéz egyben az egyetemes magyar nemzet keze is. Nem szabad levágni bennünket az egyetemes magyar nemzeti szellem egységéről, mert akkor a kinyújtott
kéz is — levágott kéz lesz.
A népek közötti együttélés új formájának műhelyévé tett a történelem. Ki kell
alakítanunk ezt a formát, de nem a csüggedt beleájulással, hanem történelmi
szerepünk tudatos vállalásával. Bele kell építenünk nemzetünket
az épülő új demokráciába, hogy ott lehessünk a közös sors alakításában, s ne nálunk nélkül
alakítsanak nekünk muszájsorsot. Éz nem az a formája volna az együttélésnek,
amelyért
a haladó demokrácia küzd. (...)
A következő számban (3. július 20.) Balogh Edgár veszi át a szót. És Az együttélés tüdománya című cikkében Fábry Zoltán légszebb írásának alapgondolatával
rokon mondatot olvashatunk:
„A demokrácia próbaköve Erdélyben a nemzetiségi kérdés."
A cikk egészében konkrétabb: a tudományos munka iránti követelményekről
szól. Ami lehetne műhelykérdés is, de a cikk éppen azt mondja el, hogy miért
sokkal több ennél.
(...) Soha tudomány oly sokat nem vétett népe ellen, mint éppen itt,
Erdélyben,
ahol kölcsönös kizárólagossággal akarta felrajzolni az együtt élő népek múltját és
jövendőjét. Mert mennyiben járulhatott hozzá a tényszerű helyzetismeret
és helyes
tájékozódás kialakításához az a magyar tudomány, amely Erdélyben
szórványosan
vagy szigetszerűen élő magyarságban nem az együttélés törvényeit tudatosította,
hanem egy történelmi elsőbbség, vagy kulturális felsőbbség önhitét tenyésztette
ki és
hevítette vad rajongássá. S bizonyára nem a fejlődés útjára, hanem újabb és újabb
kataklizmák felé terelte a román népet is a tudományos elfogultság, amely
tudomást
sem akart venni az együtt élő népek kölcsönhatásáról, és egy romantikus
neolatin
vágyálom hevével nyomát is el akarta törölni a hagyományos erdélyi magyar
kultúrának. Valóban itt az ideje, hogy az egymás ellen végzett és
következményeiben
széles tömegeket véresen egymásra uszító magyar és román Erdély-kutatás
a két
nép évszázados együttélésének feltárása és egymásrautaltságának
a köztudatba
való
átvitele váltsa fel. (...)
48

ÉDESANYJÁVAL

ÉDESANYJÁVAL

ÉS

FELESÉGEVEL

ÉDESANYJÁVAL

A téma egysége miatt hadd lapozzak a 7. (szeptember 14.) számig előre. Mert
ott a lap a nemzetiségi kérdés megoldását célzó perspektívát fogalmaz meg. Ismét
egy a Korunk által ú j r a meg újra tárgyalt célt aktualizálva. Amely nagyon is
fontos volt a szerkesztőnek: egész oldalt ad a témára. Abból az alkalomból, hogy
Parle Rucsinszki zágrábi újságíró előadást tartott Budapesten „A Duna-államok
szövetségéről".
Jellemző az oldal címe: Válaszúton a Duna-táj. S a Bölöni lapjából, a Köztársasághói átvett anyagot szerkesztőségi „kopf" vezeti be. Az Utunk e szövege —
előbb Teleki Lászlóra és Kossuthra utalva — így fejeződik be:
(...) Ma, 1946-ban a nagy vihar és a súlyos lecke után a történelem újból válaszút
elé állította a Duna-táj
népeit.
Vajon megtaláljuk-e
talpraállásuk és végleges megbékélésüknek
egyetlen természetes módját? Vajon hisznék-e két, hazáját vesztett forradalmár
szenvedések
között érett bölcsességének, vajon hisznek-e saját
szenvedéseiknek?
Ezt követi Rucsinszki előadásának ismertetése, amely ezekkel a szavakkal
végződik:
Befejezésül meg ezeket mondja Parle
Rucsinszki:
— Tudom, hogy ezek a gondolatok a dunai haladó szellemiség méhében
mindenfelé megfogantak már. Bizonyára innen ered a progresszív román körök
igyekezete
is a Magyarországgal való közös vámterület irányában, amely egy csapásra megoldaná az egész erdélyi problémát. El lehetne képzelni olyan megoldást is, amely
szerint Magyarország előbb Romániával alkotna közös vámterületet, a másik oldalon pedig Bulgária lépne szövetségi viszonyba a jugoszláv
föderációval.
Végül is a két szövetség — úgyszólván a. Duna jobb és bal partja — lépne vám-,
illetve politikai
közösségre.
így kerekedik le tehát a nemzetiségi kérdés Utunk-beli és Gaál Gábor-i felfogása: Anno 1946.
De félrehagyom ezt a szálat — még lesz alkalom visszatérni hozzá, hisz állandó.
Visszalapozok inkább a 6. számhoz, hadd kövessük egy kicsit „az értelmiségi probléma" tárgyalását. Ebben az augusztus 31-i számban ugyanis G. G. a következő
„irodalmi napiparancsot" adja ki. A teljes szöveget idézem:
Népi kollégiumok szervezését és felállítását kérte egy kiáltványában
pár héttel
ezelőtt a kolozsvári Móricz Zsigmond Kollégium ifjúsága. Ezt a kiáltványt
közzétette pár napilapunk, és azóta — csend van. Hihetjük, hogy a csendben a népi
kollégiumok lázas elszaporodása folyik, de hihetjük azt is — és ez a félő! —, hogy ez a
csend a visszhangtalanság
csendje, holott e kiáltvány kívánalmai mögött
nemzetiségünk legfontosabb kérdése lappang. Nem is az ifjúság kérdése általában, hanem
egyenesen és kizárólag a nemzetiségünk
időszerű vezetőember-kérdése.
A múltban
és a történelemben a vezető embert nálunk ugyanaz a társadalmi osztály adta, és eza mélyebbről jöttét már súlya következtében
is magához asszimilálta. A történelem
ezen a téren is súlyponteltolást
diktál, és a népi dolgozó réteg, a parasztság és a
munkásság sarjai elsősorban azok, akiket ma vezetésre kandidál az idő. A népi
kollégiumok ezt az ifjúságot szednék magukba, s a Móricz Zsigmond
Kollégium
kiáltványa az ilyen kollégiumok sürgős szervezését kívánja. Minden szervezés természetesen többszörösen összetett feladat. Ám az alapja az ilyesminek mégis a felkarolás és a tettek, hisz e népi kollégiumokat anyagilag is meg kell
támasztani.
Korántsem elegendő tehát pusztán rokonszenvvel kísérni a kiáltó szavakat. Egyebek
közt szövetkezeteink,
társadalmi egyesületeink,
vállalataink,
üzemeink,
röviden:
egész társadalmunk
korszerűen egészséges tudatának fokmérője lesz, hogy milyen
mértékben teszi magáévá a nélkülözhetetlen
népi kollégiumok
ügyét.
Kérem az olvasót, emlékezzen a beköszöntő cikkre, az urbánus-népies ellentétek
elutasítására. Mert ez a gondolat itt is visszatér. S ez igencsak érthető, ha az ú j
értelmiségről van szó. És jó példa ez arra is, mennyire nem volt Gaál, a szerkesztő
dogmatikus. Ez utóbbira különben hadd idézzek egy másik példát is.
4 Tiszatáj

49

Az izmusokról szóló vitában írja (a régi Korunkos) Szentimrei Jenő a 8. (szeptember 28.) számban Az izmusok védelmében cím alatt:
(...) Továbbmegyek:
aki az izmusok létjogosultságát és a művészetek
fejlődésében
játszott előrelendítő szerepét tagadásba veszi, az magát a haladás lehetőségét
tagadja. Természetesen „az istenek halnak, az ember él". Izmusok felmerülnek
és elmerülnek, de él és tovább kísérletezik a művész, hogy önmagát megújítva
megújítani igyekezzék a megszokás kényelmébe tespedő világot. Lehet, hogy
mellesleg
a képkereskedök is üzletet csinálnak. Lehet, hogy a műkritikus
néha olyasmiket
is
belemagyaráz a képbe, amiről a művésznek alkotás közben halvány sejtelme
sem
volt. Mindez azonban nem von le semmit az izmusok haladásra ingerlő és haladásba
lendítő jellegéből, és ilyen értelemben komoly megbecsülést érdemlő szerepéről.
(...)
A szellemi, a kulturális alkotás lehetőségének, demokratizmusának kérdését
világítja meg egy másik oldalról Berde Mária a karácsonyi (14—15. sz.) számban
Kutyák és farkasok című cikkében.
(...) De ha egy nép saját kiváló szellemeinek gondviselője kíván lenni, akkor nagy
szívet, mély belátást kell tanúsítania, átfogó és messzibelátó koncepciótól kell vezetődnie. Legelsőbben is rá kell nevelnie magát a szellemnek
kijáró
tiszteletadásra.
Tudnia kell, hogy csak gyámolíthat, de nem gyámkodhatik.
Legyen az
akadémia,
napi vagy időszaki sajtó, írótársaság, könyvkiadó, alapítványi kuratórium:
akármi
fórumnak, meglevő vagy kiépítendő szervnek be kell erre állítódnia: a tehetséget
anyagiakban függetleníteni, szellemiekben pedig — végső elemzésben — önnönmaga
mértékadójává
kell tenni. Ez volna az alkotásnak, az alkotónak
igazi
szabadsága. (...)
Vegyük most a harmadik „témát": az Utunk-beli írásokat a demokráciáról. Igaz,
erről is volt már szó, hiszen a kultúra problémáit, a nemzetiségi kérdést enélkül
tárgyalni nem lehetett. Mert minden összefonódott: de főképpen ez a három alapkérdés. És így a demokráciáról szóló cikk, amit kiválasztok, a másik kettőről is
szól: éppen a sajtó feladataival kapcsolatban. Ami azért is érdekes, mert a lap itt
önmagát és feladatait is jellemzi. Nos, megint csak Kacsó Sándor az, aki a legtisztábban és legélesebben fogalmaz (16. sz. 1947. jan. 4., II. évf. 1. sz.). Nem elég az
Ige! — ezt a címet adja Kacsó cikkének. Ebben olvashatjuk:
(...) Sajtónk minden felelőse méltatlankodva
kapná fel a fejét, ha személy
szerint
érné a vád, hogy lapja nem eléggé demokratikus. Lapszámokat kapkodna elő, hogy
bebizonyítsa: hányszor írták le hetenként, hogy „a demokratikus sajtó a tömegekért
van". Felhozná, hogy milyen kényesen, sőt kínosan tartja magát a „vonalhoz". Igazolná, hogy szinte minden lapszámban benne van minden demokratikus jelszó, minden demokratikus Ige, amit csak demokráciánk ma fontosnak tart. Ha aztán mindez
még nem elég, ha a közönség mégsem szereti a lapot, akkor a baj valóban a közönségben van, amely — úgy látszik — nem rajong eléggé a
demokráciáért.
A baj azonban mégsem a közönségben van, hanem az újságokban. Talán éppen
abban, hogy túlságosan sok a jelszó, túlságosan kínos a vonal, túlságosan
harsognak a demokratikus
Igék. Ez a sok túlság törvényszerűen
hívja fel az olvasók
figyelmét arra s váltja ki bosszankodását, ellenérzését amiatt, ami nincs úgy, ahogyan a jelszó, a vonal, a demokratikus Ige mondja. A demokrácia
megvalósulásának
hiányosságait érzi az olvasó, s aztán azt, hogy ezekről a sajtó semmit vagy nagyon
keveset s azt is félve, gyámoltalanul ír. Az olvasó közönség azt érzi, hogy a sajtó
nem küzd eléggé a demokrácia gyakorlati tartalmáért. Nem küzd érte. Nem küzd
á tömegért.
Nem elég az Ige! Testté is kell lennie! Az újságírásban akkor lesz testté az Ige,
ha az újságíró felszabadul a demokráciáért való bátor küzdelemre;
ha bírál, ha
rámutat a hiányosságokra s megharcol minden akadállyal, amely a demokrácia
kibontakozásának útjában áll, vagy kerül. Ha ezt teszi, úgy dokumentálni
fogja azt,
hogy valóban a széles tömegek érdekeiért küzd, s hogy valóban ez a demokrácia.
(...)
És Kacsó Sándor folytatásként mondja, hogy ez a kritika építő kell legyen.
Ez az „építő" jelző a célra utal, meg az elvi tartalomra: arra, hogy a kritika a
szocializmusért és a demokráciáért való kell legyen, hogy nem szólhat ellenük.
50

S így tehát valójából az osztálytartalom meghatározásáról van szó. Különben
ugyancsak osztálytartalmat határoz meg az, hogy kiknek az érdekében legyen a
kritika.
A kultúra demokráciája még sok minden mást is jelent: Gaál számára is és az
Utunk számára is. Ennek illusztrálására íme egy részlet Pálfi Miklós kisgazda írásából, A könyv és a földmíves címűből, amely a március elsejei (20-as) számban
jelent meg:
(...) Elméleti teóriákkal, hangzatos előadásokkal sokra menni nem lehet, de ha a
nép látja, hogy szellemi nevelése anyagi létét előmozdítja, akkor ösztönösen megérzi annak társadálom javító fontosságát, öntudatra ébredésével meg fog születni a
nép igénye a könyv iránt is. Ma népünk előtt előbb azt kell beigazolnunk,
hogy
tudáson át juthatunk el a jobb anyagi életfeltételekhez.
(...)
Lapozgatásunk végéhez közeledünk. De még megállok a május 10-i (25.) számnál. Van benne több beszámoló a Bukarestben tartott gyűlésről és találkozóról:
Erdély magyar írói Bukarestben összefoglaló címmel. Az egyiket Asztalos István
írta: Vállalt
szövetség.
Visszakanyarodunk ezzel a nemzetiségi kérdéshez, de úgy, hogy mind a három
kérdést összefogva látjuk a cikkben:
(...) A legutolsó estén együtt voltunk román és magyar írók, közös baráti körben.
Eljött közénk Groza Péter, Románia miniszterelnöke is. A román írók részéről Victor
Eftimiu megköszönte, hogy jelenlétével megtisztelte baráti
körünket.
A miniszterelnök
a következőket
válaszolta:
„Tévednek, Uraim! Nem a politikus jelenléte megtisztelő az olyan írók számára,
akik népüket és az emberi haladást szolgálják, hanem fordítva, az írók jelenléte
megtisztelő a politikus számára, ha politikáját támogatják. Hiszen ez igazolja legjobban politikája helyességét."
(...)
Ezután Asztalos arról ír, hogy azt a politikát • vállalják a magyar és román
írók s ez biztosíték. Bizonyság a politika helyességéről. Majd így fejezi be
írását:
(...) Aztán arra gondoltam, hogy milyen ritkán adódott eddig lehetőség arra, hogy
az író komoly szövetségese lehessen a politikának. Most végre az lehet úgy itt, mint
Magyarországon. Példa erre a budapesti Román—magyar művészeti hét. Most már
csak az a kérdés, .meddig lehet vele szoros és őszinte
szövetségben?
Erre is könnyű a felelet. Pontosan addig, ameddig a politika az együtt és egymás mellett élő népek közös és békés jövendőjét építi. Most pedig itt és Magyarországon éppen ezt cselekszi a politika.
Azt hiszem — vagy legalább remélem —, hogy az olvasó el tudja képzelni az
Utunk első évének jellegét. Vagy legalábbis azt, ami abban a legjobb volt. Gaál
Gábor szíve szerint csinálta így a lapot, s éppen ez volt szíve s legjobb meggyőződése szerint való; hiszen máshol is ugyanezt csinálja akkoriban: 1946-ban indítja
híres kurzusait és kollégiumait a Bolyai Egyetemen. Ezek szelleme látható összhangban van lapbeli tevékenységével. És 1946 őszén írta jegyzetfüzetébe azokat a
mondatokat (jellemezhetnők velük az Utunk szerkesztési elveit), amelyek egyike
így végződik: „A nemzetiségi kérdésben is csak ez a demokrácia tisztázhat. Ezért
szövetségese ez a demokrácia itt benn a magyar nemzetiségnek, kint pedig az
egyetemes magyarság számára. Ez építhet Duna menti pozitív összefogást, a határok
eltűnését s a tényleges, igazi békekonferenciát." A másik, amely így kezdődik: „Mi,
magyarok, itt Romániában vagy a görögség ú j népe leszünk, vagy elpusztulunk
mind egy szálig (...) a görögség ú j népe úgy, akkor, ha megvalósítjuk magunk közt
— s ezáltal a példát sugározzuk szórványainkban a körülöttünk levőre — a demokráciát, vagy elveszünk." — és így végződik: „Plebejus demokraták legyünk, alakuljunk néppé — nem a proletarizálódás keserű útján, hanem a tudat tiszta világossága révén."
Remélem azt is, hogy e bemutatás és értékelés ellenére sem hiszi az olvasó, a
szocializmus elmélyülő gondolatú és radikális szándékú törekvése volt az egyetlen
szólam az Utunkban. Mert ha így vélné, akkor hamis lenne a kép, egyoldalú és
4*

51

torzító. Hiszen létezett egy másik hang is — jóformán a kezdettől: a marxista törekvés mellett, részben éppen azon belül. íródtak cikkek olyan szemléletben, amely
a radikalizmust erős kifejezésekkel, a tartalmat szólamszerű szavakkal, a lényeget
pedig formával helyettesítették — vagy pótolták. Vagyis jelen van az, a m i t a köznyelv dogmatizmus címszóval jelöl.
Érdekes, hogy az éppen a „külpolitikai" rovatban jelenik meg legelőbb. Az ember azt gondolná, hogy az imperializmus valóságának még igencsak friss megtapasztalása elég anyagot nyújtott az elemző kritikához és a meggyőzéshez. Gondolná,
hogy a mindennapi világpolitikai valóságot nézve semmi szükség sem volt szólamokra és puszta „megbélyegző leleplezésekre". De lehet, hogy éppen ezért jelentkezett éppen itt a dogmatizmus? Mert a leegyszerűsített, sőt primitív elítélések igaz
mondanivalót látszottak hordani: az igazsággal párhuzamos állítást tartalmazván.
Ezt támasztja különben alá a további fejlődés. Mert a dogmatizmus ott terjedt,
ahol az írók (nevesebbek is) az osztályvalóság és osztályharc elvének igazáról győződtek meg, és ennek nevében — meg hogy kispolgári mivoltuktól elszakadjanak —
magatartás. Hogy aztán 1947 télutoljától, tavaszától mind erőteljesebbé váljék. És az
általános társadalmi és ideológiai fejlődés alapján, ezek hatására ugyanilyen irányAkármiért volt, de így szélesedett az Utunkban ez a másik szellem, ez a másik
a dogmatizmust vállalták: elviségnek nézve azt.
ban változik Gaál Gábor magatartása is.
1947 nyarán pedig — amikor egyéves lett a lap — vált ez a (különben egyáltalán nem Gaál Gábor által elindított és „kitalált") szellem „fővonallá". És éppen
Gaál Gábor volt az, aki ezt az uralomra jutást betetőzte és megpecsételte, szentesítette. (Hogy miért s mi módon alakult ez így, az itt nem témám, hisz csak bemutatni akarok.) Ügy hiszem, jogos a „Toldi-vitát" tekinteni fordulatpontnak. De
hogy erről többet szólok, az nemcsak a fordulatjelleg miatt van, hanem azért is,
mert e vitából látható talán legjobban, mennyire volt ez az ú j szellem alapvető
ellentéte mindannak, amit az Utunk addig jelentett, ami kezdeti programját és céljait jellemezte. S mennyire volt tehát ellentéte a Gaál Gábor által addig vitt népfrontos gyakorlatnak.
A vita indítása G. G. június 21-i (28-as sz.) „irodalmi napiparancs"-a volt: a
Toldi századik évfordulója alkalmából írta Gaál, hogy Toldi „a XIX. század reformkorabeli nacionalista nemes egy arra a nemesre nem illő „népi", „mesei" tulajdonságokkal keresztül-kasul idealizált változata", rendi hős, hogy a mű „belső alkatában
a romantika egy amorf terméke", s hogy az a szemlélet, amely népi hőst vél Toldiban látni, „annak az élet-, társadalom- és tudományszemléletnek mesterkélt konstrukciója, amely az egész magyar múltat hamis szociológiai szemlélettel készült
fogalmak kísértetjárásává teszi".
Ezt követően pedig Szemlér Ferenc egy cikkben nekirohan Jókainak — Gaálnál
élesebben is.
Benedek Marcell — aki megérezte, mi történik, mi készül — válaszolni próbál,
s a lap (32. augusztus 23-iki) száma hozza az ő írását meg G. G. viszontválaszát.
„Félek, hogy valami határtalanul veszedelmes dolog kezdődik itt, e két barátom
ellenére. Folytatása is látszik már az Utunk hasábjain kívül" — í r j a Benedek
Marcell.
Mi a veszély, amit észrevesz?
„A veszedelmes félreértés lehetőségét ott látom benne, hogy a mai olvasó
szemében értékcsökkentő
újraértékelésnek
látszhatik a népi jelleg megtagadása,
különösen, ha a cikknek, minden ellensúly nélkül, ennyi a tartalma, s a szerzőjének
egyéb
mondanivalója nincs a Toldi-centenárium
alkalmából."
És attól is fél Benedek Marcell, hogy egyetemes értékek megtagadása lesz ebből, merev és teljes elutasítás, egy részlegesen jogos kritika orvén.
Gaál válasza így végződik: „Nem az f á j tehát Benedek Marcellben, hogy cikkünket félreérthetik, de az, hogy esztétizmusa — időszerűtlenné vált. Egyebek közt
ez látható cikkéből." G. G. válaszában, valamivel előbb, meg ilyenek állottak: „Benedek Marcell irodalmi-esztétikai- gondolkodása például, az osztálykategóriának csak
52

az elkenését véli érvényesíthetőnek." Amivel az értékek védelme elkenés lesz a
dogmatizmus szellemében.
Távlatból olvasva a cikkeket, rögtön kitetszik, hogy ez nem is vita már: átmenet valami másba, súlyosabba. Gaál már nem arra figyel, amit Benedek Marcell
mond. Szót érteni alig volt alap. Még világosabb lesz minden, amikor a szeptember
6-i (33.) számban már koncentrált a támadás Benedek Marcell ellen. Benedek
Marcell nem válaszolt Gaálnak, cikkében pedig alig — inkább kiegészítőlég — szólt
Szemlérről s Baloghról. Mégis „folytatja" a lap a „vitát": Balogh Edgár, Szemlér
Ferenc és G. G. írnak összességében egy egész oldalt kitevő lerohanást.
így s ezzel jut mintegy uralomra az Utunkban az a szellem, amely majd öt
évvel később Gaált fogja lerohanni. Az a szellem, amely nevében vádpont lesz
éppen az, hogy a felszabadulás után is meg akarta nyerni a szocializmus ügyének
a polgári értelmiséget. Vagyis részben éppen az Utunk első évének gyakorlata miatt
marasztalják el.
Ennek — a majdan ellene forduló — szellemnek a meghonosításában (mások
mellett) Gaál Gábornak is szerepe volt, aki vállalta és tudása szerint segítette ezt.
És a Romániai Magyar írószövetség 1947. szeptember 28-i országos értekezletén
ugyancsak ezt a szellemet viszi Gaál: ő az értekezlet vezérszónoka. Bevezető és
megalapozó referátumának gondolatvilágát alkalmazza azután az Utunkra Nagy
István. Amit az október 11-i számban közölt beszámoló (35. sz.) így foglal össze:
Nagy István: Megállapítja, hogy lapunkba behatolt az ellenség szellemének
kísérlete, hogy demokratikus szellemi életünket átalakítsa a maga kívánságai
szerint.
Ez a szándék akár tudatos, akár tudattalan, tény, hogy az írók jelentős része —
Gaál Gábor szavával — azt folytatja, ami a változás előtt abbamaradt, „ami tőrtént, nem követték
tudatukkal
lemaradtak
világnézetben,
valóságismeretük
elfogadhatatlanul
tudománytalan".
Ennyi az ismertetés teljes szövege. S ezzel áttekintésemet be is fejezhetem.
Mert lezárult egy korszak az Utunk történetében. S ú j kezdődött, egy hosszabb
átformálódásé, ameiyet nevezhetném a kultúrforradalom idejének (G. G. 1947: „Mert
ne féljünk a szótól: kultúrforradalom az, amin a régi értelmiségnek át kell esnie")
vagy a fordulat idejének (G. G. 1948: „Fordulatot'kell végrehajtanunk nekünk [az
Utunknak] is"), de leghelyesebb — azt hiszem — a demokratikus összefogás, a
népfrontszellem felszámolásának koraként jellemezni. Mi volt ebben Gaál szerepe,
mit hitelesített belőle nevével s mit nem, hogyan vitt mégis annyit tovább a
népfront szocialista gondolatából a gyakorlatban, hogy ez is vád lehessen ellene,
ez már külön téma: én csak az előző korszakot akartam — legalább egy kicsit —r
felidézni.
ÖSSZEÁLLÍTOTTA:

TORDAIZÁDOR

53

A transzilvanizmus fogalmáról
A transzilvanizmus problémájával mind gyakrabban találkozunk a magyar irodalmi sajtó lapjain — határokon innen és túl. A kérdés régebbi, amolyan „feketefehér, igen-nem"-szerű szemléletmódját idővel — úgy tűnik — szerencsésen meghaladtuk. Ma már a transzilvanizmusról értekező vagy vitatkozó szerzők között nem
akad olyan, aki nem abból indulna ki, hogy összetett, ellentmondásos jelenségről
van szó. Kielégítendő az ilyen vizsgálódásokkal kapcsolatosan jogos szociológiai
igényt is, a szerzők legtöbbje összefüggésbe hozza ezt az ellentmondásos jelleget
azzal, hogy a transzilván ideológia a kispolgári osztály ideológiája, márpedig a kispolgárság közismerten ellentmondásos, pozitív és negatív vonásokat egyaránt hordozó társadalmi képződmény.
A továbbiak során a különböző szerzők vagy a pozitív, vagy a negatív vonásokat hangsúlyozva, a transzilvanizmust saját ízlésük, vonzalmuk, törekvésük szerint
túlnyomórészt visszahúzó, illetve túlnyomórészt előremutató jelenségnek minősítik.
Ezzel aztán voltaképpen vissza is zökkentek a meghaladottnak hitt hibás körforgásba: folytatódik a „fekete-fehér, igen-nem" alternatíva körüli kötélhúzás, annak
a pozitívumok és negatívumok centizgetésével kiegészült változata. Folytatódik pedig
azért, mert a jelenséget továbbra is egy statikus-metafizikus szemléletmód méricskéli.
Az eljárás leegyszerűsített modellje röviden így vázolható: Adva van egy terminus, a transzilvanizmus terminusa. Adva van egy ez ideig módszeresen még fel
sem térképezett, mennyiség tekintetében igen nagy irodalom, ezen belül egy tucatnyi standard jellegű könyvészeti adat (tanulmányok, cikkek, viták címe és lelőhelye). A szóban forgó szemlélet most már a rendelkezésre álló irodalomból, rendszerint annak már feltárt területéről könnyűszerrel emelhet ki és kapcsolhat e
terminushoz vonzalmainak, törekvésének megfelelő „koncepciót", melyet még idézetekkel, forrásokra való hivatkozásokkal is alátámaszthat — a publicisztika szintjén.
Az a tény azonban, hogy ezen a szinten egymást kizáró „koncepciók" is forrásokra támaszkodó hitelességgel jelentkezhetnék, csak azt bizonyítja, hogy ezen a
publicisztikai szinten a legjobb esetben a kérdés megközelítésének a módja tisztázható, a kérdés maga azonban ezen jóval túl menő munkát, immár tovább nem
halogatható monografikus feldolgozást igényel.
Minden monografikus munka előfeltétele a tárgyra vonatkozó előzetes vízió, a
jó munkahipotézis. Ehhez szánom adalékul az alábbiakat.

A fogalmi gondolkodás következetessége kategória és terminusa, kategória és
definíciója átgondolt kimunkáltságán, módszeres megindokoltságán múlik. A kategóriák genezise viszont, fogalom és terminusának egymásra lelése, összeillése vagy
össze nem illése annak az útnak az eredménye, amely a fogalmi gondolkodás igényeinek megfelelő letisztulásig vezet. Ez az út pedig, különösen a társadalmi élet
kategóriái esetében kanyargós, kitérős, zegzugos pálya, mert ezek esetében kiváltképpen ellentmondásos, feszültséggel telített lehet a genézis gondolati erőtere.
E megállapításokat érdemes lenne az általánosság szintjén is ellenőrizni. Magam a
transzilvanizmus fogalmának vizsgálata során jutottam el ebben a formában való
rögzítésükhöz.
Fogalom — mondjuk, a transzilvanizmusról szólván, holott a transzilvanizmus,
ama bizonyos „erdélyi gondolat" a tiszta gondolat szintjén soha meg nem fogalmazódott, bár különböző képviselői vagy ellenfelei kötetekre rúgó terjedelmű szöveget írtak össze róla. Csakhogy ezek a szövegek mindig adott, éppen felmerülő,
54

mindig esetleges témákhoz kötődő, esszészerű, vagy még inkább publicisztikus jellegű, rendszerint polemikus pro vagy kontra eszmefuttatások voltak.
A tisztázás nehézségét éppen az okozza, hogy az a következetesen végig nem
gondolt gondolat, amely e szövegekben meghúzódik, éppen a végiggondolás elmaradása miatt ezekben a szövegekben mindig csak ilyen vagy olyan, központi,
vagy periferikusabb oldalával jelentkezik, és sohasem egy sokoldalúan kidolgozott
átfogó koncepcióként. Másrészt: mindig olyan emóciók és illúziók sugallta holdudvarral rendelkezik, amely — éppen amaz emóciók és illúziók, és főként konzekvenciáik gondolati tisztázásának elmaradása miatt — sokféle irányba való átmenetet,
átértelmezést is lehetővé tesz.
A transzilvanizmus koncepcióját tehát, képviselői nem fogalmazták meg a letisztult gondolat szintjén. De szinte minden róla szóló, valamennyire is fejtegető
jellegű szöveg immanens módon tartalmaz olyan általánost, amely belőle gondolati
úton kiemelhető, többé-kevésbé letisztítható, s az illető szerző így „preparált" transzilvanizmus fogalma már szembesíthető más szerzők hasonló eljárással „preparált"
transzilvanizmus fogalmával. A szövegek összevetésén túl, így a szövegekből kifejthető (a szerző megfogalmazása híján a kutató által megfogalmazott) gondolatok
szembesítéséről van tehát szó. Nem látványos és nem könnyű, de nélkülözhetetlen
és felelősségteljes filológusi-teoretikusi munkáról.
Aki e feladatra vállalkozik, ha el akarja kerülni az „embarras de richesse"
dilemmáját (tudniillik, hogy ahány szerző, szinte ugyanannyi transzilvanizmus!),
akkor a szövegeiből kiolvasható főtendenciát kell szükségszerűen rendező elvének
tekintenie. Ez esetben (nagy vonalakban) két, időben egymást követő, egymást felváltó, ellentétes előjelű, mégis azonos terminussal jelölt uralkodó irányzatot különböztethet meg: 1. a húszas évek elejének plebejusi töltetű korai
transzilvanizmusát,
és 2. az ezt felváltó, a húszas évek közepétől fokozatosan felülkerekedő, a helikoni
gondolatkörbe csupán egy sajátos színként — jellegzetes és bizonyára túlsúlyban
levő, de nem kizárólagos színként — integrálódó „erdélyi gondolat"-ot. Ezt genus
proximumával jelzősítve helikoni transzilvanizmusként
is megkülönböztethetjük a
korábbi változattól, ha azonban lényegesebb tartalmára, tudniillik tendenciájára
helyezzük a hangsúlyt, akkor találóbbnak tűnik, hogy ezt — mintegy utalva fő
sugalmazójára, Bánffy Miklósra és magára a tulajdonképpeni koncepcióra — aulikus
transzilvanizmusnák
nevezzük. (Nem mond ennek ellent az a tény, hogy a folyamat
kezdetén különböző helikonisták egyidejű írásaiban még felfedezhetünk eltérő, olykor ütköző értelmezéseket is, mindben megragadható ugyanis olyan közös nevező,
amelynek alapján az ellenzékiként jelentkező felfogás is az uralkodó tendencia alá
besorolható változatként értelmezhető.)
A fentiekben érvényesülő, a fentiekből leszűrhető módszertani alapelvet így
foglalhatnám össze: nem-ragadható meg a transzilvanizmus fogalma az „adottság"
szintjén. Ezen a szinten (ezt nem lépték, nem léphették túl a jelenség publicisztikai
megközelítései) pozitív vagy negatív előjelű, de szükségszerűen csak szimplifikált,
elvulgarizált, egyoldalú transzilvanizmusfogalom lehetséges. A transzilvanizmus jelensége, a maga valóban bonyolult, ellentmondásos konkrétságában csakis a történeti szemlélet segítségével ragadható meg, mert csak a történeti szemlélet alkalmas arra, hogy lényegét, tudniillik folyamat voltát, éspedig ellentétes pólusok közt
mozgó, alakuló folyamat voltát érthetővé tegye.
A történeti szemléletet továbbá egy másik dialektikus szemponttal, az egészlátás, rész és egész egymást feltételező összefüggésének szempontjával kell kiegészíteni. Ennek az egész-látásnak a hiánya ugyancsak szimplifikálásra és vulgarizálásra vezethet. E követelmény tudatosítása azért fontos különösképpen, mert a feldolgozásra váró dokumentumok egy része — korabeli transzilvanisták és vitapartnereik írásai — ebből a szempontból korántsem egyértelműek, maguk is megtévesztő,
félrevezető sugalmazásokat tartalmaznak. Nevezetesen á transzilvanizmus olyanszerű értelmezését, mintha az valami mindentől független külön erdélyi glóbusz
terméke lenne, kizárólagosan erdélyi sajátosság — amiként az lenne, vele együtt
az egész „valódi", „tőrőlmetszett" erdélyi magyar szellemiség, irodalom, művelődés
55

stb. (Az így értelmezett, vulgarizált transzilvanizmusfogalomból származtatott
„gleichschalf'-terminus: a „romániaság".)
Nos akár a transzilvanizmus genezisét és korai szakaszát, a kolozsvári Keleti
Üjság kora-húszas évekbeli évfolyamaiban, valamint a Napkelet című ugyancsak
Kolozsvárott megjelenő irodalmi folyóiratban tanulmányozható korai vagy plebejusi
transzilvanizmust vizsgáljuk, akár a húszas évek közepétől észlelhető átváltozását
helikoni, azaz aulikus transzilvanizmussá — összefüggéseiben vizsgálva mindkét
jelenség egyértelműen cáfolja az említett vulgarizálást.
A korai, plebejusi transzilvanizmusról szólva mindenekelőtt azt kell leszögezni,
hogy az nem az erdélyi szellem szűznemzésének köszönheti életét, n e m valami
autarkiás erdélyi képződmény, hanem a magyar radikalizmus
erdélyi változata, az
erdélyi ú j helyzethez, az ú j történelmi és politikai viszonyokhoz való akklimatizálódása, erdélyi továbbélése magyarországi veresége, elfojtása és üldözése körülményei között. Innen plebejusi demokratizmusa, innen jakobinus radikalizmusa, s
ezen összefüggés evidenciájának igazolására elegendő lesz rámutatni arra, hogy e
korai transzilvanizmus gondolatkörében milyen központi a szerepe a minden ásatagot kíméletlenül ostorozó Adynak. (A transzilvanizmusnak korát megelőző, még a
főhatalom változása előtti műhelye, Szentimrei Jenő folyóirata az Ü j Erdély 1918
januári első számának programadó írása Ady Endre Egy ismeretlen Corvin-kódex
margójára című írása!)
Ez a korai transzilvanizmus is kíméletlenül ostoroz mindent, ami a — Jászi
megfogalmazta — „magyar feltámadás" útjában áll, az erdélyi úri konzervativizmust csak úgy, mint a magyarországi fehérterrort. És természetesen ezért és ekként
támadják a transzilvanistákat, sütik rájuk a hazaárulás bélyegét a magyar reakció
erdélyi és magyarországi csahosai egyaránt.
Ennek a plebejusi transzilvanizmusnak hangadó képviselői erdélyi októbristák,
nyugatosok, galileisták, erdélyi demokraták, akik ebben az időben kézenfekvő természetességgel tekintik saját táborukhoz tartozónak azokat az elvbarátaikat, akik a
forradalmak leverése után menekültek Erdélybe, akik formailag igen, de lelkileg —
legalábbis az első években nem emigránsok ott, akik nem kis szerepet vállaltak
magukra (például a Keleti Újságban és a Napkeletben) a magyar radikalizmus
erdélyi (transzilván) változatának a képviseletében, kidolgozásában.
Éppen ez a magyarázata annak, hogy amikor a magyar reakciónak a transzilvanizmus ellen intézett frontális támadása kudarcba fúl, és kecsegtetőbbnek ígérkezik — a magyarországi ellenforradalom konszolidálódása, a fehérterror leépítésével való szalonképessé tétele után — a transzilván pozíciókat az ideológiai trójai
faló alkalmazásával bevenni, akkor a hadművelet első taktikai lépése: a transzilvanista tábor megosztása a magyar forradalmak emigránsainak diszkriminatív leválasztása útján, illetve az emigránsok megtűrésének, az alakuló ú j táborba való
befogadásának olyan feltételekhez kötése, hogy a magyar forradalmat megtagadják,
vagy legalábbis ezzel felérő reverzálist adjanak.
Ezzel párhuzamosan pedig folyamatosan megvalósult a transzilvanizmus metamorfózisa, átértelmezése, plebejusi indulatainak megszelídítése, radikalizmusának
tompítása, történelmi „elmélyítése" és elromantizálása, hozzá akkomodálása egy
általánosabb koncepcióhoz, mintegy asszimilálása. Megkönnyítette ezt az átértelmezést hiányos megfogalmazása, említett emocionális holdudvara. Ha a korai, plebejusi transzilvanizmus egyértelműen progresszív ideológiai jelenség volt, ez az átértelmezett, helikoni, vagy aulikus transzilvanizmus kétértelművé vált. A nacionalista türelmetlenség elutasítása, az együtt élő népek közötti megértés, kölcsönös
megbecsülés gondolata különösen a nemsokára előretörő rasszizmusokkal szemben
bizonyult pozitív humánértékének, ugyanakkor a forradalmi baloldal diszkrimináló
elutasításával egyik tényezője volt a haladás jegyében álló kisebbségi egység meghiúsulásának — és ezzel éppen azt a negatív történelmi szerepet töltötte be, amit
sugalmazói szántak neki.
Mindebből pedig az egész-szemlélet szempontjából az a leglényegesebb, hogy
amiként a transzilvanizmus genezisét, ugyanúgy a fent vázolt metamorfózisát sem
56

értelmezhetjük kielégítő módon csupán az erdélyi, a romániai feltételekből. Sőt.
A vázolt átértelmezés egy kidolgozott művelődéspolitika stratégiájának fokozatos
megvalósítása volt. Ezt a művelődéspolitikát pedig nem Erdélyben koncipiálták.
Konklúzió: a transzilvanizmus, annak minden változása és organikus változata
az egyetemes magyar szellemi élet belső vívódásainak függvénye, annak erdélyi
vetülete, az erdélyi (romániai) sajátosságoknak megfelelő viszonylagosan
autonóm
szféra, az egésznek a részben való, a rész sajátos közegétől is meghatározott sajátos
tükrözése. Egyetlen változatát, a változatok bármely folyományát sem lehet helyesen
értelmezni ettől az egésztől elszakítva. Amiként hasonló hiba lenne viszonylagos
autonómiájáról, sajátosságát meghatározó fontos autochton tényezőiről is megfeledkezni.
A munkahipotézis, mely előfeltétele fogalmunk monografikus kidolgozásának,,
még mást is igényelhet. Az itt szóvá tett két követelmény minden bizonnyal lényeges alkotóeleme kell hogy legyen.
SÁRRÉTI SÁNDOR

KOPACZ MARIA GRAFIKÁJA
61

:für

LAJOS

Európa első nemzetiségi törvénye
Nemzet, nemzetiség — rokon fogalmak. Európa teremtményei, és látszatra m i n d kettő pontosan meghatározható. Látszatra?
A nemzet, mint fogalom, elvileg olyan egynyelvű népek területi közösségét
jelölné, melynek tagjait a gazdasági, állami, politikai és kulturális élet, s a b e n n ü k
felhalmozódott sajátos hagyományok összessége kapcsolja szoros egységbe. A nemzetiség pedig egy idegen nemzetállam határai közé került, s ott kisebbségbe szorult
népcsoport lenne, amelynek fölnevelő és kibocsátó néptörzse ugyanakkor önálló
nemzetállamban él. De: minek tekinthetők akkor pl. a flamandok és vallonok Belgiumban, a frízek Hollandiában, a baszkok Spanyolországban, a bretonok Franciaországban? Voltak tehát és vannak is nemzetiségek, amelyek etnikumuk egészével léptek
önszántukból, vagy sodródtak kényszerű körülmények folytán egy másik nemzetállam vagy egy sajátos államalakulat keretei közé.
Elvileg tehát: nemzet nélkül nem lehet nemzetiség, de a tétel fordítva m á r
elvileg sem áll. Mert: élnek Európában nemzetek, amelyeknek nincsenek államvagy országhatáraikon kívül rekedt vagy rekesztett, törzsükről levált vagy leválasztott népcsoportjaik (spanyolok, franciák, hollandok, angolok, norvégek, csehek, oroszok). A másik oldalon viszont olyan népeket találunk, amelyek önálló államisággal
rendelkeznek bár, de jelentős tömegű népcsoportjaik — többnyire velük szomszédos
•országokban — kisebbségben élnek, ott nemzetiséget alkotnak. De olyan nemzet
Európa m ú l t j á b a n egy sem akad, és jelenében sincsen, amelynek s a j á t e t n i k u m á t
•egészében átfogó nemzetállamban vagy országában ne élne, vagy ne élt volna más
ajkú nemzetiség. A viszonyokat tovább bonyolítja, hogy a nemzetiségeket adó n e m zetek államhatárai között is vannak más ajkú nemzetiségek. Adnak is, t a r t a n a k is
nemzetiséget. így vannak például a finnek, románok, szlovákok, jugoszlávok, és így
vagyunk mi magunk is. Földrészünknek nincsen tehát egyetlen olyan nemzete, népe
sem, amely a nemzetiségi kérdés terhét-gondját m ú l t j á b a n vagy jelenében n e t u d n á
felmérni és érzékelni. Békés telepítések és települések, erőszakos és mesterséges
beavatkozások, háborús vagy dinasztikus hódítások, békekötések, paktumok, egyezmények, döntések eredményeként váltak vagy választódtak le az egyes nemzetiségek
a többnyire zárt tömbben élő néptörzseikről, illetve kerültek etnikumok egészével
nemzetiségi sorba. A telepítési akciók éppúgy, mint a spontán települési folyamatok
a középkor századaiban sem voltak ismeretlenek. Változó arányokban, szünetelve,
majd ú j r a meg-megindulva, a legutóbbi ki- és áttelepítések f á j d a l m a s aktusáig
végigkísérték az európai népek egész történetét.
Bizonyításra az sem szorul, hogy a nemzetet alkotó nép (etnikum) élt és létezett a tőkés rend kibontakozását megelőző feudális századokban is, hiszen a későbbi
nemzeti eszme, jóllehet gazdasági-társadalmi szükséglet hívta életre, nem építhetett
a semmire. És laktak, éltek egy-egy ország határai között az állam jellegét meghatározó uralkodó etnikumon kívül más ajkú népek (nemzetiségek) is. Mégis: a k é r dés, abban a f o r m á j á b a n és súlyában, ahogyan ma előttünk állhat, a kapitalizálódás, a kapitalizmus korának gyermeke.
A nemzetiségi kérdés Európa egyik, ha nem is alapvető, de mindenképpen megoldásra váró kérdése még m a is. Érthető, hogy még inkább az volt 125 évvel ezelőtt,
amikor a nemzeti eszme a tőkés rénd felfelé ívelő pályáján fénykorának csúcsaihoz
közelített. A rendkívül tarka etnikumu Kelet-Európában s főként a Duna völgyében
pedig valóságos sorskérdéssé vált.
A D u n a - t á j egyik tekintélyes középkori múlttal rendelkező, soknemzetiségű or1849. július 23-án, 125 évvel ezelőtt szavazták meg a nemzetiségi törvényt Szegeden.
58

szága Magyarország volt. Erdélyt is ide, de Horvátországot kivéve a csaknem 13
milliós országban közel 6 millió lélek vallotta magát magyarnak, a nem magyarok
lélekszáma majdnem 7 millió volt. A magyar szupremáciát hirdető szemlélet, publicisztikában és tudományban, azt hangoztatta, hogy az ország lakóinak közel fele
magyar lévén, e népet nemcsak történelmi múltja, hanem etnikai fölénye is feljogosítja arra, hogy az országot egységes és magyar nemzetállammá szervezze, hiszen a nem magyarok több nemzetiségre tagolódva, hozzá mérten külön-külön
lényegesen kisebb számú népcsoportot alkotnak. Ezzel szemben mi, tudományban és
publicisztikában, csak azt hangoztatjuk, hogy az ország lakóinak több mint fele
más nyelvű nemzetiség volt, tehát nemzeti ébredésünk hangadói a magyarság puszta
számarányánál fogva is képtelen, irreális és retrográd célokat tűztek maguk elé.
Végletes álláspontok ezek, nemcsak sarkítanak, szükségképpen torzítanak is.
A nemzetekké szerveződő Európának ugyanis nem Magyarország az-egyetlen olyan
állama, amelynek határai között a nemzet hivatalos nyelvét anyanyelvként beszélők és nem beszélők számaránya ilyen összetételű. Semmivel se kedvezőbb a cári
Oroszbirodalom helyzete, alig-alig jobb a porosz királyságé és Angliáé, s ami a
legmeglepőbb: semmivel sem nagyobb a franciául beszélők számaránya a korabeli
Franciaországban. A Konvent által 1790-ben elrendelt népszámlálás adatai szerint
az ország lakosainak fele nem beszélte az államnyelvet.
Hogy nálunk a célok téveseknek bizonyultak, annak okait nem — vagy nemcsak
— az etnikai arányokban kell keresni, hanem másutt, vagy másutt is.
Az 1848—49-ben történtek már közismertek. Nemzeti-nemzetiségi jogaik nevében előbb a horvátok, majd a szerbek, az erdélyi románok és szászok keltek fel —
már a tények száraz megfogalmazása is tragikumot sejtet! — a magyar forradalom
ellen. Az eseményekkel nem kell foglalkoznunk, mozgatóikat azonban szükséges
röviden áttekinteni. Tulajdonképpen két fontos körülményt kellett volna mérlegelni
e nemzetiségek vezetőinek. Az egyik: hogy a társadalmi haladást 1848 tavaszától,
őszétől meg különösen, nemcsak a Duna völgyében, de egész Közép-Kelet-Európában
a mi forradalmunk képviselte. A magyar március vezetői, ki meggyőződésből, ki
kényszerből, de valóban készek voltak felszámolni a feudális rendet, hogy helyébe
a korszerű polgárit állítsák. A másik: hogy 1848-ig e táj más nyelvű népeit, a történelmi Magyarország területén lakókat éppúgy, mint annak határain kívül élő
pyelv- és néprokonokat, mint etnikumot, nem a magyar uralkodó körök tartották
függésben.
A polgári nemzeti és a vele jelentkező nemzetiségi lét megteremtésének igazi
gáncsvetői tehát épp azok a birodalmak voltak, amelyeknek elnyomó fegyvereikkel
e nemzetiségi vezetők akkor szövetségre léptek. Világosabb lehetett volna előttük,
hogy bármely alávetett nép többet várhat — várhatott volna — attól a másiktól,
amelyiknek magának is küzdenie kellett saját függetlenségéért, felszabadulásáért,
mint egy olyan monarchiától, amely immár századok óta egyként függőségben tartotta valamennyit. És még többet, ha e harcoló nép küzdelmének nem ellenfeleivé,
hanem aktív részeseivé válnak. Ahogy Ioan Ghica írta Iancunak: „ . . . h a a magyarok a románok nélkül győznek, abból semmi haszon nem származik a románokra,
míg ha a románok együttműködésével győznek, akkor a magyarok nem tagadhatják
meg, vagy nem tudják el nem ismerni a románok nemzeti jogait."
Hibáztak azonban a magyar forradalom vezetői is. A lényegét tekintve korszerű
és progresszív nemzetállam-koncepcióhoz ragaszkodva, nehezen ismerték fel és el,
hogy saját nemzeteszményük és a nemzetiségek sajátos jogigénye egy tőről fakad,
s így önnön elveikkel kerülnek ellentétbe, ha ezek közösségi, etnikai igényeivel nem
vetnek számot. Viszonylag sok időbe telt, amíg felismerték: itt és nekik nem elég
a polgári jogegyenlőséget s a társadalmi haladás vívmányait kiterjeszteni az ország
valamennyi polgárára, hanem — szemben az általános európai gyakorlattal — jóval
többet kell áldozni, ha tartani akarják az ország egységét.
Leszögezhetjük: az itt élő népek vezetői, mind az egyik, mind a másik oldalon,
szinte az összeomlás pillanatáig a nemzeti és nemzetiségi megfontolásokat helyezték
előtérbe a társadalmi haladás szempontjainak ellenében, s e szerint is foglaltak
59

állást a sorsdöntő harcokban; későn ébredve rá, akkor is csak igen kevesek érdemeként, a kézenfekvőre, az egyetemes és sajátos érdeket egyként legjobban szolgáló
megoldásra: a természetes szövetségi kapcsolatra.
Mindezek persze inkább csak elvileg, az osztó igazság és utólagos ítéletünk
mérlegén állják meg helyüket. Ezért is jár külön tisztelet a történelem pillanatnyi
szorításán felülemelkedni tudó igen kevés kivételnek. Bálcescu, a 48-as román
forradalmak legnagyobb alakja 1849 januárjában még ezt írja egy b a r á t j á n a k :
„ . . . a nemzetiségi kérdést a szabadság fölé helyezem", mert „a szabadságot könnyű
visszaszerezni, ha elvész, de a nemzetiséget nem." Júniusban m á r módosítja tételét:
„A nemzeteknek előbb közösen kellene kivívniuk felszabadulásukat, s azután foglalkozni a maguk részleges felszabadulásával." Avram Iancu pedig így ír Simonffy
ezredesnek: „ . . . ebben a két testvérhazában a magyar nem beszélhet létről és jövőről a román nélkül, a román sem a magyar n é l k ü l . . . Mindkét oldalról látjuk, hogy
a veszedelem közelről fenyeget bennünket, és mégsem tudunk m e g e g y e z n i . . . Ha
egy Istenetek van az égben és egy hazátok a földön, más eszközökkel kezeljetek
bennünket", hiszen „köztünk és köztetek a fegyverek sohasem dönthetnek".
És Kossuth? Ö így üzent Iancunak: „ . . . a magyaroknak a románnal, s a románoknak a magyarral testvéries egyesülésben van mindegyiknek boldog jövője, nem
pedig ha az egyik el hagyja magát ámíttatni a másik elnyomására, mert akkor oly
fegyverhez nyúl, mellyel magát is sújtja."
Igaz, az idézettek felismeréseinek történeti értékét csorbítja, hogy az olmützi
alkotmány és a szabadságharc utolsó hónapjai érlelték meg azokat. Vajon miért a
legjobbaknál is a késedelem? Mi zavarta össze ennyire a látóhatárt?
„Az ostobaság — írja Illyés Petőfijében — minden formája közt a legveszedelmesebb a tevékeny ostobaság." Kollowrat, a bukott Metternich utóda, a másik
„rossz k o p o n y a . . . egy helyesnek tetsző gondolatmenetet tett bután-ravasz taktikája
gerincévé", mindjárt 1848 márciusában. „Ha a magyaroknak jár a függetlenség,
miért ne járhatna a többi nemzetiségnek is? Állítsuk hát ezeket is talpra, de —
ő e l l e n ü k . . . A taktika, • mely merőben a nemzeti elfogultság felkeltésére alapult,
bevált."
A megrettent birodalmi hatalom most is, mint mindig, ha veszélybe került, ú j r a
a bevált recepthez nyúlt: oszd meg és uralkodj! A gyűlölködés e sugalmazó, buzdító,
álnokul ígérgető kamarillafogás nélkül aligha fajulhatott volna a fegyveres felkelésekig. Tudnunk kell, hogy tartós elnyomatás után alkalmazni sem nagyon kell az
elvet, hat már magától, hiszen évszázadok során szinte átitatja az elnyomottak gondolkodását, reflexeik aszerint működnek, s annak útján-módján próbálnak helyzetükön változtatni. Az egymás ellen uszított feleknek ha nem is felmentésül, de
mindenképpen mentségül szolgál, hogy a másik is e rossz játék szabályai szerint, a
trónterem hátsó bejáratán át próbált eljutni a maga igazához. A buta-ravasz taktika persze volt annyira agyafúrt, hogy a jóindulat látszatát keltse azok előtt is,
akiknek pedig torkára tette már a kést. Jogos hát a szlovák történészek egyik
szemrehányása: 1848-ban nemcsak ők, hanem eleinte mi is kilincseltünk az udvarnál. Valóban: magyarok és nem magyarok hónapokon át külön-külön, de azonos
útvesztőt járva, nem a Habsburg-ház ellenében, hanem vele megegyezve, egymás
rovására szerettek volna célhoz érni. Ezt a táncot azonban a Batthyány-kormány
csak az őszig járhatta, amíg ránk nem tört a háttérben szerveződött fegyveres ellenforradalom. A frontok kitisztultak. Magyarország ettől kezdve a forradalom, az
udvar pedig a reakció fellegvára lett Európában. Választani csak a kettő között
lehetett.
Amikor a magyar kormány álláspontját megítéljük, azt sem mérlegeljük kellőképpen, hogy miután az udvarral való egyezkedés útjai eltorlaszolódtak, az ország
minden erejét az önvédelmi háborúra kellett összpontosítani. Idő arra, hogy más,
megoldatlan kérdésekkel foglalkozzanak, nem sok maradhatott. De ahogy a tavaszi
győzelmek nyomán lélegzethez jutottak, s a trónfosztással elvágták az utolsó szálakat, az ú j kormány nyomban hozzálátott a jobbágyfelszabadítást radikálisan lezáró
és a nemzetiségek megbékéltetését célzó törvényhozási munkálatok előkészítéséhez.
60

„Ha előttünk — írja 1849. március 6-án a baloldali radikálisok lapja, a Március
Tizenötödike —• a haza rendezésében tabula rasa volna, tehetnők szabadon, ami
tetszik: akkor minden kétkedés nélkül azt mondanók: Magyarország, Erdély, Horvátország, sőt, ha kívánják, a felsőmegyei szlávság külön e naptól fogva egy szövetséges köztársaság." De most harcolni és győzni kell előbb — mondja tovább a fejtegetés —, s e kérdésekről tanácskozni csak azután lehet; előbb a forradalmat kell
megmenteni, s csak aztán rendezni közös ügyeinket.
, Végére hagytuk a legkényesebbet. Itt is leírtuk, de nincs olyan tankönyvünk,
nem jelent meg e témakörből egyetlen valamirevaló írás, amely a magyar vezetés
legfőbb hibáját ne abban foglalná össze, hogy nem akart, nem tudott lemondani a
polgári nemzetállam koncepciójáról. Az elmarasztalásban sok igazság van, de a
teljes történeti igazságnak ez csak egyik fele. Egyrészt azért, mert a nem magyar
népeknél is ugyanolyan koncepciók bontakoztak, mint a magyaroknál. Délen az
illirizmus, északon az ősi szlovák föld legendája szolgált a nemzeti eszme bázisául,
keleten a dáko-román elméletből táplálkozó nagyromán nacionalizmus hatotta át
mindjobban a vezetőket. Úgy, ahogy a hun-magyar legenda a reformnemzedéket.
Itt és amott azonos tartalmú — de nem azonos esélyű — romantikus nacionalizmusok feszültek egymásnak.
Másrészt: nem igaz, hogy a magyar forradalom vezetői között ne lettek volna
többen is, akik fel tudták volna fogni a nem magyar törekvések természetét, lényegét, s csupán a kamarilla mesterkedésének tulajdonították volna lázongásaikat. „Én
megérteném — idézi fel Kossuth szavait az egyik Bálcescu-levél — ha függetlenségükért és Havasalfölddel való egyesülésükért kelnének fel [tudniillik az erdélyi
románok]. Ez legalább eszme volna, amit m e g é r t e k . . . " Azt viszont már vádként
emlegette Kossuth, hogy hallomása szerint az erdélyi románság valamiféle Dáciakirályság megalakítását forgatja fejében. Ezt azonban, nyugtatja meg őt Bálcescu,
csak „az oroszok találták ki az egyenetlenségek közénk és a magyarok közé való
bedobása végett".
Az őket is hajtó eszmét értette Kossuth s nyilván értették rajta kívül mások is.
A meg nem értés okait nem itt, másutt kell keresni. Érteni értem — idézi tovább
Kossuth szavait Bálcescu —, de „nem fogadhatom el, mert nem szabad szétdarabolni
az országot". És ezt nemcsak Kossuth vallotta, hanem a „kravátlis tábornok" Klapkától a nyakravaló nélküli Petőfi Sándorig mindenki, aki népével és országával
szemben más-más okból, más-más szinteken, de felelősnek érezte magát. Ha volt
nemzeti egység, ha volt osztatlan gondolat, ebbén volt, és ez volt az. És ez érthető.
Hiszen gondoljuk csak meg jól: a forradalom vezetői ú j világ teremtőinek vallottákhirdették magukat; kezdhették-e vajon azzal, hogy az egyébként is megszaggatott
történelmi örökséget éppen ők zilálják és herdálják tovább? Nemcsak a korszerű
nemzeti eszme, amelynek jó részük megszállottja volt, hanem a puszta felelősség
egy közel 1000 éves történelmi múlttal, egy emelkedni vágyó ország és nép jelenével
és jövőjével szemben sem engedhette, hogy másként gondolkodjanak. Reálpolitikusok
lévén, félismerték a dolgok sorrendjében rejlő logikát, és ez — az előbbiekből
következik — megrémítette őket.
Igaz — és a Kossuth-nyilatkozatból is ez tetszik ki —, sem a románok, sem a
szerbek és szlovákok nem hangoztatták, hogy akkor lakott területeikkel szomszédos
testvéreikhez akarnak csatlakozni. De az ideológia (illirizmus, pánszlávizmus, dákoromán elmélet) nem hagyhatott kétséget: a végső, a holnaputáni cél a kiszakadás.
Bálcescu írta Pestről Ghicának: „Nagyon is elterjedtek már azok a vágyak, melyek
a románokat és a szlávokat a török birodalomban élő testvéreik felé hajtják, hogy
velük együtt teremtsék meg nemzeti egységüket." A konkrétan megfogalmazott követelés a nemzetiségi és területi autonómia volt.
Eleink egyik — igen gyenge, mondhatjuk: átlátszó — ellenérve az volt, hogy
a kiváltságok eltörlése után nem lehet ú j f a j t a privilégiumokkal megosztani a- polgári
jogegyenlőségre épülő társadalmat. A másikat és sokkal súlyosabbat Kossuth, megint
csak Kossuth fogalmazta meg legvilágosabban, Iancunak július 5-én írt levelében:
„ . . h o g y egy országban több diplomatikai nyelv lehessen, ha azon ország egy test
61

akar lenni, ezt nem érthetem. Kivált nem érthetem ott, ahol a k ü l ö n b ö z ő
n y e l v ű n é p f a j o k n e m k ü l ö n a r r o n d í r o z o t t t e r ü l e t e k e n , egym á s t ó l e l v á l a s z t v a , h a n e m v e g y e s e n é s k e v e r v e l a k n a k . Ily
országot nyelvek szerint sem felosztani, sem kormányozni nem lehet, h a csak az
országot eldarabolni nem akarjuk . . . "
Kossuth, akit szeretnek ábrándkergetőnek bélyegezni, a kor egyik nagy kérdésének megítélésében vérbeli realistának bizonyult. Ne feledjük: a minden népet,
népcsoportot magával ragadó nemzeti ébredés korszakában vagyunk. A politika
nyelvén ez annyit jelent: ha akkor bármely ország nemzetiségei területi és politikai
különálláshoz jutottak volna, vagyis nyelv és terület szerint felosztódott volna az
ország, ez óhatatlanul és törvényszerűen az ország feldarabolásához, majd megszüntetéséhez vezetett volna. De Kossuth nem állt meg itt; fontos és döntő lépést tett
előre, s éppen ez emeli őt kortársai fölé. A néprajzi-területi alapokon nyugvó elrendezést kockázatosnak látja a féltett magyar szupremácián nyugvó területi integritás szempontjából, de — és itt a nyomósabb érv! — lehetetlennek a D u n a - t á j
viszonyainak ismeretében. Lehetetlennek, mert a területi rendezés elvének alkalmazása ott, ahol „a népfajok nem külön arrondírozott területeken, egymástól elválasztva, hanem vegyesen és keverten laknak" — képtelenség.
összegezve az eddig mondottakat: nemcsak a fegyveres harc és a forradalom
törvényei, nemcsak a kor nemzeteszméje, nemcsak a történelmi és országvezetői
felelősség, de a puszta valóság, a dunai népek bábeli kevertsége sem tette lehetővé,
hogy akár legjobbjaink is elfogadják a területi elv szerinti rendezés gondolatát.
Kossuth előtt már földerengett, meglátásában ott szunnyadt a később kiérlelt gondolat. Még nem tudott elszakadni az egy-országban való gondolkodástól, de éppen
e nehézségi erő, amely most visszafogta, lendíti m a j d át a jobb, az emberibb megoldáshoz. Az igazság egyik felét a markában tartotta m á r akkor, az évek és k u d a r cok tanulságai azután kezébe adták annak másik felét is.
A területi elv alkalmazása, akárcsak az autonómia szintjén is, lehetetlen volt;
a forradalom és szabadságharc kormánya és országgyűlése mégis lépett egyet előre.
Végül — s a szó ez esetben eredeti értelme szerint a végső pillanatot jelenti —
kidolgozta és elfogadta Európa első nemzetiségi törvényét, olyan művet hagyva
ezzel az utókorra, amely horderejénél, példamutatásánál fogva is méltó múltunk
egyik legnagyszerűbb korszakához. De ne legyünk elfogultak, az érdem nem minket
illet csupán. A mű szinte a t á j valamennyi felelős gondolkodójának, politikusának
összmunkája révén született. Igen fontos szerepet vállalt magára Bálcescu, aki
Havasalföldről hozzánk menekülve, szüntelenül tárgyalt és agitált, hogy magyarok
és nem magyarok megbékélését és összefogását mielőbb tető alá hozza. A törvény
alapelvei tulajdonképpen azon a megbékélési tervezeten (Projet de pacification)
nyugszanak, amelyet két héttel a törvényt megelőzve Kossuth és ő írt alá, s amely
a magyarok és erdélyi románok viszálykodását rendezte volna.
A jószándék azonban — botor emberi sors! — nem mindig elegendő. Esetenként
a kényszerítő körülmények ereje, vagy hamis illúziók szétfoszlása kell még ahhoz,
hogy történelmi értékű és érvényű művek szülessenek. Az úgynevezett olmützi
alkotmánynak például jelentős taszító funkciója volt, bár osztrák alkotói nem így
képzelték. A nemzetiségeknél csalódást, kiábrándulást keltve, vezetőik egy részét
eltávolította az udvartól, a magyarokat pedig a végső szakításra sarkallva, arra
ösztönözte, hogy a nemzetiségekhez közeledjenek. Ami tehát az önleleplező- udvartól taszította, az szükségképpen egymás irányába vonzotta a Duna-táj népeit. Számításba kell venni a fegyverek kényszerítő erejét is. A tavaszi győzelmek a nemzetiségeket, viszont az orosz intervenció és a júliusi kudarcok a magyarokat hajlították a megbékélés felé.
A törvényt három napon át tárgyalták Szegeden, zárt ülésen. 1849. július 28-án,
másfél órás nyilvános ülésen rövid, de kemény vita után az országgyűlés jogerőre
emelte. Szemere Bertalan terjesztette elő, egyikét mondva „azon szabatos, szép
beszédeinek, melyekkel egyaránt meggyőzni és gyönyörködtetni tudta hallgatóit".
62

A 17 szakaszból álló törvény első pontja kimondja: „A magyar birodalom területén lakó minden népiségek nemzeti szabad kifejlődése, következőkben ezennel
biztosíttatik." A törvény első. nagyobb fele a nyelvhasználattal foglalkozik. Elsőként leszögezi, hogy a kormányzásban, közigazgatásban, törvényhozásban és hadügyekben mint „diplomatikai nyelv", a magyar „használtatik". Ezzel szemben anyanyelvét szabadon használhatja mindenki a községi tanácskozásokon, a megyei törvényhatósági üléseken, az első fokú bírósági tárgyalásokon. A tanítás, az anyakönyvezés, az egyházi ügyvitel és a nemzetőrvezénylet nyelve azonos a helység lakóinak,
anyanyelvével. A községi jegyzőkönyvek nyelve felől többségi határozat dönt; ha.
egy törvényhatóság (megye, város) népességének felét meghaladja valamely nemzetiség, akkor — kívánságra — annak nyelvén is kell készíteni a jegyzőkönyveket.
Folyamodványát bárki, bármely hatósághoz, bármely nyelven megírhatja.
A törvény széles körű jogokkal ruházza fel az illetékes nemzetiségi egyházakat
is. A görög egyházak, iskolák ugyanolyan jogokat élveznek (zsinattartás, püspökválasztás stb.), mint az ország egyéb egyházai; ők kezelik iskoláikat és alapítványaikat; a pesti egyetemen számukra külön hittankart állítanak.
Egyik fontos pont a 14. számú: „A hivatalra s tisztségekre alkalmazás, nyelv
és vallás figyelembevétele nélkül általában az érdem és képesség szerint fog történni." Végül a törvény külön felhatalmazza a kormányt, „hogy a szerbek és románok méltányos kívánatait" meghallgassa, és „minden alapos sérelmeiket megszüntesse". A fegyverletevőknek pedig általános közkegyelmet ígért.
A törvény kétségkívül elnagyolt, a sietség nyomairól árulkodik. Sok fontos kérdést még csak nem is érint. Ahogy ma mondanók: kerettörvény volt. Készítője és
jóváhagyói annak is szánták. A 15. pont meg is mondja: „ . . . a kormány felhatalmaztatik és illetőleg kötelességévé tétetik, ezen elvek alapján foganatosítani illető
rendeleteit és intézkedéseit."
Területi autonómiát a törvény ugyan nem adott, de azon kívül mindent, amit
egy nemzetiség maga megtartásához, nyelve és kultúrája ápolásához, népiségének.
szabadabb kibontásához megkívánhatott. Adott? Adott volna, ha nem az utolsó pillanatban emeli jogerőre a forradalom nemzetgyűlése, ha lett volna idő arra, hogy a
Duna-völgy népeinek összeforrasztó normájává váljék, annak kiindulópontja legyen.
így ez a törvény csak példát adhatott; példát egy jobb korba érkező nemzedéknek és Európának. „A nemzetgyűlés — írta Szemere, a törvényre utalva, a kormánybiztosoknak — oly politikának vetette meg az alapját . . . melyet Európa követni fog, de példát rá még egy kormány sem a d o t t . . ." Javaslatát beterjesztő
beszédében pedig ezt mondta: „Hadd lássa a világ, hogy mi a legújabb forradalmak
életjeleit jól ismerjük, hogy míg a régi forradalmak csak a szabadságot kívánták
és nyerték meg, mi értjük az új történet új forradalmait, és hogy mi nem csak a.
szabadságot adjuk meg a polgároknak, de megadjuk a népeknek a saját
nemzetiségüket is."
' A kiemelést nem mi végeztük, hanem a történelem, s a mögöttünk hagyott ötnegyed század. Eszméit — a nemzetit és polgárit — a magyar 48 éppúgy, mint.
Európa többi hasonló mozgalma és forradalma, a franciáktól kölcsönözte. Az eszmények eszménye nálunk is, mint másutt, a nagy francia forradalom volt. De nem a.
nemzetiségek ügyében.
Ádám Péter állapítja meg a Világosság ez évi 1. számában: „A baszkot, a provenszált és a bretont egészen a XVIII. századig nem érte komolyabb károsodás.
A forradalom alatt azonban, mivel a jakobinusok szerint a nemzeti egység csak a
nyelvi egységesítés útján valósítható meg, valóságos hajsza indult meg e nyelvek
ellen. »Egy nyelvnek kell lennie — jelentette ki Barére a köztársaság 2. esztendejében —, amiként köztársaság is csak egy van!«" „Miután a népszámlálás során kiderült, hogy a lakosság fele nem beszél franciául — folytatja a Világosság cikkírója —, nem utolsósorban ezért vették tervbe az elemi iskolai oktatás bevezetését.
Sőt egy ideig még az is megfordult a jakobinusok fejében, hogy a kis baszkokat,,
bretonokat és provenszálokat francia nyelvterületre vigyék: így akarták elfeledtetni
velük azokat az »ellenforradalmár« nyelveket, melyeket anyjuktól tanultak."
63

A jakobinus Franciaország példáját idéztük, a klasszikus polgári forradalom
hazájának példáját. Azét a Franciaországét, ahol alig 20-30 évvel 1849 után a gyermekek fele az iskolában meg se mukkanhatott anyanyelvén, s ha mégis: megszégyenítő táblát kapott a nyakába. Azét a Franciaországét, amely ádáz harcot vívott a
nemzetiségi nyelvek ellen, miközben politikusai és közéleti hangadói harsány szólamokat visszhangoztak az „ázsiai hun-magyarok" nemzetiségi brutalitásairól.
De a kör tovább is tágítható. Mi nemzetiségi törvényt alkottunk akkor, amikor
:a feldarabolt Lengyelország porosz térfelén kíméletlen alapossággal folyt a germanizálás, a cári Oroszország nemzetiségi részein az oroszosítás; amikor írek tízezrei
.menekültek alávetett sorsuk elől Nagy-Britanniából, amikor terror sújtotta a jogok a t követelő spanyolországi katalánokat és felkelések morajlottak végig Norvégián
a svéd uralom ellen.
Ami tehát a törvény társadalmi progresszivitását és humánumát illeti, nincs
.mit szégyenkeznünk. 125 év távlatából mérlegelve s a korabeli Európát' látva, csak
büszkeséggel gondolhatunk rá.
De éppen elsőségében, elsőségénél fogva előre jelzett ez a törvény mást is.
A gyengeséget. Azt, hogy a magyarság első olyan államalkotó népe lesz — és lett —
Európának, amelyik nem tud, nem képes megbirkózni a történelmi határait szétfeszíteni törekvő nemzetiségekkel. Jelezte a felismerést, hogy szilárd és egyetlen
nemzetállam — a kor állameszménye — megteremtésének itt, a Kárpát-medencében
nem sok az esélye.
Hogy a megbékélési szándék kölcsönösen és hosszú távra szólóan csakugyan
őszinte volt-e, vagy csupán a kényszerű körülmények kicsikarta pillanatnyi engedékenységé, eldönteni ma már nem lehet. Az események nem engedélyezték a szükséges kifutási időt. A megbékélni látszókat a megbékélés törvényével együtt „magasabb érdekek" fegyveres ereje kisöpörte innen. Utalni persze lehet erre is, arra is.
A 48-as ifjú Andrássy Gyula, ki az emigrációt is megjárván, később a kiegyezés
első miniszterelnökévé és snájdig dualista külügyérré serdült, 1849. július 11-én,
"belgrádi tárgyalásaival kapcsolatban proklamáció kibocsátását javasolta, amelyben
a kormány leszögezné: nincs szándékunkban „elvenni a nemzetiségek j o g a i t . . . nem
kívánjuk a magyar nyelvnek szupremáciáját". Egy ilyen nyilatkozattal — í r j a —
„nem veszítenénk semmit, mert a győztes módosíthat, ha pedig legyőzik, úgyis
mindegy". Lássuk, milyen szándékról árulkodik a legkövetkezetesebb román forradalmár, Bálcescu egyik-másik bizalmas levele? í m e egy példa: „A románokhoz
pedig így szóltam: Rabszolga sorsból egyszerre nem emelkedhettek úri sorba; következésképp elégedjetek meg azzal, ha egyelőre a magyaroknál valamivel lejjebb
álltok. A jövő úgyis a t i é t e k . . . Áldozatokat kell vállalni a jelenben, hogy a jövő
előnyöket hozzon."
Viszont az egészséges önérdeken túl nem találunk hátsó gondolatokat Teleki
Lászlónak, s a mócok i f j ú vezérének, Avram lancunak megbékélésre hajló törekvéseiben. Végül, de nem utolsósorban forradalmunk legnagyobb a l a k j á n a k helyzetfelismerését és szándékának tisztaságát, vagy csak: látóhatárának tisztulását tanúsítja, mintegy visszamenőlegesen is az a nagyszabású terv, amit az emigrációban
dolgozott ki, és amit, mint egyetlen megoldást tanácsolt a Duna-táj népeinek.
A helyzetfelismerésben és a megbékélés ú t j á n messzebb nála e tájon soha senki
nem jutott. Kossuth dunai konföderációs terve azonban a mind mélyebbre ivódó
gyűlölködésben jóformán visszhangtalan maradt s lekerült a történelem napirendjéről.
Csodálkozzunk-e, hogy a törvényt az 1867 utáni kor szinte agyonhallgatta?
Nincs miért. Természetes.
A 67-es kiegyezés, mint tudjuk, egy forradalmi és ellenforradalmi hullám mélypontján jött létre, kölcsönös kudarcok és vereségek után. Tehát kompromisszum
terméke. S ez is fontos volt: a kompromisszum, mint történeti realitás hangoztatása. De miért nem léptünk egyet-egyet a kevésbé járatos ösvényeken dél, kelet,
•észak felé, a nemzetiségek felé? Mert kétfelé nem lehet egyszerre kiegyezni? Valób a n . Pedig kiegyezés a szomszédokkal épp a nemzetiségek hídjain, ez lett volna
•64

a „kiegyezés" igazi forradalmi hagyománya. Nem a 67-esé, hanem a másiké: a
48-nál is radikálisabb 49 hagyománya.
És ezzel jutottunk el a főbűnhöz.
A 67-es alapról induló magyar uralkodó köröknek ma felrójuk azt — és szinte
csak azt —, hogy a kiegyezést követő 50 esztendőn át brutálisan visszaverték, letörték a nemzetiségek jogos, egészen az elszakadásig jutó törekvéseit, s jogaik
további csorbítására, fokozatos — bár eredménytelen — asszimilálásukra törekedtek.
Ezt, és csak ezt adagoljuk az oktatás valamennyi fokán, tudományban, publicisztikában, a tömegkommunikáció valamennyi csatornáján, különösen a zsurnalisztikában.
De ha megpróbálnánk kilépni ebből a negatív előjelű hungarocentrikus, köldöknéző szemléletből, mely sajátosan magyar bűnökké avatott oly vétkeket, amelyek
mint általános polgári bűnök, Európa-szerte elterjedtek volna, akkor egy alapos, a
tényeket tisztelő összehasonlításból kiderülne, hogy ezek a magyar uralkodó körök
semmivel se voltak rosszabbak ebben a vonatkozásban, mint a korabeli franciák,
spanyolok, angolok, oroszok, osztrákok, poroszok, vagy a későbbi csehszlovák, román,
jugoszláv vezető osztályok. Nem voltak kegyetlenebbek, igaz, elnézőbbek sem igen.
Félreértés ne essék, eszünk ágában sincs menlevelet kérni a 67 utáni magyar
nemzetiségi politikának azon az alapon, hogy vétkeiben a burzsoá Európa valamennyi nemzetállama osztozott, vagy mert később ellenünk is elkövették azokat.
Tudjuk, a rablót vétke alól nem mentesíti, ha vele egyidőben, utána, vagy éppen
tőle mások is raboltak. Mégismételjük: ez a politika vitathatatlanul vétkes és hibás
volt, csak nem éppen sajátosan magyar.
De miért hallgatunk arról, amit a 67 utáni magyar uralkodó körök sajátosan
magyar bűnének kell tekinteni? Arról, hogy legnagyobb bűnüket éppen saját nemzetük ellen követték el. Hogy rossz utat választottak és követtek, rossz partnert
kerestek és találtak, rossz és elítélendő módszereket alkalmaztak ahhoz, hogy megtartsák, meg tudják tartani az országot; pontosabban: hogy együtt tudják tartani a
magyarságot. S hogy ennek következtében az ország igenis darabjaira hullt, s e
széthullás a magyar anyanyelvű lakosság közel egyharmadát leszakította etnikai
törzséről és kisebbségi sorsba sodorta. Ezért, elsősorban ezért kell országvesztőknek
nevezni őket. Bűnös tévedések sorozatát követték el azzal, hogy népük és nemzetiségeik — s ezzel a Duna-völgy — sorsát nem 1849 júliusának szellemében, hanem a 67-es elvek jegyében vélték elrendezni. Kétszeresen lesújtó, hogy népünk
történetének egyik legmegrázóbb fordulópontja, a trianoni békediktátum sem tudta
tévelygő és önös illúzióikból a valóságra ébreszteni őket.
Ez volt a főbűnük, de a történeti igazsághoz tartozik, nem ez volt az egyedüli
oka a széthullásnak. Hiszen kétségbe nem vonható tények tanúsítják: sem Franciaország, sem Anglia, sem Spanyol-, Német és Oroszország nem veszítette el történelmi területeinek kétharmadát azért, mert elnyomta és asszimilálni akarta nemzetiségeit. Túl az elkövetett vétkeken, éppen ezért tekintetbe kell venni, hogy Magyarország nem volt független ország, valójában tehát saját sorsa felett sem rendelkezett szabadon. A dualizmus korában sem természetszerűleg. Függetlenségéért
magának is küzdenie kellett vagy kellett volna. Igen fontos tényező volt az is, hogy
az itt élő nemzetiségek egy- vagy rokon nyelvű törzsei kívül éltek országunk határain, s azok időközben önálló nemzetállamokká szerveződtek vagy készültek szerveződni. Jogaikért folytatott küzdelmükben tehát egyik sem volt csak magára utalva
(mint pl. a provenszálok vagy a katalánok), s helyzetüket a biztató példák láttán
sohasem érezhették reménytelennek. Ha tőlük semmiféle támogatást sem kaptak
volna, maga a puszta tény is bátorító lehetett. Végül nem lehet számításon kívül
hagyni az európai erőviszonyok átrendeződését, az ú j f a j t a egyensúlypolitika hatalmi
érdekeit sem.
1945 után úgy látszott: az 1849-i törvény végre elfoglalja méltó helyét múltunk
progresszív hagyományai sorában. A lelkesedés azonban fokozatosan lanyhult. Az értékelés színei fakultak, majdhogynem bagatellizálunk már. Kevés szó esik róla, ami
esik, fanyar, fitymáló: későn jött, semmit sem ért, keveset a d o t t . . . Mi lehet ennek
5 Tiszatáj

65

az oka? Az egyik gyaníthatólag az, hogy ú j r a az érdeklődés előterébe került a
kiegyezés. Nem a 49-i, hanem a másik. S ez az ú j kiegyezéscentrikusság mintha
ismét kiütötte volna 1849 júliusának hagyományát.
Ma is 67 felett meditálunk. Évtizedenként értékeljük újra, látjuk és l á t t a t j u k
borúsabban, vagy éppen derűsebben. A mindenkori helyzetektől és ötletektől függően. Ügy keringünk körülötte, mint ama vacsoravesztő lepke a lámpa körül.
A 67-es kiegyezés köldökzsinórjától, úgy tűnik, gondolkodó közvéleményünk, de
tudós történetírásunk se igen tudja magát elszakítani.
És az előjelek ugyan lehetnek mások, az ok és okozat rendje fordított; mégis:
ma már, a történelem készítette egyenlegben ugyanaz a végeredmény nyomja szomszédainkat is. A végső mérleg szempontjából ugyanis mindegy, hogy a hatásra reagáló ellenhatás szülte-e és tartósította az indulatokat, csontosította a szemléletet —
köldökzsinórjuk az ellentétes oldalon bár, de ugyanúgy a 67-es kiegyezés testével
nőtt össze, mint a mienk. Felfogásuk annak mintegy ellentétes, fordított tükörképe.
Itt, e tájon 1848-ban fakadtak fel igazán a gyűlölködés gócai. De, hosszas v a j ú dás után bár, 1849 megtalálni vélte, megtalálhatta volna az egyetlen lehetséges
gyógyírt a megnyíló sebekre. Azzal, hogy a honatyák Szegeden a forradalom utolsó
aktusaként megalkották Európa első és sokáig egyetlen nemzetiségi törvényét. Mégis,
mind a hazai, mind a szomszédos történetírást lapozgatva, ma is az a benyomásunk
támad, mintha példamutatók kizárólag a nemzetiségek elnyomásában lettünk volna.
Ideje immár eltemetni Khuen-Héderváry s a tűzcsóvás geszti grófok emlékét,
Jellasics oktalan és távolról sem dicsőséges betörését, a délvidéki vérengzéseket, az
újvidéki hideg napokat és a rákövetkező dermesztő heteket, a csendőrszuronyokat
és a Maniu-gárdistákat, a vagonokat, a rettenet egymásra következő és egymásra
duplázó korszakait. Emléküket, ha megőrizzük is, ne szellemük továbbélesztése, csak
az intő és figyelmeztető tanulság érdekében tegyük.
Észak-, Közép- és Kelet-Európa térségein a múlt században — noha a buzgalom, mint tudjuk, cseppet sem hiányzott — egyetlen nép, állam és birodalom sem
tudta teljes mértékben felszámolni nemzetiségeit. Viszont — így tudtuk ezt nagyon
sokáig — Nyugat-Európa néhány nemzetállama a határai közé került rokon vagy
más ajkú nemzetiségek jelentős hányadát a kelet-európaitól semmiben sem különböző könyörtelen eszközökkel magába olvasztotta, asszimilálta (Francia- és Spanyolország, Anglia). A legfrissebb híradások szerint azonban ez is csak látszatra sikerült azoknak a franciáknak is, akiknek országa pedig az általános köztudatban a
leginkább kompakt, szinte már steril európai nemzeti államnak látszott.
Európa népeit így hát nemcsak a társadalmi rendszerek különbözősége, s tőkés
térfelén az osztályok ellentétes érdekei tagolják, noha pillanatnyi sorsában kétségkívül ez az alapvető tagozódás. Kontinensünket azonban sok százados történelmi
múlttal rendelkező, annak fordulóin alakult és edződött országok és nemzetállamok
rendszere hálózza át. Az országhatárok viszont nem az etnikai határok mentén húzódnak, s így az országokra tagolt földrészt tovább bontják a sajátos múltú és
kultúrájú, alárendelt, vagy éppen alávetett helyzetű, tömbökben vagy szórványokban élő nemzetiségek, amelyeknek ügye — ma már a nyugati marxisták és baloldali polgárok is elismerik — feltétlenül rendezést kíván. Korunkban „a nagy
egységek megszületése — írja francia gondolatok nyomán Gáli Ernő A HÉT egyik
számában — nem jelenti a nemzeti-nemzetiségi azonosságok és keretek radikális
felszámolását". A fejlődésnek egy „ . . . bipoláris világhoz kell vezetnie. Az egyik
pólust a nagy társadalom-gazdasági, földrészeket átfogó vagy planetáris jellegű
képződmények alkotják, a másik sarkon viszont — az előbbieket kiegészítve —
éppen az életképes kis közösségeket t a l á l j u k . . . A jövő »planetáris embere« nem
valamilyen jellegtelen, anacionális szabványtermék lesz . . . "
„Engedtessék meg minden népeknek — mondotta a törvényjavaslatot beterjesztő
magyar miniszterelnök — a nemzet szabad kifejlődése. A nemzetiség nem cél, hanem eszköze a szabadságnak, mint a szabadság sem cél, hanem eszköze az emberi
és polgári tökéletesedésnek." Neki felel és mindnyájunknak szól a betegszobában
összegező Illyés Gyula: „ . . . n e m lehet szociális szabadság nemzeti és nemzetiségi
szabadság nélkül."
66

GARZÓ IMRE

Tíz hónap a haza szolgálatában
EGY 48-AS HONVÉDTISZT KIADATLAN EMLÉKIRATÁBÓL

Megsárgult iratköteget őriz a vásárhelyi Bethlen Gábor Gimnázium könyvtára.
A borítón: Életem 1827—1914. A több száz oldalas visszaemlékezés szerzője Garzó
Imre, az intézet egykori tanára és igazgatója.
Garzó Imre 1827. október 22-én Kecskeméten született. Líceumi, majd mérnöki
tanulmányai a reformkor idejére estek, s ez meghatározta életének, törekvéseinek
közvetlen célját is. Maga Garzó így ír erről: „A föllendülés leggyorsabban a főiskolák ifjúságait hatotta át, s ragadta magával olyképpen, hogy azok egyszerre egy
eljövendő eszményi világ, haza megvalósítására érezték magukat hivatottaknak."
A mérnöki tanfolyam elvégzése után Somogy megyébe került gyakorlatra (1845).
Napi teendői mellett sok szépirodalmi és történelmi művet olvashatott (Shakespeare,
Rousseau, Szalay László), tanulmányai és foglalkozása mégis a természettudományok
felé fordították érdeklődését.
^
1848. szeptember 12-én — Jellasics betörésének hírére — felhagyott munkájával, s jelentkezett a honvédseregbe. Az alább olvasható szemelvények éppen ott
szerzett élményeiről szólnak, így erre most nem kívánunk részletesebben kitérni.
Világos után őt is eléri annyi tiszttársa sorsa: besorozták a császári hadseregbe, s
Firenzébe vezényelték, ahonnan 1851-ben megváltás útján szabadult.
A következő évben letette ugyan utolsó mérnöki vizsgáját, de már megérlelődött benne a döntés: más pályát választ. „Választásom a tanárságra esett, nevezetesen . . . a bölcseleti tanfolyamban a mennyiségtani és természettani oktatásra."
Kisebb-nagyobb kitérők után, 1862. október 3-án érkezett Hódmezővásárhelyre, s
foglalta el katedráját.
Garzó Imre az értelmiségtől elválaszthatatlannak tartotta a közéleti szereplést.
Jó példával maga járt elöl. 1870-ben „Hód-mező-vásárhelyi Szemle" címen folyóiratot szerkesztett; több éven át elnökösködött a vásárhelyi Vöröskereszt Egyletnél;
szervezett népbankot; patronált műkedvelő társaságokat. Mint a Körös—Tisza—
Maros Ármentesítő és Belvízszabályozó Társulat alelnöke fő szervezője és mozgatója
volt a belvizek szabályozásának, a várost védő körtöltés építésének.
Nyugdíjas éveiben könyvekbe, cikkekbe foglalta gondolatait, gazdag élettapasztalatait. Csupán a legjelentősebbeket tudjuk megemlíteni: a Kanttal vitatkozó
„Vázlatok a lélek természetrajzához" (1897); a kora nevelési rendszerét szellemesen
és találóan bíráló, gyökeresen más oktatási rendszert felvázoló könyvét: „A közoktatás kérdéséhez" (1880); vagy saját és rétege — az eötvösi centralisták elvein
nevelkedő, s a kiegyezéssel feltétel nélkül kibékülő — értelmiség nézeteit összefoglaló és tükröző művét: „A magyar hazafiság ellentétei" (1895).
öregségének napjait visszaemlékezéseinek írásával töltötte Szaniszlón. Itt hunyt
el 1914. szeptember 8-án. Garzó Imre életével, tetteivel példázta azt, amit így foglalt szavakba: „Minden foglalkozás, minden mesterség, minden munka művészetté
minősülve tökéletesedik a tudásnál fogva, mellyel az végrehajtatik, s a cél és feladatnál fogva, melyet az szolgál."

1848 szeptemberében Garzó Imre őszinte lelkesedéssel és meggyőződéssel lépett
a honvédsereg kötelékébe. Azt is tudnunk kell azonban, hogy nem tartozott a forradalom, szabadságharc legradikálisabb szárnyához. Az ő eszményképe nem Kossuth
5*

67

Lajos, Perczel Mór (akinek parancsnoksága alatt is katonáskodott), hanem Görgey
Artúr.
1895-ben A magyar hazafiság ellentétei című művében próbálta meg Garzó
értékelni a szabadságharcot. Alapállása: „ . . . n a g y ideje, hogy erre a szabadságharcra is a keserűség és bosszú érzetétől megtisztult lélekkel tekintsünk vissza."
így meg kell válnunk néhány illúziótól, de ezen az áron olyan tanulságokat nyerhetünk, amelyek méltók lesznek 1848—49 nemzeti és egyetemes történelmi jelentőségéhez
E kiindulás ellenére sem mondhatjuk el Garzóról, hogy elfogulatlan. Garzó
helyeselte az 1867-es kiegyezést, ezért visszaemlékezésében azok dicsőségét nagyítja
fel, akik nem engedték meg a magyar nemzet és az udvar közötti jóvátehetetlen
kenyértörést. Ilyen egyéniségnek látta Görgey Artúrt is. Garzó szerint a szabadságharcban az „öntudatos erő nyomatékát" Görgey diadalai és hadműveletei adták,
„ . . . nem hagyva ki ez utóbbiak közül a fegyverletétel sem."
A szabadságharcról szóló visszaemlékezéseit Garzó 1896-ban vetette papírra.
Bár leírásában még egy fél évszázad múltán is fel-felizzik a lelkesedés, tollát mégis
a fent vázolt politikai meggyőződés vezette. A szabadságharc neves tábornokai villannak fel e sorokban (Aulich, Kazinczy, Pöltenberg, Perczel), a központi egyéniség
egyértelműen a fővezér, Görgey lesz; tán épp a szerencsésebb arcát fordítva felénk
(vö. a kivégzési jelenet, vagy az ácsi csata).
Garzó Imre rokonszenvvel közeledett a két dolgozó osztályhoz, különösen a
parasztsághoz. A földművesnek, a „természet tanítványának" — ahogy Garzó írta —
tudása szűk körű ugyan, de tárgyias és pozitív, józan, biztos és határozott, amiért
is: „Valami megbecsülhetetlen kincs fekszik a földmíves osztálynak . . . természetében: a nemzet anyagi és erkölcsi erejének s fennmaradásának alapja." E felfogásának tulajdoníthatók azok a meleg szavak, amelyekkel a vele harcoló paraszthonvédekről emlékezik meg.
A szöveget mai helyesírással közöljük, a személy- és helyneveknél azonban
megtartottuk az eredeti írásmódot.
VARSÁNYI PÉTER
[AZ ELSŐ KATONAÉLMÉNYEK. SCHWECHAT]
Október 16-ikán az önként vállalkozókból rögtönözve alakított II .-ik 12
fontos gyalogüteggel, mint irányzó, útban voltam Parendorf felé.
Ez a 12 fontos üteg nyolc lövegből állott, melyek közül hat sugárágyú volt
hatos fogatokkal, kettő pedig rövid vetágyú (Haubitz) négyes fogatokkal. . .
A személyzet létszáma 160 körül volt, s ennek kétharmada tüzér, egyharmada
szekerész. Az üteg parancsnoka egy főhadnagy volt, régi tüzér, e "mellett volt
még egy hadnagy, szintén régi tüzér. Ezeken kívül nem volt az ütegnél több
régi tüzér háromnál, kikre leginkább a lőszerek kezelése és fölügyelete bízatott; de volt három mérnök, négy theológus, négy jogot s néhány gimnáziumot
végzett egyén, továbbá több iparos és kereskedő ifjú; a nagyobb rész pedig
értelmes, írni-olvasni tudó gazdalegényekből került. . .
A parndorfi táborban töltött pihenőnapokat gyakorlatokra fordítottuk, leginkább a szekerészek miatt, kik a nehezen mozgó hatos fogatokkal nagy zavaroknak lehettek okozói a lövegeknek mozdonyról le- és mozdonyra fölakasztásánál.
Táborozásunknak az a hadiparancs vetett véget, amelynek következtében
az egész parndorfi sereg fölkerekedvén, kiszabott rendben időközönkint és csapatonkint útnak indult Bruck felé, hol a határon átkelve hármas csatarendbe
68

állíttatott föl, s úgy haladt előre nagy óvatossággal az ellenséges földön, és
gyakori megállapodással, de készen, hogy találkozzék az ellenséggel, mert ez
már nem gyakorlat, hanem igazi ütközetre menetel volt. Mégis reánk nézve
csak gyakorlat, de jótékony gyakorlat lett belőle. Másodnap délután, amint
ismét megállapodás vezényeltetik, egyszersmind az a parancs érkezik hozzánk,
hogy lemozdonyozzunk, és lövésre készen álljunk. Nem láttunk magunk előtt
semmi új, semmi félelmetes jelenséget, de engem abban a pillanatban megdöbbenés, ösztönszerű félelem fogott el, mialatt ágyúim lemozdonyozását gépiesen intéztem, s ha hirtelen ekkor rohan meg bennünket valamely ellenség,
nem tudom mi történik velem. így már a másik pillanatban magamhoz tértem,
s mintha újjászülettem volna, hevület és erély emelte föl lelkemet, és bátor
nyugodtsággal, bármi következik. Nem következett semmi, néhány negyedóra
múlva folytattuk előnyomulásunkat, és sem én, sem körülöttem senki nem is
kérdezte, meg sem tudtuk, hogy mi volt az, hanem én átestem a félelem próbáján, és mindenkorra edzve voltam ellene.
Október 30-ikára virradtunk, s folytatott előrehaladásunkban már ágyúzást hallottunk, mely mintha hívott volna bennünket, s amelynek tulajdonítottuk, hogy vezetésünk valóban gyorsabbodott is. Dél már elmúlt, mikor a
csata színhelyén állást foglaltattak velünk: a tartalék dandárnak képeztük
részét, s közvetlen fedezetünk huszárokból és gránátosokból állott. Emelkedett
sík földön helyezkedtünk el, s ott kellett bevárnunk az események fejlődését,
és a további parancsot. Előttünk több ezer lépésnyi távolban egy falu égett —
később tudtuk meg, hogy Schwechat volt, melytől nyerte a csata is nevét —,
irányában és körülötte füstfellegek között ágyúdörgésnél és puskaropogásnál
ide-oda mozgó tömegek; ezen iránytól jobbra kisebb, balra még nagyobb
távolságra hasonló jelenségek közt dulakodó tömegek; közben eme pontok
irányában előrenyomuló kisebb-nagyobb csapatok és minden irányban száguldó egyes lovasok. Hát ez a csata. — Mindezen távolságok mögött messzire
a késő őszi lég homályában szokatlanul magasra nyúló sötét vonalat láttam,
melyben a bécsi Szent-István-tornyot véltem szemlélni. — Elmém üres volt
minden gondolattól, de éreztem, miként halmozódnak érzékeimre és lelkemben a benyomások, amelyek soha addig nem is sejtett irányzatú hangulatot
keltenek, amelyek néhány perc alatt egész korszakkal teszik érettebbé az
ember eszmélkedését, s amelyeknek foglalatja egész életre szolgáltat az elmének anyagot legemelkedettebb eszmetársítási munkájához.
Azonban még alkonyodás előtt a jobb szárnyon hátrálni és bomladozni
látszottak a tömegek, s nem is telt bele félóra, mikor előttünk volt, zavart
futással, egy sereg részint kaszával, részint már semmivel se fegyverzett nemzetőr, s rajtunk is keresztül sietett biztosabb helyre, aminthogy néhány, a
futók után bocsátott ellenséges ágyúgolyó mihozzánk is eljutott, de fáradtan
és semmit sem találva. Később vonultak el mellettünk rendben visszatérő csapatok, mely visszavonulás az egész csatavonalon szemlélhető volt. Mi kiszögezett ágyúkkal és égő kanócokkal vártuk, hogy mi következik, de ellenségnek
színét se láttuk, s mire sötétedni kezdett, mi is parancsot kaptunk helyünk
elhagyására.
Késő este volt, mikor egy faluban szállásra jutottunk. November 1-sőjén
virradatra megeredt az eső, mely csak délig tartott ugyan, de másnap délután
ismét megeredt, amikor a köpcsényi határban emelt sáncok egyikébe kellett
ütegünkkel beköltöznünk, hova késő estve, szakadó esőben érkeztünk meg,
s hol, miután se fát, se szalmát nem fedeztünk föl, legkényelmesebbnek találtuk, hogy talpon állva csurogjon végig testünkön az esővíz; ebben az állapotban, virradtunk is meg anélkül, hogy bárki is árult volna el zúgolódást vagy
türelmetlenkedést, ellenben nem hiányoztak a humoros észrevételek és megjegyzések. Másnap pedig már kiderült, s mihelyt fát és szalmát, húst és italt
bőven kaptunk, s lobogó tűznél szárítkozhattunk és étkezhettünk: azonnal ki69

tört a jókedv, felhangzott a dal, mintha a kiállott viszontagságok csak az
elnémult jókedv sűrítésére szolgáltak volna . . .
[A NAGY TÉLI VISSZAVONULÁS]
Pozsonyból Győrbe vonult az üteg egyéb csapatok kíséretében, ott is beszállásoltatott, s a nagy vásártéren folytatta gyakorlatait, mely gyakorlatok
vezetésében már mint tűzmester lóháton vettem részt, ki azelőtt lovon sohasem ültem.
December második felében ütegünk a pinnyédi sáncokba vezényeltetett,
s másnap, több más csapattal egyesítve, útnak indítottak bennünket déli
irányban, mely utazásunk második napján a déli pihenést Bábolnán tartottuk.
A mi ütegünknek éppen a vendégfogadó előtt esett megállási helye az országút
hosszában, s én a vendéglőbe mentem be falatozni, lovamat az udvaron egy
ágashoz akasztván; de csakhamar nagy robaj hallatszik az útról és riadó kiáltá,
hogy „itt az ellenség". Lóra kapva nehéz ágyúinkat és lőszerkocsijainkat már
futásban értem, a két árok és a fasor közé foglalt úton, majd visszafelé tekintve, jókora távolságon fehérlő tömegben osztrák lovasságot láttam felénk
nyomulni; engem pedig, vagy inkább lovamat körültem rohanó huszárok ragadták magukkal, s ekképpen szintén vágtató ütegünktől el sem maradhattam.
Mintegy negyedórai ilyen futással végét értük az utat közrefogó két ároknak
és fasornak, s az ekként kitágult térségen az összekeveredve futó tömegből az
ugyanazon csapatokhoz tartozó egyesek haladtukban is csoportosultak, s nyugodtabb sietéssel tartottak a kiemelkedő gerincnek, mely előttünk már elég
közel, az útra keresztirányban nyúlva vonta meg látásunk határát, s melyen
a legelöl futott csapatok megállapodva és arcot fordítva már rendezkedtek.
Amint mi is erre a gerincre fölhajtattunk, hogy szintén megállapodva arcot
fordítsunk és bevárjuk az általános rendezkedést; — ott láttuk az úttól nem
messze állani Görgeit, a fővezért, csekély számú kísérettel, merev nyugodtsággal nézett el a mögöttünk maradt térségen, ahol még tünedeztek elő hozzánk
siető kisebb tömegek, amelyek mögött még távolabb látható volt a szintén
nekiterült csatarendben előretörő osztrák lovasság. Ekkor láttam először Görgeit, és így látva őtet az a szorongástól sem ment izgatottság, mely az egészen
váratlanul beállott helyzetnek válsággal fenyegető volta miatt elfogott, egyszerre eltűnt, s azt a bizalom váltotta föl.
Azonnal lemozdonyoztunk, s néhány lövéssel tüzeltük meg az osztrákok
merész lovasságát, mely azután szintén megfordult, és eltűnt szemeink elől.
Ez a futás szolgált nekem lovaglási tanfolyamul. És Görgeinek amaz itt
látott alakja vésődött az én emlékezetembe kitörölhetetlenül. . .
A mi világtól elszigetelt állapotunkban is, tisztán abból következtetve és
ítélve, amit szemünkkel láttunk, és amiben tényleg részt vettünk, tudtuk azt,
hogy Pesten ez alkalommal a nemzet ügyeit és a hadviselést intéző férfiak
között nagy elhatározásoknak kell eldöntetniök; de naiv kiskorúsággal nem is
gondolva arra, hogy mi még bírálói is lehetnénk nagyjaink döntéseinek, s nyugodt önfeledtségben amiatt, mert akármire vált volna ama döntő elhatározás,
mi az által teszünk legjobb szolgálatot, s az által töltjük be igazán
hivatásunkat, ha amaz elhatározás végrehajtásában mindazt, ami reánk tartozik,
legjobb
tehetségünk szerint, hű odaadással a végsőkig teljesítjük: nekünk Pesten sem
volt gondunk egyébre, s nem is foglalkoztunk egyébbel, mint saját dolgainkkal, amelyek az üteg szükségleteinek pótlásából állottak és sürgősek voltak,
miután minden órában készen kellett lennünk a továbbindulásra.
Hadjáratunknak ezek a válságos órái; — mert már nem is a napok számíttattak —, a hadtesteknek is új alakítását, csapatoknak új szervezését és
elosztását hozták magukkal, s ebben részesült a mi ütegünk is .. . Az első
70

félütéggel az eddigi parancsnok maradt, a másik egy újabban hozzánk osztott
régi tüzér hadnagy parancsnoksága alatt mindjárt el is indíttatott a közép
Tiszai hadsereghez, neve lett: „a II.-ik 12 fontos üteg második fele", s ehhez
osztattam én is. Szolnoknál a Tiszán átkelve, Karczagon túl Nagy-Iván nevű
faluban állapodtunk meg, honnan azután kevés napok múlva visszafordultunk,
s Tisza-Beö-nél a Tiszán visszakerülve, majd a Zagyván is átkelve Szolnokhoz
már ágyúzásra érkeztünk, mellyel az ezen városban állomásozott Ottinger dandárt verték föl a mieink a másik oldalról. Mi is (Kazinczy dandár) csakhamar
utolértük a kivonuló osztrák csapatokat, s egy dombról, melyen kápolna állott,
gátoltuk meg őket lövegeinkkel abban, hogy megállapodván visszafordulhassanak. Sőt elkövettük azt a fölösleges vitézséget, hogy nehéz lövegeinkkel is
nyargalva hozzáláttunk a futó ellenségnek sötét estig való kergetéséhez. Mindazonáltal ez a buzgóság a közelebbi napiparancsban dicséretre érdemesíttetett.
A vezér Perczel Mór tábornok volt.*
[KÁPOLNA]
Dél elmúlt, mikor mi e síkságra érkeztünk, s az úttól balra harci rendbe
sorakozva lassú léptetéssel haladtunk az út irányával párhuzamosan előre.
Ekkor láttuk, hogy előttünk több ezer lépésnyire már egy dandár csatarendben áll, s egyszerre távoli ágyúdörgés hangzott föl Debrő felől, mit csakhamar
hasonló ágyúzás követett az előttünk állott dandárnál. Mi semmi utasítással
sem bírván, megállottunk, amikor elragadtatással szemléltük azt az előttünk
kifejlődött jelenetet, amint egy csapat a magyar gyalogságból négyszöggé
alakul egy reárohanó ellenséges lovas csapat előtt, és sortüzével ezt kétszer is
visszaveri, s eltávolítja magától, majd magyar lovasság is közbecsap, sőt a
velünk együtt tartalékban levő lovasságtól is fölkerekedik egy csapat huszár,
s vágtatva elegyedik a tusába, melyet porfelleg vesz körül, kevés percek múltával azután láttuk, hogy a gyalogcsapat szilárdul áll helyén, lovasaink pedig
helyeikre szállingóznak vissza.
Ezalatt tőlünk balra is, az erdőn túl, megszólaltak az ágyúk. Parancsnokunk habozni látszott, hogy mitévő legyen; végre jobbnak találta balra az
erdő felé húzódni, hol azonban magas partú száraz árokhoz jutottunk, melyen
túl egyáltalán nem volt mit keresnünk, különösen az erdő táján. Egy kanyarodással vissza is fordultunk; de már ekkor az első sorbeli dandár csapatai
vonultak vissza rendes menettel és rendes tömegekben, de út nélkül és nem
rendes hadsorokban, s az ellenség ágyúgolyói fejünk fölött is süvöltöztek —
s ezen ide-oda mozgás közben a mi lőszerkocsijaink a lövegektől messze elszakadtak, tőlünk a mi mozgási irányunkat keresztező csapatszakaszok által
is elválasztva. Ezt észrevéve siettem értük, hogy helyrevezessem őket, ami
időbe került, és már bealkonyodott. Mikor azután a lejtőhöz értem, mely a
hídhoz ereszkedik, meglepetve láttam, hogy a mi ütegparancsnokunk a híd
előtt egy főtiszttel felesel, akit több tiszt és huszár vesz körül, s aki haraggal
parancsolni látszik. Egyszerre két huszár csak kardot ránt, és fejbe vagdalja
a mi parancsnokunkat, aki le is bukik a lováról. Ekkorra már én is odaérkeztem, a főtiszt Máriássy alezredes dandárparancsnok volt: azt rendelte,
hogy a félüteg fedezze a visszatérő csapatoknak a hídon való átvonulását, mely
rendeletnek a mi parancsnokunk ellene szegült, mondván, hogy a nehéz lövegeket nem lehet leghátul hagyva kockára tenni. Néhány perc múlva a mi
négy lövegünk a parton kiszögezve állott az út mellett ennek irányában, a
lőszerkocsik pedig megfelelően a lejtő alján. Itt vártuk be, míg a csapatok
mind elvonultak, amikor mi is parancsot kaptunk, hogy vonuljunk vissza.
Éjszakára pedig a falu mögött ugyancsak az országút és azon magas domb
71

között szállottunk meg. amely dombon a vendégfogadó volt. Űt és domb között
ezen a helyen van ma a kápolnai csaták emlékoszlopa... [Másnap] az út mellett dél felől állítottuk föl a mi félütegünket arccal a debrői dombok felé, mely
irányban tehát a mocsár és a meredek lejtő igen jó védelmünkre szolgált,
aminthogy az ezen oldalról nekünk szánt ellenséges golyók nagyobb része itt
akadt és feneklett meg; — s ámbár előttünk, távol észak felé a mi seregünk
jobb szárnyán (Verpelétnél) reggel mindjárt megkezdődött az ágyúzás, mégis,
talán amannak eredményét várva, középen a mi megtámadtatásunk késett, s
ennek megfelelően a mi tüzelésünk később következett be, mely azután annál
hevesebb lett. Közben annak a szép jelenetnek voltunk tanúi, amint előttünk
az úton elöl egy pap, abban a díszben, amellyel gyónni óhajtó betegekhez
szoktak menni, kezében az ezüstfeszülettel, mögötte egy őrnagy lóháton, s
ezek mögött a Zánini zászlóalj vonult el gyors léptekkel, erősítésére a falut
megszállva tartó magyar honvédseregnek. Tüzéreink lelkesülten üdvözölték e
vértanúságra indult papot, és ezeket az olaszokat, mint a világszabadság hőseit;
s ezt az illúziónkat csak idővel rontotta le a hír, melyből megtudtuk, hogy
ezek a hősöknek vélt olaszok néhány óra múlva átmentek ellenségeinkhez; de
ez az illúzió akkor valóság volt, s mint ilyen hatott reánk az eszme fenségével . . .
Délután seregünk bal szárnyán, a mi állásunkhoz képest balra mögöttünk
szintén megdördültek az ágyúk, s nemsokára ez irányból (Kompolt felől) is
repültek hozzánk golyók és gránátok, de ez már nem sokáig tartott, mert naplemente előtt az egész vonalon megszűnt az ágyúzás, a mieink mindenütt
visszavonultak, seholsem üldöztetve ellenségtől, s végre mi is parancsot kaptunk a visszavonulásra Kerecsend felé.
Február 28-ikát Mező-Kövesd alatt táborban töltöttük; eső volt. Március
1-sőjén délután útnak indíttattunk Poroszló felé. Ekkor láttam másodszor Görgeit. A talaj föl volt ázva, s néhány tüzér könnyíteni akarván magán, fölült
az ágyútalpakra. Ezeket pirongatta le a mellettünk elléptető vezér, s a benyomás, melyet ekkor gyakorolt reám, nem csökkentette az elsőt. . .
[A TAVASZI HADJÁRAT]
[Április 3-án] éjjel érkeztünk Jász-Berénybe, s 4-ikén már korán reggel
indultunk Nagy-Kátára, hol már ágyúszót hallottunk T.-Bicske felől, hová a
mi további utunk is irányíttatott. Nagy-Kátán túlérve nemsokára csatarendbe
terjeszkedtünk szét. A mi utunkba fiatal nyárfaültetés esett pálcavastagságú
ültetvényszálakkal, amelyek meghajoltak tengelyeink alatt anélkül, hogy sok
eltörött volna, s midőn kiértünk ebből a csemeteerdőből, melyen keresztül látni
mégis nem lehetett: sík gyep terült el előttünk, melyen tőlünk jobbra nem
éppen rendes tömegekben tolulnak visszafelé az első összeütközésben vesztes
csapataink, de túl ezeken szintén láttuk hosszú sorban előrenyomulni a
velünk érkező pihent csapatokat — előttünk pedig jó nagy messzeségben már
ellenséges lovasságot láttunk felénk vágtatni a szabadon maradt nyílt térségen.
Gyorsan lemozdonyoztunk és lőttünk. A mi 4 és 1/4 hüvelyk átmérőjű golyóink
hátulról, a lövés irányában nézve, röptükben is jó nagy messzeségre láthatók,
még inkább látható az, ha lecsapván akár közvetlenül, akár felpattanva és
tovább ugorva találunk, s ilyenkor az irányzó úgy érzi, mintha az ő izmait
feszítené az az erő, mely az ágyúból kitör, s mintha az ő karja sújtana a kilőtt
golyóval. Két-három lövés után már nem volt látható ellenség.
72

[TÁPIÓBICSKE]
Reggel korán útra keltünk, hanem a falun túl emelkedő magaslaton, hol
szintén táboroztak, megállították egész dandárunkat. E magaslatot szűk, mély
völgy hasította, valamikor sáncárok lehetett; ennek a völgynek a fenekén egy
szakasz a Schwartzenberg gyalogságtól két szökevényt, egy altisztet és egy
közlegényt kísért vesztőhelyre. E hely fölött a túlsó parton megjelent Görgei
törzskarával, s előrelépve így kezdte ítéletét: Ezt a két kutyát agyonlövetem,
mert ilyen két gyáva jobban megingatja egy csapat bátorságát, mint akármilyen támadó ellenség. Nem múlt el tíz perc, mire a két embernek vége volt,
az idegyűlt honvédek visszamentek helyeikre, a sereg folytatta útját. Eddig
háromszor láttam Görgeit, s mennyire különböző alkalmak voltak azok.
Az éjt T.-Szecső alatt töltöttük. Reggel (április 6.) mielőtt megindultunk
volna, itt is egy kivégzés történt: a szecsői papot lőtték agyon, mert mint
mondották, az ellenséggel cimborált és árulkodott. ..
Dél már jól elmúlt, mikor a mély völgyben fekvő Isaszeg fölött, hol tőlünk
balra és hátunk mögött az úgynevezett Király-erdő terjedt ki, a völgyön
keresztül az ellenséggel tüzelésbe bocsátkoztunk, mialatt a tőlünk balra fekvő
erdőt apró fegyver ropogása tette hangossá, s egy-egy puskagolyó mifölöttünk
is fütyült el. Mindazonáltal veszteség nem ért bennünket. A csatázás egész
vonalán a kimerülésnek az a foka látszott eléretni, amelynél már a küzdők nem
abban erőlködnek végső megfeszítéssel, hogy ellenfeleiket megtörjék vagy elűzzék, hanem csak abban, hogy helyűket megtarthassák; szükségképpen következvén azután, hogy a másik félnek hátrálnia kell. Ilyenkor új csapatoknak a harctéren való puszta megjelenése dönt — és Aulich tábornok a tartalék dandárral ekkor bontakozott ki a háttérben az erdőből, s ezzel megszűnt
kérdés lenni, hogy melyik fél marad győztesnek...
De a hadviselés folyamata úgy hozta magával, hogy mi sokáig csak tétlen
nézői voltunk a körülöttünk történt dolgoknak. Ugyanis Aulich tábornok alatt
a II.-ik hadtesttel Gödöllőn, Kerepesen áthaladva, Czinkotán innen táborba
szállottunk, hol ezen hadtestnek tulajdonképp az a kényes, és annál fogva
nehéz feladata volt, hogy aránylag csekély erővel úgy mutassa és úgy forgassa
magát, hogy a Pest környékét és Budát megszállva tartó osztrák sereget lekösse, azt hitetvén el vele, mintha a valóságosnál jóval is nagyobb haderővel
rendelkeznék. E föladatnak legsikeresebb megoldásával is közvetlenül csak
passzív eredmény lévén elérhető, melynek következtében pozitív nagy eredményeket más hadtestek vívhattak és vívtak is ki: itten vezérnek és hadtestnek a legszebb katonai erény gyakorlására nyílt alkalom: naponkint támadva
és támadtatva harcolni azzal a tudattal, hogy a vége visszavonulás akár azért,
mert nagyobb erővel komoly, vagy éppen döntő harcba bocsátkozni nem lehet,
akár azért, mert kisebb erő üldözését sem szabad végsőig folytatni. A mi
közreműködésünk azonban még ehhez sem kívántatott: mi a magaslaton, a
táborhely leghátulján letelepítve, a hadtestnek tartalékát és azt a részét képeztük, melynek megingathatatlan mozdulatlansága volt a tüntetés.
[BUDAVÁR OSTROMA]
[Rákos mezejéről] május 2-ikán indulva a Duna mentiben lefelé haladtunk, majd e folyónak a Csepelszigetet határoló mindkét ágán átkelve Ercsinél a fehérvár—budai országútra jutottunk, melyen azután Buda felé tartottunk, s május 4-ikén késő este nagy sötétségben a Gellérthegyre kapaszkodtunk föl, honnan a budai nádorpalotát már lángban, s ettől az egész vidéket megvilágítva láttuk.
73

Az akkori csillagásztoronyhoz vezető kocsiút a hegygerinc vár felőli lejtőjén jó nagy hosszúságban síkfekvésü és elég széles padkát képezett, ezen
állítottunk föl a vár felé szögezve négy löveget, a másik négyet pedig a távolabb ellapuló hegygerincen; s hogy jelét adjuk megérkezésünknek, mi is lőttünk néhányat, más célpont hiányában, az égő tetőre, melyet egy, a KisSvábhegyről tüzelő üteg gyújthatott föl bizonyosan utasításra.
A csillagászlakásból kiköltözködtek ugyan annak lakói, de néhány bútordarab, szék, különösen egy zongora és könyvszekrény ott maradt, s a szobák
nyitva voltak. Kezdetben itt töltöttük időnket, ha dolgunk nem volt, különösen itt tartózkodtak a gyalogsági tisztek, a zongorának mindig találtatott játszója, s akadtak azután, akik még táncoltak is. És ez így tartott több napon
át, noha az épületet a várból ugyancsak célba vették; valami igézetgerjesztő
volt abban, mikor a zongora hangjainál a fal döngött és omladozott, az épület
megremegett egy-egy 18 fontos teke csapásától...
Föladatunkat abban találtuk, hogy a várőrséget lövéseinkkel a védelemben akadályozzuk, és amint lehet, pusztítsuk. Evégett első dolgunk volt, hogy
céllövési kísérletekkel megállapítsuk, hogy a vár és vároldal felőlünk eső
részének különböző pontjait lövegeink irányvonalának milyen emelésével találhatják golyóink, mire nézve különös befolyással bírt az a körülmény, hogy
a mi elhelyezkedésünk sokkal magasabban esett, mint a vár. Ily módon mindjárt az első napon megismertük a mértéket, amely szerint lövéseink biztosan
voltak irányozhatók: föladatunknak megfelelő célpontok pedig nem hiányoztak. Ugyanis a magaslatról, melyen állást foglaltunk, a várba egészen beláthattunk, éspedig egy nagyobbfajta látcső segítségével, melyet a csillagászlakban találtunk, és használatba vettünk, olyképpen, hogy a várbeli katonák gallérján a rangfokozati jelzést is kivehettük. Tehát célpontul szolgáltak lövegek
és azokat kezelő tüzérek — erődítési vagy egyéb munkákkal foglalkozó katonák, épületek, melyekben katonák tartózkodtak, és istállók . . .
A várostromlásnak mind oly jelenségei voltak ezek, amelyek az elmét a
képzeletnek előtte járva foglalták el és töltötték be, s az érzékeket fásultságig
feszítették, mindazonáltal merültek itt föl ezek közül is kimagasló, ezek fölött
is izgató újabb tünemények: Pest éjjeli bombázása, a várból és a Csepelsziget
felső csúcsánál a Dunán át épített tutajhidunknak elpusztítására a várbeliektől a folyamon lebocsátott, lángban úszó, s az egész vidéket megvilágosító két
nagy dereglye, végre következett a legnagyobb.
Május 21-ikén hajnal előtti 3 órakor, előzőleg kiadott parancs szerint, a
vár ostromlására körül fölállított összes ágyúink eldördültek, és szórták a vár
védműveire a golyót mindaddig, amíg már jelek mutatkoztak, hogy alol a
rohanó csapatok céljukhoz, a mi célpontjainkhoz közelednek. A Gellérthegyről
a mi állásunkból a homályban csak azt lehetett látni, hogy csapataink a várfal tövénél, a kilőtt rés meredek lejtőjén vannak, de tisztán láttuk, amint hullott le a várfalról a tömeg közé egy-egy kézzel meggyújtott és ledobott gránát.
Azután hallottunk távoli vihar zúgásához hasonló morajt, melyet a fölfélé kúszók sokasága szótalan küszködéssel támaszt, s melyből annál biztosabb halált
jelzőn hangzott ki a falakról el-elvillanó fegyverek ropogása. De a moraj a
tömegekkel együtt emelkedve terjedt, s mire megvilágosodott, a vár falán a
honvédzászló lengett, a tusa moraja pedig közbevegyült fegyverroppanásokkal
már az utcákról és épületekből hangzott f ö l . . .**
[AZ ÁCSI ÜTKÖZET]
így értük meg július 2-ik napját, amikor az osztrák sereg Ács és Szőny
végpontok között félkörben a mi egész elsáncolt táborunknak megtámadására
indult. Ez ellen azonban a honvédsereg minden irányban kivonult, és a sán74

cokon kívül messzire fogta föl a támadást, melyet ha győzedelmesen vissza
nem vert is, de a sáncok közelébe jutni sem engedett, egy pont kivételével
Ács felől, a Duna meredek partjáig terjedt monostori sáncoknál, de amely
pont simán, bár nagy erőfeszítéssel, csakhamar biztosítva l ő n . . .
Különösen két döntő esemény kötötte le figyelmünket, és oldotta föl végső
mozzanatával hovatovább feszülő várakozásunkat. Az előretolt, monostori sáncok legkülső erődjénél az ellenség tartós öldöklő küzdés után betört, s állásukból kivert csapataink összezavarodva úgy futásnak eredtek, hogy a segítségükre előrenyomuló zászlóalj előtt is nemhogy megállottak volna, sőt ezek
ennek útjában is akadályul szolgáltak: ekkor az előtörő zászlóaljon túl, melyet
lováról kimagasló hős őrnagya vezetett, a futókkal szemben két ágyú dördült
el, melytől eszükre térve egyszerre megfordultak, s néhány további perc múlva
már kitakarodott az ellenség erődeinkből, és gyorsan visszavonult. Történtek
pedig ama lövések a fővezér parancsára. —
A nap már hanyatlani kezdett, mikor előttünk balra és a közép felé ütegeink még tartani látszottak ugyan magokat, de fokozatosan hátrálva. Egyszerre megjelent mellettünk az országúton Görgei törzskarával, leszállva lováról, feljött emelvényünkre, s miután egy tekintettel szétnézett a harctéren: egy
ágyú csövén gyorsan írt egy lapocskára, melyet — leszállván az emelvényről
— sietve egy segédtisztnek adott, ki azzal a mutatott ütegek felé vágtatott,
azután maga is tovaszáguldott kíséretével, szintén a harcolók felé. — Nem
múlt el tíz perc, mikor láttuk, hogy ütegeink fölkerekednek és előrenyomulnak, s nem is tágítottak mindaddig, mígnem az ellenség megszüntette a harcot,
és táborhelyére visszavonult. — Estve, miután a mi harcoló csapataink visszatértek tábori szállóhelyeikre, a velünk szomszédos üteg parancsnoka még mindig hevülve mondta el, hogy Görgeinek micsoda saját kézzel írt fölhívására és
milyen lelkesedéssel fordultak újból támadására az ellenségnek. Ebben a fölszólításban az a nevezetes, hogy németül volt írva (az ütegparancsnokok közül
többen nem tudtak magyarul), de magyarokhoz szólt, s mint ilyennek volt az
a nagy hatása. „Miért hátrálni, miért nem előrenyomulni, hát már nincs
magyar, ki halni tudna a hazáért!" — Ugyanekkor vettük a hírt, hogy a vezér
megsebesült...
A július 11-iki szintén nagy napon a magyar sereg támadott, melyet az
ellenség a maga állásaiban annyira bevárt, hogy mi helyben maradottak a
megkezdett csatázásnak csak dörgését hallottuk. Délután azonban a mi ütegünkből is két ágyú kirendeltetett Ács felé, ott küzdő csapataink támogatására;
ezekkel párhuzamosan a monostori szöllők felől gyalogság is ment ugyanazon
irányban, éspedig jó darabon zenekarral is kísérve. A két ágyú még jó
messze volt az ácsi erdőtől, honnan erős puskaropogás hangzott, mikor abból
honvédek vonultak ki anélkül, hogy üldöztetnének, s rendes csapattá alakulva
indultak elhagyni a csatatért, aminthogy az egész vonalon látható volt, hogy
kiadatott a parancs a visszavonulásra. A két ágyú előtt némi távolságban
mélyedés vonult keresztül a síkon, s midőn a honvédcsapat ezen mélyedésbe
kezd ereszkedni, akkor tűnik fel mögötte ellenséges lovasság vágtatva errefelé.
S mire a csapat egészen a mélyedésbe ért, a lovasság már úgy előrehaladott,
hogy az ágyúsok a mélyedésen keresztül megkartácsolhatták, mitől az vissza
is fordult újabb kísérlete nélkül a megrohanásnak. Ágyúk és csapatok pedig
békében hazaérkeztek a táborba. E nap után rohamosan következett a hanyatlás, és közeledett a vég . . .***
[VILÁGOS...]
Augusztus 11-ikén a Maros túlsó oldalán állíttattunk föl Temesvár felől
netalán támadó ellenséggel s z e m b e n . . . Mi is ezen állomásból még aznap
75

visszarendeltettünk az aradi táborba, innen pedig még azon éjjel útnak indíttattunk Világos felé, hova 12-ikén reggelre meg is érkeztünk.
Gsak azon a napon tudtuk meg, hogy hadjáratunknak milyen vége készüL
Láttuk az orosz hírnököket, láttuk az urasági kastélyba, mint főhadiszállásra
özönlő katonai és polgári előkelőségek jövés-menését abból az alkalomból,
hogy egy tiszttársunk az éjjeli menet közben szerencsétlenül járván lábát
törte, s ápoltatásáról kellett gondoskodnunk. És hallottuk, hogy ezüst- és
aranypénz fog a csapatok között kiosztatni, mivelhogy olyan világ vár reánk,
hol a mi bankjegyeink nem lesznek kelendők. A mi ütegünkhöz azonban ilyen
pénz nem jutott.
Augusztus 13-ikán a szöllősi határnak egy csatorna által hasított sík térségén állíttatott föl a Görgei vezérlete alatt működött egész honvédsereg, fegyvernemek szerint.
És jött a magyar és orosz tábornoki kar, vezetve Görgei által, kinek fejsebét még kötés jelezte, végiglovagoltak a hadsorok előtt, hol az ágyúk elhagyatva, a más nemű fegyverek rakásokba hányva feküdtek, s a világosi
fegyverletétel és seregátadás végre volt hajtva.
Tízhónapi hadjáratunk alatt sohasem merült föl elmémben a kérdés, hogy
mi lesz estig, vagy mire virradunk? — közvetlenül reám néző katonai dolgokon kívül semmire sem gondoltam sem közel sem távol — ezeken kívül nem
volt tárgya sem vágyaimnak, sem akaratomnak: annyira egészen átengedtem
magamat a szabadságharc folyamatának. Ezért sohasem lepett meg semmiféle
esemény, mindent úgy fogadtam, mint ami másképpen nem is történhetett.
Kezdettől fogva minden, ami bekövetkezett, előre láthatatlan volt, azért mindenre készen kellett lenni, s miután bekövetkezett, csak akkor volt elgondolható, hogy mit kell, mit lehet tenni az embernek. Minthogy pedig az események sűrűn és rohamosan váltották föl egymást: azért nem volt időm hoszszú meggondolásra. Ehhez volt hasonló a világosi eset, a váratlanság tekintetéből, de nagyban különbözött abban, hogy itt minden további cselekvés
megszakadt, s utána oly állapot következett, mely időt és alkalmat bőven
nyújtott a gondolkodásra, hovatovább sötét és csüggesztő gondolkodásra.
Az első nehéz érzést az a mozdulat költötte föl, amellyel a tért és ágyúinkat elhagytuk: minden cél és foglalkozás nélkül s hová? Körültünk végtelen
semmi, amelyben támolyogtunk, s előttünk beláthatatlan üresség, amelynek
nekimentünk.
[ . . . ÉS AMI UTÁNA KÖVETKEZETT]
Még azon éjjel Kis-Jenőre, azután Sarkadra kísértek bennünket az oroszok, külön csapatban a tiszteket (a szekerészek a lovaknál hagyattak); ki-ki
magával vihette, amije volt: lovat, poggyászt. Sarkadon egy hétig tartottak
bennünket szállással és élelemmel ellátva a faluban — a sereget a falun kívül,
táborban...
A szökés lehetséges volt, kivált éjjel, az oroszok körülállították ugyan a
tábort őrszemekkel, de szemet hunytak az őrködésben. Éltek is az alkalommal
számosan, de a tisztek közül nagyon kevesen: bármi sors várt is itt reánk, az
biztosabb volt annál, amelyet mint menekülők vonhattunk volna magunkra, s
amazt minden körülmények között emelt fővel viselhettük.
Sarkadról Gyulára kísértettünk, és tüzéreinket többé nem láttam, ezeket
a derék fiúkat, hű és igaz honvédeket, akik közül soha egyet sem kellett
nemhogy megbüntetni, de még csak dorgálni sem. — Félúton adattunk át az
osztrákoknak.
Gyulán mintha más légkörbe léptünk volna. Az oroszok mint legyőzötteket vagy közönnyel, vagy éppen részvéttel néztek bennünket, és aszerint bán76

tak velünk; az osztrákok nem titkolt ellenséges indulattal viseltettek irántunk.
Mindezeket nem lehetett észre nem vennünk, de lélekállapotunk olyan volt,
hogy arra sem az a részvét, sem ez az ellenséges indulat nem hathatott. Itt
kellett átadnunk tiszti kardjainkat, melyeket idáig hordoztunk . . . A mi helyzetünkben nem lehetett mást tenni, mint e három közül valamelyiket: menekülni, meghalni, tűrni; valódi önérzet itt dacban vagy kihívó magaviseletben
nem nyilatkozhatott...
Aradon néhány társammal átköltöztünk a görög templomba, mely át volt
engedve kaszárnyánál is silányabb helyiséggé, amennyiben fehér márványkövezete vastagon terítve volt szalmával, alvási helyül fogoly honvédek számára. Hanem itt elevenség és változatosság uralkodott, kivált az esti órákban,
többen elővették és közrebocsátották, amit tudtak: volt szavalás, magánbeszéd
és éneklés, majd rögtönzött párbeszéd. .. sőt találkozott közöttünk egy hegedűs, kinek játékát elhallgattuk hosszan és áhítattal; — de semmi sző sem volt
elmúlt s bevégzett dolgainkról, valamint jelen helyzetünkről sem, miként a
gyászolók tartózkodnak
halottjuk emlékének, és azzal saját
fájdalmuknak
fölújításától.
Egy napon katonaorvosok jöttek hozzánk, kik megvizsgáltak bennünket,
s följegyezték és kijelentették, ki tauglich, ki untauglich. Majd egy délután
egy őrnagy több tiszttel és egy század gyalogsággal jött hozzánk lobogó zászló
alatt, parádéban, s elmondván, hogy az egyetemes katonakötelezettség alapján
az osztrák hadseregbe soroztatunk. Már ez alkalommal fölesketett bennünket
az osztrák zászló alá, s arra figyelmeztetett, hogy ezen eskü alól kibúvót ne
keressünk, mert annak bárminemű megszegése, az ellen való bárminemű vétség, mint ilyen, a legszigorúbban fog büntettetni. Ehhez hasonló jelenet folyt
le, hol előbb, hol utóbb, a zsidó templomban, a fehérkeresztnél, mindazon
helyeken, hova fogoly honvédtisztek voltak internálva.
Augusztus 28-ikán reánk került a sor, hogy mintegy háromszázból álló
csoportban mi is útnak indíttattunk rendeltetési helyünk felé .. .
* [További előrenyomulásuk útvonala: Abony—Cegléd—Tiszafüred—Tiszalök—Szerencs—
Miskolc. Putnokon túl — Tonaljánál — február 13-án kisebb csetepatéban megfutamítottak egy
osztrák dandárt, majd ismét Miskolcra tértek vissza. Február 25-én Kápolna térségébe vezényelték Garzóék egységét.]
" [Két nappal Buda bevétele után indultak Garzóék Párkány—Érsekújváron keresztül
Tótmegyerre. Itt érdekes momentumot említ Garzó Imre. A tótmegyeri urasági kastélyban
került kezébe Lavater svájci író Physiognomische Fragmente . . . című műve. Garzó elméjében
„régi emlékek, régi tanulmányok" újultak föl, s azzal vált meg a könyvtől, hogy „majd a
háború után . . . " Szerzőnk szerint ez volt az egész hadjárat alatt az egyetlen alkalom, hogy
„a jövőre, s egyáltalán másra feletdkeztem hadi dolgainkon kívül". További útjuk: Guta—Királyrév (ütközet)—Perek (ütközet)—Guta (hadnagyi kinevezése)—Komárom—Győr—Komárom.]
*** [Garzóék ütegét a Pöltenberg irányítása alatt álló VII. hadtesthez osztották be. Kisebb
csatározásokkal váltakozó visszavonulásuk útja: Komárom—Vác—Rétság—Losonc—Rimaszombat—Putnok—Miskolc—Alsó-Zsolca (itt ütköztek meg először az oroszokkal)—Tokaj—Nagykálló—
Nagyvárad—Arad.]

77

„Szavuk immár csak a tett..."
HELTAI GÁSPÁR HALÁLÁNAK ÉS SZENCI MOLNÁR ALBERT SZÜLETÉSÉNEK
NÉGYSZÁZADIK ÉVFORDULÓJÁN

„ . . . ez hires Academiakban
fö Tanitoc közt forogván nem kapoc ez
világon gazdagító tudományokon,
hanem ollyakat kévánoc, melyekkel leg
többeknec használhassac az mi nyomorgó hazánkban."
(Részlet a Psalterium
garicum előszavából)

Un-

Illyés Gyula, „a mindig úrhitű tolnai pásztor / s a csupa dac sárréti prédikátor'
utóda 1946-ban, a reformáció genfi emlékműve előtt állva tűnődött el azon, hogy
érdemes volt-e a hitújítók, a reformátorok harca, s „a harmincévi döghalál", „Szent
Bertalan bosszutlan éjszakája", „a ketté törött Európa" vajon nem volt-e túl nagy
ár? Hiszen „a zordon fehér-falú s arany-cifrázta templomok" papjai ma már vasárnap délelőttönként kedélyesen köszöngetnek egymásnak, „s ujjon mutatják, hogy
hány órakor s kinél lesz ferbli-kör vagy harcsa-tor s egy kis ital." — Végül a költő
mégis csak vállalja, s általános történetfilozófiai igazsággá tágítja a „nincs visszafelé út" etikáját.
Most, amikor — az évszámok különös egybeesése folytán — egyszerre emlékezhetünk a régi magyar irodalom, kultúra, tudomány és művelődéstörténet e két kiemelkedő alakjára, nem mehetünk el szó nélkül az emlékezés, a tiszteletadás aktualitása mellett sem. „A köztudatban a magyar előbb-utóbb egy csupán száz-százötven
éves fiatal kultúra színében fog megjelenni" — így figyelmeztet Klaniczay Tibor a
„nemzeti történeti tudat rövidrezárásának" veszélyeire. Szavaival csak egyetérteni
lehet. Hiszen nemzeti múltunk nem egy értékéről lassan már csak a szakmának
lesz tudomása. Hivatkozni persze arra is lehet, hogy a régi magyar irodalom és
kultúra relatíve szegényesebb. Látszólag meggyőző érvek sorakoztathatok a gazdagabb, az értékesebb korszakok elsőbbsége mellett. Csak éppen a „hagyomány folytonosságáról" mondunk le, arról a lehetőségről, hogy — literatúránkról lévén szó —
a magyar irodalmat egészként, megbonthatatlan egységként nézzük. (A múlt, a ködbe
vesző indulás aztán a jelen megítélésének se kedvez.) Lemaradásról, fáziseltolódásról
is lehet beszélni, de ha a specifikus magyarországi sajátságokat figyelembe vészszük, mindjárt más a helyzet. Szenei Molnár Európa tucatnyi országában megbecsültebb lett volna, mint Magyarországon. Amikor 1624-ben külföldi tanulmányutak és tudományos sikerek után végleg hazaköltözik, mellőzik, háttérbe szorítják,
tudnak róla, de valójában nem ismerik, s nem sokkal halála után már az a hír járja,
hogy Molnár Albert az ördöggel cimborált. Az a Molnár Albert, aki magyar nyelven
szólaltatja meg Dávid zsoltárait (Psalterium Vngaricum, 1607), újra kiadja Károli
bibliafordítását (1608), imádságoskönyvet (1607) és prédikációsgyűjteményt (1617)
jelentet meg, megteremti a magyar nyelv tudományos vizsgálatának alapjait (latin—
magyar szótár, 1604; magyar nyelvtankönyv, 1610), s lefordítja Kálvin hatalmas
teológiai művét, az Institutiöt (1624). A francia hugenottáknak már 1598-ban szabad
vallásgyakorlást biztosít a nantes-i edictum. (Igaz, XIV. Lajos majdnem száz év
múlva el is törli.) Nálunk viszont gyakorlatilag II. József türelmi rendeletéig (1781)
nincs nyugalom, protestáns íróinknak — különösen kezdetben — szinte naponta
dogmatikai-teológiai csatákat kellett vívniuk.
A magyar protestantizmus írói — miként Heltai és Szenei Molnár — lelkészek,
prédikátorok voltak, művészi, illetve tudományos ambícióikat is ez határozta meg.
78

Nem véletlen tehát az, hogy művészetfölfogásuk középpontjában a bibliai inspiráció,
s egyfajta funkciós, a csak gyönyörködtető szándékot elítélő szemlélet áll. (A korai
reformáció nem tiltja a világi irodalmat, a „reformációs humanizmus" vívmányainak elfojtása és bizonyos művészietlenség csak a XVII. század elején kibontakozó
protestáns ortodoxiával kezdődik.)
A katolikus szász lelkészből lutheránussá, majd Dávid Ferenc hatására szakramentáriussá lett Heltai Gáspár élete végén az antitrinitáriusoknál köt ki. Pályája
azonban e sok „pálfordulás" ellenére is tipikus. Mélyen vallásos szellemű művei a
reformáció, a reneszánsz és a humanizmus érintkezési pontjaira vetnek fényt. Ezekben az írásokban az alapvető társadalmi konfliktusokat világosan látó, ám az összeütközéseket igen óvatosan ábrázoló polgár szólal meg, kinek gondolatrendszerében
a reformáció tanai nagyon jól megférnek a nem titkolt világi, szépírói szándékkal.
Heltai művei — Nemeskürty István pontos meghatározását idézve — „a kortárs
európai széppróza szabad átdolgozásai". S ebben a meghatározásban a szabad szón
van a hangsúly, hiszen a Franck Sebestyén értekezése nyomán írt Dialógus (A részegségnek és tobzódásnak veszedelmes voltáról, 1552), a Stainhöwel-Brandt-féle
német gyűjteményen alapuló Száz fabula (1566), az inkvizíciót leleplező Háló (Reginaidus Montanus latin nyelvű művének fordítása, 1570) jelentős, Heltai önálló
munkájára valló részeket, betéteket tartalmaz. így van ez a Bonfini-fordításban, a
Magyar Krónikaban (Chronica az magyaroknak dolgairól, 1575) is, melyben például
a Mátyás királyt jellemző vagy a népi mondákról szóló fejezet eredeti alkotás. —
Ezekben a betoldásokban, ezen a „bumfordi kötőszavaktól" hemzsegő, „botorkáló
latinosság" és „akaratlan népiség" (Németh László szavai) ellentmondásaitól feszített
nyelven születik meg a magyar széppróza. Sajnos, ez a „polgári elbeszélő próza"
éppen csak megszületik, fejlődésének megtorpanását Varjas Béla így magyarázza:
„Az a polgári réteg, melyhez Heltai is tartozott, hamarosan megfogyott, gazdaságilag
meggyengült. A polgárival szemben a feudális erők jutnak túlsúlyba, s ez az irodalmi
műfajok további fejlődésében is éreztette hatását." Heltai, szépírói kezdeményezése
tehát elakadt, kolozsvári nyomdája viszont halála után is a honi kulturális élet
támasza maradt.
Heltai azért lett író (magyar író) és nyomdász, mert úgy látta, hogy írói tehetségére, nyomdájára szükség van, igényt kell kielégítenie. Ez a sorsvállalás, ez a
szolgálat Szenei Molnár Albert életművének megítélésében is kulcsfontosságú. Igaz,
tevékenysége egészen más történelmi, társadalmi és szellemi környezetben bontakozik ki. Molnár Albert késő reneszánsz, tudós-humanista egyénisége már a protestáns ortodoxia kívánalmaihoz igazodik. Németh László a zsoltárfordításokban az
ellenállást, az anyag, a nyelv „visszaütését", a „harcban fogantságot" érzi. Valóban,
nem kevés erőfeszítést követelt Marót és Béza zsoltárainak „magyar zubonköntöskébe" öltöztetése, a nyugat-európai (jambikus) versformával kacérkodó magyar
költői nyelv megteremtése. De ugyanilyen küzdelmet igényelt az egyházatyák zsinati
határozataiban előírt szigorú, bibliai alapelvek betartása, összeegyeztetése a művészet és a szépség eszményével. Molnár Albert még legutilitaristább műveiben sem
mondott le erről a szépségeszményről, a valláserkölcsi célzatú didaktikus-gondolati
elemek közvetítése mellett a gyönyörködtetés funkciójáról. Évszázadokig magyarságtudatot erősítő zsoltárainak, például a „Mint az szép híves p a t a k r a . . . " kezdetűnek
szépségeibe ma is beleborzongunk. „Bizonyos, hogy a zsoltárok tizedannyit sem
jelentenek a francia irodalomnak, mint a m a g y a r n a k . . . Béza nem volt annyira
költő, hogy nevét zsoltárai a francia irodalomba bevihették volna." — Ugyanakkor
„Marót nem volt annyira protestáns, mint egy zsoltárírótól megkívánható" — í r j a
Németh László.
Az összehasonlítások terén azonban még jó néhány nyitott, megnyugtatóan nem
magyarázott kérdés van. Miként lehet az, hogy a francia protestáns (kálvinista)
irodalomban a magyaréhoz hasonló megkötések és korlátozások ellenére az esztétikumot mindenképpen szem előtt tartó művek jönnek létre, nem egyben már a
korai barokk néhány jellegzetessége is megfigyelhető. Du Bartas, Sponde, d'Aubigné
lírája persze nem tartozik az élvonalba. Nálunk azonban még ilyen se volt! Szenei
79

Molnár Albert halála után évtizedekig. Gyöngyösi István jelentkezéséig, nincs kálvinista költő. S ugyanígy a prózában az országbíró Ecsedi Báthori István elmélkedései, meditációi sem találnak folytatásra.
Molnár Albert 1630-ban megjelent Discursus de summo bono (Az legfőbb jóról,
melyre a világ mindenkoron serényen és valóban vágyik) című művében van egy
nagyon fontos és izgalmas mondat: aki „az Summum bonumot az melyet az urak
kegyelmében keresett, meg nem szerezheti; . . . a z urak kedvében, gratiájában semmi
igaz, teljességes, sem állandó nincs semmi, és bódog életet, s igaz örömet sem
adhat." Heltai egyik meséjében pedig ezt olvashatjuk: nem jó „az urakkal egy tálból cseresznyét enni, mert ottan a magokat kezdik homlokodra löveldözni". Mindkét
idézetből ugyanazt az antifeudális hangot halljuk, az évfordulók véletlen egybeesésén kívül — többek között — ez is összeköti, a régi magyar irodalom ugyanazon
haladó vonulatába állítja Heltai Gáspárt és Szenei Molnár Albertet. Rájuk emlékezve
idézzük ismét Illyés Gyulát:
„övék az érdem, kiket sem a máglya / nem riaszthatott vissza, sem a gálya — /
sem harcaik bukása, / a léptenként fölmeredő »hiába!« / Látták, vagy nem a céljuk, / azt jól látták, hogy nincs visszafelé út / a múlt, ahogy füst-vetve összeomlott, / úgy lökte őket, mint lőpor az ólmot: /' előre! és ők vállalták e sorsot —"
OLASZ SÁNDOR

CSEHSZLOVÁKIA

1973 a mérlegen
Az élő irodalom jelenségeire figyelő kritikusnak egymással ellentétesnek látszó
követelményekkel kell birkóznia, a megjelent könyvek halmazából állóképnek kinagyítva kell szemügyre vennie a vizsgáltat, de közben az áramlás, áz irodalmi
folyamat sajátosságait is érzékeltetnie kell. A nagyobb jelenségkörről készülő számvetések mindig önkényesnek tűnnek, h a nem kellő távlat a d j a az ítélkezéshez a biztonságot. A nyomdából alig kikerült művek sietős besorolása, gyorsan skatulyákba
préselése méltán hív elő gyanakvást az olvasóból. Különösen akkor, ha az „ ú j termés" értékelése nem folyamat részeként fogja föl a vizsgált jelenségeket.
Milyen képet adhat egy irodalom állapotáról egy év termésének mérlegre
tétele? Ezt a kérdést többször is föltette m á r magának a szemleíró, aki kívülről
próbálja figyelni Csehszlovákia irodalmait, hiszen évről évre találkozik, a vezető
szlovák irodalmi folyóiratban, a Slovenské Pohtadyban
az előző esztendő szlovák
lírájánák, prózájának állapotrajzával. Ismerni véljük ezeknek az írásoknak a keletkezési körülményeit; tudjuk, hogy a kiadók északi szomszédainknál is éves tervekben gondolkoznak és dolgoznak, hogy m u n k á j u k értékeléséhez szükségük van az „év
végi bizonyítványra".
A tájékozódás és tájékoztatás célját szem előtt tartva hasznosnak látszik félretennünk az írói „eredménylistával" szembeni ellenérzést. Mert idehaza sem könnyű
lépést tartani a megjelenő művek áradatával, hát még egy másik nemzeti irodalom
újdonságaival. Ezért bármennyire önkényesnek és messzebb vezető általánosításokhoz kevésnek tűnik is a kiszabott egy év, mégis alkalmas differenciálásra, néhány
tendencia megrajzolására, vázlatszerű csoportosításra. A külső szemlélőnek pedig
eligazító fogódzókat nyújt, a kontroll próbáját kínálja.
Rendszerint az ú j év első folyóiratszámaiban találkozhat az olvasó az előző év
produkcióit számba vevő kritikai írásokkal. Idén a Slovenské Pohfady februári számában olvashattuk Stanislav Smatlák beszámolóját a költészetről, illetve Vladimír
Petríkét a prózáról. Kiegészítette a mérleget a márciusi számban Dániel Okáli az
irodalomtudomány legújabb eredményeinek bemutatásával. Az áprilisi számban
•pedig a szlovák drámairodalom 1972—73-as terméséről Ján Marták, az elmúlt év
Ifjúsági és gyermekirodalmáról Zlatko Klátik rajzolt körképet.
Szemlénkben csak a líra és a próza jelenlegi szlovák tájairól készült fölvételt
mutatjuk be, természetesen lemondva a teljesség igényéről. Részben követve a mérleget készítő szlovák kritikusok, irodalomtörténészek értékelésének nyomvonalát,
részben elszakadva tőle, hogy szem előtt tartsuk a közvetítésben a magyarországi
érdeklődő szempontjait. Ez erősebb szűrést jelent, elsősorban a mezőny átlagát jóval
meghaladó teljesítmények iránti figyelmet.
A hetvenes évek elejétől a szlovák lírát mint egészet a belső szervesség és a fejlődési kontinuitás helyreállása és megszilárdulása jellemzi — olvassuk Stanislav
Smatláknak az 1973-as év költészetét taglaló írásának bevezetőjében. Két alapvető vonás határozza meg ezt a folyamatot: az egyes nemzedékeket képviselő költők együttes
g Tiszatáj

81

jelenléte, illetőleg a modern szlovák költészet társadalmi elkötelezettsége. 1972 kiemelkedő hullámhegyet jelentett a szlovák lírában (fontos kötete jelent meg Milán
Rúfusnak, Pavol Horovnak, Viliam Turcánynak, Andrej Plávkának stb.), a kiugró
teljesítményekhez mérve szerényebb volt a tavalyi betakarítás. De ez természetesen
nem adhat okot pesszimizmusra vagy türelmetlen elégedetlenségre. Hiszen tizenkét
hónap alatt megjelent verseskötetek alapján tendenciának még a körvonalai sem
húzhatók meg. „ . . . 1973 költői termésében dominánssá vált az a tiszteletreméltó
igyekezet, hogy a költő közvetlen kommunikációt valósítson meg az olvasóval; ebből
következett az a törekvés, hogy nemcsak a magánélet »lírai« részletei k a p t a k fényt
a költői vallomásokban, hanem sokakat foglalkoztató kérdések (témák, problémák,
viszonyok) is" — állapítja meg a szlovák irodalomtörténész. A költői hangnemet
tekintve erősödni látszik a modern szlovák lírában a reflexivitás tendenciája.
Az elmúlt évben megjelentek közül három verseskötetre szeretnénk fölhívni a
figyelmet, a véletlen hozta úgy, hogy a három szerző három nemzedéket reprezentál,
így ez a kiválasztás is mutat valamit a Smatlák által említett generációs színkép
teljességéből. A fél évszázada alkotó Ján Ponican a szlovák irodalom élő klasszikusai közé számít, a két világháború közötti időszakban a szocialista költészet egyik
úttörője Szlovákiában. Mélységek és messzeségek (HIbky a dialky) címmel látott
tavaly napvilágot legújabb kötete. Sajátos szaggatott versbeszéde ezúttal nem akadályozza a költő képalkotó fantáziájának kibontakozását, Smatlák ezt a verseskönyvet Ponican fölszabadulás utáni költészetének művészileg legjobb kötetei közé sorolja. Az 1926-ban született Milán Lajciak a középnemzedék képviselője, tavaly
megjelent kötetéért az írószövetségtől a legjobb verseskönyvért járó kitüntetést
kapta. A Sziklaszirt (Űskalie) című kötetet a szlovák kritikus nemcsak az 1973-as
év, hanem a legutóbbi időszak egyik legfontosabb költői megnyilatkozásának tartja.
Tanúságot tesz a lírikus koráról és a benne élő emberről, nemcsak a külső jelenségvilágról készít leltárt, hanem a lélek mélyéről is. Költői elemzése folyamatos dialógus: a kor, a történelem, az emberi létezés megannyi kérdésére óhajt válaszolni,
majd a válaszokból keletkező újabb kérdések nyomába eredni. Analízisének mélysége garantálja a tanúságtétel hitelét, a „sziklaszirteken" — korának kérdésein —
erejét próbáló ember, a költő vállalkozásának sikerét. Ondrej Nagajnak a második
kötete jelent meg az elmúlt évben, sajátos színnel vonja be költészetét „tájjellege".
Talán Odahaza címmel lehetne fordítani kötetének címét (Hlboko doma), melyben
biztonsággal kerüli ki a pályakezdőkre leső buktatókat, a köldöknéző filozofálást és
az asszociációk gátlástalan és minden rendező elv nélküli áramoltatását. A szülőföld
nem díszletfestésre csábítja, hanem a tájban élő ember létkérdéseinek vizsgálatára.
Talán minden vita úgy kezdődik a mai szlovák prózáról, hogy megállapítják
töredékes mivoltát, összegezését ezzel kezdi Vladimír Petrik is. Sorra veszi a szlovák próza „csonkaságának" legfontosabb összetevőit: nem teljes a színkép a nemzedékek tekintetében, ma gyakorlatilag a húszon- és a harmincévesek írnak Szlovákiában prózát, továbbra is hiányzik a regény, az újabb generációk számára az a
tudat öröklődik, hogy mindent újra kell kezdeni, nincs meg a folytonosság érzése.
A kritika évek óta arra is fölhívta a figyelmet, hogy milyen erős az alkotóknál az
egyéni tapasztalati és élményanyaghoz való ragaszkodás, és ezek a tapasztalatok
nem mindig kapnak általánosabb érvényt, nem eléggé teherbírók az epikai konstrukciókban.
Peter Jaros, Andrej Chudoba, Ivan Habaj, Ján Papp — az utóbbi egy-két év legsikeresebb fiatal novellistái közé tartoznak, 1973-ban megjelent köteteik is arról
tanúskodnak, hogy érdemes őket számon tartani. Többük nevét nem első alkalommal
említjük a Tiszatáj hasábjain. Mi ezúttal Chudoba és Papp elbeszéléseire szeretnénk fölhívni a figyelmet, mindkettőjüknél összefonódik a gyermekkori élmények
valósághű ábrázolásának igénye a XX. századi szlovák próza „lírizáló" ágának
folytatásával. Isten veled Cyrano (Zbohom, Cyrano) cím alá összegyűjtött novelláiban Chudoba kamasz- és ifjúkorának tájait barangolja be, a háborús és az utána
következő éveket. Kitűnően festi meg hőseinek hangulat- és érzelmi hullámzását,
jól érzékelteti a „felnőtt" társadalomba történő beilleszkedés próbáit járó fiatal82

ember gondolatvilágát. A kötet címadó novellájának külön érdekessége, hogy főhőse magyar fiatalember, akinek félszegségét fokozza az iskola szlovák nyelvű környezete. Számára a beilleszkedés a szlovákká válást is jelenti — ezt a folyamatot
nemzetiségi írónak is becsületére váló pontossággal ábrázolja Chudoba. Az első
szerelem keserédes gyötrelmeinek és fölszabadító boldogságának, krónikása Ján P a p p
Izzó szén (Zeravy uhlík) című elbeszélés kötetében. Hősei általában néhány év távlatából emlékeznek vissza a nagy föllángolásokra, így önmagukat és egykori érzelmeiket is kellő iróniával t u d j á k szemlélni. Kevés szóval, a novellaírás eszközeit
biztos kézzel használva festi az író a magatartás, a cselekedetek pszichológiai hátterét. Chudoba és P a p p írásai között találunk kevésbé sikerülteket is, az emberi
kapcsolatok iránti finom érzékenységük, mesterségbeli tudásuk azonban bizonyára
képesíti őket a továbblépésre — eddigi teljesítményük alapján is érdemes figyelni
rájuk, a jelenlegi szlovák próza térképét már nem lehet megrajzolni nélkülük.
KISS GY. CSABA

LENGYELORSZÁG

A legjobb lengyel irodalmi havilap
Ha színvonal szerint rangsorolnánk a Lengyelországban megjelenő irodalmi
havilapokat, nem lenne meglepő az ODRA igen „előkelő" helye. A wroclawi folyóirat szerkesztő bizottságának m u n k á j á b a n a főszerkesztő Zbigniew Kubikowski
mellett olyan kiváló irodalmárok vesznek részt, mint az író-költő Urszula Koziol, a
prózaíró Andrzej Szczypiorski,
a költő-esszéista Tymöteusz Karpowicz. A lap m u n katársai között találjuk a Tiszatáj olvasói által is jól ismert Tadeusz
Rózewiczet,
Tadeusz Nowakot, Jerzy Ficowskit, a lengyel avantgarde nagy „öregjét", Tadeusz
Peipert, az író-szociológus Jerzy Lövellt, a tanulmányairól, kritikáiról ismert Ludwik
Fiaszent. A nevek jelzik, hogy az ODRA a Szilézián túli írók munkásságára is
támaszkodik: — országos lap.
Ez évi 1. száma Co to jest „Teatr Otívarty"? (Mi az a „Nyílt Színház"?) címmel
közli a Nyílt Színház — Wroclawban megrendezésre került — IV. Nemzetközi Fesztiválja néhány résztvevőjének szerkesztőségi vitáját. A meghívottaknak a következő
kérdésekre kellett választ adniuk: „Mi a véleményük a »nyílt« színháznak a fesztivál szervezői által javasolt meghatározásáról? Maguk milyen művészi reményeket
fűznek ehhez a meghatározáshoz? A »nyílt« színházat tartják-e ma egyetlen megoldásnak? Saját hazájuk mai színházával kapcsolatban mi lelkesíti és mi szomorítja
el őket legjobban?" Az angol, brazil és portugál meghívott mellett a Szegedi Egyetemi Színpad két küldötte — Paál István és Solténzki Tibor — kapcsolódott be a
beszélgetésbe. A vita Solténzki szavaival zárul: „Számunkra a kommersz színház
minden f a j t á j a halott. Ez természetes. Az általam észlelt veszély a nyílt színház
nem kiérlelt formai túlfeszítettségének és imitációinak lehetőségével kapcsolatos.
Elfogadunk minden színházat, amely tisztességes, önmagához hű. Az a fontos, hogy
az ember ember maradjon."
Ttózewicz Margines, ale (Széljegyzet, d e . . . ) fejlécű állandó rovatában a sci-fi
írókról és irodalomról fejti ki — nem éppen hízelgő véleményét. Ürügyül az szolgál,
hogy meghívottja volt a sci-fi írók poznani nemzetközi konferenciájának.
6*

83

„Az SF-íróktól másféle gondolkodásmódot, más n y e l v e t . . . sőt m á s f a j t a életmódot is vártam volna el. (...) Eközben fantázia nélkül és a képzelettől megfosztva
beszéltek összevissza, mint valami költőfesztiválon.'''
„Véleményem szerint a lengyel tudományos-fantasztikus irodalomban túlnyomórészt a felületes jelenségek az uralkodók, amelyek mintegy az élet »felszínén« zajlanak. A »Benső« azonban érintetlen marad. Változnak tehát a közlekedési eszközök,
a ruhák, az ételek, de. a »pszichikum« a régi m a r a d . . . meg a szókincs is."
„Hagyományos tudományos-fantasztikus irodalmat művelnek. Ez pedig abszurdum! Olyan helyzetek teremtődnek, hogy a pasas a kozmikus járműben úgy viselkedik, mint egy Trabant-tulajdonos, vagy még inkább, mint egy kocsis vagy fiákeres.
A bolygóközi állomások leányai pedig élénken emlékeztetnek az osztályon felüli
szállodák bárjainak »cicusaira«, mégha az Alfa, Béta, Gamma vagy Delta tudományos-fantasztikus nevekre is hallgatnak ..."
Rózewicz egyetlen sci-fi íróról szól elismerőleg — Jules Vernéről, aki „a háborúk és kataklizmák ellenére is" még „hitt az emberi méltóságban és a tudomány
méltóságában, látomásai, regényei ezért annyira biztatóak, optimisták és hosszú
életűek."
A lap februári számának hasábjain Budowniczy Peiper (Az építő Peiper) címmel Adam Zagajewski tanulmányát olvashatjuk a két háború közötti lengyel avantgarde irodalom „egyik legreprezentatívabb képviselőjének" művészi teljesítményéről.
Az avantgarde alkotók közül Zagajewski Peiper munkásságát értékeli legtöbbre.
Azon kevesek közé tartozik, aki határozott művészi programot tudott adni, melynek
ma is vannak „használható" elemei, „bár a mai költészetnek más az összefüggése,
a mi jelenünknek más a jellege, a mai irodalomnak másfajta heroizmusra van
szüksége; olvasói segítséget várnak tőle, hogy a világban könnyebben eligazodhassanak. Egyszerű emberi nyelven kell beszélnie a mai költészetnek. (...) Vannak idők,
amikor az őszinteség válik a költészet mesterségévé."
A tanulmány mellett olvashatjuk Peiper ú j regényének első fejezetét is, amelynek további részeit folytatólagosan közlik a következő számok. A Pierwsze
trzy
miesiace (Az első három hónap) című önéletrajzi regény hallatlanul izgalmas —
nem hagyományos értelemben vett „peiperi" — írásnak ígérkezik. Hogy miről szól?
Erre a kérdésre már az előszóban megadja a választ maga az író:
„Ez az első három hónap természetesen 1939 szeptembere, októbere, novembere.
Ezek a német—lengyel háború és egyúttal a második világháború első hónapjai.
Az események, amelyeknek ez idő tájt szemtanúja lehettem, nem gigantikus
méretű események. Elbeszélésemben nincs szó embertömegek harcáról, milliós hadseregekről, ezernyi bombázókból álló repülőrajokról, nagyvárosokat emésztő füzekről, patakzó vérről, nincs szó hadseregek hulláival borított csatamezőkről. Az események, melyeket közzéteszek, más jellegűek. Mert nekem éppen ilyen eseményeket
adatott meg látni.
A tárgy három hónapra történő szűkítése, személyes sorsom alakulásának következménye; a háború kitörése után három hónappal elkerültem a németek által megszállt területekről.
A tárgy ilyetén szűkítésének is megvannak az előnyös oldalai. Felfedi azokat a
jelenségeket, amelyeket a későbbi időszak elnyom, amelyek elmosódnak vagy elmerülnek az emlékezetben. A háború első hónapja feloldódik a háborús esztendőkben. A jelenségek, még a rövid ideig tartók rögzítése is, mindemellett hasznos lehet.
A hadakozó Németország jellemzése szempontjából, könyvem egy szilánknyi
adalék. A hitleristák egyelőre mások, mint később lesznek. De érdemes látni ilyeneknek is, érdemes látni őket akkor, amikor még nem hullott le róluk minden
álarc. Nem szabad a kezükre játszani azzal, hogy csupán fedetlen arccal ábrázoljuk őket.
A tisztességes német tisztességét is feljegyzem. Ez a rövid életű jelenség is hadd
legyen megörökítve. Ahogyan a tisztességes német fokozatosan behódol a hitlerizmus
féktelenségeinek, az a háború drámáinak egyik legjellemzőbbike. Drámaiság fakadt
84

azokból a káros illúziókból is, amelyet a meghódított ország lakosságában a támadók
átmeneti tisztessége keltett.
Lengyelországban, mint a német támadásnak áldozatul esett első országban, a
legyőzött országban alkalmazott hitlerista módszerek első korszakát figyelhetjük meg.
E módszerek később azután megváltoznak, de ebben az időszakban is tetten kell
őket érni.
Ha feltétlen valamilyen irodalmi m ű f a j b a a k a r j u k sorolni ezt a könyvet, akkor
alighanem emlékiratnak felel meg leginkább.
Egy vándor emlékirata lenne, aki a viharban leült a f a alá, hallotta a mennydörgést a f e j e fölött, de a levegő valamiféle kegyes lökése félredobta, megmenekült
és a futóhomokban elkezdett írni."
A lengyel irodalom legnagyobb élő alakja, Jaroslaw Iwaszkiewicz,
nyolcvan esztendeje született. A Máter Johanna és más elbeszélések
című, tavaly megjelent
kötete által Magyarországon is ismert kitűnő író születésnapját és írói munkásságának hatvanadik évfordulóját az egész lengyel társadalom megünnepelte. Az ODRA
márciusi számában olvashatjuk Andrzej Cienski méltatását: Iwaszkiewicz
naszej
swiadomosci
(Tudatunk Iwaszkiewicze). Cienski bevezetőjében Róbert Escarpit La
revolution du livre című munkájából idéz: „ . . . nagyon kevés könyv él sokáig. Száz
kiadott könyv közül egy év elmúltával m á r csak alig tízet t u d n á n k eladni, húsz év
múltán tízszer kevesebbet." Iwaszkiewiczre, aki alkotó évtizedei során több mint
száz könyvet írt, fordított vagy szerkesztett, ez a megállapítás nem áll. „ . . . Iwaszkiewicz alkotásai nagyon mélyen belegyökeresedtek a társadalmi tudatba. Nem csak
elismert író — ismert író is."
„Itt a történelemre való tökéletes alkotói ráérzés a fontos: a tudat, amely elválasztja az átmeneti, divatos jelenségeket attól, aminek hosszabb távú értelme van.
Másként mondva, Iwaszkiewicz a jelenkort ábrázolja, de távol áll tőle a leírások
felületes aktualizálása" — foglalja össze Iwaszkiewicz munkásságának lényegét
Andrzej Cienski.
1974. március 13-án az ELTE Világirodalmi Tanszékén működő MTA Keleteurópai Kutatócsoport és az MTA Irodalomtudományi Intézete XVIII. századi Osztálya szervezésében megalakult a hazai Polonisták Társasága. Célja a lengyel irodalommal, történelemmel, nyelvészettel, nyelvoktatással foglalkozó „polonisták" m u n kájának összefogása, felmérése, támogatása. Az alakuló ülésen Hopp Lajos, az ITI
munkatársa számolt be az elmúlt évtized lengyel—magyar irodalmi kapcsolattörténeti eredményeiről. A mintegy negyven meghívott Kovács Endre történészt, irodalomtörténészt választotta meg a Társaság elnökének, Sípos István egyetemi tanárt
társelnökének, Kiss Gy. Csabát titkárának. A Társaságnak eredményes munkát
kívánunk.
KOVÁCS ISTVÁN

SZOVJETUNIÓ

A kritikáról és a dagesztáni költészetről
A kritikai sablonokkal vitázik F. Csapcsajev a Lityeraturnaja Gazeta 15.
számában.
A Voproszi Lityeraturi 1974. második számában közölte G. Brovman tanulmányát a korszerű kritika lehetőségeiről és feladatairól. Cikkének nagy részében a
tehetségről és elkötelezettségről, a kritika irányító feladatáról és felelősségéről ír.
Sajnos, helyes elképzeléseit rossz példára alkalmazva, Vaszilij Belovnak a Nas
85

Szovremennyikben megjelent ú j drámáját tűzi tollhegyre. Űgy véli, hogy Belov
tehetsége rossz irányba fejlődik, helytelen koncepcióhoz t a r t j a magát, d r á m á j á b a n
eltúlozza a falu és város antagonizmusát, a vidékiek tiszta erkölcsiségét és a jövevények lelketlenségét. Véleményének alátámasztására Z.. Kedrinának a Lityeraturnaja Obozrenyija múlt évi 5. számában megjelent kritikájából is idéz. Kedrina szerint Belov, aki nemrég még a teljes élet bemutatására törekedett, ma m á r elvesztette művészi egyéniségét, és középszerű utánzóvá vált.
Anélkül, hogy közelebbről megvizsgálnánk Belov drámájának modelljeit, le kell
szögeznünk, hogy érthető és természetes az az érzés, amelyet a szülőfalura való
emlékezés kelt az íróban. Hőse szeretettel őrzi magában a múlt emlékképeit.
Az ebből adódó elégikus hang egyáltalán nem jogosítja fel kritikusait arra, hogy
kijelentsék: „Belov a tudományos-technikai fejlődés ellensége." Furcsa azonban,
hogy nem veszik észre, nem ismerik fel alapvető törekvését: a különböző, gyakran
ellentmondásos élethelyzetek dialektikus viszonyának bemutatását.
V. Kargyinnak a Novij Mir ez évi második számában megjelent cikkére is a
kritikai sztereotípiák követése a jellemző. Borisz Vasziljev kisregényeiről (Utolsó
nap, Ne lőjetek a fehér hattyúkra) írva, a Csendesek a hajnalok nagy sikerű szerzőjének alkotói sajátosságait elemzi. Következtetése meglepő: Vasziljev az irodalmi,
divatirányzatok szolgai követője. Ö is, mint Brovman Belovnál, a falu és a város
szembeállítását látja Vasziljev műveiben, ez határozza meg hőseinek cselekedeteit,
világnézetét. Szerinte ezért mondja Kovaljev alhadnagy az Utolsó napban: „Megfagy
a lélek a központi fűtés mellett. Megfagy, jéghártya vonja be." így válik a kritikusok
tolla nyomán az érző és mélyen emberi Kovaljovból a retrográd, visszahúzó erők
képviselője. Hasonló határozottsággal ítélkezik Kargyin a Ne lőjetek a fehér hatytyúkra felett is. Szerinte a természetit állítja szembe itt a civilizációval Vasziljev.
Elmarasztalja az írót, mert az nem az ember, hanem a fehér hattyúk védelmében
kiáltja világgá felhívását. Pedig a szerző elgondolása világos, pontos és szociálisan
indokolt: aki céltalan kegyetlenséggel kezet emel a szépség megtestesítőire, a fehér
hattyúkra, képes embert is ölni.
Belov és Vasziljev írásainak szépsége, értéke vitathatatlan. S az is nyilvánvaló,
hogy csak mély és átgondolt elemzéssel, a kritikai sablonok mellőzésével, a vizsgált
művek belső sajátosságaiból, értékeiből és hiányosságaiból kiindulva szabad megközelíteni a szépirodalmi alkotásokat.

A Lityeraturnaja Rosszija 13. számában Kamal Abukov tanulmányát olvashatjuk a mai dagesztáni költészetről.
Észak-Kaukázus, és így Dagesztán népeinek irodalma is a népköltészet esztétikai
hagyományain alapszik. Örökségük a szóbeli, improvizáló, énekelt költészet. írásos
hagyományai alig voltak. Az átalakuló, forradalmi változásokon átmenő világ megéneklésében is e sokszázados hagyomány képi eszközeire támaszkodtak az ú j kor
első írói, Sztalszkij, Cadaszi, Magomedov. Egyre inkább sürgető szükségszerűséggé
vált azonban a költészet formai eszközeinek megújítása. Az ú j kor ú j hangú éneket
várt költőitől. Ezt elsőnek Effendi Kapijev értette meg.
Raszul Gamzatov egyik írásában visszaemlékszik arra a napra, • amikor először
olvasott fel verseiből.Kapijevnek. Az meghallgatta, majd így szólt: „Egy évvel halála
előtt Szulejmán (Sztalszkij) méghívott magához, és nekem ajándékozta csungurát,
amelyen hosszú évekig játszott. Hidd el, ma sincs drágább kincsem. Mégsem játszom rajta. Azért, mert én nem Szulejmán, de Kapijev vagyok. Nekem s a j á t csungurom kell legyen. Mindenki a saját dalait énekelje."
Lassan; szinte észrevétlenül lényeges változások mentek végbe a dagesztáni
költészetben; esztétikai irányváltás következett be. Az addigi, hagyományos költészet tulajdonképpen a tények és események verses krónikája volt. A ma költészetében az ember és a mai viiág viszonya vált a fő kérdéssé. Sahtamanov Tiszta havak
című elbeszélő költeményében már „a szárnyaló élet, a sors és idő, az ifjúság, az
86

igazság és hamisság, szeretet és csalás" problémáiról ígér őszinte, költői beszédet.
A mai dagesztáni irodalmak költői tudják, hogy az élet egyáltalán nem olyan egyszerű, mint az első látásra tűnik. Ezt az alapvető igazságot szólaltatja meg Titokzatos, Két ajtó, Sárga levelek című verseiben Raszul Gamzatov is. Az emberi bánat
és öröm sajátos polifóniája kap hangot Sz. Rabadanov özvegyek című költeményében.
Épp ez a dialektikus életszemlélet hiányzott eddig leginkább a dagesztáni költészetből. Az abszolút szépség megéneklésétől csak most jutott el a lélektanilag is
indokolt emberi világ megfogalmazásáig. Különösen a szerelmi költészetben kézzelfogható ez, ahol a keleti költészet sablonjait ú j érzések, képek, hasonlatok váltották fel.
A hétköznapok életének újszerű megfogalmazását találjuk a dagesztáni népi
költőnő, Alijeva írásaiban. Szétosztom a szivárványt és Az öröm esői című könyveiben egy új, örömteli életérzés szólal meg.
Természetesen nem arról van szó, hogy szakítanunk kellene a folklórban gyökerező hagyományokkal. A múlt költői értékeinek korszerű feldolgozása szükséges
és szükségszerű. A népi élet képei joggal kapnak jelentős szerepet a ma költészetében. Mindez erkölcsi alap, tiszta és megtartó hagyomány lehet, ha nemcsak díszletként szolgálnak, de a kor eszméit, életérzéseit segítenek még mélyebben kifejezni.
A szülőföld hegyei ne árnyékolják be a világot, de az egész látóhatár megismerésének, megéneklésének eszközei, szellemi magaslatai legyenek.
BENEDEK ANDRAS

KOPACZ MARIA GRAFIKÁJA
87

Sarkadi Imre drámái
Már a váratlan és megrázó halála után megjelent első életmű-válogatásra,
A szökevényre is több mint egy évtized távolságából néztünk vissza. Nemcsak a
fájdalom kezdett csökkenni; az érdeklődés is. Az első posztumusz kiadást követő
viták ellanyhultak: kezdett az ő sorsa is belekerülni az évfordulós megemlékezések mechanizmusába; emlékeztek róla 1966-ban és 1971-ben. Kezdett irodalomtörténetté válni. Összefoglaló tanulmányokat, kismonográfiákat írtak róla — hogy
mily elhamarkodottan, azt épp az elmúlt év „perújrafelvétele" bizonyítja.
Amióta a Tiszatáj múlt szeptemberi száma közölte a Kőműves Kelement, Siklós
Olga híradásával egyéb, kéziratban maradt drámatöredékekről, amióta a veszprémi
színház és a rádió elkezdte népszerűsíteni az eddig „ismeretlen" Sarkadit, azóta
egyik meglepetés a másik után érte irodalmi közvéleményünket, s most, a drámai
oeuvre megjelenésével, ezzel a kötettel, úgy érzem, Sarkadi szellemkeze kezdi döntögetni az életművéről kialakított elhamarkodott koncepciók dévai várfalát.
Már A szökevény nyomán kialakult vitákban is általánosan elfogadottá vált az
a nézet, mely Sarkadi életpályáját három szakaszra osztotta. Az első, 1949-ig, a polgári értelmiségi író pályaszakasza, többnyire parabolisztikus mondanivalójú, modern eszközökkel dolgozó, részben mitologikus témájú művel (elsősorban novelláit
ismertük), a második, 1949 és 1955 között, a szocialista elkötelezettségű író „realista"
korszaka, a falusi átalakulás konfliktusainak ábrázolásával, a harmadik, 1956-tól,
a válság irodalma, jórészben visszatérés 49 előtti művészetének eszközeihez, részben
emberlátásához is, csak mai témákban és sokkal magasabb színvonalon.
A vita táborai is úgy polarizálódtak, hogy volt, aki Sarkadi második, szocialista
korszakára esküdött, pályakezdetét és utolsó alkotó éveinek termését leminősítette,
s volt olyan, aki az ellenkezőjét vallotta. Különösen az utolsó pályaszakasz remekművei, az Oszlopos Simeon és Az elveszett paradicsom voltak vitatottak (s természetesen befejezetlen regénye, a Bolond és szörnyeteg). Abban viszont mindenki
egyetértett, hogy második pályaszakasza egységesen, a szocialista építés hitében,
mélységesen elkötelezett, a „feladatot" szolgáló irodalomként született. Akik ezt az
éles vetődések által szaggatott művészi pályát valamilyen módon egységesebbnek
szerették volna látni, vagy az utolsó két szakasz közötti összefüggéseket s az utolsó
nagy művek (A gyáva, Az elveszett paradicsom) válságot leküzdő jellegét hangsúlyozták, vagy tartalmi általánosságban, Sarkadi „problémaíró" voltában vélték
megragadhatónak az életmű egységét. (Melyik jelentős író nem „problémaíró"?)
Ennek a kötetnek a megjelenése óta nem lehet vitás, hogy miben és hol kell
keresni életműve egységét.
1949 előtti műveire vonatkozóan, bár a legtöbb ismeretlen töredék ebből az időszakból merült fel, lényegi módon nem változott az a képünk, melyet novellisztikája alapján alakítottunk ki róla. A prófétától, melyről m á r az eddigi szakirodalom
is tudott, a Hannibal-drámákon
és a Lucretian át az Elektráig ugyanazt a törekvést
92

láthatjuk: tematikailag az antik történelem vagy mitológia alakjai a „hősei", a k á r csak novelláinak (a Párbaj az igazságért Hektóra és Achillésze, az Ödipusz
megvakul tragikus királyi pára és lányuk, Antigoné, valamint A szatír bőre Marszüásza
és Apollója); de ez a látszatklasszicizálás a gyakorlatban a legkorszerűbb magyar
és európai törekvésekkel él egyidejűségben.
Amióta Németh László a Tanúban a görög drámákra és a legmodernebb, pszichologizáló és esszéizáló nyugati irodalmi törekvésekre egyszerre irányította rá a.
figyelmet, amióta a fasizmus embertelenségének nyomására Európa-szerte és nálunk is a klasszikus témák és formák az emberség egyik mentsvárává lettek (pl..
Radnóti), amióta az egzisztencializmus drámája (Sartre-tól Anouilh-ig) szintén
— francia — klasszikus drámai formákba önti parabolisztikus-filozofikus mitológiaértelmezését, nagyon sok minden hathatott közvetlenül Sarkadira művei megírásé»
nál. Közös bennük az erős gondolatiság, a történeti vagy mitológiai köztudatot gyökeresen újraértelmező, anakronizmusokat halmozó aktualizálás.
Hősei sorsának ábrázolásában és értelmezésében mégsem didaktikusan-szájbarágóan leegyszerűsítő a művészi eljárásmódja: a harcot megunó, a „feladattal"'
szembeforduló Hektor vagy Hannibal rokonszenves antimilitarista és dekadens polgári individualista egyszerre, s ezért nem sokkal pozitívabb a feladatszerű életforma,
elvárásait korlátoltan és durván-embertelenül megvalósító Achillésznél, Apollónál,.
Scipiónál vagy a Lucretia Brutusánál. Parabolái tehát sokértelműek, több színben,
játszanak, novellái esetében tömörségük, drámáinál töredékességük is fokozza a lehetséges interpretációk számát.
Tartalmilag-gondolatilag valamennyinek az egyéniség és a kor közhite által parancsolt feladat viszonya a lényege. Feladat, látszat vagy rákényszerített szerepellen rugódoznak emberibb hősei, de többnyire csak kiábrándultságból, egyéni hajlamból vagy action gratuite-szerűen, nem valamilyen ellenfeladattól, belső meggyőződéstől vagy mélyebb emberségtől hajtva. Ezért sem tud Sarkadi teljesen azonosulni velük: ő maga, aki publicistaként a hasznos közéleti ember életformáját élte,,
a kötetlen individuális lét csábítását mindig érezte, de a feladat-lét is vonzotta..
Ezért elbukó magányos hőseinek tragikuma sosem tiszta: a modern irodalomra anynyira jellemző, néha a groteszk határát súroló tragikomikum jellemzőbb rájuk.
Ez az ellentétes végletek között való hányódás viszont nemcsak erre a korszakára
jellemző; ha van valami, amiben meg lehet ragadni egész életművének „egységét",
akkor körülbelül ez az. S ezzel a sajátosságával — „hála" történelmünk sajátos;
mozgásának — nem is áll oly egyedül a magyar irodalom legjobbjainak sorában:
mi tartja jobban össze a néhány hónapnyi távolságban írt Himnuszt és Vanitatum
vanitast, vagy a Huszt hitét a Zrínyi-versek nemzeti kétségbeesésével. Nem is beszélve az egyes műveken belül meglevő szélsőséges vergődésről hit és reménytelenség, az ügy elfogadása és kigúnyolása között, Vörösmartytól Juhász Ferencig. A kor
és saját élete félelmetes lehetőségeit érezte meg már fiatalkori drámájában is Sarkadi, amikor A próféta Virágjának szájára adta a következő kijelentést: „Ha mi,,
kiábrándultak, azzal kezdjük áltatni magunkat, hogy tudunk azért rajongók is lenni, előbb-utóbb rossz vége lesz." (72. p.)
Az eddigi Sarkadi-képet a kötet anyaga épp úgynevezett szocialista korszakával kapcsolatban alakítja át a legteljesebben.
Ahogy eddig tudtuk, Sarkadi ebben a korszakában mind regényeiben, mind
novellisztikájában, de drámáiban is kizárólag a falusi életmód szocialista átalakításával járó konfliktusok témájára korlátozta magát. Művészi eszköztára is teljesen kicserélődött: tömör intellektuális prózája helyett a részletek epikus bőségű és
lírikus érzékenységű rajzára állt át, közfelfogás szerint a móriczi útra. Igaz, hogy a
Gál János útjának epikája nem sokban emlékeztet Móricz falusi regényeinek legtöbbször vérbő drámaiságára, sokkal inkább a népi írók szociografizáló naturalizmusába oltottnak látszik, s a Tanyasi dúvad Ulveczkyje is erősen modernizált Turi
Dani. De egyik leggyöngébb drámájában, az Üt a tanyákrólban nem csupán a napi
politika kívánalmainak szolgálata, hanem a móriczi — és nem a realista, hanem;
a — gyengébb minőségű naturalista dramaturgia is nyűgözi tollát.
89

Mindenesetre szinte elijesztő mai szemmel olvasni ezt a drámát, melynek szerJtesztési gyöngéiről és jellemépítési következetlenségeiről sokat és helyesen írt a
-•szakirodalom, csak épp azt nem említette, hogy a naturalista faluábrázolás örök
konfliktusait hogyan keresztezte-párosította a legaktuálisabb vezércikkirodalom követelményeivel, hogy pillanatnyi elfogultságai nemcsak ilyen, két évtizedes távlatból, de már saját műve korának másnapján is olvashatatlanná és folytathatatlanná tették ezt az irányt. Ennél csak a művét támadó dogmatikus kritika ijesztőbb, mely még ezt sem találta eléggé naprakész aktualitásának, azt írván róla
(1951-ben!!), hogy megrekedt a belépés-nem belépés problémájánál, mely akkorára
már (!) elveszítette aktualitását.
Hogy mennyire nem folytatható,. még saját életművén belül sem, ez az irány,
azt két, töredékben fennmaradt műve is igazolja: a Január és a Párbaj. Az előbbi
•épp a Rákosi-korszak éveinek szülöttje, s hőse, a volt narodnyik falusi tanító, aki
•a felszabadulás utáni években a falu egyik közéleti vezetője lesz, nem tud lépést
tartani a fordulat éve utáni politikával. A zavaros töredékekből annyi látszik, hogy
.Sarkadi a kulákokkal barátkozó tanító-hősétől- már nem tudja következetesen elhatárolni magát, s a kívülről jött, brosúraszerűen gondolkodó kommunista Takács
jparasztszemléletétől már idegenkedik, pedig az Üt a tanyákról hasonlóan gondolkodó Pap elvtársát még félelem és gáncs nélküli lovagként ábrázolta, a n n a k a
„profetikus" esztétikának igényei és kívánalmai szerint, mely a ma irodalmát a hőn
.áhított holnapután megálmodott hőseivel szerette volna benépesíteni. Ha korábbi
töredékei még töredékességükben is valamilyen egységes művészi tervet sugallnak,
•ez a kísérlet Sarkadinak olyan fiaskója, mely egyúttal ígéretes bukás: m á r nem
tud jó lélekkel a sematizmus korlátain belül alkotni.
A másik, de jóval teljesebb töredék, a Párbaj, még az Üt a tanyákrólnál
is
rnaprakészebb aktualitású, publicisztikaibb, hisz a Nagy Imre-féle 1953-as ú j kor.mányprogram falusi hatását, a kilépni-bennmaradni dilemmáját ábrázolja, de b á r :mily sok vonatkozásban nyűgözi is a naturalista részletimádat, ifjabb és idősebb
falusi nemzedékeinek, a korán özvegyen maradt fiatalasszonynak konfliktusain keTesztül bármily sok archetipikus • élettény — később, a Szeptember ben is felmerülő
•élettény — közelíti a faluábrázolás hagyományaihoz, azért meglátszik r a j t a az, hogy
Sarkadi 1953-as balmazújvárosi munkavállalásával megmártózott a népélet valóságában. Nem osztályszerű, külső ellenség keveri a konfliktus szálait, hanem a „népen belüli ellentmondások" képezik az ábrázolás tárgyát. Az „ellenség", Varga
János kisparaszt igazságtalanul börtönbe juttatott ember, csak a szó szoros értelmében „botcsinálta" ellenség, s a bot másik vége Pótor, a hivatali hatalmával
— hite szerint az ügy érdekében — visszaélő falusi tanácselnök kezében van.
Az életszerű konfliktusból, éppen a túlzott naturalista felszínhez tapadás miatt, nem
lesz igazi művészet, inkább csak a dráma eszközeihez nyúló, s még így is befejezetlenül maradó falusi pillanatkép,
riportdráina.
Sikertelenségeiben is szükséges és kikerülhetetlen lépcsőfok a Szeptember
felé
-vezető úton. A Szeptember a Sípos-tanya kisvilágában megragadott nagy társadalmi
anozgás drámája, az egyetlen jelentős eredménye Sarkadi e korszakbeli, lényegében
a naturalizmusból a realizmus felé tartó művészi törekvéseinek. Ha fel is használja
eddigi falusi drámáinak motívumait, a napi politika síkjáról sikerül eloldania a
konfliktust, s ha tragikum helyett a lírai kiengesztelődésben, az új törekvések
•öreges-bölcs megértésébe is torkollik a darab kibontakozása, az életváltás minden
fájdalmát sikerül összesűrítenie úgy, hogy lírai elvontsággal s némi retorikával
bár, de a fordulat nagyszerűségét és törvényszerűségét is sikerül felvillantania. Reálisabb, részleteiben is igazabb tanyaábrázolása egyúttal lehetővé tette a művészi
általánosítást, s ezért, ha aktualitása egy meghaladott társadalmi fejlődési fokhoz
is köti, alkalmas arra, hogy az ábrázolt társadalmi helyzet emberségének, örömeinek és fájdalmainak felidézésével a kollektív emlékezés katarzisszerű kiváltója és
hordozója legyen.
Ha a szocializmus építésének feladatát vállaló Sarkadi útját is árnyaltabban
•és konfliktusokban gazdagabban látjuk, mint eddig, ha a napi politika megkövetelte
:9C

zsurnalisztikus naturalizmustól a Szeptember érett és emberséges realizmusáig vezető útnak több közbeeső állomását is látjuk, mint eddig (hála a Január és a
Párbaj töredékeinek), a korszak drámai fejlődésének képét mégis sokkal inkább
festi át az íróasztalfiókból tavaly előkerült Kőműves Kelemen, a Sarkadi-életmű
folytonosságának és mélyebb egységének reveláló bizonyítéka. Ez a mű még így,
nem teljesen befejezett voltában is nemcsak e korszak, de talán az egész Sarkadioeuvre legjelentősebb műve.
A kötet kiadójának, a családnak megjegyzése szerint a befejezetlen dráma változatai valószínűleg 1947—53 között alakultak ki. Azt hiszem, csak az biztos, hogy
nem túl közel 1947-hez, de hogy 53 előtt születtek, arra nem mernék megesküdni.
1947-es novellájához, a Kőműves Kelemenhez képest akkorát változott a koncepció,
hogy ehhez a gyökeres átalakuláshoz idő kellett s bizonyos lejátszódott történelmi
események összefüggéseinek felismerése.
A novella a vele körülbelül egyidőben született mitológiai tárgyú novellákkal
és a Pokolraszállással együtt a fasizmus embert torzító hatása ellen tiltakozik, az
események mozgatója Boldizsár cipollai egyénisége, s a többi 11 kőműves, beleértve a feleségét elvesztő Kelement is, gyengébb annál, hogy ne adja el a lelkét az
ördögnek.
A drámának központi hőse, Kelemen, az alkotás lázában égő, a mű megteremtéséért élő ember, aki a lelkét adja a munkába. A többiek babonás, ijedős, csak a
haszonért dolgozó emberek, s Kelemen hiába harcol a lelkükért; már meghátrálnának a szellemkezektől újra és ú j r a ledöntött várfalak építésétől. Ellentétpárja
itt is Boldizsár, az okos individualista, aki tudja, hogy: „A harcomat megharcoltam,
igyekeztem felépíteni Déva várát, nem sikerült. Magamat megőriztem közben.
Nem adtam oda az ügynek — nem magamat, csak a fáradságomat. A munkámat,
a verejtékemet, a testi erőmet. Az kárba veszett. A lelkemet azt nem adtam, azt
nem hagytam kárba v e s z n i . . . Minden kell, csak a lelked nem kell. Azt megtarthatod magadnak." (276.)
A vele vitázó Kelemen szerint: „Lélek, szív kell a falakba. Hitvány kontár, aki
csak a mának é p í t . . . Lelket kell beleadni, hogy időálló legyen." (277.) önmaga
nem babonás, de a többiek hitének felkeltésére elfogadja az egyezséget az első megérkező asszony falbaépítésére, mert: „így halad előre az emberiség: áldozatok
árán . . . Az alkotást sohasem adta ingyen a természet. A küzdelemben elhullottak
testén léptek az utódok tovább, az újabb eredmények f e l é . . . A keresztény dogma
rettegése: szabad embert ölni? Embert ölni a várért? De nem így szól a kérdés
igazában, hanem úgy, hogy ér-e egyetlen ember annyit, mint a hosszú időkre, a
nagy időkre szóló alkotás. S meg kell győzni kit-kit a hite szerint, hogy nekünk az
alkotás a feladatunk." (290.) A „történelem csele", hogy a legnagyobb áldozatot
a legtudatosabbnak, az ügy megszállottjának kell hoznia. Kelemen egy a feleségével, tette így önfeláldozás-értékű, de jóhiszeműségét kétségbe vonják, felesége után
gyermekét is elveszti, faluja kiátkozza, a kész mű várható eredménye ellene és
eszményei ellen fordul (munkatársai csak a haszonnak, a várható jólétnek örülnek,
a vár pedig sokszorosan megtérül építtetőjének, a parasztokat kizsákmányoló és a
kereskedőket megadóztató várúrnak). Az életének társát életének értelméért feláldozó Kelemennek azt kell kétségbeesetten meglátnia, hogy munkája értelmét
fenyegeti veszély, hogy áldozata értelmét vonják kétségbe, s utolsó könyörgő szavai
az öreghez azt mutatják, saját belső hite is megrendült, nagy szavai és kitörései
•egyre inkább a belső bizonytalanság elleplezésére szolgálnak: „ . . . hát nem hiszi
el, hogy nekem megérte? Mit bánom én, hogy kié lesz a művem, mikor kész van.
Mit bánom én, hogy mit csinálnak vele, míg fennáll." (328.)
Nem vitás, hogy az elöl járó, a szocializmus építéséért legtöbbet vállaló ember
tragédiája ez, s Sarkadi belesűrítette a dogmatizmus kora minden embertelenségének bírálatát, megkérdőjelezve, vajon szabad-e embert áldozni a műért, vajon
megéri-e a mű az érte feláldozott életeket és emberi értékeket, a hit válságát, a
belső kiüresülést. De ahogy korábbi paraboláiban is, itt sem egyértelmű műve
állásfoglalása: egyszerre vonzza az áldozatos élet szépsége, a mű és az alkotás sze91

retete, valamint az érte áldozott értékek, iránt való sajnálat. A Kelemen-féle magatartást egyszerre láttatja a legemberibbnek és a legembertelenebbnek, az ábrázolás hangnemében együtt van a tragikum és az irónia, még ha az események előrehaladtával egyre nagyobb teret is kap az utóbbi.
Ha valóban „szocialista" drámaírói szakaszában keletkezett, gyökeresen módosítja a korszak egységéről vallott eddigi felfogást. Nemcsak tartalmilag, a hit válsága történetfilozófiai és etikai szintű megragadásában. Témájában is, hisz szó sincs
valamilyen konkrét faluábrázolásról. Stilisztikailag pedig a „modern" Sarkadi
továbbélése, folytatása az 1949 előtti parabolisztikus műveknek, s előkészítése a
parabolisztikus értelmű, az emberi élet értelméért küzdő utolsó nagy műveknek. Bár
ezeknél sokkal „közéletibb", mondanivalója is a közügyért tevékeny életfelfogás
válsága, s ezért, 1956 után, valóban boldizsáribb irányba fejlődött tovább életműve,
a magányos individuum problémáinak vizsgálata irányába.
Jelentős és közismert utolsó drámáival, az Oszlopos Simeonnal és Az elveszett
paradicsommal nem óhajtok részletesebben foglalkozni. Az adott keretek között
inkább csak az újdonságokról, az eddig kötetben meg nem jelent művekről, s a
drámai életműről vallott felfogásunkat átalakító hatásukról szerettem volna néhány gondolatot elmondani. Űgy látom, az életmű egységét részben egyén és feladat lehetséges viszonyainak végletes ellentétek között vergődő megítélésében, részben egy modern dramaturgiai eszközökkel dolgozó, történetfilozófiai és történetetikai kérdésekre többnyire parabolisztikus mesében választ kereső művészeti módszerben kell megsejtenünk, amelyhez viszonyítva sematikus korszakának naturalista
dramaturgiája és stilisztikája csak kényszerűen elfogadott divatjelenség, s ezért
nem csoda, hogy egyetlen jelentős realista stílusú művének, a Szeptembernek,
sem
méltó előzménye, sem következménye nincs életművében.
Ami pedig az értékrendet illeti, az újonnan megismert művek közül a Kőműves
Kelemen nemcsak a Sarkadi-oeuvre egyik legnagyobb remeke, csak Az
elveszett
paradicsom szintjével mérhető műve, hanem születése korára visszavetítve drámairodalmunk egyedülálló, reprezentatív alkotása. (Szépirodalmi, 1974.)
CSETR1 LAJOS

Bálint Tibor: Nekem már fáj az utazás
Régi gyönyörű havak hullottak újból az emlékezetbeli tájra, s az író ahogyan
végigtipeg, mintha madár lépne csillagot a hóban. Nem rohan a vad fergeteggel,
súlyos tömböket nem taszít el magától, nem gyűri maga alá a távolságokat. Abban,
hogy tipeg, van valami meghatározó: kecsesen könnyed járása nem a kötélből font
hálót, de a legfinomabb csipkét idézi fel a szóképek labirintusában. Egy Kosztolányi,
egy Krúdy rajzolta fel pár vonással oly tökéletesen a vízmosásos emberarcot, mint
ahogy Bálint Tibor a kötet címadó novellájában. „Az ő arca is csupa repedés volt:
az áll szikkadt gödrei körül sugár alakban tört fölfelé néhány mélyebb nyom, mint
a kátyúból kivergődött szekéré, de az ajak szürke homokjába ismét besüppedtek a
kerékvágások, s mintha már nem tudnának megbirkózni a száj széles és szigorú
árkával, az orr alatti bőrmező szinte sima maradt; túl azonban a jobb és bal oldali
sáncon, amely a felső ajkat védte, megint egymásra szaladtak a ráncok, körbe-körbe
forogva összetorlódtak a szemek mélyedéseiben, feltörtek, és csomóba hányták a
talajt, s félig betemették a két tavacskát."
Mi tűnik ki a fenti idézetből? Az, hogy az író angyaljárása a lépcsőházban nem
fejeztetett be, a hágcsón, a stílus meredélyein fölfelé való kapaszkodás újabb, ritka
92

levegőjű magaslatot ígér. Ahol lehet kapkodni a levegő után, lehet gyönyörködni a
metaforákban és szidni az írói mutatványt, de az ember sohasem válhat közömbössé.
A Nekem már fáj az utazás harmadszáz novellájában kétszeres az emlékezés: a
m á r korán kialakult, zárt, novellisztikus formákban csiszolódott stílus emlékszik
önmagára s egyben előhívja az emlékképekből, lírai hangulatjélentésekből és meseszerű víziókból kiteljesedő valóságot. Történés tulajdonképpen egyetlen írásban sincs,
nem is eredeti ötlet — üljünk le és meséljünk! — indítja el a mondandót az ecetfák
alatt levő öregek padjánál, a szereplők inkább hóbortjaikkal és példázataik furcsaságaival, mintsem „jellemfejlődésükkel" tüntetnek, mégis teljesnek, emberileg hitelesnek mutatkozik a Bálint Tibor rajzolta világ.
Az író Krisztus összes sebével: a bölcs öregek tapasztalta-meséi te történelem
ú j a t mutató távlatával próbálja érzékeltetni erény és bűn, szeretet és gyűlölet, élet
és halál mindenkori dilemmáját. Ahogyan könyvéről írott vallomásában mondja:
a távlatot, a bölcsesség édes, megnyugtató szavát keresi. Ha hősei, megszólaltatott
örökké búcsúzó véndiákjai kifogytak a történetekből, önmagát álcázza száznegyvenhét évesnek, s a kissé romantikusnak festett díszletek, a síró ecetfák alatt önmagát
mondja. A hősi sors, a kiemelkedő személyiség nem érdekli, de még az olyan
tragikus változásokat hozó esemény, mint a háború, is egyetlen nézőpontból izgatja.
A mindenüket: kedvesüket és összes ingóságaikat elveszítő túlélők, a mindenkori,
mert pofont elszenvedni sem jó, mert életre is alkalmatlan megalázottak
miként
viselik el bukottságuk szégyenét?
Bálint Tibor számára teljesen mindegy, hogy a történelem szigora avagy a személyes sors vargabetűi formázták olyanná emberei arcát, amilyenek. Kiindulópontnak, művészi igazságát bizonyítandó, a teljesen (jól-rosszul) megélt életet veszi;
attól a ponttól nyomoz visszafelé, ahonnan a továbblendülés már csoda: minden
perc ráadás! Amíg hősei, a lazán kapcsolódó keretet mesével kitöltő véndiákok örökkön csak begyűjtenek, ő hallgatva és elámulva a beszédeken, tudatosan szétválaszt:
menny és pokol, menny és pokol. S ahogy széttöredezik és utána az írói példázat
nem didaktikus, de a csehovi szemüveg leleplező távlatosságával összeáll az emberarc, nincs különbség: a fényességgel ékeskedő is lehet purgatórium, mint ahogyan
a túlvilági szenvedést jelképező hely is átváltozhat az üdvözültek lakóhelyévé.
A novellák Golgotáján minden szereplő önmaga ácsolja a keresztet, s hogy ezt
az öregek padjára magával hozza, az elmesélve-példamutatás, a különös körülmények között végbemenő tisztulás díszítmény jellegére. utal. Az el-elmozdítható színfal maga a romantika, mégis drámainak hat a mögüle kibukó könnyes-bús történet,
és sziklaszilárdnak a Nyári színkör Gálosfai által feltámasztott álomfala. A téma
nem Bálint kezdeménye, az öregedő színész csakazértisból fakadó, fölülmúlhatatlan
játéka azonban egy nem is akármilyen regény, a Zokogó majom külvárosi romantikáját csalta újból az író tollára. A Vannak utcák, vannak házak féllábú emberekből szerveződő falujának extremitását, Zimics irodalomtanár és Pásztor Bertalan
költő jelképes erejű történeteit (Példázatok a halálról), a zenepedagógus Rózsa kálváriáját (Az elátkozott
ház), a Trombitáljatok,
disznók Pityuvszki úr mesélte
özvegyasszonyának férjfogását más szerző is megírhatta volna, de Gálosfai alakja, a
novella helyszín- és környezetrajza, a Sáncaljából — nem Nagy István-i döndülő
lépéssel, hanem a minden mindegy tündéri játékosságával — szabadult söröző nézősereg és Gálosfai nagy mutatványa: mindnyájan
Ványa bácsik vagyunk! Bálint
Tíbor-i remeklés. Ahogyan egymásba folynak a búcsút novellában eljátszó kolozsvári
író és Csehov szavai, ahogyan a kisemmizett és megcsalatott Gálosfai-Ványa bácsi
utolsó fellépésére a Sörkertbe elcipeli élete terhét — így írni!
És hogyan élni?, mert tulajdonképpen minden novellában ez a kérdés. Követhető-e az álombeli utazó, aki anélkül, hogy eljutna valahová, végigszenvedi a talpfák keménységét és a töltés éles köveit? (Nekem már fáj az utazás). Bálint Tibor
„hősei" belülről fájnak, eljátszott, sohasem visszatérő esélyeiket fölemésztette a
háború. Az általuk rajzolt Párhuzamos görbék legtöbbször még a végtelenben sem
találkoznak, s bármily tragikus véget érjen is egy-egy történet szereplője, csoda,
hogy mindig akad, aki tovább folytatja a mesét. Groteszk fényében elkomoruló véres
93

borzalmak (Monokristályok
szerkezete) és derűvel színezett agglegénysztorik (Egy
mai férfi arcképe) váltogatják egymást, s a monoton mesélésben el is szürkülhetne
az öregek padja fölött az ég. S hogy a vég nélküli példázatokban: az egyetlen írói
fogással többfajta gondolati síkot egyberántó parabolákban mégsem f á r a d u n k bele,
e lírikus próza nyelvi erejének, az író tündéri realizmusának köszönhető. Valami
mindig átragyogja a szöveget, s a szavak jelentésén túl hangulati erőt kölcsönöz az
ábrázolt tárgynak. Sosemvolt történések félénk kisemberei táltosodnak meg, elporladt világok és élethelyzetek kapnak feltámadásnyi fényt Bálint Tibor ide-oda
indázó mondataiban. Aki még mindig — és alighanem mindhalálig — a 7-8 éves
kisfiú, valahai önmaga álomképét keresi, ahogy az első szakállas-mezítlábas emberben Krisztust vélte fölfedezni. Bölcs szavú öregjeit ez a régi emlék ültette az igazmondás, a lemerülve-megtisztulás padjára. Az ő döntnöki szavuk lobbant fel minden költői látomást, álomhajójuk ringása nem más, mint egy-egy megsüllyedt, de
tisztasága folytán sohasem elsüllyedő élet.
Az író szeretetmítosza különösen a kisemberek, a Hektor és Böske (Zokogó
majom) öröm táncát elragadva szemlélők és a körforgásba. minduntalan beállni akarók fejére helyez glóriát. Elismeri, hogy ez az ékítmény törékenynek látszódhat, s
talán még azt is, hogy a heroikusságig felfokozott élethelyzet itt-ott nem a hősök
ténykedéséből, hanem csak a stílus erejéből s az írni tudás bámulatos fondorlataiból
következik, de tudván tudja, hogy a gigantikus tablók mellett figyelmet érdemel az
arcképek a körömháton miniatúráinak igazsága is. A tömbszerűen és durván megmunkált darabokkal e novellás könyv a míves kézi munkát állítja szembe. A Nekem
már fáj az utazás álomban kalandozó öreg írója tulajdonképpen Bálint Tibor önismeretről tanúskodó esélyét mondja. A megmaradásra? „Lehet, hogy n e m leszel
divatos, mert a hegyek és a folyók sosem jönnek divatba, sem a kenyér, sem az
ivóvíz, de ha ideig-óráig megfeledkeznek is rólad, ne félj attól, hogy nem élsz . .
(Kriterion, 1973.)
SZAKOLCZAY LAJOS

Gion Nándor: Ezen az oldalon
Gion Nándor ú j könyve egy többé-kevésbé zárt közösségről, a városszéli Keglovics utca lakóiról szól. Romodáról, az ácsról s Bergerről, az asztmás feltalálóról,
a valamikor bordélyházból szabadult Várynéról, a szenteskedő méhészről, Jánosról
és leányáról Erzsébetről, akit egy villanyszerelő elcsábít, Adamkóról, a téglagyári
munkásról, a késdobáló Kordovánról, Madzsgajról, aki a városka jegyzőjeként
minden percét az embereknek áldozta, mígnem belefáradt a reménytelen küzdelembe s Várynéhoz került kegyelemkenyérre, aztán szól a „félhülye Sebéstyén
gyerek"-ről, s másokról is, bennük és általuk az emberség változatairól, az emberség lehetőségeiről.
A Keglovics utcaiak látszólagos csöndes, kiegyensúlyozott világában visszafojtott, de annál erősebb szenvedélyek munkálnak. A ki-kirobbanó konfliktusok azonban sohasem csak a közvetlenül érdekeltek sorsát világítják be, hanem azt a rendkívül bonyolult kapcsolatszövevényt is, ami az utcabelieket meghatározóan egymáshoz fűzi. Minden összeütközésben egymásrautaltságuk derül ki, s rögtön az is, hogy
képtelenek egymáson segíteni. Ha véletlenül akarnak, a jószándék feltétlenül visszájára fordul.
A szenvedélyek nem észlelhetők teljességükben. Az életanyag s az írói technika
— nagy feszültséget ébresztve, inkább takarja, mint láttatja őket. Gion Nándor
ugyanis azokat az életmozzanatokat választja műépítőnek, amelyek már-már érdektelenül kisszerűek, a szokásos „költői" regényvilág elemeivel szemben tüntetően
prózaiak, a szenzációkkal szemben mindennapiak. Tényeket közöl, mindig csak
94

olyasmit, mit a szereplők közvetlenül látnak, hallanak. Arról egyetlen szó sincs,,
hogy ez vagy az a figura mit érez, mit gondol, mit képzel. Csak tettek vannak,
konkrét tettek, mégpedig határozott és szilárd normák szerint való tettek. Minden,
más szükségtelen fikciónak minősül, s kimarad a mű konkrétan fogható anyagából..
A Keglovics utcaiak tehát nem töprengnek sorsukon, hanem élik azt. Történetük nem ismeri a közbenső állapotokat: a cselekvés logikája mentén a legegyenesebb úton törnek az igazságot osztó megoldáshoz. Vajon nem így épülnek-e fel a
népballadák? S mint azokban, vajon az élet, a világ szemléletének nem ugyanaz a.
fölénye mutatkozik-e meg Gion Nándor könyvében? Mindez a monoton, szerkesztetlen, dezilluzionált, morbid, elidegenedett művek dömpingjének idején!
Amitől persze még nem lenne Gion Nándor igazán jó író, s könyve se volna a
már eddig is oly sokféle formát teremtő valóságigény, s az illúziók nélküli humanista életlátás remeklése. Attól azonban, ahogy a Keglovics utcaiak világát az eleven jellemek felől teljessé és jelentőssé építi, ahogy ezt a világot a Keglovics utca.
körül alakot öltő tágabb világra vonatkoztatja, mégpedig az élettörvények evidenciájával, már feltétlenül.
De konkrétan hogyan valósul meg mindez? Poétikailag újdonságot teremtve.
Az Ezen az oldalon huszonnégy novellaszerű, önállóan is megálló írásműből épül.
fel. Azért nem mondhatók — a hagyományos értelemben — novellának, mert teljesen nyitották. Mindegyikben más és más a szituáció, a konfliktus természete, sváltozik az emberek, események láttatásának nézőpontja, viszont azonosak a szereplők, ha nincsenek is mindig azonos súllyal jelen, .meg-megismétlődnek bizonyosmotívumok, mint a regény zárt cselekményén belül szokásos, mintegy a történet
egységét is hangsúlyozandó. Ezek az írásművek tehát feltételezik egymást, előzményeikben és következményeikben egyaránt olyannyira, hogy nincs egy sem, amely
teljességgel felfogható volna a többiek ismerete nélkül. A részek, láthatóan, egyegy, közösséget is jellemző, meghatározó figura konfliktusait vetítik elénk, az egész,
együtt pedig a közösségét. Fontos lelemény, hiszen így az egyén sorsa nem azonosítható a közösségével, viszont az előbbiből levezethető az utóbbi, megmutatható az
esetlegesben a törvény, mégpedig a spontaneitás természetességével. S legyen az.
egyén végzete akármilyen, a közösség felől zavartalanul, s a maga teljességében
ölthet alakot az emberség és a szeretet. Az az emberség, amiből nem hiányzik a.
gyengeség, a gyarlóság, a szenvedés, annyira nem, hogy talán épp ezek a szeretet
és az emberség forrásai, de mindenhogyan megnyilvánulási alkalmai.
Egy-egy szereplő vagy esemény három novellaszerű írásban mutatkozik meg
jelen idejűen, esetleg részről részre változó nézőpontból, majd egy negyedik kerekíti,
teljesre a képet az illető „megható" történetének krónikás hangú elmondásával.
Többnyire ' ez a negyedik világosítja meg a múlt felől az összefüggéseket, visszamenőleges hatállyal értelmezi és megítélteti mindazt, ami az előző háromban lényegi-,
mozzanatként előkerült. Hihetetlenül árnyalt karakterek, megokolt akciók, események bontakoznak ki: a teljesség intenzív irányú.
Mármost a további novellák az előzőekből bizonyos motívumokat újra és újra
felidéznek. Ezeken a motívumokon át a megváltozott összefüggések visszamenőlegesen ú j és ú j hangulati, érzelmi, gondolati rétegeket tárnak fel a szikkadtnak,
látszó tényanyagban. Ilyen motívum a „legszebb halott", Gizike Schladt képe a sírkövön. Az ő sírkövét nem dönti ki Romoda, az ő képe alá tesznek virágot az Erzsébet tiszta szépségétől bódult gyerekek, majd az ő képét törik össze, amikor Erzsébetben csalódnak, mert kiderül, hogy éppen gondosan épített fűkunyhójukban feküdt:
le a villanyszerelővel, s az ő képét keresi a „félhülye Sebestyén gyerek" Kordovántávozása után, írként bánatára, magányára. Gizike Schladt képe tehát a tisztaság,
a jóság, a szépség jelévé gazdagodik, s ebben a minőségében a korábban vele kapcsolatba kerülők karakterét jellemzi, érzékelteti azok kimondhatatlan, s másképp
napvilágra soha nem kerülő érzelmeit, vágyait. Sejteti egyben azt is — halott lány
képéről lévén szó, hogy a tisztaság, jóság, szépség: az emberibb élet elérhetetlen-,
messziből üzen.
95-

Gion Nándor ítélete hiteles. Amit mond, a hétköznapok anyagából bontja ki,
az emberi sorsokból következőnek mutatja: az esetlegességek mögött a közösség
sorsaként törvényszerűnek. Mindezt érett magabiztossággal, s hadd ismételjem: a
valahová tartozás meleg emberségével.
Azt, hogy Gion Nándor teljesítménye teljesen váratlanul ért volna, nem mondhatom. A Fórum 1968-as regénypályázatán első díjat nyert munkája, a
Testvérem,
Joáb idejében figyelmeztetett: jelentős író készülődik. S ez a jelentős író most itt
van. (Fórum, 1973.)
VARGA LAJOS MÁRTON

Arcok a múltból címmel 48-as honvédportrékból rendezett kiállítást a
hódmezővásárhelyi Tornyai János Múzeum. A felvételeket Plohn József vásárhelyi fényképész készítette a századfordulón. A most kiállított negyven
portré csupán töredéke Plohn egykori
háromezer üveglemezből álló hagyatékának. A fontos néprajzi és fotótörténeti dokumentumokból egyébként ezerhatszázat mentett meg a vásárhelyi
múzeum.
*

Száraz György A nagyszerű
halál cfmü,
lapunkban megjelent (1973. 10. sz.) drámáját mutatta be július 5-én a Gyulai Várszínház. A darabot Sik Ferenc rendezte, a
iőbb szerepeket Paláncz Ferenc. Csíkos Gábor, Pákozdl János, Bárány Frigyes, Peczkay Endre, Orbán Tibor. Iványi József,
Szoboszlal Sándor. Kézdy György, Nagy Gábor és Torldai Teri játszotta. Az előadás
méltatására szeptemberi számunkban viszszatérünk. — A Várszínházban az idén Száraz György műve mellett Tirso de Molina
A zöldnadrágos
lovag cimű vígjátékát láthatta a közönség.

Salló István két kis könyvét
kaptuk
Csíkszeredából. Az egyik: Három vidám
játék — a népi játékok
hagyományaira épülő három egyfelvonásos, a másik: Nagyapó meséi — a Hargitában
gyűjtött mesék földolgozása.
Mindkettő
színvonalas népművelő kötet. Salló Ist-

96

ván
nak

jelentős közművelődési
bizonysága.

munkájá-

*

Tanulságos könyvet hozott nemrégiben a
posta. A balmazújvárosi
Lenin Tsz 25 éve
példa lehet minden hasonló jellegű, hasonló céllal és szándékkal készülő kiadvány
számára. „Ebben a könyvben csupán egy
szövetkezet múltja, jelene és jövője áll, de
talán mondottunk valamit a változó parasztságról még akkor is, ha az balmazújvárosi,
ha csak a krónikásán rideg, hiteles megállapítás hangján" — olvashatjuk a kötet végén. A történeti rész (Csige József munkája)
mellett Szálai Csaba riportsorozata bizonyítja az „így együtt voltunk valami" Veres
Péter-i igazságát.
*

Vendégeink voltak: George Sbárcea
román író, zenekritikus, műfordító, a
magyar irodalom kitűnő ismerője és
fordítója. Bálint Tibor romániai magyar író, aki a könyvhét vendégeként
több irodalmi esten vett részt hazánkban. Látogatást tett szerkesztőségünkben két bangladesi vendég is: Mazharul Islam professzor, költő, aki folklorisztikával
is foglalkozik,
Khondker
Mohammad
Elias író, aki a magyar
függetlenségi mozgalmakról ír könyvet.
•

A Sebő—Halmos
Együttes
klubjának
tájékoztatóját jelentette meg Síppal, dobbal címmel a XIV. kerületi
tanács. A füzet
többek között Nagy László-interjút,
több
verset közöl,
valamint
a Sebő Ferenc
által
megzenésített
költemények
kottáiból
mutat
be egy
csokomyit.

