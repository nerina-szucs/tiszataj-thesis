A TISZATAJ DIAKMELLEKLETE
141. szóm

HERNÁDI MARIA

Angyalok a házban
N E M E S N A G Y Á G N E S : A L O V A K ÉS A Z A N G Y A L O K

Az angyal-hírnök

Nemes

Nagy Ágnes

verseiben

maga a hír, amely
re tárgyszerű

és

egyszermegfogha-

tó, de rejtélyes és felfoghatatlan is. A szárnyas
döttlátványként,

kül-

és nem

nyelvi üzenetként fedi fel
magát. Innen nézve az
angyal a tárgyias
önemblémájának

költészet
is tekint-

hető Nemes Nagy Ágnes
költészetében:

mint egy

olyan lény, amely

nyelvbe

öltözötten, mégis nyelv
nélkül jelenik

1

NEMES NAGY

Ágnes:

Osiris, 2 0 0 4 . 4 1 8 .

meg...

A lovak és az angyalok Nemes Nagy Ágnes 1967-es Napforduló kötetében jelent meg először, a középső, Énekhangra című
ciklus nyitóverseként, két évvel később pedig a költő ezzel a
címmel adta közre első gyűjteményes verseskötetét (1969.: A
lovak és az angyalok). A költemény tehát kiemelt szerepet
kapott a szerző által sajtó alá rendezett kötetekben.
A „ló" és „angyal" címbeli összekapcsolása a tárgyias költészet ars poeticájaként is értelmezhető. Egy földi világhoz
tartozó, érzékszervekkel felfogható, és egy „égi", azaz a
transzcendens szférájában megjelenő, láthatatlan lény kerül
egymás mellé, ami utal a „materiális" és a „spirituális" sík
átjárhatóságára Nemes Nagy Ágnes költészetében: egészen
pontosan arra, hogy a „kimondhatatlanhoz" a „nehezen
mondhatón", a transzcendenshez a földin keresztül vezet az
út. „Én a transzcendencia szót - ha szabad így mondanom egyszerűbben használom - mondja a költő egy interjúban Nem tagadom ki belőle a lehetséges emberi élmények
egyikét
sem, a profánokat sem, az indító (és megindító)
apróságokat
sem, a kristályokat, az eldobott cigarettacsikket,
a féllábú
galambot, a dadogó öregasszonyt, a kételyt vagy
kétségbeesést. Úgy érzem, nincs létünknek olyan szelete, ami ne transzcendeálhatna
egy adott pillanatban. Hogy mibe
transzcendeál? Valami több felé. És a valami több nélkül
koldusabbak
volnánk a koldusnál. Van egy zsoltár, amit de sokat fújtam
gyerekkoromban:
»Éjjel kezem feltartom,
az égre
Hozzád
nyújtom.« Úgy érzem, a költészet nem több, mint egy fölfelé
nyújtott kéz. De ez sem semmi!"1

A létkérdések és a vers (Széli Margit interjúja).

In: N.N.Á.:

Az élők mértana II.,

9 9

2

diákmelléklet

De nem csupán arról van szó, hogy a ló a látható, az angyal pedig a láthatatlan szférájához
tartozik. Pontosabb úgy fogalmazni, hogy mindkettő a „mondható" és a „mondhatatlan" közti
határsáv lakója ebben a költészetben, tehát mindkét lény közvetítőként jelenik meg. „Sohase
mondd a mondhatatlant, mondd a nehezen mondhatót!" - így szól az Elégia egy fogolyról című
vers elhíresült mondata, amely költői célkitűzést megfogalmazó ars poetica. A „névtelen
érzelmeket" „szívünk honpolgárává" fogadni: vagyis a mondhatatlant „nehezen mondhatóvá"
szelídíteni, majd belőle valamit kimondani, nevesíteni, szóvá tenni a versben - ez Nemes
Nagy Ágnes szerint a költő legfontosabb feladata.2 A „névtelen érzelmek senkiföldje" 3 e költészetben az angyalok közlekedőhelye - akár a Bibliában Jákob lajtorjája -, de a látható világ
közvetítővé vált, tehát lényegében angyalszerepbe került lényei is megfordulnak itt. A lovakon kívül például itt lelhetők fel Nemes Nagy Ágnes híres fái, madarai, szobrai, a szélben a
szárítókötélről elszabadult vásznai, de az olyan „nem szép" tárgyak is, mint a fűben heverő
vasdarabok, rozsdás drótcsomók és sok minden más: „Ha tehát az ember a világ egészéből
fölvesz egy kavicsot, egy falevelet, egy eldobott T-dugót, környezete fontos vagy nem fontos
részletét - írja Nemes Nagy Ágnes -, megtörténhet, hogy ez a valami mikroadóvá válik a kezében, amely váratlan műsort sugároz. Sugározza a világot, amit ismerünk, és azt is belőle, amit
nem ismerünk, ami az ismeret mögött van. (...) Hozzám főképp a tárgyak közvetítik az ismeretlent, ezért igyekszem én is a tárgyakat közvetíteni az olvasónak. "4
Nemes Nagy Ágnes költészetében a Napforduló kötettől kezdve kerülnek előtérbe ezek a
közvetítő lények és tárgyak - a ló azonban már az egészen korai, a későbbi kötetekből kimaradt versekben is feltűnik. A Lovam című versben a személyiség autonóm és független részének, a belső világ nyújtotta szabadságnak a jelképe, a Lovamhoz című költeményben pedig
lélekszimbólum és rejtett belső erőközpont: „mélyen, bordám közt dobogsz" - szólítja meg
Ábris nevű pej lovát a vers beszélője. 5 Mindkét versben a ló az, aki a lírai ént elviszi, messzire
repíti arról a helyről, ahol van: kiszakítja szorongatott és tehetetlen állapotából. Segítő figura
tehát, aki közvetítő szerepet tölt be a lírai szubjektum elvágyódó és vágyott lélekrésze között.
Bár az angyal már az 1957-es Szárazvillám kötet végén, a Paradicsomkert című versben is
megjelenik, a Napforduló kötetben tölt be igazán fontos szerepet - a későbbi versekből pedig
ismét eltűnik. A kötet angyalfigurái plasztikusan ábrázolt lények: robosztus méretű, férfias,
csuhát vagy zsákruhát viselő, kifejezetten földies alakok, akik egyszerre hasonlítanak egy
úton lévő zarándokra 6 és egy vadmadárra. A Ház a hegyoldalon angyalát sasnak nézi a vele
találkozó öregasszony, az angyali üdvözlet bibliai eseményét felidéző Téli angyal beszélője
pedig, Rilke elégiáinak jelzőjét idézve, „iszonyúnak" nevezi az angyalt, aki Mária kicsi házát
2

3
4
5

6

NEMES NAGY Ágnes: A névtelenek. In: N . N . Á . : Az élők mértana /., Osiris, 2 0 0 4 . 4 7 4 . ; NEMES NAGY Ágnes:
Egy verseskötet előszava. In: N . N . Á . : Az élők mértana II., 2 8 .
Uo.
NEMES NAGY Ágnes: Egy verseskötet előszava. 32.
NEMES NAGY Ágnes: Lovamhoz; Lovam.In: Nemes Nagy Ágnes összegyűjtött versei(Fiatalkorí, a költő
által kötetbe fel nem vett versek 1939-1946.) Bp„ Osiris-Századvég, 1995, 280., 294.

A csuhás vándorként megjelenő Nemes Nagy-féle angyalok leginkább az Ószövetség legrégibb
könyveiben megjelenő hírnökökre emlékeztetnek: „A korai idők elbeszéléseiben az angyal nem
fentről alászállva találkozik az emberrel, hanem a puszta földön, a poros utak világában: mint ember
az emberrel. (...) Az ősi elbeszéléseknek éppen az a sajátja, hogy Isten küldöttei földi utakon
poroszkálnak, és általában ott lelik fel az embert." (SULYOK Elemér: „Mi a neved?" = Műhely, 2 0 1 1 / 5 6. 5 4 - 5 5 . )

szinte szétfeszítve, vad és kozmikus természeti erőként hatol be a törékeny emberi létbe. A
Paradicsomkert
hírnöke az egyetlen a versbeli angyalok között, aki megszólal, monológot
intéz a Teremtőhöz, és pontosan ismerteti jövetelének célját. A Napforduló szövegvilágában
megjelenő többi angyal néma marad, annál erősebb azonban a puszta jelenlétük. Az angyalhírnök Nemes Nagy Ágnes verseiben maga a hír, amely egyszerre tárgyszerű és megfogható,
de rejtélyes és felfoghatatlan is. A szárnyas küldött látványként, és nem nyelvi üzenetként
fedi fel magát. Innen nézve az angyal a tárgyias költészet önemblémájának is tekinthető
Nemes Nagy Ágnes költészetében: mint egy olyan lény, amely nyelvbe öltözötten (hiszen
versben), mégis nyelv nélkül jelenik meg. Szavak ábrázolják, ő azonban szavak nélkül (látvány formájában) mutatkozik meg a versben, így aztán, mint „köztes lény", nemcsak az égi és
a földi, a mondhatatlan és a mondható, hanem a szó és a tárgy határvonalát is megtestesíti.
Éppen ezért annyira hangsúlyos ebben a költészetben az angyalok testi, érzékszervekkel
észlelhető mivolta: hiszen arra a kérdésre, hogy ki az angyal, csak úgy tudunk válaszolni, ha
megnézzük, hogyan fest. Mivel az angyal nem beszél, hanem jelenlétével, látványával alkotja
meg a saját magával azonos hírt, a hír egyrészt az angyal külsejének, másrészt viselkedésének jegyeivel válik leírhatóvá. A „ki az angyal" kérdés tehát egybeesik azzal a kérdéssel, hogy
„milyen hírt hoz az angyal".
A hírrel azonos hírnök alakja Nemes Nagy Ágnes egy későbbi versében, az Éjszakai tölgyfában is felbukkan, ahol egy városi tölgy, gyökereit a földből kihúzva, az éj leple alatt követni
kezd egy járókelőt. „Oly sürgetően állt ott mozdulatlan, mintegy hír, tölgy alakban" - mondja
róla a vers beszélője. Ez a tölgyfa sem beszél, hanem arcának feltárásával közli az önmagával
azonos üzenetet:
mikor elérte a járókelőt,
a lámpaoszlopnak
mindjárt nekidőlt,
aztán haját
széthárította.
A haj mögül egy tölgyfa arca nézett.
Nagy, mohos arc. Talán. Vagy másmilyen.
Ebben a versben is a legtöbb, amit a szöveg a hírnökről mondani tud, az a külsejének és
viselkedésének leírása - de a vers ezt is azonnal elbizonytalanítja, jelezve, hogy a szemközt
álló lény a leírhatatlan, a mondhatatlan tartományával érintkezik. Ugyanez érvényes Nemes
Nagy Ágnes angyalaira. Isteni küldött mivoltuk teljes bizonyossággal - mint a Bibliában csak távozásuk után felismerhető, akkor, amikor a hozott hír hatása megmutatkozik annak az
embernek a lelkében, életében, akit meglátogatott. Az Éjszakai tölgyfa című vers a képek
nyelvén így írja le ezt a hatást:
Érezte akkor a járókelő
saját körvonalait lazulni,
köd úszta be folyékony
partjait,
mint aki hirtelen erdei
tóvá sötétül,
mert egy ilyen arcot

tükrözhetett.

5 5

4

diákmelléklet

A lovak és az angyalok című költemény ennek a változásnak a versbeli térképe: annak az
átalakulást hozó belső útnak a története, amelyet az angyalokkal való találkozás indít el.
A vers négy címmel ellátott részre oszlik: Jönnek; Mennek; Út; A lovak és az angyalok. Az
első két rész, ahogy ezt már a címek is sejtetik, szorosan összetartozik. A két többes szám
harmadik személyű igei állítmányt (Jönnek, Mennek) azonos alany kapcsolja össze, ez az
alany azonban a két címből hiányzik. Ez a nyelvileg megteremtett hiátus egyrészt jelzi az
elhallgatott alany (az angyalok) érintkezését a kimondhatatlannal, másrészt az elhallgatással
rájuk is irányítja a figyelmet: vajon kik azok, akik jönnek és mennek? A hiátus azonban a
szöveg más szintjén is megképződik: a szorosan összetartozó, gyakorlatilag egy egységet
alkotó első két szövegblokk, a Jönnek és a Mennek csak a látogatók érkezését és távozását
rögzíti, azt azonban, hogy mi történt közben, a vers elhallgatja. Mintha az angyali jelenlét
egészében kimondhatatlan volna, s csak e jelenlét időbeli „peremei", az érkezés és távozás
nyúlnának át a „nehezen mondható" tartományába.
A költemény az angyalok megszólításával indít: az első szakasz párbeszédes, dramatikus
szerkezete, élőbeszédszerű stílusa és erőteljes, dalszerű ritmikája regös énekeket idéz:
Isten hozott, szép angyalok.
Elvermelt almát adhatok.
Ki küldött vajon vigaszul?
Itt egy jonatán, egy batul.
„Isten hozott!" - így köszönteni egy angyalt némiképp tautologikus, hiszen ha egyszer angyal, nem kérdés, hogy ki „hozta". A köszöntés emiatt egyrészt önironikus színezetet kap,
másrészt azonban a szöveg arról tanúskodik, hogy a beszélőnek tényleg nem egyértelmű,
hogy honnan érkeztek a látogatói, hiszen megkérdezi őket: „Ki küldött vajon vigaszul?" Ebben a mondatban ott van az angyali küldetésnek a beszélő által értelmezett lényege: a vigasz,
amely egy kései, ars poétikus Nemes Nagy-esszében is az angyalokhoz kapcsolódó „feladatként" jelenik meg: „Rettentő igényem volna a magyarázatra,
az értelemre. Az angyalok azt
magyarázták meg nekem, hogy nincs ilyesmi, de van vigasz. Mi lesz, ha abbahagyják a vigasztalást is?"7
Vigasztaló angyalok érkeznek tehát a beszélőhöz, és sejthető, hogy nem szavakkal vigasztalnak, hanem a jelenlétükkel, egyáltalán: a létezésükkel. Az angyalok hangját a versben így
nem is halljuk, csak azt, ahogy a lírai én beszél hozzájuk, kérdezi, kínálja, marasztalja őket:
így ez a csonka, egypólusú párbeszéd is megképzi a fent említett hiátust. Különös mozzanat
az almával kínálás, amely mindjárt a második sorban feltűnik. Az angyalok köszöntését egyegy kínáló mondat szakítja meg, így az „angyalok" az „adhatok" szóval kerül rímpárba, a
„vigaszul" pedig az almafajtát jelölő „batul" szóval. Ez egyfajta kölcsönviszonyt érzékeltet
ember és angyal között: mintha a beszélő rögtön viszonozni akarná a vele tett, megesett jót: a
vigaszul érkező angyal-látogatást. Az alma „elvermelt" jelzője utal arra, hogy tél van, és télen
csak ilyen gyümölccsel lehet a vendégeket megkínálni. A beszélőt mintha bántaná ez, mert a
búcsúzáskor mentegetőzik miatta: „az alma kásás volt, tudom, de nincs más, nincs más".
Mintha két létmód, két eltérő létminőség feszültsége lenne érezhető itt: talán nem angyalhoz

7

NEMES NAGY Ágnes: Filozófia és jó modor. In: N.N.Á.: Az élők mértana /., 660.

137. szám

5

55

méltó táplálék ez a teljesen hétköznapi, ráadásul nem is friss gyümölcs, de az ember csak ezt
tudja neki nyújtani.
A két létmód különbségét szimbolizálják a méretek is. Az emberi személyt a ház jelképezi
- s ebbe a házba éppen hogy csak befértek az angyalok:
Féltem nagyon, hogy szemöldökfában homlokkal
összetörtök,
és tört angyalt hogy ápolok?
Be szerencsével
jártatok!
Mint a petróleum-lángot,
kicsinyre
húztátok
angyalságotok.
A beszélő aggódó képzeletében egy olyan kép jelenik meg, amelyben a háznak is és az angyaloknak is teste, illetve arca van: erre utal a „szemöldök" szó a „szemöldökfa" kifejezésben,
illetve az angyalok „homlokára" tett utalás. A háztestben csak úgy fér el az angyaltest, hogy az
„kicsire húzza" eredendő létmódját, a petróleum-lánghoz hasonlított „angyalságot".
Az emberi és az angyali méretbeli össze nem illése más versekben is feltűnik: a Ház a
hegyoldalon angyala nem fér az ágyba, a Téli angyal vadmadárhoz hasonló hírnöke pedig
már-már szétfeszíti Mária házát. Mindenütt megjelenik tehát a képek szintjén az a kérdés,
hogy képes-e az ember befogadni az angyalt: törékeny élete elbírja-e a hatalmas, „nem emberszabású" lény jelenlétét. De míg a Téli angyal című versben az emberre jelent veszélyt az
angyal érkezése, itt éppen fordítva: az angyal veszélyezteti épségét azzal, hogy beférkőzik az
ember házába. Az angyal megsebesülésének, 8 s az emberre való rászorultságának gondolata
feltűnik a Ház a hegyoldalon említett részletében is, ahol az öregasszony sebesült angyallal
találkozik, s azt egész éjjel ápolja. A két világ érintkezése tehát egyáltalán nem veszélytelen.
„Tört angyalt hogy ápolok?" - kérdezi a beszélő, aki emberi mivoltában nemcsak az angyalok
táplálására, de a gyógyításukra sem érzi alkalmasnak magát. „Be szerencsével jártatok!"
sóhajt fel megkönnyebbülten, s ez a népmesék világát idéző fordulat hangsúlyozza azt a
jelentést, hogy az angyaloknak valóban nehéz küldetése, talán próbatételekkel teli útja volt
ebbe a házba.
Az angyalok tehát ebben a versben olyan lények, akik meg tudnak sérülni, akik elfogadják
a táplálékot, akiknek teste és arca van, s mint a következő, Mennek című szakaszból kiderül,
személyisége is:
Először fölkelt Áriel,
aki a karban énekel.

8

A közvetítő lény útja során megsérülhet. Nemes Nagy Ágnes Tudjuk-e, hogy mit
csinálunk?című
esszéjében ilyen közvetítőként, sérült hírnökként ábrázolja magát a verset is: „A vers tehát
hírhozó,

csatából jön, a tudattalan terepéről, és ez meg is látszik rajta. (...) A vers sokszor sérült, hiányosnak
látszó, csonka-bonka. Mintegy sebeit mutatja fel értékként. Lássátok, tapintsátok. De vajon nem a
sérülések a vers testén, nem a hiányok, a félig megnevezések, a felrobbant kísérletek szilánkjai, a torzó
esztétikája - vajon nem ez-e a végső mondanivalónk? Nem, nem azért, mert becézzük a torzót, hanem
mert a torzó, a hiány is egy teljesebb világról ad hírt, életünk nem tudott vagy nem eléggé átélt
szélességéről. Ott áll végül a vers, sérülten, és így-úgy amúgy jelzi, mutatja, dadogja a hírt, mindazt,
amit látott, ami telik tőle. Töredékes hírt hoz tehát, meg némi havat a vállán." ( N E M E S N A G Y Ágnes:
Tudjuk-e, hogy mit csinálunk? In: N . N . Á . : Az élők mértana I. 3 5 . )

9 9

6

diákmelléklet

Azután fölkelt Rafael.
Ne menj még, kérlek. - Menni kell.
Az ifjúságtól,
lustaságtól
hullámos léptű, lassú Gábor
indult aztán. - Ne menj. - Az arca
pelyhes volt, mint a fűzfabarka.
Utolsónak maradt Mihály.
Vasderes-színű
tüske-hajjal,
mint az apák, ez olyan angyal.
A csuhád csücskét
megfogom,
Az alma kásás volt, tudom,
de nincs más, nincs más, nincs - megállj!
És mégiscsak elment Mihály.
Ebben a versszakaszban egy fordított irányú angyal-enumerációval találkozunk: a beszélő nem érkezéskor „mutatja be" vendégeit, hanem búcsúzáskor, mintha számára is csak a
távozásuk percében válna világossá a kilétük. Nemes Nagy Ágnes költészetében ez az egyetlen olyan szöveghely, ahol az angyaloknak nevük van: a négy arkangyal neve. Érdekes, hogy a
beszélő az első kettőt az eredeti héber nevén nevezi (Áriel, Rafael), a második kettőt viszont
a héber névnek megfeleltethető magyar személynevével azonosítja (Gábor, Mihály). Persze,
csak az utóbbi két névnek létezik magyar megfelelője - de az utóbbi két angyal közelebbinek
is tűnik a versben, róluk részletesebb leírást kapunk - talán ez az oka, hogy az ő nevüket nem
„Gábrielként" és „Mikhaelként" említi a vers, hanem az anyanyelvi személynevekkel. Arielhez
az éneklés képességét, a dal adományát társítja a vers. Rafael a szövegben nem kap jelzőt de a Bibliában ő a gyógyítás angyala: Tóbiás könyvében ő szabadítja meg vakságától Tobitot,
Tóbiás apját, és démonaitól Sárát, Tóbiás leendő feleségét. A Jézus fogantatását hírül vivő
Gábor, és a „harcos" Mihály arkangyal egy fiatal és egy idősebb férfi képében jelenik meg a
versben. A magyar személynevek családias hangulatot árasztanak: mintha a beszélő közeli
hozzátartozóiról lenne szó. Gábor leírásában van egy egészen finom erotikus áthallás a „hullámos" járás, a borostás arc említése, és talán a sok „1" hang miatt („/ustaságtól", „hu//ámosléptü", ,,/assu"), melyek a lágyság, puhaság, folyékonyság képzetét keltik - mindezzel együtt
inkább fiús, mint férfias jelenség ez az angyal. Ha a versbeli habitust kiegészítjük azzal az
információval, hogy a Bibliában Jézus fogantatásának hírét hozza el Gábriel, akkor társíthatjuk alakjához a kezdet, a születés, a fiatalság és a szerelem jelentéseit. Mihályt az apákhoz
hasonlítja a vers: „mint az apák, ez olyan angyal."9 A „vasderes-színű tüske-haj" keménységet
kölcsönöz az angyal karakterének, a leírásban szereplő „s", sz", „v", „d", t", „r", „k" hangok is
ezt a keménységet erősítik. A „vasderes" jelző a legellenállóbb fémfajtát és a lovak színét
idézi fel, a tüske pedig a Mihály arkangyalhoz a Bibliában amúgy is társított harciasságot ezt az angyalt tehát erős, határozott, férfias jelenségként képzeljük el a leírás alapján.
Az angyalok, bár együtt érkeztek, nem egyszerre, hanem egyenként távoznak, mégpedig
fontossági sorrend szerint. A beszélő által legkönnyebben elengedett vendég indul először, s
akit a legnehezebben enged el, az utoljára. Nehéz és szenvedéssel teli folyamat ez: ahogy a

9

Elgondolkodtató életrajzi adalék lehet az értelmezéshez, hogy Nemes Nagy Ágnes édesapját is
Mihálynak hívták.

137. szóm

7

5 5

küldöttek távoznak, úgy fogyatkozik a házban az „angyalság", úgy szűnik meg fokozatosan a
vigasztaló jelenlét, s tűnik el maga a vigasztalás. A beszélő a versszakaszban három alkalommal tartóztatja az angyalokat - mindig azt, amelyik éppen menni készül - a marasztalás
egyre hevesebb és egyre kétségbeesettebb. Amikor az utolsó angyal, Mihály is búcsút vesz, a
beszélő minden erejét latba veti, miközben értelmezni is próbálja a számára érthetetlen
történést, hogy miért mennek el a vendégek, miért „kell" menniük. „Az alma kásás volt, tudom" - szólal meg benne az önvád - mintha rajta, az ő vendéglátásán múlt volna, hogy az
angyalok nem tudtak maradni. „Nincs más" - mentegetőzik, de a legkétségbeesettebb gesztusa az, amikor belekapaszkodik az angyalba, tehát nemcsak szóval, de erővel is visszatartja. „A
csuhád csücskét megfogom" - mondja Mihálynak: nem a kezét vagy a vállát fogja tehát meg,
hogy megállítsa, hanem csak a ruháját, és annak is csak a csücskét. Megdöbbentő ez a kis
részlet: kifejezi azt, hogy bármennyire közeliek és jól érzékelhetők az angyalok a beszélő
számára, végső soron nem tud hozzájuk közvetlenül kapcsolódni, nem érintheti meg a „testüket", azaz őket magukat. Nem ragadhatja meg a „kimondhatatlant", hiszen az kimondhatatlan, csak a névtelen tartomány szélét, peremét, a „nehezen mondhatót" járhatja be: csak az
angyal csuhájának csücskét foghatja meg.
A jelenet, és maga a helyzet is drámai: ahogy az angyalok kimennek a házból (azaz elhagyják a beszélő személyiségét), úgy veszít el velük fokról-fokra mindent, ami az élethez
kapcsolta. Ariellel az ihletet, a tehetséget, a megszólalás adományát, Rafaellel a gyógyulás, a
teljes élet reményét, Gábriellel a szerelmet, az újjászületés hitét, Mihállyal pedig a legtöbbet:
az életbe vetett bizalmat és biztonságot - hiszen az „apa" a megtartó eredet, a földhöz kapcsoló gyökér. „És mégiscsak elment Mihály" - a „mégiscsak" szó jelzi, hogy a beszélő az utolsó
pillanatig reménykedett, hogy legalább Mihályt maradásra bírhatja.
Az angyalok látogatását elbeszélő, két részből álló versegység végén a lírai én mintha kizuhanna a saját életéből - részben erről a zuhanásról szól majd a következő egység, az Út. A
versben történetként ábrázolt lelki tapasztalat súlyossága újra felveti azt a kérdést, hogy ki is
az angyal. Alapvető jelentése szerint közvetítő Isten és ember között, a távolságok áthidalója,
ég és föld összekötője, mennyei hírnök, küldött. 10 Nemes Nagy Ágnes költészetében az angyal
sokkal több, mint motívum: belső tapasztalat, lelki tény jelölője, gazdagon rétegzett jelentéssel. E jelentésrétegek közül kettőt emelnék ki: a személyes Isten-képpel összefüggő vallásos,
és a költői hivatásra vonatkozó, ars poétikus értelmet. Az első értelmezés szerint az Istenkapcsolatban bekövetkezett törés, szakadás következményeiként, és egyben áthidalóiként
jelentkeznek az angyalok - pontosan akkor (a Szárazvillám kötet után), amikor Nemes Nagy
Ágnes verseiből eltűnnek az Istent közvetlenül megszólító, gyakran vele perlekedő versek.
Késői, Istenről című prózakölteményében a lírai én Istent úgy határozza meg az alcímben,
mint „hiánybetegségeink legnagyobbikát". A vigaszul érkező angyalok, ha pótolni nem is
tudják, de enyhítik ezt a fájdalmas hiányt, azzal, hogy az Isten és az ember közti távolságot
„közelségek fűzérévé" 11 alakítják.
Az „ars poétikus" értelem szerint az angyal-figura valamiképpen a költői képességgel
függ össze 12 : „Költő vagyok, tehát a kimondhatatlan,
kimondatlan és nehezen
kimondható
10

A héber mal'ak és a görög angelos szó jelentése: hírnök, küldött. Vö.: Biblikus teológiai szótár (szerk.

11

V.Ö.:PLESU,

12

Ld. még ehhez a 8. lábjegyzetet!

LEON-DUFOUR, Xavier), Róma, 1976. 6 1 - 6 5 .
Andrei: A madarak nyelve. Jelenkor, 2 0 0 0 . 1 5 6 .

5 5

8

diákmelléklet

dolgok bányásza (...) - írja Nemes Nagy Ágnes Filozófia és jómodor című esszéjében - Suhogó
és bizonytalan dolgok közt élek, az angyalok valóban itt csellengenek a szobámban, hinnem kell
bennük, mert ők, csakis ők tesznek költővé. S ez egyszerre öröm és szomorúság. Öröm, mert
kiválasztottság és vigasz - szomorúság, mert kiszolgáltatottság.
Olyasmire tettem az életemet,
ami nincs hatalmamban;
ő tart hatalmában engem. Pláne mostanában, mikor halálosan
félek,
hogy elvesztem a tehetségemet.
Vagy már elvesztettem. Mi lesz velem, ha az angyalok is elhagynak?"13 A szakrálissal való viszony pontos leírását adja az esszé a birtoklás helyett a
birtokoltság érzésének („nincs hatalmamban; ő tart hatalmában engem"), és a kiválasztottság
tudatának jelzésével. Az esszé szerzője, saját állítása szerint, az angyaloknak köszönheti
hivatását: „ők, csakis ők tesznek költővé". Ezek szerint az angyalok szoros kapcsolatban állnak
a költői hivatással és tehetséggel. Az utolsó mondatokból mintha az derülne ki, hogy a tehetség elvesztése azonos azzal a ténnyel, hogy az angyalok elhagyják - és ez az, amitől a szerző
„halálosan fél". Néhány mondattal később újra megnevezi ezt a félelmet: „Mi lesz, ha [az angyalok] abbahagyják
a vigasztalást is?" Az esszérészlet alapján egy olyan értelmezés látszik
körvonalazódni, hogy amennyiben a versben beszélő lírai én költőként kapcsolódik a világhoz, költő-mivolta elvesztésével mindent elveszít: angyalok nélkül tehát nincsen számára
élet. így jobban érthető, hogy miért kell annyira marasztalnia őket, s miért olyan súlyos veszteség, hogy azok mégiscsak elmennek.
A vers második nagy egysége a harmadik címmel ellátott versszakasz: az „Út". Ez a rész
ugyanúgy megszólítással kezdődik, mint a Jönnek":
Patkolj nekem lovat, kovács,
hadd vigyen egyszer már haza.
Jó ez a szódás paripa.
A beszélőt, akárcsak a népmesékben, egy súlyos hiányállapot készteti útnak indulásra: ez
a hiány az angyalok távozása után keletkezett űr, élet-veszteség. Vajon hová indul a lírai én?
„Hadd vigyen egyszer már haza" - így hangzik a versszöveg sokértelmű válasza. Az angyalok
után indul - ott van a haza, ahol ők laknak? Talán a halál, mint végső haza felé indul el? Az
„egyszer már" szókapcsolat arra utal, hogy az élet eddig bejárt, sokféle útja közül egyik sem a
hazafelé vezető volt. A hazaindulás a végső utat jelentheti, mert a beszélő búcsút vesz az
ismerős helyektől, mintha soha többé nem akarna visszajönni ide:
A cukrászboltnál majd megállunk,
ott utoljára még benézek,
akár egy alkony
ablakán;
hogy villognak a sütemények,
a sok mennyei marcipán és aztán minden színtelen.
És nem lát minket senkisem.
A ló dobog csak, tompa dobja,
mintha egy szív ver távolodva.

13

Filozófia és jó modor, 660.

L

137. szám

9

55

Úgy tűnik, végső búcsúvételről van szó: az ismerőstől, a saját élettértől már mintha üvegfal (kirakat, ablak) választaná el a beszélőt, s ami azon túl látható, az már az alkony, a percről-percre fogyatkozó élet. A „villogó" sütemények és „mennyei" marcipánok mintha egy
liliputi birodalom kellékei lennének - az „édes élet" parányivá, gyerekszobaszerűvé zsugorodott ebben a visszatekintésben. A beszélő már nem lépi át a küszöböt, már nincsen dolga itt,
csak benéz - „utoljára még".
Ahogy elfogy a fény, lassan megszűnnek a színek, ló és lovasa maguk is láthatatlanná válnak. A lódobogás mint távolodó szívverés hasonlata arra utal, hogy az állat és ez ember öszszetartoznak, egyetlen lénnyé összeforrva vándorolnak. A ló a népmesékben a legarchaikusabb segítő figura, akit lovasának kell felélesztenie (például gebéből táltossá változtatnia),
folyamatosan táplálnia, gyakran a saját húsából - ez is arra utal, hogy a ló egy az emberrel: a
mesékben a belső erőközpont szimbóluma. A tanulmány elején már idézett két korai Nemes
Nagy-versben is hasonló jelentésben tűnik fel ez az állat: mint belső valóság, mint a lélek
része (Lovamhoz), amely egyedül képes arra, hogy gazdáját kiragadja szorult helyzetéből, és
olyan tájakra röpítse, ahol senki nem találhatja meg őket (Lovam). Ezekben a fiatalkori versekben a ló végső menedéket jelent: sérthetetlen erőket a lélek legmélyebb pontján, amelyekhez nem férhet hozzá a külvilág kisajátító, s végső soron pusztító szándéka, amit érzékletes képekkel fest le a Lovam című vers:
Keresnek. Vésik nappalom,
feltúrják
estemet.
Létemből, mintegy
osztrigát,
tűvel feszítenek.
Fülem mögött zizzennek és
ujjuk hajamba kap,
s a szekrényből, mint holttetem,
nyakamba
omlanak.
Hiába. Lent dobog lovam
és hangja hallatán
a csigalépcső
megremeg,
s felbúg csizmám nyomán. (...)
A tehetetlen és veszélyeztetett bezártság állapotából a ló figurája vezeti ki a beszélőt, neki
köszönhetően nyílik meg a horizont: a lélek eredendő tágassága és szabadsága, a kezdet és az
újjászületés, amelyet mindkét versben a hajnal és a hajnali lovaglás képe jelez.
A lovak és az angyalok

című vers halál felé tartó lovaglása Goethe Rémkirály

című versé-

nek erdei útjára is emlékeztet, tempója azonban nem az ottani halálos hajszát, inkább lassú,
meditatív vándorlást idéz:
És lassan úsztatunk tovább,
valami víz, valami fák,
valami lombos
némaság,
talán valami suhogó,
lomb-kupolák alatt futó,

99

diákmelléklet

10

talán folyó a rengetegben de nem tudom - minden nevetlen lehajlok. Ne érjen az ág.
Átölelem a ló nyakát.
A beálló némaság, a körvonalukat elvesztő, elmosódó tárgyak és a víz megjelenése antik
alvilág-képzeteket idéz. Az út során fokozatosan eltűnik mind a látvány, mind a megnevezés
lehetősége: erre utal a versszakaszban a sokszor előforduló, a közléseket elbizonytalanító
módosítószó és határozatlan névmás: a „talán", illetve a „valami". De még ezeket a bizonytalan közléseket is mintegy érvényteleníti a versszak vége: „de nem tudom - minden nevetlen".
A „névtelen", vagy a költő szintén szívesen használt szavával élve: a „tudattalan" tartományában vagyunk - az útnak ez a szakasza mintha egy belső pokoljárás lenne, a ló pedig egy
alvilági vezető. A lélekvezető szerepet nemcsak az életmű belső összefüggései indokolják,
melyekre korábban rámutattam, hanem kulturális utalások is erősítik. A sámánizmusban
például lélekvezető állatnak tartották a lovat, sőt, „hószín hátaslónak" nevezték a lóbőrből
készült sámándobot, a túlvilági utazás eszközét. Az elhunyttal együtt a ló sírba temetésének
szokása is arra szolgált, hogy a ló útja túlvilági szakaszán is hordozza a gazdáját. 14 A lóhoz
több mitológiában is víz-képzetek kapcsolódnak - a Poszeidón szigonya nyomán fakadó
forrásból, vízből születik a Pegazus, melynek holdsarló alakú patája nyomában ugyancsak
források törnek elő 15 - ahogy a versben is folyóban, vízben „úsztat" a „szódás paripa". A ló
tehát a víz, a tudattalan, az álom és a halál szimbóluma 16 - ezeket a jelentéseket a vers is
mozgásba hozza és tovább viszi. Ha az angyalt a költői tehetséggel hoztuk összefüggésbe, ez a
versbeli ló is lehet „Pegazus", a költői ihlet, képesség szimbolikus állata. Ha az angyalok el is
hagyták a beszélőt, egy lova még maradt, amivel útra tudott kelni.
Amikor már minden arra utal, hogy alvilági úton vagyunk, s az alvilági folyók valamelyikében úsztató ló a halálba szállítja utasát, akkor a versszakasz - az utolsó sorban - váratlan
fordulatot vesz. A ló nyakának átölelése vágyként már a Lovamhoz című korai versben is
megjelenik: „szeretném, Ábris, karcsú, szép nyakad / egy alkonyatkor átölelni lágyan". Itt, A
lovak és az angyalok című versben ez a mozdulat meg is történik. „Átölelem a ló nyakát" mondja az alvilági utas, s ezzel a gesztussal egyszerre szerte is foszlik az alvilági utazás víziója. Ösztönös életszeretetet, életigenlést fejez ki ez a mozdulat, amellyel a beszélő hordozója,
lélekvezetője, saját lélekrésze, „Pegazusa" felé fordul. Az öleléssel megteremtődik az az énen
belüli egység és erő, amely ezt a belső utazást végül más cél felé vezérli, mint ami a versszakasz korábbi részéből sejthető volt. Ha korábban a népmesék szerkezetét említettem párhuzamként, akkor a ló nyakának átölelésével itt történik meg a varázslat, a csoda, amely „kiröpíti" a mesehőst a pusztulásból, és egyszerre valahol egészen máshol találja magát.
A vers utolsó egysége - melynek címe megegyezik a vers címével - a „mert" kötőszóval
indít:
Mert végül semmisem
marad,
csak az angyalok s a lovak.
14

Szimbólumtár

(szerk. PÁL )ózsef-Ú|VÁRl Edit). Balassi Kiadó, 2 0 0 5 . 322.; Jelképtár

Mihály), Helikon Kiadó, 2004., 199.
13
16

Jelképtár, 197-198.
Jelképtár, 197.

(szerk. HoPPÁL

141. szám

11

5 ?

Csak állnak lent az udvaron,
Az angyalok meg a szobámban;
A felütésként alkalmazott magyarázó kötőszó az előző versegység utolsó sorának történését magyarázhatja: átölelem a ló nyakát, mert végül semmisem marad, csak az angyalok s a
lovak. A rendhagyó helyesírással egybeírt „semmisem" visszautal az angyalok látogatása
utáni hiányra, a megtett út azonban, mint egy népmesei próbatétel vagy beavatás, nem volt
hiábavaló: innen már egy más szempontból nyílik rálátás az ismerős hiányállapotra.
A „semmi" például itt már koránt sem jelent valóságos semmit, hiszen a versnek ebben a
szakaszában az útnak indító angyalok is, és a segítő-lélekvezető lovak is újra jelenvalók. A
„csak" kötőszó arra utal, hogy a mondhatatlan helyett a nehezen mondható, a cél helyett a
közvetítők, a Távollévő helyett e távolság áthidalói maradnak meg - „végül" és biztosan - az
embernek. A megragadás helyett marad a mozdulat, ahogy Nemes Nagy Ágnes A mozdulat
című - a Napforduló időszakában, a hatvanas évek elején keletkezett - versében (zsoltár
átírásában) olvashatjuk:
Éjjel kezem
föltartottam,
az égre Hozzád nyújtottam,
mi lesz helyetted,
kérdeztem,
s Te mondtad, hogy a mozdulat.
A lovak és az angyalok című vers közvetítő lényei az utolsó egységben már más minőségben vannak jelen, mint a költemény korábbi szakaszában felbukkanó angyal-vendégek és a
szódás paripa. „Csak állnak" - mondja róluk a lírai én, tehát nem szárnyalnak és nem száguldanak, de ez azt is jelenti, hogy nem mennek el tőle. A ház - a személyiség - megtelik ezekkel
a lényekkel: az udvaron és a szobában is állnak, kint és bent, lent és fent is. A másik különbség a korábbi megjelenésükhöz képest, hogy sokan vannak:
csellengenek néha szinte százan egy lény mit is tesz
önmagában?
Feldobrokol, s ismét megáll,
vagy szárnyát csattogtatja
olykor,
mint egy szellőzködő
madár.
Négy angyal helyett angyalseregek „csellengenek" a térben - ugyanaz az ige szerepel itt
az angyalok vonatkozásában, mint a későbbi, már idézett esszében: „az angyalok valóban itt
csellengenek a szobámban, hinnem kell bennük, mert ők, csakis ők tesznek költővé." (Kiemelés - H.M.) Rejtélyes az „egy lény mit is tesz önmagában" kérdés - talán az „erősebb létet", a
jelenlét megnövekedett maradandóságát és intenzitását fejezi ki a sokaság képe - mennyiséggel a minőséget.
A ló és az angyal alakja ebben a versszakaszban összemosódik: egyre megy, hogy a lények
feldobrokolnak vagy a szárnyukat csattogtatják, a beszélő nem tesz köztük különbséget,
hiszen ugyanazt képviselik a számára. Az angyal és a ló ábrázolása egyformán érzékletes és
plasztikus: a külső és belső terek átjárhatóvá válnak, nincs már jelentősége annak, hogy
melyik lény látható, és melyik láthatatlan, mert a testi és a lelki szemek ugyanazt látják.
A költemény - hasonlóan az Ekhnáton az égben, vagy a Téli angyal című vershez - fénybe
emelt „tárgyak" állóképével zárul:

•Hü

55

12

diákmelléklet

Csak állnak és nincs semmi más,
csak látvány és csak látomás,
csak láb, csak szárny - az út, az ég,
bennük lakik a messzeség oly távol vannak, oly közel.
Talán ők már nem hagynak el.
A látvány és a látomás a találkozásnak ezen a magasabb szintjén azonossá válik. A „csak"
szó ismétlődése megint hangsúlyozza, hogy itt már egy másik létminőségről van szó, amely
talán egyszerűnek és kevésnek tűnik, valójában azonban ez minden - pontosabban ez a minden, hiszen a közvetítő lények magukba foglalják a távolságot, ami a mondhatatlanhoz vezet
(„bennük lakik a messzeség"}, s ezzel együtt az oda vezető utat is - erre utal a távolságot áthidaló testrészek, a láb és a szárny említése is. A közvetítő lények, a lovak és az angyalok mintha keretei, kapui lennének a Kimondhatatlannak.
„Mi lesz velem, ha az angyalok is elhagynak?"Az esszé idézett kérdésére a vers utolsó
mondata válaszol: „Talán ők már nem hagynak el". Ott van ebben a kijelentésben az egész
megtett út, mint egy költői-emberi „beavatás" története. Ott van a lenyomata annak a nehéz
tapasztalatnak, hogy az angyalok bizony el tudják hagyni az embert, de a remény is, hogy ez a
mostani, próbatételek utáni hazaérkezés már egy más minőségű jelenlét és együttlét a szakrálissal: és ez már talán nem múlik el. Ha az angyalokat a költői képesség, tehetség, hivatás
összefüggésében értelmezzük, akkor ez a mondat az új költői nyelvre, szemléletmódra való
rátalálást is jelentheti: a költőként meglelt saját utat.
A záró két sor a közvetítő lényekkel való érintkezés, és a róluk való gondolkozás feloldhatatlan antinómiáját is rögzíti: „oly távol vannak, oly közel." Mindkettő, a távolság és a közelség
is eleven élmény, nem arról van szó, hogy az egyik felváltaná a másikat. A fogalmi nyelvben
kétfelé bontott emberi tapasztalat (közelség, távolság) valójában egy és ugyanaz: az angyalok
úgy vannak távol, hogy közel vannak, és fordítva. A lírai én már nem próbálja feloldani ezt az
ellentmondást: a megértés lázas igyekezete (és a nyomában járó fájdalmas értetlenség és
hiány) helyett megmarad a szemlélődés állapotában. Nem akarja többé megragadni az angyal
csuhája csücskét, nem akarja már sem megérteni, sem birtokolni a Kimondhatatlant - csak
megmaradni a „között"-ben, a határsávban: a lovakkal és az angyalokkal közös „házban".

L

