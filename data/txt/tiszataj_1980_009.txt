0. SZEPT.

34. ÉVF.

yes
Gyula
esszéje;
Ágh István, Baka István,
Döbrentei Kornél, Fodor András,
Kiss Anna, Szepesi Attila versei;
összeállítás a mai bolgár
irodalomból;
László
Gyula
Mohi
Sándorról
\

tiszatáj
R O D A L M I ÉS K U L T U R Á L I S

FOLYÓIRAT

Megjelenik havonként

Főszerkesztő: VÖRÖS LÁSZLÓ
Főszerkesztő-helyettes: ANNUS JÓZSEF

Kiadja a Csongrád megyei Lapkiadó Vállalat. Felelős kiadó: Kovács László
80-2847 — Szegedi Nyomda — Felelős vezető: Dobó József igazgató
Szerkesztőség: Szeged, Tanácsköztársaság útja 10. — 6740. Táviratcím: Tiszatáj, Szeged.
Sajtóház. Telefon: 12-670. Postafiók: 153. Terjeszti a Magyar Posta. Előfizethető a
hírlapkézbesítő postahivataloknál, a kézbesítőknél, a posta hírlapüzleteiben és a Posta
Központi Hírlap Irodánál (KHI Budapest, József nádor tér 1. sz. — 1900) közvetlenül
vagy postautalványon, valamint átutalással a KHI 215-96162 pénzforgalmi jelzőszámra. Egyes szám ára 10 forint. Előfizetési díj: negyedévre 30, fél évre 60, egy évre
120 forint. Kéziratot nem őrzünk meg és nem adunk vissza. Indexszám: 25 916.
ISSN 0133 1167
A szerkesztőség tagjai: Csatári Dániel, Mocsár Gábor, Olasz Sándor, Tóth Béla

Tartalom
XXXIV. ÉVFOLYAM, 9. SZÁM
1980. SZEPTEMBER

ILLYÉS GYULA: Írói gondok — Captivus gallicus
FODOR ANDRÁS versei: A Gubacsi úton, Quo usque ...
BAKA ISTVÁN versei: Ady Endre vonatán, Alkony
ÁGH ISTVÁN versei: Reggeliznek a madarak, Az 5. óra
KISS ANNA: Virág és hajszálak a hóban
DÖBRENTEI KORNÉL: Az oroszlán színeváltozása (vers)
SZEPESI ATTILA versei: Árnyak kelnek, Jelenidő,
Csontváry, Bolondok kertje
TÓTH ERZSÉBET versei: Nincs idő, Homlokod fényében
BENKÖ ATTILA versei: Búcsú-rapszódia, A patriarchátus megtagadása
OSZTOJKÁN BÉLA: Mint a szívdobbanást (vers)

3
6
8
9
11
14
15
17
19
20

MOST — PUNTE — HÍD
A mai bolgár

irodalomból

KOVÁCS ISTVÁN: Az áprilisi nemzedék
BORISZ HRISZTOV: A mama menyegzője (vers)
PARUS PARUSEV: Buchenwald (vers)
JOSZIF JOSZIFOV: Metszés (vers)
MARIN GEORGIEV versei: Ítélet, Szerelem
HRISZTO FOTEV: * * * (vers)
IVAN CANEV: Nyári vihar (vers: Utassy József fordításai)
GENCSO HRISZTOZOV: Nap (vers)
IVAN VALEV: Eretnek (vers)
RADA ALEKSZANDROVA: Riongtak a delfinek (vers;
Kiss Benedek fordításai)
HRISZTO FOTEV: Ámulatában hal meg a költő (Dudás
Gyula fordítása)
NIKOLAJ KANCSEV versei: Az idő, * * * (Rózsa Endre
fordításai)
KÁLIN A KOVÁCSÉVÁ versei: Se jó, se rossz, Az én szerelmem

23
29
29
30
31
32
33
34
34
35
36
39
40
1

GEORGI BELEV: Öreg fa (vers; Szokolay Zoltán fordításai)
41
KIRIL KADIJSZKI versei: Életkortyok, Kiáltás, Kiáltás
az éjben, Rejtett seb (Baka István fordításai)
41

HAZAI TÜKÖR
TÓTH BÉLA: Tiszajárás, IX
44
ANDRÁSFALVY BERTALAN: Néhány gondolat a „Társadalomtudományok — vidéken" c. vitaindító tanulmányhoz
49

TANULMÁNY
CSŰRÖS MIKLÓS: Fodor András: Tánc (verselemzés) ...
TANDORI DEZSŐ: „Csillag szabad akaratából" (Ágh
István költészete)

52
59

KRITIKA.
GREZSA FERENC: Csoóri Sándor: A tizedik este
GÖRÖMBEI ANDRÁS: Tőzsér Árpád: Genezis
SZAKOLCZAY LAJOS: Szepesi Attila: Az éjszakára ...
OLASZ SÁNDOR: Döbrentei Kornél: Szökőév
ELEK ISTVÁN: Boda István: Tétova Ikaruszok
VEKERDI LÁSZLÓ: Huszár Tibor: Történelem és szociológia
BALOGH ERNŐ: Illés Endre: Mestereim, barátaim,
szerelmeim
CSETRI LAJOS: Veres András: Mű, érték, műérték
M. G.: Mozaik (Rendhagyó recenzió egy rendhagyó antológiáról)

63
65
68
71
73
75
80
83
87

MŰVÉSZET
LÁSZLÓ GYULA: Orbis pictus (Mohi Sándorról)

89

Színház
ABLONCZY LÁSZLÓ: Képviseletben

93

Szerkesztői asztal

96

ILLUSZTRÁCIÓ
Mohi Sándor művei a 22., 43., 88., 95. és a 96. oldalon

ILLYÉS
chéi

GYULA

gj&ruLoJz

Captivus gallicus
A franciákat is csodaszarvas vezette a mai hazájukba. Középkori legendájuk őket egyenest Trójából eredeztette.
ők voltak s maradtak, hiedelmük szerint, Hektor népe. Mert nem estek
el mind. A füstölgő falak közül kihátrálva Aeneas csak egy részüket irányította Itáliába.
Másik felüket Priamus, nem kis kanyarokkal, a tengeren, majd a Meóti
mocsarakon át először is Pannóniába vezette. Ott pihentek meg néhány évszázadra, újonnan rakott városukban, Sicambriában. Amelyről is a talpraállt népet — a jövendő franciákat — eredetileg sicambereknek nevezték.
Meg-megesett, hogy frissen Pestre érkezett s magukat itt még dépaysének érző francia író barátaimat a vendéglátás első poharai után kivezettem
Buda egyik dombján fekvő lakásunk nem tágas erkélyére. Hogy oldódjék
róluk az idegenség:
— Az ott Sicambria — mutattam le így többször is a völgybe.
A legendák verses földolgozásába a Gesta
Regum
Francorum
alapján Ronsard is belekezdett s így, ha mások nem, a költők képzelet tágította
szemmel követték
ujjmutatásomat.
A hely — a francia nép létének csodaforrása — erkélyünkön állva madártávlatból is akár mérnökileg rögzíthető. A hajógyártelepek és a téglaégetők kéményei közt ott fehérlenek máig azok a jókora körben sorakozó romok,
amelyek közt az óbudai srácok rúgják a rongylabdát.
Pontosan ott, ahol valaha acélsisakos gladiátorok villogtatták vaskos, rövid
pengéiket.
Az volt egykor Aquincum katonai negyedének cirkusza.
Később a német hősmonda azokra a rejtelmes kövekre telepítette Etzelburgot.
Még későbben Attila városának vallotta ugyanazt a helyet az a
Gesta
Hungarorum,
amelynek alapján aztán a francia Anjou-házból eredt magyar Nagy Lajos számára is készült múltszínező legenda.
A francia köznép vajmi keveset tudott már a legendáról, a hajdani Sicambriáról. Alig ismert többet annak későbbi lakóiról, a magyarokról.
A második világháború francia közkatonáinak egy kis csoportjában mégis
— a történelem szeszélye folytán — különös érdeklődés támadt a távoli —
szemükben addig nagyon is távol-keleti tartomány iránt.
E második világháború alatt a német hadvezetés a bajosabban kezelhető
francia hadifoglyokat hazájuktól minél távolabbi táborokba irányította. Létesült ilyen Magyarország határának közelében is.
A legenda nem, de egy annak is képzeletébresztő híre hamarosan elterjedt
a foglyok között, hogy a közeli határon túl a szökevények kedvező fogadta3

tást remélhetnek. A lakosság ott nemcsak hogy nem adja ki, de még rejti
őket; kalauzolja, tán még szülőföldjük iránti útra is. A magyarok
nyelve
ugyan elsajátíthatatlan, de ha mással nem, a pappal minden faluban el lehet
boldogulni. Latinul miséznek. Vegye hát elő ki-ki, ami szó a ministrálásból,
meg a litániákból a fejében maradt. A foglyok közt kéziszótárak
gyártódtak,
valóságosan olyanok, amelyeket nemcsak zsebben, hanem ing alatt, sőt cipőben
lehetett hordani.
A segítségükkel összeállított első mondat így hangzott, már ideáti bemutatkozásul: ego sum captivus gallicus. Vagy: franciscus — francia hadifogoly
vagyok.
A fogadás mindenütt szívélyes volt. Nemcsak a papok válaszoltak megértően. Azok is, akik a közvetítő nyelvből még ennyit sem értettek, de mégis
mindent megértettek.
Ami nekünk Szent Gellért, a franciáknak olyasféle Szent Márton; az, aki
lovag létére köpenyét megfelezte a didergő koldussal. Hogy Tours városának
szent püspöke Pannóniában született, az minden francia iskoláskönyvben
ott
van. A meleg étellel ellátott foglyok otthoniasan azonosították Pannóniát Magyarországgal.
Ezekről, a múltban ekképp összefonódó gyökerekről persze ideát épp oly
keveset tudtak azok a közrendű népek, akikkel a hajdan volt sicamberek utódai e meglepő körülmények közt s e nyelvi nehézségek ellenére meglepő röviden összebarátkozhattak.
Megismerkedtem merő véletlenből néhány jó partra jutottál magam is,
igen mindennapi körülmények között.
A Balaton-part elég elhagyott helyén jöttem ki a vízből, a délelőtti úszás
végén. Hat-hét tagú társaság eléggé, szétszórtan, vadon nőtt gálambsalátát s
ennek híján zsenge gyermekláncfüvet keresett a vízmenti fűben.
Franciául kiáltották egymásnak az eredményt; ha találtak bár egy kis csomót. A levegőben fönt már bombázó rajok zúgtak. Nem volt kétséges, hogy
kihez húznak, akik hangosan francia nyelvet használtak, akár gyakorlásul. Ám
azoknak a napbarnított fiatal embereknek a nyelve hibátlanul francia volt.
Es — ahogy aztán szót váltottunk — a szívük éppúgy.
Innen indult az a fonál, hogy ugyancsak rövidesen — noha csak kérdés
alakjában — azt a megtisztelő fölkérést kaptam, nem vennék-e részt —: esetleg fölszólalással — azon a „szűk körű ünnepély"-en, amelyét ezek a német
táborokból hozzánk lopakodott francia hadifoglyok a háború kellős közepén a
„magyar tenger" egyik, lakóhelyemhez közel eső falujában szándékoznak rendezni, zárt körben ugyan, de' mégis országos nyíltsággal. Mert hisz odabiciklizni és vonatozni lehetett az ország minden részéből.
Július 14-e közelgett. S itt, a program szerint a Marseillaise-t lehetett énekelni. Egyetlen helyen' a kontinensen.
Mérlegeltem azon nyomban, miképp tehetném még otthoniasabbá a jövevényeknek e földet, a két nép kapcsolatának ismertetésével. A legendás sicamberek léptek elő segítségemre emlékezetem vadonából.

Ilyen messziről kezdtem volna előadásomat, ha egyáltalán mégtartom. Azt
akartam érzékeltetni, hogy a népeknek van a politika, a diplomácia kapcsolatainál mélyebb, örökebb összeköttetésük.
A népmesei. motívumok nem ismernek országhatárt. A legendák szálai
egymáshoz simulnak, egymással akár háborúskodó országok közt is. Magyarország és Franciaország közt, hála az égnek vagy helyesebben annak, hogy a
pokol is összezavarja az ügyvitelét, nincs, nem volt hadiállapot. De a magyar
és francia politika, jó. fél százada ellentétes tábort szolgált. Nemcsak a hivata-

4

los magyar sajtó, de éppúgy a magyar tömegek véleménye (a magamét sem
véve ki) népünk újabb kori nagy tragédiájáért nem kis részben Franciaországot okolhatja. Nektek, franciáknak, Trianon a kéjlaképítészet egyik mesterművét, s a gyönyörélet csodakastélyát jelenti. Nekünk, mivel ott törtek idegenbe minden harmadik magyart s ott szabdalták szét anyanyelvünk területeit: afféle ember-vágóhidat; charnier-t idéz, hatásában ahhoz a Mohácshoz
hasonlót, ahol annak idején az iszlám dühe szabadult ránk. Ez lett volna a szónoki kezdet.
A folytatás pedig, hogy ebből, a politikának e napi — évtizednyi, évszázadnyi — boszorkányviaskodásából ti lám semmit nem éreztek s nem fogtok
tapasztalni. A mélylelkület áramlatát érezhetitek csak, azt az eredendően meleg
fluktuációt, amely az embert még mint embert fűzi az emberhez s nem mint
homo
politicus-t.
Ez a nap itt eredendően vonzódik a ti népetekhez: okát, tüneteit hoszszú volna fölsorolni. Lám, én is, aki ezeket az érdes szavakat ejtem, épp most
helyezem tető alá íróink nem szűk körének együttműködésével
irodalmatoknak eddigi legnagyobb, s mondani merem, legméltóbb magyar nyelvű megszólaltatását; épp ezt a pillanatot tartván legalkalmasabbnak, hogy tisztelgésünket
• kifejezzük.
*

Ezt szeretném érzékeltetni változatlanul. Ezúttal is, hogy most meg arra
kaptam kitüntető fölszólítást, hogy abban a „szűk körű ünnepség"-ben vegyek
részt, ha csak egy rövid bevezetővel, ami a hajdani hadifoglyok visszaemlékezéseinek megjelentetésével készül.
Feledjük múltunkból, ami elszomorító — ami megzavarta emberi viszonyunkat — és elevenítsük, ami vigasztaló: ami reménytadóan összefűz bennünket.
A diplomácia titkos irattárába ötven-hatvan év után süt be a nap, s kerül
minden sötét anyag is közismertté, oszlik a penész és a miazma. Engem magamat is megdermesztett az az ádáz gyűlölet, a fizikai agyvértolulásos elvakulás,
amellyel épp a francia politikai körök — igaz, szinte shakespeare-i cselszövés
áldozataiként — a nyájas Trianont a magyar történelem második Mohácsává
tették. Idézzük föl viszont azt is, hogy azon a mohácsi mezőn olyan király halt
meg, húszévesen, fiatal házasként, akinek anyja francia királylány s így kezdő
anyanyelve ekként nyilván francia volt. Boldogtalan özvegye Nyugaton évtizedekig tartott udvart, mint Reine de Hongrie. — A múlt árnyai és tanúi után
így adjunk helyet a jelen hús-vér embereinek.
Feleletül pedig a diplomácia, a titkos politika irattáraira, bocsássuk mi is
napfényre ezeknek az egyszerű tanúknak a beszámolóit. Okulásul, elmék és
szívek megvilágosításául.

;5

FODOR

ANDRÁS

A Gubacsi úton
Valahol erre volt
a mozi, ahol vizet árult.
A villamos két éleset
kanyardul:
huzalok, bódék, bogáncsos drótok,
vasvázak, elfehérült cölöpök...
.
A kínlódó gyepük mögött
a készülő jövő körül
még mindig minden csupa

rom.

De ő, a volt szövőlány,
kék csillagpettyes ünnepi
ruhában
miattad vár a gyárkapu
előtt.
S bent ötven asszonyi
szempár
tiszta húrján, pendülve, mint a hárfán,
átborzong láttató szavad:
. . . a szövőgyárak ablakán
kötegbe száll
a holdsugár...
Aztán a sűrű kérdezők,
a buzgó aláíratok
után az egyik mellém ül. Zavart,
hevült arccal, vívódva,
félve
faggat: a költő nincsen úgy,
hogy mikor végre írna, szólna,
hirtelen minden torkára
tolul...
s az egyetlent, az igazit
nem mondhatja ki mégse?

Quo usque.
Mikor a kalkulációk és
a takarékossági
mutatók
a cipőpasztás doboz oldaláról
levétették a forgató
kallantyúkat,
mikor a folyosók sarkán a porcelánköpőcsészét is láncra kötötték,
tudtuk, hogy ennél rosszabb
nem jöhet már.
S ahogyan élemedni
kezdett
remény és türelem,
az elsikkasztott
kulcsokat
lassankint
visszaadták:
kinyíltak ajtók, ablakok,
sorompók.
Ámde a nagy
jövés-menések,
kontinensek közt lódult áramok
alatt egyszer csak kiderült,
a megváltónak képzelt
tudomány
gyilkos salakja lent, a legsötétebb
óceánmedrek árkaiba, ólomkazettákban sem évül el;
s hogy az élet derengő égi pajzsát
csövek füstjével, tűhegynyi fúvó
szórófejekkel is meg lehet bontani,
hogy a föld biztonsága
alattunk
csak tojáshártya-vékony
...
és ami ennél is ijesztőbb,
már alig rezzenünk föl
esténkint, ha az elrendelt klisék
villanyos
mákszitáiból,
üvegszemmel, de mosolyos
fölénnyel
arcunkba
mondják:
— Bandita vagyok!

t!

BAKA

ISTVÁN

Ady Endre vonatán
Hová robog ez a vonat ki tudja
az alkony fellegei mint asszonyi öl
piros redői szétnyílnak
magába
fogad az éj és robogunk tovább ki
tudja hogy hová milyen
éjszakába
micsoda anyaméh micsoda város
micsoda óceán magzatvize
micsoda ringás vérpiros homály vár
ki tudja istenem ki tudja
csak robogunk tovább a semmibe
Hová robog ez a vonat ki tudja
fekete szűz égő vörös
szemekkel
fekete csapzott hajzata vonódik
utána sátán vasszüze hová fut
ki tudja talán csak a sínek
de ki tudhatja, hogy a sínek is
hol csavarodnak föl a semmibe
aludni kellene igen aludni
talán ha elszívnék egy
cigarettát
talán egy korty ital segítene
tán elaludnék ha egy asszony árnya
a fülke függönyén
átkéklene
de az is lehet rajtam kívül már a
vonaton nem utazik senki se
Hová robog ez a vonat ki tudja
az állomások régen
elmaradtak
megfulladok de zárva minden ablak
robogunk a földsűrű
éjszakába
a záporba holtak zilált hajába
szikra száll vagy széttúrt csontok
szilánkja
ki tudja istenem ki tudja
s ki tudja hogy kik ülnek itt velem
mint röntgenfénykép
áttetszik az arcuk
hol szálltak fel s mért nem szól senki sem
csak mosolyognák s csontfehér
kezükben
fojtó illatú súlyos
koszorúk
ki tudja hogy a vonat hova fut
meddig fúródik a párnás
sötétbe
mint rozsdás szög a Krisztus
tenyerébe
talán aludni kellene igen
nem tarthat már nagyon soká az út
hamarosan
megérkezem

Alkony
A rókabundás
alkonyat
most lendül át az égi partra,
s csillag-sövényen
fennakad
bozontos, rozsdaszínű
farka.
Kitépi és tovább szalad,
nyomára forró vért
csöpögtet,
és mint pityergő
vadnyulat,
kiejti szájából a Földet.

ÁGH

ISTVÁN

Reggeliznek a madarak
Ez a korai ablak
rámtár egy péter-páli
hajnalt,
madaraim kimaradnák az égből,
akár telefonszámos
naptáramból
halottaim, kereszt f-re,
minden madár a földön,
billegős galamb sétál,
a rigó hármakat ugrik,
az a kis szeleburdi
veréb is köztük szürkül,
sürgős reggelizés, amíg teázgatok
száz rózsaszín kukaccal
lett feketébb az udvar,
a macska
kefe-sámli,
aztán meg törpe párduc
hátulról a galambra,
micsoda kedves ragadozás!
dúlás, ölés, falás,
egészségiekre! föl a fára!
s velük emésztenek a fák,
de nagy békére van kilátás!
harangszóig a szél is áll.

Az 5. óra
Fölébredt a szemközti
villany,
proletárok
hajnalhasadása
novemberi 5 órákor,
eső esik, mégis süt valami
világosság egymás után
nyárfámra meg belém,
szél van,
árnyék
gumibotoz,
fölver a fény
keresztes
lelkifurdalásra.
Ilyenkor a belső bajok
nagyobbak,
kisósodnak a bőrre,
átizzadják a vásznat,
míg föl nem kel a Nap
csontfájdalom, elzsibbadt
kisujjak,
még a szív is kimozdul,
kimászna kosarából a szájon,
a halál olyan közeli,
mint munkásnak a gyár.
Hasra fekszem, hogy aludni
tudják,
mélységre zárom
szememet,
de istenem, mi lesz
a mindennapi
kenyérrel,
s azzal a húsz, harminc
évvel,
amit magamra szabtam
ezután?
Novemberi 5. óra,
mikor új napot vajúdik az ország,
Szibérián ót kelt ez a szorongás,
már elhagyta a Dont és ideért.

10

KISS

ANNA

Virág és hajszálak a hóban
ATOMTITOK III. ÁLOM
ATOMTITOK III. jelzés! Aha!
Nem ébredek fel, most nem ébredek fel, szuggerálja magát a postamester,
tudni
akarom, mibe keveredtem, mért kell pont nekem kézbesíteni, s kinek a gyanús táviratokat ...?!
Nyugágy helyett a ricinusbokornál persze ott a bunkerlejárat, es alant a titkosított
varrógépfiók, fejből, előre tudja az egészet, megint itt van a távirattal, és arra ügyel
csak, nehogy
felébredjen...!
— Jelszó?! —
Mégfordul, beleütközik egy állófogasba: katonaköpeny, rangjelzések,
sapka...!
Nem. ébredek fel, szánja el magát, végire járok ennek a dolognak, jelszó pedig nincs,
táviratok vannak ATOMTITOK jelzéssel, és gyanú van, a részemről, de
hagyjuk.,.!
És itt megint csak véget ér az álom, mivel hogy ronggyá ázott az esőben, Memőke
pléddel, lila esernyővel indult a mentésére, és hiába magyarázza, hogy visszajött az
álom!, plédek közé parancsolják, ahol már reménye sincs, hogy felvilágosítják,
a
nyugágy pedig végleg összecsukva jövő nyárig a veranda zugában.

MÁS KÖRÖKBEN
Siket varga, miután hétszer is körbejárta a Gilice Kata udvarában álló bokrétafát,
énekelve átalvágott a sáron, s dűtve-borítva
rázuhant az ágyra...
Kese
Tóthéknál...!
Akik felriadva megérttették Siket vargával végre, hogy Kese Tóth van otthon, Siket varga pedig a kéményére feltett jelnek egy zöldmázas csuport.
Innen a kéménydíszek
nagy divatja, innen, hogy Siket varga végül is nem sokat
nyert a maga ötletével, kétségbeesve navigál a sárban.
Schmoll paszta és Váncza sütőpor égen feledkezett plakátjai kísértik a haladóbb
fejeket, végül is nem mindig az a feltalálók sorsa, mi Siket vargáé, Pápi Baloghnál
például bevált az órakolonchoz kötött háromtepsis nagy kombináció, mi éppen akkor
zuhan le a falról, mikor a postával indülni kell.
Borbolya Bá háromszor-három-lépés
bogárhátú házát betetejeztük, csengők meg tükrök koccanását hallja, szél beszélteti őket, szilvafácska ágon forognak ajtaja előtt,
könnyű álmokkal békíti a vénség, kék farkasokkal égre szállni készül.
Gyermekded
sárga levelek esőznek, alájuk tartja tenyerét,' mesél még, foszladozó ingéről még a
gombok egyenként vesznek el, a tárgyak irgalma emberi.

DESZKASZÁRNYAS ÁLOM
Valaki megint elvitte a létrát, ebben a házban lehetetlen bármit a helyén megtalálni, ugyanakkor parancsba van kiadva, fogjon össze, de hirtelen, vagy három pár
galambot...!
öregapám megindul a parancsra, szokás szerint, de nem leli a létrát, szokás szerint,
ezért a tehénólnál elfutja a méreg.
11

Álomról lévén szó, szegei, kopácsol, egybetákol egy szárnyszerkezetet,
megnyekgeti,
indul az ólpadlásra, félúton sincs, de már előkerül öreganyám a tállal meg a késsel,
amit nyugodtan vehet sürgetésnek...
! Viszont mióta repülni tud, végleg
átpártolt
a galambok oldalára, eszében sincs galambot hajkurászni!
Körberepül,
szapora
nyekgetéssel működtetvén a deszkaszárnyakat,
húz felfelé, s először életében
világosan megérti, hogy a dolgok csak így, repülve elviselhetőek...
! De a kalapja elszáll
a fejéről, s a kapkodás miatt zuhanni
kezd....'.'.'
öreganyám a tállal meg a késsel tényleg ott áll az ágy végiben, s néki kétsége sincs
afelől, hogy az álmot valóságos parancs váltotta ki, s afelől sincs kétsége; hogy a
létrát nem találja a helyén!
Mégsem ez, de a repülés emléke teszi véle, hogy a parancsot megtagadva
hosszú
beszédet intéz, egyenest az ágyból galambokért s mindenkiért,
kinek szárnyai
nőttek
ezen a világon.

VESZEDELMEK
Mostanában a süvölvény hadakból ki-kiválnak a gőzösebb fejűek, s fütyörészve,
a
képen vágott holdig feltolt kalappal teszik magukat, tojáshéjbaj, súlyos
bajuszhiány
névre hallgató kórságokba esnek. Ezek azok az „ajajaj legénykék", Rebeka lelkemet
idézve itten, kik a földkerekségen mindenütt kiröhögtetik magukat, mivelhogy
bicskával hadonásznak, ha előttük egy macska átfut, Temető Baloghról nem is szólva,
s a nagy fehér libáról, ki folyton a nyomában' járt, s mikor már Gilice Kata kocsmájához értek, merte csak a kalapját hozzávágni...
! Libanyomokat
nem leltek a
hóban, Temető Baloghgal viszont azonnal veres bort kellett itatni, siralmas
csizmanyikorgást produkált. A Söntés bádogjára lecsapott kártyahalmok
jelezték, hogy szerencsés kártyajárást akasztott el, mikor a kocsmaajtót maga után bevágta, és a
frászból veresborral tudták csak kikezelni.
Most 1vagy az van, hogy a Kese Tóth lánynál nem látják szívesen a vak
beszédű,
faluréme Temető Baloghot, s akkor a Kese Tóthék öreganyja intézte úgy, hogy
Temető Baloghnak hajmeresztő kísérete legyen, vagy valaki a kóbor lelkek
közül
szegődött hozzá, mindkét változattal számolni kell! Bebeka lelkem, ki a vérfágyasztás képességével tűnik ki a sorból, s öreganyám, ki táltos képzelettel, hetedszer
siklatják ki eszüket Temető Balogh esetén, miközben nyúzzák a rétest, preckelik a
zsírral, és a fuszekliszárak
visszarogynak bejáratott posztócipőjükig.
.

KÖVESGYÜRÜÁLOM
Kese Tóthék alsószobája mélyén, öreganyja őrizetére bízva alszik az
egyetlenke
Kese Tóth lány, még az alma is kiesik kezéből, amit Temető Balogh hozott
néki,
dunnára kitett gyűrűs bal kezéből alágurult a szoba közepére.
öreganyja sóhajtva forgolódik, új taktikákat eszel ki a rosszabb, s még annál is
rosszabb fordulatokhoz Temető Balogh ügyben, mert mióta ezek így
összeédesedtek,
aludni sem tud. Szétvadítja őket, és másnap megint itt i ül a legényke, vak
beszédétől rebeg még a lámpa lesrófolt lángja is... ! Megmondta a menyének,
hogyha
ebből egyszer lakodalom lesz, magára vessen! ö engedte, hogy Temető Balogh kövesgyűrűjével nyíltan járjon a lánya! Meg kellett volna istenesen ..tépni, s megetetni
erővel, ki látott már olyat, hogy éhezéssel csikarja ki a gyermek a szülőtől,
amit
akar... ?! Hát vége a
világnak...!
S mi volt a válasz? Hogy az őrizettel lett megbízva, és nem a károgással, a szemét
tartsa nyitva, az a dolga, s nem az, hogy a varjakkal
konkuráljon!
összehúzva a páros veres függöny, de még azon is átalsüt a hold, álomban jár a
Kese Tóth leány, és Temető Balogh kövesgyűrűjével
megérintvén, kinyílnak mind a
zárak...
12

VÁRAKOZÁSOK
Istentelenül hosszú ez a tél, akik betérnek Gilice Katához, megsörételt fácánok véres
tollát, kutyakölkök
vágtáját, és a csőszök rosszkedvét viszik magukkal, a borba
szeretnék mindezt
belefojtani.
Sidó Annuska nagykendőbe kötve fehér szelekkel tépeti magát, hóban húzza a félszemű babát, és szőke nád közé keveredve várja, hogy érte menjen valaki. Az úton
Pápi Balogh hozza-viszi a postát, talpa alatt a forró tégla végleg halálra hűlt, és
laposüveg híján Pápi Balogh odafagyna a bakra, akkor pedig az angyalos
kuverták
sosem érnének célba, amiket Kökény Pipi s a Gyöngyszép Fánika küldözget a helybéli
ifjúságnak.
A vénebbje makk disznó, tök király társaságában igyekszik a sűrű temetésekre
nem
gondolni. Sutban, kemencetorkón,
kék zománcos pitlik földjében már repednek a
magok palántázáshoz, mikor a halál labdarózsák habzását elutálva, magára rántja
a nagy kőlapot az úribb sírok egyikén, ahonnan fertelmes ügyleteit
bonyolítja.

RÖPTETÖ ÁLOM
— Hát te mit fújkálsz
odafenn?
— Eztet a levélsípot!
— Könnyű neked, csak muzsikálsz!
Körös-körül gyolcsvillogás, nagy selyemszalagzurrogás,
szoknyalobogások,
Sidó Annus, a Kese Tóth leány, Temető Balogh, a Süvöltő Tóthok apraja kézenfogva, Süle
Miska, a további, és még további Temető Baloghok, minden világhaszóntalanja
tökdudákkal, bürökdudákkal, bodzasípokkal, levélsíppal...
! Lárma a szelekbe
merülve.
Virág Bori fut el az úton, Rebeka lelkem tekergeti ránk a nyakát... ! Szárnyra
eresztett gólyakölykök keverednek közénk, s a széllel vitorlázó pelyhek közé, lámpavirágok míves gömbjét rombolta szét a
nyárutó...
És az álomi készülődés vonatfüttyökbe
sodródik, csapatba verődött úti
batyuink
közé, bátorításul a deákós évek, s felnőtt korunk kínját is elviselni, mert mint tudjuk, Galícia, Galícia sem volt egyéb: a holdbanéző kapitány hét csepp kiomlott vére,
virág és szőke hajszálak a hóban.

13

DÖBRENTEI

KORNÉL

Az oroszlán színeváltozása
Izmok zeuszi
villámaiból
összeöltve vagyok a tökély
királyi vadja, egy isten örök
étvágya visszhangzik
bennem,
az eget bezúzza lendülő
mancsom: szférákon át zúgatom alá,
s a földre döndítem, hogy fölbitien
a szavanna és a fellegekig
fröccsenő gazellavértől a
mennybolt.
fölémdermedő
hatalmas
katicabogár,
szellemsugárzásában
baljós
elnyugovásom, köröttem glória
dereng a vadon szagából, a
láthatárra döglegyekkel
függesztem
álmomat, az idő vasrudakat
nevel
a határtalanból, így tűzi a
rothadáshoz a lelket,
kínjában
bevicsorog rám a szabadság,
kinek
feslő ínyem volt az
imazsámoly,
bömbölésem isteneket
fölbújtó
fohász, ketrecem óriás pórusain át
ordítom világgá
magamat,
a pokol rózsaligetéből
cirkuszi
koszorúm, benne az űrt életem
tölti ki, elábrándozzák az
idomárok; ostorral égetik rám
képzeletük brutális
csillagképeit
s a hérosz nyúzókése
nyomán
egész alkonyatra való szégyen
lángol, míg a menny a bőrömbe
öltözik, sörényem rőt záporával
üzenek olyan őszt, hogy elrozsdál
az iránytű a
költözőmadárban
és elmállik a csönd —
búzaszemben
viharzik a titok, áthat csigáházat
és piramist, őrzöm, fönséges
vadjaként
az időnek, de
kőbezsibbasztott
tökélyemen emberfej a szeplő.

SZEPESI

ATTILA

Árnyak kelnek
kuvik ül a körtefán
kéménykürtőn
behuhog
tél van tél

szíjostorral
csördítenek
rossz vasakkal
csörömpölnek
tél van tél

árnyak kelnek föl-le járnak
létrát visznek kinn a kertben
tél van tél

hasas hordót
máglyatűzön
tél van tél

hóemberek
seprűnyélen
tél van tél

elindulnak
lovagolnak

álca rajtuk
kócszakállú
tél van tél

ablak előtt
reszelősen
tél van tél

rikkantanak
trombitálnák

kuvik ül a körtefán
kéménykürtőn
behuhog
tél van tél

gurigatnak
átugrálnák
veresorrú
bandzsiszemű

Jelenidő
itt élek hány éve már
közel az aquincumi
villasorhoz
a bárányos
kövekhez
olykor alkonyi lármát hallok messziről
de a szállongó
sötétben
nem tudom
.
birkákat terelnek a hadiúton
katonákat
kereskedők utaznak nyikorgó
szekereiken
mutatványosok
vagy turisták
északról dél felé
folyvást
északról dél felé
napról napra
éjről éjre
a
Mediterráneumhoz

15

Csontváry
hány magyarázat az iglói
jelenetre
tudós-halandzsa
és
bajuszpödrő vigyor a piacon
ökrösszekér haladt a szűk utcákon át
felvázoltad rajzónnal
vény-papírra
a pillanatba forrt
jelenetet
később beduin-pusztán
sakálok
vonítása
alkony sugarában a libanoni cédrus
hatezeréves ágak suhogtak fönn a szélben
marad feltöretlen a szavak héja
„a sas szárnyát napnak feszíti"
„elfogadtam a szellem
meghívását"

Bolondok kertje
G. L. emlékére

üszkös facsonkok
angyalarcnak
gördül felettük feketén a nap
egy gyárkémény hirtelen
beleszúr
az ösvényekre alkony korma hull
és trombiták
ráf ok törése

duhogó szárnyák
küllő-recsegés

az ablakok szeme kék és üres
a földmély zúgása
rémületes
kósza rigó fut a pázsiton át
őrzi a világtalan
éjszakát

16

és

TÓTH

ERZSÉBET

Nincs idő
Már nincs idő,
de emléke vérzik a bútorokon,
mint szobádban a búcsúzó nap
aranymetszése,
és gyomrodban a lenyelt
kanalak.
*

És az ajtót nem lehet bezárni
ha menekülő nádasok
csöngetnek.
De már a szimatoló lét is ágyadra ülhet,
fényképezheti
lepedődet,
égboltnyi vászonra feszítve
bámulhatja
a csapások helyét és a
golyónyomokat,
bejöhet,
elmehet.
Itt minden úgy indult,
hogy ne legyen semmi titok.
Most mégis tested kell, arcod és kezed
az utolsó hazát
lélegzőknek,
mielőtt könnyű leszel mint az ostya,
és rengeteg.
És nincs titok.
Ügy kellett élni,
hogy most a lámpafény is máglyatűz
legyen,
és erdők hatalmas, sziklás csöndje
tőled kolduljon
életet,
hát nem tilthatod ki szádból
a megfagyott
virágokat
akkor sem, ha néhány éjszaka
mindég elválasztja tőlünk
Magyarországot,
ha néhány földszintes
ütközet
már kiszívta
vérünk.
*

És az asztalra hulló arcokat
csak én hosszabbítom meg hajnalig,
csak én nem látom itt a
vesztőhelyet.
Nekem elég legelső arcod,
és tengertől tengerig
viszem.
Maradjak száműzött
hazádnak,
maradjak
bujdosódnak,
azt akarja ez a káprázat
hogy utoljára érjen el az árulás.

Homlokod fényében
Mióta nem szeretlek
kevesebb a május
verseimben
kevesebb az orgona, viola-illattól
részegen
nem ásítoznak a falusi utcák
a hó, a szél, az eső, a tenger is kevesebb
mintha minden évszak együtt múlna el
csupaszodik, őszül a versem
mióta nem szeretlek
gyermekkoromat
sem szeretem
pedig milyen jó volt elbújni benne
szaladni nyártól nyárig
jegenyétől
jegenyéig
hogy megmutassalak
téged
egy templomban is viháncoló
kislánynak
aki olyan kicsi volt
hogy a frissen csépelt búzába
majdnem
belefulladt
mióta nem szeretlek
egy összeszorított
állkapocs
zárult a
gyermek-zokogásokra
a gyermek-sebeken
húsz év aranypora
nagyanyám petúniái árvák
és a japán tyúkok hiába ülnek fel
a meggyfára
éjszakázni
nem törődöm velük sem
nyúlós, álmatag napok jönnek
nincs már dolgom
nem izgulok már és nem sietek
nem állok már ki tapsolni a jégesőbe
szegényebb lett a föld egy
boszorkánnyal
szegényebb lett egy tündérrel
messzire húznak tőlem a madarak
nem küldöm többé hozzád őket
mióta nem szerettek
verset írni sem szeretek
új szavakat akarok kitalálni
új évszakokat, új virágokat, új folyókat
újra akarok nevezni
mindent
mert a régiek nagyon fájnak
mióta nem szeretlek
mint egy kitörni készülő
vulkán
örökké
fenyeget
a földrész ahol veled éltem
ahol nem volt szükségem más nyarára
más kenyerére, más kézfogására
ahol homlokod fényében aszkéta
voltam.

BENKŐ

ATTILA

Búcsú-rapszódia
Vékonyodik kedvem s pofám
aranyozni
fölösleges,
vak férgek, szorgos
termeszek
rágcsálnak szét belülről.
Mióta
tigris-karmolászás
ékesít, nem élvezem
az esti utazások ízét,
hiába hullámzik a kép,
gombóc a számban,
tologatom
zúzádat,
galambocskám.
Savanyúbb a szőlő mint valaha,
barátaim is elfáradtak,
vakondtúrásra állni mit ér?
távolodnak a dátumok,
ismert helyek és égi mezők.
Lemondok kétes
javaimról,
bujdosó
pillantásomat,
tőrbe nem csalják, elárulom.
Jelentkezem felső vízi
uszálykalauznak,
aldunázni
fogok, cirkuszba
viszem
a befalazott gyereket, lásson
világot, élek
mag-magam.
Most kéne hinni valamiben,
megszületni gyűrött arccal
recsegő ágyon, részegen.

A patriarchátus megtagadása
Liliomra köpködő király,
örökös
boxbajnők,
ágybavizelő
hadúr,
vitustáncot járó mellszobor,
fűzőjébe visszapréselt,
félájult
generális,
körmét lakkozó ifjúsági vezér,
fekáliából gyúrt főnix,
a történelmi
alkony
langyos vérfürdőjében
ázó kecskeszakáll

címerük phallos és pallos,
ám az őrtoronyból korszerű
hullanemzőcsövek meredeznek a négy világtáj
felé.
Oktalan reménység, hogy
pöcegödörbe
fullad előbb-utóbb e társaság;
csak a száguldó temető
asszonyai végezhetnek
velük
partvisra csavart ronggyal és vödörrel.

OSZTOJKÁN

BÉLA

Mint a szívdobbanást
Látom én,
látom málló mirtuszait túlvilágra
vágtázó
katángkórót
szedni,
látom kiszáradt árkok
völgyében,
látom dögök és csontváz-hulladékok
temetőjében,
látom málló mirtuszait túlvilágra
vágtázó
bikacsordák tipró patái alatt,
hússzínű
márványsírkövek
lángjából röppent varjú-fellegek
alatt,
látom a sikoltó szél bomlott
futamodását
halom szemét-korhadék
ágyból magasra kelni,
és látom, istenem, látnom kell,
amint alkonyt, szívettépő szép őszi alkonyt
sugároz róla a foltos szvetter is.
Anyám
krizantém-illat-b
oldogtalanságú
Anyám
meghalt és nagykeservesen
felnőtt
csemetéidet sirató felhőszemű
Anyám
szelíd imbolygású, szellőtől is félő
gyertyaláng
Anyám
sohasem imádkozó, sohasem
éneklő,
szent-áhítat-csengésű
almavirág-szavú
Anyám
hínárarcú
Anyám
bársonyfodor a szívemen.
Benned látom én
gyalázatomnak
minden okát.
Látom minden
okozóját;
rákfeketefrancosfoszlásnak
induló,

vagy már nem is induló,
örökké ott rejtező,
vagy nem is rejtőző,
állandó mosolyalatti keservet —
mosolynélküli
keservet,
keservet, keservet,
keservet,
hordom magamban, mint a
szívdobbanást.
Miféle fizetség ez.
Ki hozta a bűnt és honnan hozta nekem.
Ki pingálta feketére a lelkem.
Ki mondta, hogy lányokat
főzzek,
ki mondta, hogy gyönge
mellűeket
áldozzak a zsarátnok úrnak,
ki mondta, hogy áldozzak,
ki mondta, hogy kinek áldozzak,
és késemet,
ki adta kezembe
szemem szelídségét penge-hegyre
tűző
átkos
késemet,
s ki mozdította el bennem
hitemnek gyönyörű
magaslatát,
és kicsoda oltotta ki belőlem
a szerelemnek fölfonódó
lángját,
ki gyötört ily
keményre,
gyorsan omló vályoggá,
ki gyúrta belém ezt a nagy-nagy
roskadást,
babiloni kemenceépítések

idején.

Anyám.
Menyegzők
özvegye.
Szerelmes
földönfutó.
Dércsípte
lelkünket
mint árokparti
kökényt
nékünk hütös magyar utakon,
ki löki át a decemberbe
dideregni holdas éjszakán,
s ki vezérli tőlünk széles ívben el
hitünk nagy-nagy
istenét,
hogyhát jön még dér,
ó jön bizony,
csahos-arcú konc-leső kutyákra is,
nékünk hütös magyar utakon.
Este van, látlak, Anyám.
Hamarosan tűz lesz.
Piros rózsákat nyit az éjszaka.
'21

Lobbanó lángjai
mellett
a tűznek
kezdjük el
énekeinket:
Vihar előtti
dalt,
nem a perlekedők
dalait,
szívünk énekét vigye messze a szél.
Azt
legalább
mert benne, Anyám — jól tudom én
Kórházi ággyá
csöndesült
minden
akarat.

MOHI SÁNDOR: LASZLO GYULA ARCKÉPE

22

azt:

MOST — PUNTE — HÍD
A MAI BOLGÁR IRODALOMBÓL
KOVÁCS ISTVÁN

Az áprilisi nemzedék
Hó, hó . . . Sztaniol-zizzenésű
csend.
Látóhatár-széles,
fehér
hold.
Fehér utak. Fehér a levegő is.
Besöpri nyomomat
a hó.
Mentem?
Egy helyben
álltam?
Az idővel is igy vagyunk.
Történések
csapnak le
ránk,
mint ragadozó
madarak.
A nagyok a nevünket
tépdesik,
a közepesek
szavainkat,
az aprók a pontok kölesét csípik fel. . .
Kifakultak
érzéseink.
Őszülnek
gondolataink.
Hallgatunk.
Néha azt kérdezzük
magunktól:
„Eltünk? Vagy — nem is
éltünk?"
Sztefan Canev: Fehér nocturno
(Rab Zsuzsa fordítása)

A személyi kultusz évei cellává változtatták az ember koponyáját, mellkasát;
egyformára barázdálták az agyat, egyazon ritmusra dobogtatták a szívet. Ehhez
hozzászokva — hosszú távon az a veszély fenyegetett, hogy az ember elfelejt gondolkodni, s érzelmei ösztönné silányulnak. Sarkítva fogalmazva: megszűnik lenni.
Fáradékony munkagéppé, tapsoló bábuvá válik. A költő pedig felcserélhető írógépével — (ha éppen tarthat írógépet) — annak billentyűi csapkodnak ujjbegyére, s rögzítik a beidomított idegpályákon keresztül agyába a „kincstári szöveget". Van-e
megalázóbb annál, mint amikor a vers így írja a p o é t á t . . . Az író-költő így tojássá
formálódik, felcserélhető és kicserélhető lesz. S a tojások, még ha Kolumbusz Kristófra várnak is, megzápulnak.
A XX. kongresszus jelentősége, hogy a börtöncellák zárjai mellett a szájzárakat
és a szívkamrák riglijeit is felpattintotta. Legelőbb talán a költőkét. Minden keleteurópai irodalom 1956-nak köszönheti újjászületését, megújulását. Legközvetlenebbül
és leghamarabb a szovjet, a lengyel és a bolgár. Legtragikusabban a magyar. A mai
lengyel írói középnemzedék hivatalosan is 1956-os nemzedéknek kereszteltetett. Születésük jelképes hónapja: október. A bolgároké: április.
Az utóbbi negyedszázad legjelentősebb bolgár irodalmi áttörésének tagjai alkotják az úgynevezett áprilisi nemzedéket. Előttük is a megváltozott politika emelte
fel a sorompót. Juhász Péter szavaival összegezve a tényt: „A párt áprilisi plénuma
az egyén rehabilitásával a költészetet is kimozdította a kátyúból. Az élő irodalom
valamennyi nemzedékére felszabadítóan hatott az a tény, hogy a polgári és esztétikai törvénykönyv most már egyaránt biztosította a költők jogát az egyéni hangra."
„Elindulni a levegő ú t j á n — ő tanítson /' a költészetre, a megbékélt levegő!" —
fogalmazta meg az indulás ars poeticáját a költő, Hriszto Fotev.
23

Hajlamosak vagyunk csupán a Jevtusenko, Voznyeszenszkij,
Rozsgyesztvenszkij
nevével íémjelzett fiatal szovjet lírával, valamint a Róiewicz,
Herbert,
Bialoszewski vezette lengyel költőnemzedék fellépésével hangsúlyozni a nagy irodalmi
átalakulást, pedig Petar Karaangov, Andrej Germanov, Hriszto Fotev,
Ljubomir
Levcsev és Sztefan Canev nemzedéke nem csupán a bolgár költészetnek alkotta meg
egyik legszebb fejezetét, a világirodalom számára is maradandó értékű műveket teremtett. Vigasztaló, hogy az érték örökérvényű, akkor is, ha nem veszünk róla tudomást. Az, hogy e nemzedéknek csak hét-nyolc évnyi kifutása volt, hogy végül is
befulladt, szétforgácsolódott, nem minősítheti visszamenőleg az 1956 utáni esztendőkben született írásokat.
Hriszto Fotev nem kisebb költői tehetség, mint Tadeusz Róiewicz. A lengyel
költő Beszéd az öregasszonyokért című verse bejárta a világot, Fotev rokonihletésű
és esztétikailag rokonértékű költeménye, az Anyámnak, viszont alig ismert. A magyar olvasó a mai bolgár költők antológiájában (Margarétás záporok) találkozhatott
vele. A visszhangtalanságból ítélve: csak futólag.
Anyám,
mint mindig, most is visszatérek,
mint mindig, váratlanul
betöltöm ablakodat a sötétben. —
Maradj, ne állj fel meglepődve,
ne hullj a karomba —
csak nézz rám,
hagyd, hogy letegyem a kabátot,
hogy felaprítsam a fát, hogy a lábad elé
térdeljek, hogy begyújtsak.
Hajolj a bőröndöm fölé mosolyogva,
ruháim, könyveim, gondolataim fölé,
érintsd meg őket, végy rá engem is,
hogy súlyukat újból
megszeressem.
Ne félj, nyiss be lelkembe,
töröld le ablakait,
vendégszeretöen
tárd ki ajtaját valaki előtt —
add vissza tükre ragyogását,
törött edényeit
töltsd meg szemed ezüstös
nedveivel,
hogy éljek — hogy hordozzam
gondolataimban
a te örökös jelenlétedet.
Anyám,
ne öregedj meg, ne higgy
a tükörnek
napvilágnál.
Nézz a szemembe
szüntelenül.
Szegülj ellene
szomorúságodnak.
Küzdj egészségedért
kétségbeesetten,
védd meg a lelked, anyám,
a ráncoktól, az idő
homokrétegétől.
Ne legyints, hogy hiúság,
egyszer-egyszer
üdítsd rúzzsal az ajkad ...
És ne halj meg, megtiltom
neked,
mindvégig élj,
amíg én élek.
Jelenj meg irtózatos álmaim
között,
fehér ruhádban,
védj meg
a csöndes asszonyok
tekintetétől...
24

Forduljak döbbenten utána valakinek —
te mégy ott az esőben.
Te az ablakkeretben,
az erkélyeken, a fák közt, önmagamban, te vagy,
anyám, anyám,
ne hagyj el engem.
(Székely Magda fordítása)
E költeményből leképezhetőek az áprilisi nemzedék által végrehajtott esztétikai
fordulat legfontosabb vonásai. Üjfajta formai fegyelmet és gondolati felelősséget
teremtett. A kötött vers előírásosan lüktető rácsai közül kirostálódott a gondolat.
S a gondolat lett az, ami a szabad verset lélegeztette. A lélegzet — ritmusa a hajszoltságnak, a pihenésnek, az álomnak, a halálbamenésnek, a szeretkezésnek, a születésnek stb. A hajszolt, pihenő, álmodó, halálbamenő, szeretkező születő ember
másként lélegzik, más a szívdobogása. A szabadvers tudatos, emberi kötöttség: a
gondolat fegyelme.
Fotev lehetőség szerint kilúgozza verseiből a lírát sugárzó metaforát. Verse
majdhogynem köznapi prózabeszéd. „Magam vagyok. Hattól szerettelek, / szerettelek
kilencig..." — írja Szabad, kedélyes, rossz vagy végre hát című költeményében, a
szerelem lefokozásának himnuszában. Majd két sorral alább, mint futó fényben a
víztükör, felvillan egy kép: „Megcsókolom a hangod nedveit", amely egyszerre az
öröm, a veszekedés, a búcsú emlékét vetíti elénk. És emlékképeket lobbant föl az
utazás is. (Vagy azok oly gyorsan suhannak el az ember előtt, hogy az utazás érzését keltik?) A robogó vonat ablakán túl levetkőzik az ég, s mintha vásznára, a végtelenség vásznára vetítődne a világ:
Látom
végtelen csöndemet a fákban.
Zöldek a szívjajdulásig!
A reggeli hegyek a feszülő egészség
kivésett szobrai. Füstölnek
testvérgyilkosan
a fapallók alatt a szurdokok!
Vérembe emlékek sokadoznak — közelibbek,
rejtelmesebbek, mint a kis állomások.
(Rab Zsuzsa fordítása)
Fotev a bolgár líra Szindbádja. Nyughatatlan, örök vándor, akinek útlevele és
étlapja megírt és megírhatatlan költeményei.
„ . . . a pontos, tiszta rajzok, a gyöngéd lírai vonalak költőjeként indult. Üjabb
verseinek gondolatisága azonban elmélyült, a költői világa kitágult. A finom vonalú,
kissé stilizált részletek közé beáramlott az erősebb sodrú líraiság" — jellemzi Juhász
Péter a Margaréták zápora utószavában Petar Karaangovot, akinek „pilinszkys"
metszésű, tömörségű és hangulatú képei teszik zárttá, súlyossá a verset. A Szeptemberi szomorúságban érezhetően azonos a két költő lelke rezdülésének, ihlete sugarainak hullámhossza:
Ó, szeptemberi
szomorúság!
A nyár villámokkal támadt nekem.
Bizonnyal egy marék dudvát
szorít szegény, fáradt kezem.
Csak

átmenet.

Ez az idő
visz messze mégis, gyötrő
lendületben.
Mint virágport a mezőn,
álmok szelei fújtak engem —
25

Szeptember

ez.

Kinn lépegetnek
majd hűvös arcú, tiszta
lányok...
S ülök a hideg kályha mellett,
jövendő esték
muzsikálnak.
(Székely Magda fordítása)
Költeményeinek leggyakrabban ismételt jelzői, főnevei, igéi: messzi domb, gyomverte rét, kihalt országút, szél, seb, vér, nap, fakul; ellobog, alkonyodik — a magárahagyottság, az árvaság kifejezésének nélkülözhetetlen „kellékei". Ahová Karaangov vonul — elérhetetlen akár a föld és ég varrata: a horizont. Az ember és a napfelkelte, az ember és a napnyugta örökké egyforma távolságát hurcolja magában
— otthonos otthontalansággal, mint a földtől és a földből kiszakadt ember. Rajza
„földi vonulásának" egy jellegzetes pillanatképét rögzíti:
Napnyugta.
Föld és ég
egybeolvad az alkony színeiben.
Hazatérnek a szántóvetők,
dobban nehéz léptük a vetések

mentén.

A távolban pedig, valahol a fehér
utakon,
szelíden kószál a szél.
Alkonyodik.
A dombról leereszkednek a parasztok
— a föld urai.
Nézd, arcuk téglaszínű
és szemük lámpásként
világít.
A Nap, mielőtt lebukna
cipóként ül meg vállukon.
(Pákozdy Ferenc fordítása)
„Tudom: / csupán ha írok, ha beszélek, / lehetek élő része a létnek" — vallja
magáról dialektika-dicsérő versében (Az élet szakadatlan
változás) Andrej
Germanov. Valóban, a lélekvándorlás modern apostolaként támaszt életre, tölt fel szellemmel mindent, legyen az a kéz ujja, vagy a folyó hídja, vagy a Balkán hegysége.
Elsősorban a gyermeké az életteremtő fantázia. És Germanov poétaként is gyermek.
Költészetét a gyermekkor, a „kincses nyomorúság" emlékei hatják át, határozzák
meg. Múltja, mint annyi nemzedéktársót, őt is a faluhoz köti. Annak világa üt át a
gyermekévek gyolcsán keresztül, mint a vér vagy a megtört erdei málna. A gyermek gondosságával, természetes hitével veszi számba a világ dolgait. Néha játékos
komolysággal, olykor komor figyelemmel:
Magányos viskó, porlepte kis ablak,
kujtorgó szél és mégtépett
vidék...
Fölötte hulló levelek forognak,
ijeszt a furcsa, nyirkos szürkeség ...
Embertelen, kihalt udvar, egy vacogó fa,
szél vág didergő leveleire,
s az udvaron egy ottfelejtett
labda,
emlékeztetnek
engem...
De mire?
(Király Zoltán fordítása)
Az áprilisi nemzedék egyik
26

legkiemelkedőbb

egyénisége

Ljubomir

Levcsev.

Nemzedéktársai közül egyetlen, akinek önálló kötete is megjelent magyarul: Ljubomir Levcsev versei (Európa, 1976).
A XX. századi bolgár költészet egyik legizgalmasabb fejezete az első világháborút keresztező évtizednek szimbolista törekvéseiből és eredményeiből állítható össze.
Elgondolkoztató, hogy az olyan kiváló költőket felvonultató líra, mint Peju Javorov
vagy Nikolaj Liliev, miért nem tudta meghódítani a szürrealizmus tartományát.
A történelmi felelősségnek, a társadalmi haladásnak a parancsa vagy az ikonok
álom alatti fegyelme, a népköltészet „rettenetet feloldani" akaró „kibeszélő" epikus
hömpölygése-e mindaz, amely nem kedvezett a szürrealizmusnak, hanem inkább a
bolgár költészetre jellemző realizmus forrásait buzogtatta ú j folyammá?
A szürrealizmus hiányát azért is hangsúlyoznám, hogy kiemeljem, milyen űrt
tölt be Levcsev költészete. Az Anyám az égben című versében a bolgár oltárképek
komor szemű, sötétarany angyalai röppennek föl szürrealista varrottas angyalkákként
az égbe. A képek könnyed lebegése és az elveszített édesanya lélekbe nyilalló
hiánya szerkezetileg, képileg és gondolatilag is harmonikussá ötvözi a verset. Levcsev József Attila-ian önző, aki nem az elárvult kisfiú rémült, dacos hangján követeli a „mamát", hanem a fiatalember szemérmes kényelmével hiányolja az anyai
gondoskodást:
Leborulsz a Mindenható
trónusához,
lábát áztatod
könnyeiddel.
S igen kéred,
igen kéred:
engedjen le csak egy percre,
láthatatlan hazatérni ...
Reggelimet megcsinálnád ...
Ruhámat is kikefélnéd ...
Cigarettásdobozomra
odaírnád:
„Korán gyere haza ám!"
(Tandori Dezső fordítása)
Az anya iránti ragaszkodásnak ez a fordított irányú, mélyen emberi, őszinte
megjelenítése Levcsev több versében is előfordul, így a Miskolc gyönyörű városban
is, amelyben szintén a szürrealista elemek a meghatározóak. A kötet egyik legszebb
sora olvasható ebben a költeményben — (a kiemelés tőlem — K. I.):
... Lehunytam a szemem.
S íme:
anyám
lép be ... Színhely a régi szobám.
Egy csésze erős teát hoz.
Felemeli a földről
az ingem,
mely mint egy bűnbánó,
borul épp a széklábhoz.
(Tandori Dezső fordítása)
„Formái idők során egyszerűbbek lettek, gyakorta a prózai keresetlenség hangján szólnak, de a költői képek ereje, a hirtelen észrevételek lelki rebbenései a rideg
szövegekben is élő drámai kifejezés hordozói maradtak" — méltatja költészetét Fodor András a jelzett kötetben. — „Levcsev világbeli bolyongásainak, kereső izgatottságának és politikai kötelességtudatának az ád mindenkori hitelt, hogy nem
vesztette el érzékét az elsődleges emberi relációk iránt." Verset ír a lelőtt szarvas
haláltusájáról, balladát ír a fáradt asszonyokhoz, megemlékezik a nagyapa házának
beomlott tetejéről, mindezt oly természetesen, mint amikor Botevről és Petőfiről szól.
27

Halál — a költészet örök témája. Az életbe torkolló és az életből kifutó SEMMI
tartalma és titka, mivel valami módon az élet része, mindenkit megragad. Sztefan
Canev különböző formában fogalmazza meg a kérdést: „Éltünk? Vagy — nem is
éltünk?" Igyekszik szemébe nézni a halálnak. Olykor García Lorca megrendülésével
(Szeretnék énekelni), de mindig a tiszta életre vágyó ember óhajával. Hitvallásként
fogalompárrá avatja a tisztességtelenséget és a halált. Ahogy ezt az Igazi halál című
versében kifejezi:
S ha mégis meghalok

...

Ne keressetek golyót a koponyámban.
Ne keressetek kést a mellemben.
Ne keressetek ciánkálit a véremben.
Vizsgáljátok meg figyelmesen a térdeimet.
Ha felfedezitek rajtuk a csúszás nyomait —
az az én halálomi.
(Király Zoltán fordítása)
Sztefan Canev, ha nem is feszítik olyan direkt politikai indulatok, mint Jevtusenkót, költeményeiben bátran fellép azok ellen, akiknek még „a mellénygombjuk is
egybevág a határozatok három pontjával" (Abszolút pontos idő), a XX. század őszében magányos Hamletként puskacsövek előtt mondja el nagy monológját (Ösz, XX.
század), s tragikus tömörséggel fogalmazza meg nemzedékének széthullását, s a széthullás tanulságát (Lovak):
Harmincan voltunk.
Nemsokára
hárman csupán. Ma már mind egyedül.
Egyre magasabb állásokat ragadunk meg,
és leszünk egyre magányosabbak
(Nagy László fordítása)
„Folyton valami meghökkentőt, valami abszolút újat akar mondani" — írja róla
Juhász Péter. Mint minden költő. Ám Sztefan Canev, teszi ezt a legtermészetesebben; verseit ezért érezzük művészileg, emberileg hitelesnek. Nem foltosak az agy
izzadtságcseppjeitől. A hulló hó tisztaságát, levegőjének frisseségét árasztják. A nagy
havazásban ott áll az Ember, akinek tisztességesen végig kell vinnie az életet. Ott
áll a költő, akinek igazat kell mondania, mindig az igazat.

28

BORISZ

HRISZTOV

A mama menyegzője
Jött le a dombról és vitte az út, vitte —
eltüntették apám a varázsló füvek.
. Húsz éve várom őt vissza, már húsz éve
int a menyegzőnek a mama is nemet.
Búsan, magányosan jönnek a férfiak —
járásuk szép, ragyog fésült hajuk puhán.
Gyűrűre maguktól kínálják
kezüket,
ám arról hallani sem akar még anyám.
Mosolyogva megy ki, tesz-vesz az udvaron,
avagy szomszédolgat, s tejecskével tér meg.
Leül a küszöbre, társalog a
csönddel...
Nekem őt mindig így mutatják az évek.
De eljön egy napon a vőlegény
hozzánk,
hárman üljük körül akkor a kis asztalt.
Csönd lesz, nagyon nagy csönd, és tűnődünk
hosszan,
s szólnak, halkan szólnak a klarinétok m.ajd.
ö morzsákkal babrál, anyám meg csak nézi.
Végre szóba hozzák majd az egészséget,
életre kel házunk, lesz ismét a régi.
Akkor én fölállok — és elhagyom őket.
A küszöbről anyám sírva néz utánam,
lassan ágyat bont és megsimítja
mellét,
félve húzódik az idegen vállához,
s odasimul halott apám szíve mellé.
UTASSY J Ó Z S E F fordítása
BORISZ HRISZTOV 1945-ben született Pernikben. A bölcsészkaron szerzett diplomát
Veliko Tarnovőban. Üjságiróként dolgozik. Kötetei: A Hetedik napon (1975), Esti trombitaszó (1977).

PARUS

PARUSEV

Buchenwald
Még száz év múlva is tán
itt járkál közöttünk a rettenet
és a. folyosók hideg faláról
félelem árad •..

árnyéka,

29

Nem

emlékezhetem

arra az időre, amikor még nem éltem.
Suhog a fű a sírokon,
szélre, mezőre gondolok,
tekintetem pedig elméláz a
amely semmit sem ért,
csak dalol a drótkerítésen.

madáron,

A holtak hangja annyira távoli ...
Minket csak a józan ész ment meg
És a dalokból jövő születik

mindentől.

bennem!

UTASSY JÖZSEF fordítása
PARUS PARUSEV 1947-ben született. Középiskolai tanulmányait B u r g a s z b a n végezte,
m a j d Veliko Tarnovóban szerzett bölcsészdiplomát. Kötetének címe: Általad
teremtett
világ (1975).

JOSZIF

JOSZIFOV

Metszés
Velem történt vagy nem ez az eset?
De ágynak dőlt apám... És mama írt: vasárnap
ugorjak már haza, ha tudok, ha lehet,
mert a szőlőnk rám és metszőollóra vár csak.
Metszettem én már? Nem emlékszem, de tudom,
apám a második rügyet meghagyta
mindig.
Ám most beteg... És nincs remény...
Hív az új bor:
nekem kell metszenem. Remeg markomban az ibrik.
Ej, megkésett metszés! Csak remegtess!
Forr a Naptól, nedvtől, kapásoktól a mező.
És kakukk számol...
Én meg kettőig
metszek,
és hallom, hogy mögöttem — sír a szőlő...

UTASSY JÓZSEF fordítása
JOSZIF JOSZIFOV 1948-ban született Lukovicában. Szófiában a bölcsészkaron szerzett diplomát. Jelenleg a Literaturen front főszerkesztő-helyettese. Kötetének c í m e :
Földalatti fa.

MARIN

GEORGIEV

ítélet
Végül nincs
ítélet...
Sem isten, sem ördög nem ítél
fölötted, csak utad ér véget,
és nem létezel soha többé.
Tűnő csalódások, borok —
de értük jócskán
megfizettél.
Hibáidat sorolhatod,
bocsánatos bűnök lettek rég.
Ha a legiszonyúbb tetted
jönne is el — oly késő most már.
önérzet hamvad el veled,
és félelem. — Föl nem támadnál.
Megélvén mindent
mélyekig,
pilládat zárod majd magadra,
s levegőt véve — az utolsót —,
tisztán és könnyen törsz magasba.

Szerelem
ölelve táplálnak
bennünket,
oldalukon
erősödünk,
amíg lassacskán
fölnövünk,
hogy ellökjük magunktól
őket.

Az anyák egyedül maradnak,
támad bennük riadalom,
bűnünk miatti izgalom,
mert ők mindent de mindent

Tegnapig ismeretlen éden:
fölcserélni őket féltőn,
ezernyi nő tömegéből
jön felénk egy — a Nő, a

Elsietünk. De milyen árvák
vagyunk is ezen az úton —
nem torpant meg minket, tudom,
sem eskü, sem rimánkodás már.

Némber.

tudnak.

Aztán eltűnünk egyre messzebb ...
Lerogynak nyögve az anyák.
Élő holtak — halk, néma fák,
mert a gyümölcsük másnak termett.
UTASSY JÓZSEF fordításai
MARIN GEORGIEV 1946-ban született a Pleven megyei Bivolaréban. Egyetemi tanulmányait Veliko Tarnovóban végezte a bölcsészkaron. Korábban a rádiónál dolgozott,
jelenleg a Pulsz cimű hetilap szerkesztője. Verseit tárgyias realizmus h a t j a át. Kötetei:
Falu (1975), Emlékezet
(1979).
31

HRISZTO
*

*

FOTEV
*

Milyen szép is vagy te!
Istenem,
milyen szép is vagy te!
Szép
És a
És a
És a

a kezed is, milyen szép.
lábad is, milyen szép.
szemed is, milyen szép.
hajad is, milyen szép.

Ne gyötörd magadat tovább — szeress engem!
Ne óvakodj — szeress engem!
Szeress engem
a te karod és lábad és szemed
minden erejével,
mozdulataik
minden
művésziességével.
Higgyél nekik mindörökké — és nem leszel
soha többé butácska, nem — szeress engem!
Ha gonosz is vagy — szeress engem!
Szeress engem!
Az utcákon, azután a lépcsőn,
kiváltképp a lépcsőn vagy szép te.
Ruhában és ruhátlanul, te szüntelen
szép vagy...
De legszebb vagy a szobába

lépve.

A sötétben, ahogyan fésűdet tartod.
És a fésű a hajadba mélyed.
Tele van a hajad ilyenkor szikrával —
ha megérintelek, fölvillanok
tőled.
Hidd el nekem — igazán gyönyörű vagy.
És igyekezz mindig gyönyörű
maradni.
Ne miattam csupán — hanem magad miatt,
a fák, az ablakok, az emberek
miatt.
Ne rombold le hamar a te szépségedet
féltékeny gyanakvással — bocsásd meg nekem
valaholi váratlan összerogyásaim —
ne vidd túlzásba, kérlek, a cigarettát.
És ne veszíts el soha — fedezz föl engem,
tölts el mindig gyermeki
ámulattal.
Bizonyosodjam meg újra karodban,
a lábadban, a szemedben ... Szeress engem.
Ügy szeretnélek megtartani
örökre.
Szeretni téged örökké —
mindörökké.
Milyen lehetetlen is ez ...
Olyannyira
homokból vagy...
És, kérlek, ne mondd
nekem,
hogy meg akarsz tartani örökre,

hogy szeretni fogsz
mindörökké.

örökké,

Milyen szép is vagy te!
Istenem,
milyen szép is vagy te!
Szép
És a
És a
És a

a kezed is, milyen szép.
lábad is milyen szép.
szemed is milyen szép.
hajad is milyen szép.

Milyen szép is vagy te! .
Istenem,
mennyire igazi!

UTASSY JÓZSEF fordítása

HRISZTO FOTEV 1934-ben született Isztambulban. A szófiai egyetemen diplomázott.
Burgaszban él, szabadfoglalkozású. Ritkán publikáló rendkívüli tehetség. Kötetei: Balladisztikus
utazás
(1961), Líra (1965), Szentimentális
ajánlások
(1967), Kikötő
(1969),
A költészet ígérete (1978).

IVAN

CANEY

Nyári vihar
Először várt így, szinte roskadozva
a temérdek gyümölcs alatt szegény.
Oly árva volt az almafácska, hogy a
szívem szánta, szorongtam érte én.
Éjjel aztán, ahogy a szél kicsapta
csörömpölve a ház ablakait,
csak álltam ott lélegzet-visszafojtva
—
vihar nyöget odakint valakit:
„Jaj, ne most még! Miért nem vársz meg
Ügy tűnt, segítségért kiált a fa.
Hadonászott ágaival ijedten.
... És zöld almák zuhogtak éjszaka.

engem?"

UTASSY JÓZSEF fordítása
IVAN CANEV 1941-ben született a Rusze megyei Osztricában. Ruszéban járt középiskolába, m a j d a szófiai egyetemen szerzett bölcsészdiplomát. A leggyakrabban emlegetett fiatal költö, aki új irányzatot képvisel a mai bolgár lírában. Kötetei: Hét (1968),
Vasárnapi földrengés
(1973), Nappali tücsök (1975), Távirat (1977).

3 Tiszatáj

«i \ -

'J-"'' .r*
x^-'
«er

SCÄ'

GENCSO

HRISZTOZOV

Nap
Most tölti csurig a tengert a fény.
Nem is víz — izzó láva
mardos a part homokjába.
Ennyire közel jössz hozzánk,
Nap?!
Hogy szívódott így fel a tenger
fényességedben?
Három világ ájtatos csöndje
hirdeti pazar erődet.
Lám,
a hullámok vállukra
vesznek,
úgy csodálják,
ahogy testvériesítsz
egeket
tengert és
földet!

KISS BENEDEK fordítása
GENCSO HRISZTOZOV 1940-ben született a Haszkovo megyei Szuszamban. Egyetemi tanulmányait orosz szakon végezte Szófiában. Versei vidéki és szófiai l a p o k b a n ,
lírai ciklusai a haszkovói Körkép cimű negyedéves irodalmi a l m a n a c h b a n j e l e n n e k meg.
A magyar irodalom bolgár fordítója.

IVAN

VALE V

Eretnek
„Mért lenne a pápa hiba nélkül?"
(Husz János)
Itt, itt kezdődik minden
máglya,
így, s ez á perc kisért meg legelébb.
S elkap s visz már eszelős-szép
varázsa,
hogy eretnek legyél.
Kérdéseknek vagy céltáblája,
öncsalásba is kapaszkodnál.
S növesztvén minden nap, máglyádra
egy kevés szalmát s fát hordol már.
Nyomodban bogumilok
járnak,
pokolra-szántak, eltökéltek ők.

Ijeszt lovak nyihogásának
visszhangja, s nincs út vissza, nincs

erőd.

Az új igazság leng előtted.
A ködben éleset kiált:
szablyák és patkók
csengésében
keresi hős mártír fiát.
S legvégül majd a vég is eljön.
Felmagasodsz, nyugodt-őszülten
állsz...
S nem tudja senki a tömeg közt,
hogy régen megégtél te már.

KISS BENEDEK fordítása
IVAN VALEV 1942-ben született a Plovdiv megyei Sztrjamában. A szófiai egyetemen
szláv filológiát tanult. Műfordítással Is foglalkozik, fóleg lengyelből. Kötetei: Gyorsaság
(1967), Szavakat
vettem. (1972).

RADA

ALEKSZANDROVA

Riongtak a delfinek
„Csak vissza, Rada!" — riongtak a delfinek.
„Nem lehet" — válaszolt nekik a part.
S látta, hogy a dünékkel szemközt közeleg
violaszín palástjában a fagy.
Már elindultam. Elkísért mindenki —
az égbolt, az utak és a napok.
Es lecsüccsent a kiskapunk
melletti
köre az eső, hol én szoktam, ott.
Es helyettem lendült a hegyoldalnak
a felhő, mert szívében éltem én.
Köszönetet cseppjei úgy susogtak,
hangomon, mig sziklán zúzta fejét.
Megköszöntem a télnek, hogy tüzeltem.
Nyárnak a friss, fehér-habos
vizet.
S a gyökerek előtt földig
ereszkedtem.
S azt súgtam nekik:
„Űjjászületek!"

KISS BENEDEK fordítása
RADA ALEKSZANDROVA 1943-ban született Szvilengradban. A szófial egyetem bölcsészkarán szerzett diplomát. Korábban könyvtárosként, tanárként, újságíróként és a
rádiónál dolgozott. Jelenleg a P l a m a k cimű folyóirat szerkesztője. Kötetei: Az arany
lányok (1972), Lehetetlen menekülés
(1975), Csalán (1978). Ferde esők cimű színdarabját
a jamboli színház adta elő.
35

HRISZTO

FOTEV

Ámulatában hal meg a költő
IVAN PEJCSEVRŐL
Hallgatnom kellene, de nem tudom elhallgattatni magamban Ivan Pejcsevet,
akivel találkozásom — s a vele való barátság — életem egyik legnagyobb élménye.
Találkozásunk tíz évvel ezelőtt történt egyik ifjúsági poémám megjelenését követően. Akkoriban nem tudtam, mit kezdjek a saját lelkemmel, s egy hatalmas, ma
már szinte csaknem eltűnt hallgatóság hatására már-már azon voltam, hogy kitalálok magamnak egy másik, elfogadhatóbb, szelídítettebb, de nem saját lelket, hogy
megfaragom s azután az Andersen-féle ólomkatonák szánalmas lelkesedésével megvédem . . .
Z e n e . . . A parádé k e z d e t e . . . Ivan Pejcsev felfokozott önérzete egy éles replikával széthasította a parádé dobjait; ez nagyszerű mosolya ellenére megsértett, de
egyúttal meg is szerettem őt akkor; szeretetembe azonban ideges grimasz lopakodott, ami a kisebbik féllé tett engem barátságunkban.
Emlékszem: szépsége ámulatba ejtett! Fejének ez a csaknem beteges szépsége,
s különösen a kezéé, még a legközönségesebb, hétköznapi mozdulatokban is. Emlékszem törékeny-ingatag járására, amelynek súlypontja valahol az ég és a föld között
helyezkedik el, s — talán épp ezért — hihetetlenül szilárd. Leginkább gesztusainak
mély billentésű klaviatúrájára emlékszem! Éles, brutális-egyértelmű mozdulatok:
egy gyengéd, sebezhető, érzékeny lélek sajnálatra méltó önvédelmi eszköze. A többit
bizalomból vájta a kitüntetettek, a bizalmára érdemesek számára. Ezek a mozdulatai
alig észrevehetőek és ünnepélyesek voltak — az ünnepség nosztalgiája volt az alapvető, ami egymáshoz közelített bennünket. Hogyan is felejthetném el: asztal, három
hal, öt pohár és egy a csendből előrángatott szó sziluettje, amely oly hirtelenül
dobja le magáról rongyait, hogy váratlan szerelmes meztelenségével elkápráztat
bennünket.
Lényege az ünnepélyes! Mindig magában hordozza az ünnepet — az ünnep az ő
egészsége. És meg is valósítja azt! S ezzel tagadja a „borzalom elméletét" — a halált!
Ö mindig az ünnepség középpontjában áll, s ugyanakkor egy kicsit távol tőle. Ebben
rejlik varázsának titka, amely időnként olyannyira különböző és egymástól eredendően elválasztott világokat egyesít asztala körül: államférfiakat, színészeket, halászokat, lumpeneket, k u r v á k a t . . . Elhivatottságukban ártatlanokat és bűnösöket, angyalokat és volt gyilkosokat, férfiakat és nőket, g y e r e k e k e t . . . Lányokat!
Mindezt Ivan Pejcsev-i atmoszférának, a barátság szomorú ígéretének lehetne
nevezni — olyan ígéretnek, amelyet verseinek bőre, pórusai sugároznak ki.
Mert azok is — mint minden, amit az ember teremt — alkotójuk méretei és
képe alapján születnek!
Viszonya a szavakhoz olyan, mint viszonya az emberekhez: szenvedélyes, kategorikus, drámai!
A szavakhoz való viszonyának drámaisága időnként oly mértékben sűrűsödik,
hogy teste — amelyet nem szeret — nem bírja tovább, s akkor neki, a leggyengédebbnek és legközlékenyebbnek, egy tucatnyi pohár bort kell felhajtania ahhoz,
hogy helyrebillentse kapcsolatát az emberekkel... Még a hozzá legközelebb állókkal is!
De ő nem adja meg magát; azaz nem menekül a szavak feletti erőszaktevéshez,
amiből sok kollégájának nagy kudarca is fakad. Ismeri a szavak közti szünetek titkát — a menekítő szünetét, amelyben helyreáll a kölcsönös bizalom. Olyannyira
36

ritka-intim intonáció ez: a magány, a várakozás, a türelem óráitól véres; nyomor
és diadalmaskodás, sértések és megbánások, a megbékélés i d e j e . . . (De félek: kinek
van bátorsága megfejteni a költő életét?) Hanem hogy visszatérjek az intonációhoz:
az egyetlen intonációhoz, amely helyreállítja az ártatlanságot, a szavak eredendő
rendeltetését... S vajon létezik-e a szavaknál erőltetettebb és kompromittáltabb
anyag?
Ez hát a munka! A költő szent, igazi, egyetlen feladata, amelynek sikerei oly
kétesek, a beismerés pedig időnként annyira sértő! A legigazságtalanabbul értékelt
munka ez, mert az elhivatottság: a féltékenység a szavakra néha erősebb, mint az
emberekkel szemben érzett féltékenység, de ez csak l á t s z a t . . . Éppen ez az igazi
hűség az emberekhez, a nyelvükhöz, s ki más, ha nem a költő az, aki megvédheti
és megőrizheti a nyelv életét és szüntelenül fenyegetett egészségét?
Épp itt van a veszélyes térség, a született költő tragikuma, az a hely, amelyet
költészetünk oly sok hivatásos és nem hivatásos megfigyelőjének villámai hamuvá
perzseltek... És ámulatba ejt a kitartás, az erő, amellyel a költő mindezek ellenére
megvalósítja önmagát. Hogy valóban „vakok-e az istenek fiai" vagy „lelki szemük
lát-e" — nem tudom, de mindig ámulatba ejtettek az olyan jelenségek, mint Botev,
Javorov, Debeljanov, Dalcsev, Pejcsev, Gerov . . .
S végül: ez a leggyilkosabb, legegészségtelenebb munka! A legreménytelenebb
szüntelen munka, amely teljesen erodálja a testet — a szemet, a kezet, a s z í v e t . . .
De mit jelent a test néhány egészen különböző, sőt gyakran egymással ellenségeskedő szavak összekapcsolásának, a káoszból történő kiemelésének és megesketésének lehetőségéhez képest, ahogy az Rómeóval és Júliával történt a kápolnában
Lőrinc barát oltáránál!
Na, igen! Mit jelenthet a szánalmas test a pontos és atlétaszép szavakhoz képest:
„Ha ügy döntesz, elutazol, ne vegyél búcsút sem tőlem, sem a tengertől! Eredj
utadra búcsú nélkül!"
Ó, munka, amelyben a költő élete merő öngyilkossághoz hasonlatos, de mégsem
öngyilkosság, hanem az ember és az élet szüntelen csodálata annak minden megtestesülésében !
Ámulatában hal meg a költő!
Nem a kifejezés-kovács fűzfapoétákról beszélek, bármily tehetségesek legyenek
is. (Ó, milyen keskeny, alig észrevehető, de mégis végzetszerű ez a határvonal az
imitáció és az igazi, a leírhatatlan között...) Nem azokról beszélek, akik erőszakot
tesznek a szavakon — pedig mennyire védtelenek és ártatlanok —, nem azokról beszélek, akik kicsavarják a szavak csuklóját és ifjúi bokáját, majd pedig a hullaházba
vetik őket sivár könyvük márványlapjain, hullakönyvük kaszárnyaudvarán . . . Iszonytató könyvek ezek — a megerőszakolt, megsértett eszközök agóniájával telten!
A költőkről beszélek! Azokról az emberekről, akik megszenvedték szerelmüket
az élet iránt, akik felismerték és felvállalták a felelősséget a szavakért! Azon kevesekről, akik az elragadtatás és a lelkesedés infantilis imitációja fölé emelkednek —
az igazán elragadtatott lelkesedőkről beszélek. Akik számára a költészet nem eszköz,
hanem végzet! Végzet, amelyben egy nemzet felismeri saját értékét: Ivan Pejcsevről
beszélek!
Ivan Pejcsev már rég felülkerekedett az 50-es évekbeli költészetünkben oly népszerű „az események közvetlen lereagálása" vonalán, amikor is a siralmas eredmények ellenére a csodálatos szándékok úgy meghatottak bennünket. Az ösztöne azt
súgja neki, hogy a jelentős, az ihletett költemény önmagában is nagy esemény, nem
kevésbé anyagi és hatásos, mint egy Kremikovci fémkombinát, egy öntözőrendszer
vagy egy termésbetakarítás. Az ösztöne, valóban? Mindenekelőtt a tapasztalata!
Dimitrovgrádi versei, amelyeket nem volt hajlandó k i a d n i . . . Amelyekben megszenvedte az egész úgynevezett „az építés témájának megvalósításá"-t, az előzetes
konstrukciókat, a vérszegény eredményeket, a kétségbeesést. Mindezek ellenére
azonban ezek a versek hallatlan b á j t sugároznak, elragadóak és tündöklőek — nem
37

kevésbé fényesek a gyermekek jelenléténél a csúnya, de a szívnek olyannyira drága
dimitrovgrádi ciklusokban!
A néhány évig tartó szünetben a lábadozók menekítő hallgatását alkalmazta
gyógymódként: bort iszik, beleszeret nőkbe s a szemük láttára tanúsít hűséget az
egyetlenhez, barátaival a tengerhez utazik v o n a t o n . . . Mosolyog, s meglehet, halálosan nehezére esett. Bizonyára átélt néhány elkeseredett hónapot, de ő nem azon
fajta költők közül való, akik az irodalmi folyóiratok oldalain teregetik ki szennyesüket . . . ö szinte dekoratív méltósággal valósítja meg az életét! Valószínűleg abban
az időben hangzottak el az első reakciók a színdarabjaira: képességeinek ú j a b b
mértékére a szavak anyagiasítására, de erről nem kívánok beszélni!
A hallgatásról beszélek! Az aranyszögekről a költő ajkai közt! Arról a hatalmas, tiszteletre méltó, hihetetlen összpontosításról, amit hallgatásnak nevezünk! Egy
hallgatásról, mely magán viselte a vallás minden jegyét, s annak ellenére: legyőzetett. A legyűrt hallgatásról, amelyből kipattantak utolsó verseinek aranycsírái! És a
különböző népek költészetében oly ritka jelenségről: kísérletéről, hogy kioltsa saját
mítoszát! Itt van az ő nagysága: kockázat, félelem (s joggal) a végtelen magánytól.
Mert nem szeretjük, ha szerte foszlatják elképzelésünket valakiről. És kegyetlen
bosszút állunk. Ebben rejlik a legtöbb költő nagy katasztrófája. De Ivan Pejcsev
vállalta a kockázatot — s nem közli velünk, mibe került az neki —, és érti a róla
szóló legendát! Jobbnak látta hűnek maradni jelenlegi énjéhez, jelenlegi lelkéhez,
mintsem a róla alkotott elképzeléseinkhez... Erre a hamarosan kötetben megjelenő
utolsó versei a bizonyítékok. Vannak közöttük olyan versek, amelyeket szeret, s
olyanok is, amelyeket nem. Első alkalom, hogy közte és a szavai közt nincs semmiféle k o r l á t . . . Szemtől szemben állnak egymással! Rendkívüli bizalom mindkét részről: nyolcvan költemény, amelynek fele a modern európai líra gyöngyszemeinek
színvonalán áll! Szabad, hatalmas, gyengéd versek: célirányos és kifejező matéria
néhány szomorú szinkópa homlokára v é s v e . . .
„Hiába, mégsem létezel, halál! Tudásom szánalomra méltó szertartása, te!"
Rövid versek, az egymáshoz közel álló, szeretett emberek közötti viszonyoknak
szárnyat adó szabadsággal megalkotva!
„Neked ajándékozom hatalmas tengerem! Neked ajándékozom a szeretett folyót
is! Mindenem neked adtam, amim nincs: miért vagy mással?"
„Vajon megfaraghatom-e védtelen kezemmel esőből gyengédségemet, — hát
téged?" Versek, amelyekben a magány mélyére süllyed s ezzel tagadja azt. Megjárja annak minden bugyrát, hogy velünk találkozzon. És ő találkozik velünk és
tanúságát adja megszenvedett bizalmának! Versei tetszhetnek nekünk vagy sem, de
nem tudjuk nem megérezni hitelességüket, helyüket a bennünket körülvevő térben.
S' ebben áll a nagy költészet értéke! Különösen most, amikor az iratrendezők ú j r a
munkához láttak rózsaszínű tenyerükkel és tombolni kezdett az ismert és ismeretlen
hősök sírja felett ez a nekrofilisztikus orgia. Klasszikus és szabad v e r s f o r m á k b a n . . .
de abbahagyom, mert öklendenem kell az undortól!
Én Ivan Pejcsevről beszélek! Az igazi költészetről! A költő magatartásáról.
Ebben az értelemben az ő élete számomra lecke volt erkölcsből!

S ezért én hálás vagyok neki!

38

DUDÁS GYULA fordítása

NIKOLAJ

KANCSEV

Az idő
Ettől — eddig... Ideje már kivetni
a fejemből — az órákat követni.
Hátat fordítva minden
jós akszakál prófétákra

történésznek,
se nézek.

Folyvást jelenben élek,
folyamatban;
nincs is idő — vagy
rajtakaphatatlan.
Az óramű csak álcázott pokolgép;
elém tolják — de nincs, miből okulnék.

*

*

*

Egy gyermek léggömbjét és engem is — darázs szúrt
En mindjárt megdagadtam — az tüstént
leeresztett.
Ilyen csöpp különbségre legyintsek csak talán?
De hát: élnem e nyáron nem is volt
ellenemre...

meg.

Morzsolgatja az ég eső-rózsafüzérét,
és a tarló, amely zsolozsmáit beissza,
mutatja már: bizony, napjaink
rövidülnek!
De — esküdjek magamnak arra, hogy nem halok meg?

RÓZSA ENDRE fordításai
NncOLAJ KANCSEV 1937-ben született a Pleven megyei Bjala vodában. Egyetemi
tanulmányait a szófiai egyetem bölcsészkarán végezte. A népnyelvből sokat merítő,
hagyományos nyelvi elemeket felhasználó újszerű írásmódja a mai bolgár lira egyik
legizgalmasabb egyéniségévé teszi. Kötetei: Jelenlét
(1965), Harkályok
(1966), Hangyasereg (1968), Mint a mustármag
(1968), Csodák (1973).

39

KALINA

KOVÁCSÉVÁ

Se jó, se rossz...
Se jó, se rossz én nem lehettem.
Semmi különös nem vagyok.
Csak sárcipősen, néma csendben
emlékek útján ballagok.
És ott a földöntúli srácok
csodákat csínyként
kieszelnek.
S mind mélyebbre fordul ösvénye
az öregeknek.
Látom apámat, botja koppan,
szíve szegélyén ég a sajgás,
ajkammal illetném
titokban,
mert nekem immár nem ragyog más.
És édesanyám, ott megy ő is,
fehér haját igen röstellve.
Szemhéj mögül is engem őriz,
ha elkódorgok
valamerre.
Se jó, se rossz én nem
lehettem.
Csak tán kissé furcsán
lépdelek,
cipőm széttépték, szaggatnak
engem
emlékeim, az érdes útkövek.

Az én szerelmem
Látod, ez az én szerelmem:

semmiség

csupán.

-De te lángolsz: tűzbe vetett fahasáb.
De te csörgetsz arany s ezüst
nevetést.
De te reszketsz — vajon milyennek
találsz?
De te istenem vagy, megmentő
angyalom.
Ágrólszakadt krőzus, kínzóm, százszemű
vakom.
Néha nem hiányzol, öreg vagy, máskor meg kamasz.
S mindez miért?
Szerelmemért?
Hisz semmi
az...

SZOKOLAY ZOLTÁN fordításai
KALINA KOVÁCSÉVÁ 1943-ban született a Pleven megyei Bozsurlukában. Veliko
Tarnovóban szerzett bölcsészdiplomát. A Narodna mladezs című kulturális és m ű v é szeti hetilap osztályvezetője. Kötetei: Élned kell (1970), Időjárásjelentés
(1977).

40

GEORGIBELEV

öreg fa
Ágaimon az esztendők sorra elvirágzanak —
beleúntam abba is, hogy bánkódjam
miattuk.
Homlokomat nekivetem az egyik felhőnek —
tartjuk
egymást,
amíg meg nem únja.
Milyen fürgék ezek a
felhők...
Alig tudok leszokni az emlékezésről,
pedig én valaha úgy álltam rajtuk bosszút,
hogy egymás után elfeledtem
őket...
Meg se merem kérdezni
magamtól,
leszokott-e rólam már az élet.

SZOKOLAY ZOLTÁN fordítása
GEORGI BELEV 1945-ben született KJusztendilben. Szófiában gépészmérnöki diplomát
szerzett. Tervezőmérnökként és újságíróként dolgozott. Jelenleg a Literaturen front
szerkesztője. Köteteinek címe: Megfejtett felirat (1976), Mérsékelt felhőzet
(1979).

KIRIL

KADIJSZKI

Életkortyok
A felhők fehér leple megreped,
s a kékség holt nyila célozza szívemet.
Már nem is nyíl: folyó, mely jégtáblákat sodor,
s vizén a nap lelőtt vadlúdként
haldokol.
Állok a dombon. Élek. És tavasz van.
Félelmet, kínzó eszmét messze hagytam.
Kezem puskát szorít. Csövét a túlvilágra
Akármi áll elém, kivívom
győzedelmem.

szegzem.

Jegenye — zöld szökőkút — csobog az alkonyatban,
s a nap, mint egy hatalmas labda, csúcsára pattan.
Aztán valaki belelő. S tüstént az éjbe
elrohan — nehogy önnön árnya utolérje.
S szívem remegve bújna már az alkonyatba —
mert készül valaki, hogy késhegyére kapja.
41

Kiáltás
Aranykés az alkonyat, karéjt
hasit le a dombok
kenyeréről.
Szúrós hó szitál a téli égből.
S fagy béklyózza mennybolthoz az éjt.

Kenyered bár hegylánccá dagad,
de kenyéren élhet-e a lélek?
Vért kell ontanod, vagy a te véred
ontatik, hát el ne hagyd magad.

Hó csikordul...
hová is megyek?
Az emberek testvérek
lehetnek,
de boldogok...
Kivel oszthatom meg
kínjaimat,
rettegésemet?

Ellenséged — hol
rejtezhetik?
Eléd csak egy nyomorék fa árnya
kúszik, a küszöböt
kaparászva,
s tépett macskaként
sivalkodik.

Fölöttem a telihold forog
— durva köszörűk — csikorogva,
kéményeket köszörül, s a szikra
gyúló és kihúnyó csillagok.

Megállok — mint ezüstkezű
szent.
Ám a hold most engem hív, akárha
volnék régi, vérrozsdázta
lándzsa:
kiköszörüli a szívemet.

Kiáltás az éjben
Aszályos délután. Az úton egy vörös ló
vágtat a horizont felé — végigfut, mint a láng a
gyújtózsinóron, felrobbantja az eget,
s már csak az alkonyat parázslik. Csend van itt, de
valahol levegőbe most repülnek
a hidak és a városok, emberhús bűzlik égve.
De hát ki akart szárnyakat? S ugyan mire
jutott velük? A gépek éles árnya
mezőket szabdal, mennyboltot hasít fel,
s az alkony sztaniolja felragyog
a menekülő darvak szárnyán.
Éjszaka.
A nappal szégyenét talán az éj letörli.
S te? Állsz csak némán. Alacsonyan jár a hold,
s tükörképe a vizeken — akár
magnetofontárcsák, forognak sebesen, de
nem hallja senki a csillagzenét. Vagy a te fénylő
gondolataidat veszik sötét
szalagra...?
Elrobog egy vonat. Szétzúzza a homályt, mint
sötét kirakatot, s a szilánkok téged sebeznek.
A messzeségben — kihunyó parázs —
hunyorog még a város, tornyai
merednek,
s egy felhő, alulról megvilágítva, úgy lebeg
fölötte, mint nagy sárga
gomba...
Ó, nap, nyújtsd ki
s nyald le a kondenzcsíkok
csiganyálát
a mennybolt
káposztaleveléről.
42

nyelved,

Rejtett seb
Küszöbön állsz te mindig, állsz CL jó és a rossz között örökkön,
bazsarózsák vértolulása s pirulák sápkórja között.
S megkettőződsz magadban is. Szíved kettéhasad, de rögtön
kétpólusú lesz, mint a mágnes — akárhány darabra törött.
Éjfél van. Gúnyos fintorokba görbülnek most az éji árnyak.
A hó, mint rizsporos bohócarc, fehérlik fölpuffadva
kint.
Kívánj mindenkinek szerencsét ...De rád milyen szerencse várhat?
Vagy tán a holnap megjutalmaz, csak addig tűrd békén a kínt.
Nevess! Nevesd ki magadat, hogy kibírjad a kibírhatatlant.
És aztán, mindenkit kijátszva, rohanj az éjbe és ragadd
a sötétséget torkon. És ha megölted, megváltod a hajnalt.
A jegenyére — pengő tőrre — már sűrű zöldes vér tapad.
BAKA ISTVÁN fordításai
KIRIL KADIJSZKI 1947-ben született Kjusztendil városában. Orosz szakot végzett a
szófial egyetemen. 1975 óta publikál, Nebesznt
koncerti
(Égi koncertek) cimű kötete
1975-ben jelent meg. Több müforditáskötetet is kiadott. Néhány évig a Rádió Szófia irodalmi osztályán dolgozott. Jelenleg a Narodna Kultura könyvkiadó munkatársa.

MOHI SÁNDOR: HOLAPATOLÖK

43

TÓTH BÉLA

Tiszajárás
IX.
A VADORZÓ
Baly János erdészkalauzomnak különösen megremegett a hangja, amikor a
nagyvadakat prédáló vadorzóról beszélt. A vadorzónak nincs ideje, hogy kiválassza,
mire van szüksége. Amit meglát, azt lövi, hurkozza, kuty áztat ja. A fáncánkotlót a
fészkéről is leüti, a szoptatós őzet a gidájával együtt elrekkenti, vagy megsebesítve
elhagyja. Fegyverük a vágott csövű, sörétet köpő, de hallom pukkanását a dugott
katonapuskának, hallom csettenését a légpuskának, tudok parittyavadászatról, csapdázásról...
És föltámadóban van egy veszedelmes vadorzóváltozat, a zugagarászat. Kutyát
tartani manapság nem tilos. Bárki bármilyen kutyát tarthat, a kínai pincsitől a
nyúlagárig.
Itt az agarászatnak hagyományai voltak a régi világban. Valamikor Mátészalka
volt az úri agarászat tenyésztő központja. És Nagyecsed. Ma egy nyúlagárért megadnak 4000 forintot, de az, ha kitanítják, elkapja az őzet is. Nem ugat, nem durrog.
Nem tudom elfogni, minden kutya nyomába nem szegődhetek, örökös gyanúsító
följelentéseket nem tehetek. De a nyomukat látom.
Némely számon tartott őznek a kutyamarcangolta tetemére bukkanok. Vagy az
agancsáért, bőréért marcangoltatják szét, vagy a húsa, combja egy részéért. A többi
ott marad szomorúan tanúskodó martaléknak.
Persze a vadásztársaságok szemével sokszorozódik a szemem. Nekik is érdekük,
falubelijük az illető, hát hajtsák az igazukat ők is. Fogdosnak is el közülük, megbüntetik őket. Aztán ú j r a kezdődik a játék.
Az orvvadász nem járhat el messzire a maga lakásától. Mert az elejtett vadat
nem tudja hazavonszolni a hetedik határból. Persze a cselesebbek tíz vadásztársaság, vadőr, kerülő eszén is túljárnak. Ismerek igazit. Ha érdekli, menjünk el hozzá.
Szíves ember és ezereszű. Még nem bizonyítottam rá semmit, bár sokat beszélgettem vele. Tudja a módozatokat, úgy mondja, ő is másoktól hallotta, hogy kell, mint
kell. És minden a múlté. Amikor beszorítom, hogy maga is orvvadász, úgy válaszol:
fogjanak meg benne! Hát nem tudtuk sohase megfogni. Szerencséje is volt, megérzése, tudása, bátorsága, ősi ösztönei.
Amíg az árvíz után teljesen megújult Panyolán a vadorzó házához érünk, értésemre adódik, hogy illik haragudni. Talán nem szándékosan akar Baly engem az
oldalára fogni, hisz bármennyire sajnálom az orozva elejtett őzanyát, haragomat
nem hasznosíthatom a bácsi ellen. Annyit érne az az ügynek, mint halottnak a csók.
Itt is minden újszagú. A frissen festett vaskerítés, a kőporos ház falai, a belső
udvarválasztók.
Jóska bácsi úgy fogad bennünket, mintha éppen ránk várt volna. Őszbe csavarodó göndör hajából kirázza a finom esztergaforgácsot, s a tisztaszoba felé taszigál
44

bennünket. Kezét széttárva kérdi, sörre, hűtött borra szomjazunk-e, mert minden itt
van a keze ügyében.
Magam csak ámulok. A gyanúsítgatások feszültségének egyik emberemen sem
látom a nyomát. Színészkedésekkel palástolják a közöttük levő feszültséget? Nem
sokáig hagynak kétségek között, mert Baly János indít.
— Józsi bátyám, én a vendégemmel egy igazi orvvadász látására jöttem a maga
szép lakásába. Nem rendőr, nem nyomozó, csak a vizek táján élő emberek faggatója.
Mondom, magukat összehozom, ha valaki a maga emberségéből ismeri zegét-zugát a
Kraszna, Szamos, Tisza járásának, hát akkor maga nem a tankönyvekből ismeri.
Hát szóljon, hogy szégyenbe ne maradjunk szegedi vendégünk előtt.
— Hol kezdjem?
— Az elején — biztatja Baly.
— Hú, az nagyon messzire esik innét. Van annyi idejük?
— Ha magát nem zavarjuk a munkájában.
— Az megvár éngem.
— Mivel foglalatoskodik.
— Bele kapok én sok mindenbe, mint kislány a szöszbe. Készülnek a csörgős
orsók a tánccsoportnak, de csinálok virághordókat, borosokat javítok, kádakat ördögölök, házoromzatot faragok, kapubálványt vések. Mikor mi hoz kenyeret az
asztalra.
— Szakmája a famunka?
— Á. Nem tanultam én semmit. Ellestem. A muszáj sok mindenre ráviszi a szegény embert. Nem várhattam örökséget az őseimtől, csak tán a megélést örököltem,
hogy tíz körömmel kaparj, mert éhen halsz. Szegény emberek voltak az ősök, magam is az maradtam, mert így rajzolta meg utamat az élet. De ez nem panasz. Csak
ha kérdeznek, hát az igazat mondom. Fölcsöpörödésemben már láttam, hogy nálunk
a munka, amott a vagyon. Amitől éhen bőghetünk, ha a fejünkhöz nem kapunk.
Hát a határ terített asztallal vár az év minden szakában, s nem azé a nyúl, aki
elszalasztja, de aki elfogja.
A vadászat kicsi gyerekkoromban szenvedélyemmé lett. Igaz, a rokonság is folyton úton volt a betévő falatért. Ha minden tilalmat megtart, amivel körülkerítettek
bennünket, akkor nekünk sült tökön, meg hordós káposzán kell kitelelni, potyóka
szilván aratni.
És mi jogon másoké az erdők, mezők vadjai? Valamikor a miénk volt az! Most
is kell, hogy jussunk legyen hozzá!
Én nem lopok. Sohase tettem. A törvénnyel össze nem ütköztem. Csak annyit
szereztem meg mindig, ami a magam szükségére kellett.
Suhancér koromban, hogy 60 filléres napszámért kapálni jártam, figyeltem a
vadak csapásait. A nyulakét, a tollas vadakét, az őzekét. Este behurkoztam a járásukat, lestem őket. Ha fogtam, ha nem fogtam, én csapdát nappalra soha kint nem
hagytam.
Ahogy cseperedtem, elállhattam segédrévésznek ide az átjárókhoz. Mikor hova.
Kicsi pénz, sok munka. Ami csak éjszaka szünetelt. Ugráltak fölfelé a halak. A vadászszenvedélyű ember nem tudott tőlük nyugodni. Tilos volt pedig a révésznek
még a picézés is.
Készítettem a horgokat. Fenékhorgot, tetőhorgot. Mikor milyen volt az időjárás,
úgy közlekedtek a halak is. Néha 600 kampót is felcsaliztam. Tilos! Most is. Ráakadnak a növendékek, ha lehányom róla, elpusztulnak.
A parafákon úszó tetőhorgon, szerencsésebb éjszakákon 17 kilós halat is fogtam.
Szegény emberek voltunk, de én a társaimat soha ki nem irigyeltem a zsákmányból.
Kapták azok is a porciójukat, haza is jutott egy-két ételre való, és hát pénzre váltottam, amit tudtam. Legényedtem, élni kellett. Járunk lányozni, kocsmázni, ott
zsebbe kellett nyúlni mindannyiszor. Édesapámtól hiába vártam, akár egy kupa
sörre valót. Nem is nagyon akadt neki, amije volt, vigyázta még a fiától is. Nehezen jutott hozzá.
45

Nahát a halászgatásért szorongattak a zsandárok is. A rév körüli csalitosokba
húzódva lestek, de a szúnyogok annyira szívták a vérüket, hogy éjfél felé eloldalogtak. Tudom, mert én is ésszel éltem, lestem őket. Elmentek, bevetettem a horgot.
Volt nap, hogy azok is szorongattak, ha olyan nagy a vágy bennem a halászat,
vadászat iránt, mért nem váltok engedélyt. Ha azt a nagy pénzt, amiért akkoriban
adták a vadászjegyet, puskát, még össze is kapargáltam volna, hát a gazdák nem
álltak velem egy svarumléniába. Ügy üzentek ki válaszul a jelentkezésemre, hogy
akinek csikó nem nyerít az udvarában, az ne akarjon velük vadászatra járni!
Hát nekem sohase nyerített. Így nem jártam velük, hanem a magam törvénye
szerint. De nem lopni, nem a vadakból pocskot űzni.
Katonasorom előtt nagy hideg, havas telek jártak. A fácánok bekaparják m a gukat a hótakaró alá. Estefelé egy zsákkal, egy villával kimentem a fasorokba, szedtem őket, egyet se nyikkantak.
Az egész utca lakomázott belőle. De így szedegettem én a nyúlfiakat is. Módjával. Soha nem gondoltam arra, hogy meggazdulok belőle. A muszáj, meg a szenvedély hajtott, s az a tudat, hogy az én fajtámat illeti mindaz, ami terem. A törvény
mást mondott.
Na, jól van, elkerültem katonának. Odabarangoltam annyira, hogy a fölszabadulás után vetődtem haza. Hát persze, hogyan, puskástól. Az évek során értelmetlenül hurcolásztam, most hagyjam el, amikor valami kis hasznát vehetném?
Nagy örömömre látom itthon, hogy a katonanép meg olyan futamodással ment
át a tájon, hogy hagyott az maga után puskát, lőszert, mindent. Mi egy kiáltásra
vagyunk a gránichoz, hát itt szaladni kellett annak, aki nem ellenségül állt szemben
a fölszabadítókkal. Na, persze, én az elhagyott puskáknak is pártját fogtam. Sótalan
zsírba raktam őket, bemajjaztam az ólpadlatba, ez olyan kétfedelű padlás, ahol
a puskák ott békében megvoltak. Közben az ú j világ parancsa szerint megalakult az
ú j vadásztársaság. Akkor is a vagyonosok voltak többen, a szegény ember gyerekét
kiutálták maguk közül. Addig tették-vették magukat, hogy nekünk nem szorult hely
benne. Koalíció volt, sok párt osztogatta kegyeivel a vadászjegyet, fegyvertartást, meg
a területet.
Na, megint csak orozva, de csendben, mert ekkorára még több szeme nőtt a
társaságnak, hogy a maga érdekeit védelmezze. A határi csősz is lesett, a harangozó
lesett.
Nappali határi munkákon kifürkésztem az őzek járását. De éjszaka is próbát
tettem. Amikor biztos voltam, merre vezetnek az útjaik, akkor a katonapuskával a
sötét sötétjével odaguggoltam, ahonnét vártam őket. Én üres kézzel vissza nem jöttem. Persze csak a családra számítottam, a kisszájú rokonságra. Abból pénzelni nem
lehetett. Hanem, ahogy erősödött a világ, egyszer kidobolják, hogy akinél katonai
fegyver van, azonnal szolgáltassa be, de senki le ne próbálja tagadni, mert tudják,
hol van eldugva, s ha a házkutatás során előkerül, az a statárium s z e r i n t . . . satöbbi, satöbbi. Én voltam az első, aki beszállítottam egy katonapuskát a községházára. Nagyon elégedett volt velem az elöljáróság. Akkor még a régi jegyzőség
működött, de ú j bíró volt az oldalán. De hát az is olyan virilista alapon. Szóval a
gazdagokhoz húzott. Gondoltam, egyen meg a fene bennőtöket a katonapuskával
együtt, maradt még énnékem néhány.
Egy ideig nyugalom is uralkodott a határban. Csakhogy mikor eljött az ideje a
vadlövésnek, megint lesre mentem. Már úgy értve, hogy ott nem lehetett durrogtatni, több lövést leadni. Mert rám szalad három falu vadásztársasága. Mert mind
félti az övét. És minden az övé! Kimegyek, durrantok egyet, nem a vakvilágba.
Eltévesztettem. Lövök még egyet, a rámlesők már, lovaskocsikon, és az erdők nyiladékain, mint a vadat bekerítenek. Majdnem rámlépnek a nagy tipródásban, ahogy
meglapultam a bokrok között, de nem találtak. Elmentek, az én meglőtt őzem is
elvergődött. De most már aztán mit csináljak, mert otthon is keresnek és otthon
nem vagyok, annyi szentbizonyos. No, de hamar, megkapom a sebben vergődő őzet,
segítek neki kimúlni, elkaparom a gazban, megmosdok az erdők harmatjában, loho46

lok haza. Már vártak, ahogy gondoltam. Hol, merre jártam? Aztán, ugyan mi közötök hozzá! Menyecskéztem, mondjam meg a címét?
Az asszony, persze, hogy hallja, a hideg rázta a félelemtől, meg a mondott szavaimtól. De hát véres a kezem, a ruhám, ingem.
No, reggel, de föl az elöljáróságra. Más nyomot nem leltek, erdőkihágásért rámsóztak 50 000 pengő büntetést. Romlott a pénz, romlott, de így kimondani nagynak
látszik. Nem volt nekem otthon még ötezer pengőm se, nehogy ötvenezer lett volna.
Bevittem Naményba egy láda szilvalekvárt. Abból kitisztáztam magam.
A feleségem meg sírt-rítt, hogy őt az ideg teszi a sírba, hogy ilyen üldözött vad
mellett él, hát hagyjak már föl vele, még nem késő. No, az asszonyi szóra megcsillapodtam, kereső foglalkozásba vertem magam. Ugyan volt énnékem mindig egy
emberre való munkám, ö t hold harmadost fölfogtam, mellé illő mértékben répát,
mikor mit. Megvolt a kenyérnek valóm. Gyümölcsöm, aszalványom. Azon el lehetett volna éppen lődörögni, de hát, ahogy annak a rendje, megszületett a gyerek.
A rávalót, a nekivalót, de megszerezni, mert a Bugyi Pista gyereke már milyen
mászóban jár, hát a Mag Jóska lánya milyen kípöttyentve jár, hát mi sem vagyunk
alábbvalók, ne járassuk a kölkünket rongyokban, ahogy az énekes koldus a porontyait. Ahogy nő a gyerek, úgy növekszik a költség. Majd legényke, nekünk is segíteni tudó, majd nősülendő, hová h a j t j a le a fejét, ha mi nem kaparunk neki.
Ütöm-vágom, de értelemmel. A jobb pénzű emberek, ahogy beerősödött a forint,
fészkelődtek a házaikkal. A főddel riogatódtak, hogy azt nem érdemes megragasztani, mert jön de sebesen az az idő, amikor az állam kinyújtja érte a kezét. Ez
nem volt titok. A legutolsó falusi szemináriumokban tárgyalták, hogy mi a jövő
parasztságának az útja. A közös gazdálkodás.
Hanem a házak kikúpálására nagyon megjött az étvágy. A családok is lombosodtak, az igények is virágba borultak. Magasítsuk, bővítsük a házat. Ki milyen
zsebű volt, milyen igényességű, hát úgy rakatta a fészkét. Némelyik parasztnak
olyan jól sikerült az utcai szobája, hogy sajnálta használni. Lakott a konyhában,
amit sajnált piszkolni. Épített egy piszkos konyhát, amazt tisztának tartotta, oda
csak mezítláb mert bemenni.
De a piszkos is olyan takarosra sikerült, hogy még azt is sajnálta füstölni. Ragasztott egy harmadik konyhát. És így ment némelyiknél szalagban kifelé, majdnem
a kertlábig.
Na, keletje kerekedett az építő embernek, anyagnak. Csakhogy akkor még nem
volt kitalálva a Tüzép. A régi fakereskedők a legyet hajtották a lábuk száráról, az
újak abból éltek, hogy ez sincs, az sincs. Ahol nincs, és a szükség föltámad, mi sem
parancsolóbb, minthogy teremteni kell.
Erdélyből mentek már Szegednek a nagy tutajok. Högyös sipkás románok rajta.
Voltak éjszakázó helyeik, ahol beszélni lehetett velük. Csereberéltünk. Kukoricáért,
búzáért eleresztettek a lápjaikból olyan szálfákat, hogy 80 centis volt az átmérője
és húsz méternél találtuk a végét. Ezek adták a gerendákat. Állványokra vettük
őket, hajófűrésszel nekiálltunk.
Dolgoztam az apáti kompkészítő mesternél, hát tudtam, hogy hasít a fűrész.
Egy négyméteres gerendának majdnem 14 ezer fűrészvonás kellett. Számoltuk, volt
rá időnk, hiszen éveken át gyártottuk az építőanyagot, és sokszor fölépítettünk egész
házakat. Egy jobb lakóház fóliázásáért 13 000 forintot is fölmarkoltunk, ami nagy
pénznek számított. Igaz, három felé osztottuk, igaz, évente nem is egy tanyát föl
tudtunk építeni.
Néha akadozott a tutajosok útja. Év is elmúlott, kettő, nem jöttek. Kereset
nélkül álltunk. Pedig éppen akkoriban jött volna meg az étvágyunk a tollasodásra.
Szerettünk volna már a magunk házában lakni, a portát meg bírtam venni hozzá,
aztán évekig se té, se tova. Épp a betévőnket is a régiek nyomán szereztük elő. Eljártunk Csarodára sulymot gyűjteni, tőzegáfonyázni, de szedtük a tündérrózsát
a gyógyfüveseknek. Hajkurásztuk a morotvák csíkféleségeit. Vidrák, nyestek, hermelinek telephelyeit ismertem, s akárhogy huncutkodtam, abból jövedelem nem csur47

rant. Túljártak az eszemen. Valahová elköltöztek. Nem hinném, hogy ember éngem
az ő ismeretükben megelőzött volna. De ezeknek olyan figyelő rendszerük van, hogy
őrt állítanak. Áll két lábon a hermelin, leadja a füttyöt, menekülnek. De olyan
messzire elköltöztek, hogy még egyszer nem bukkantam a nyomukra. Ne higgye,
hogy képzelődöm.
Büszke voltam rá, hogy én olyan természeti titkokat tudok, amit a hivatásos
vadászok sem. Számon tartottam a lónyai hollótelepet, gém- és kócsagtelepeket.
Ezekből nem pénzeltem, de egyszer egy jobb vadásznak az igénye szerint karvalyt,
rárósólymot szereztem, idomítottam. Ez a jobb vadász a másik világból szakemberesedett át hozzánk, és voltak ilyen úri passziói. Tudtuk, hogy tilos. De annyira reszelte az ördög, hogy teljesült a kívánsága. Bánni nem tudott velük, pár hónapig
ajnározta őket, elrepültek tőle. Persze az ilyen manikűrös munkából nem lehetett
megélni. Nem jöttek a tutajok, próbáltunk magunkon segíteni, ahogy tudtunk.
Panyolával szemben a Tiszából, kis víznél mindig kilátszott egy karéjban mutatkozó tölgyfasánc. Véggel voltak a mederbe püfölve, ahogy a régi öregek mondták,
még a törökök előtt. Ez volt a Balogh—Semlyén falujának a maradványa, kolostora,
vára, mije. No, hát kié az a cölöprendszer, ha nem a miénk? Hisz a mi elődjeink
verejtékeztek azért, azoknak minden szilánkjáért. Kötelet kötöttem a derekamra,
mint a gyöngyhalászok, lebukdácsoltam a gerendázatok közé, kitapogatni, hogy miképp tudjuk majd magunkénak. Amikor az megvolt, emelőszerkezetet kellett fabrikálni hozzá, mert a Tisza talaja annyira fogta, hogy csak robbantással lehetett volna
kimozdítani azokat.
Heteket eldolgoztunk vele, mire kicibáltuk a jó tölgymatériákat. Két-három
házat fölfáztunk belőle, s eladtunk néhány öl tűzrevalót is, de még nekünk is maradt.
A kutya sem ugatott meg bennünket érte. Értéket mentettünk, nem? Nem loptuk. Megvizesedtünk érte. Na, ebből kitellett az én házam fázata is. De hát attól
még nem ház. Pénz kellett volna mindenre.
Gyerekkori emlékeink között sok mesét számon tartottunk a volt várak alatt
elrejtett aranyakról. Felnőtt, bolond fejjel, a muszájtól meg a kutatószenvedélytől
hajtva, elkezdtük mi a Nagydobos határában levő Kukod, meg Kokod földváraknak
a fundamentumát áskálni. Tudtuk, hogy tilos.
Késő délutánonként nekiálltunk, de több napon által. Egy rézpetákot se találtunk, pedig mint a vakondok, járatokat turkáltunk benne. Beleástunk a vámosatyai
várkolostor alapjába is. Földvárak voltak ezek, kemény, döngölt talajokon. Megpróbáltuk a gelénesi rablólovag var alját is. Nem volt szerencsénk. Pénzt itt sem talaltunk, csak mészbetétes szép kályhacsempéket, amiket beszolgáltattunk a vásárosnaményi múzeumnak. Még meg is köszönték levélben a kedvességünket, hogy felhívtuk a figyelmüket erre a régi leletes helyre.
Aztán ahogy az évek ráncosítottak, úgy simult ki lassan az életem. Beleköltöztem a magam házába, de a fiamat is ú j házba tettem. Igaz, a víz lepusztított bennünket a sárga földig, de az állam a tenyerén hozta helyette az újat. Itt a falu házainak 99 százaléka új. Jobb mint a régi volt, bár abban is éppen holtomig megéltem volna.
Megélek a barkácsolásból is, hogy ilyen nyugodtabb vizekre került a sorsunk
hajója. Vadászhatok is. Már nem mondják, hogy csikó nyerítsen az udvaromban,
benne vagyok a törvényes társulatban. Így aztán vadászgatunk, dúvadászunk. Sok
erre a róka. A nevelt vadakat pusztítják. Rókát nem lehet akárhogy lelőni. Sok
vadásztársam irigyel, hogy meglőttem eddig vagy százat. De ez nem hasszám. Százat
meglőttem, bizonyosan. A rókát nem szabad oldalba lőni, mert a sörét elrontja a
bőrt. Fejen, vagy szügyön kell célozni. Sok vadásznak a lába között is elszalad a
róka. Ha oldalt szalad, én rászólok, odanéz, szemen lövöm. A bőrnek semmi baja.

48

ANDRÁSFALVY

BERTALAN

Néhány gondolat a „Társadalomtudományok —
vidéken" című vitaindító tanulmányhoz
A vitaindító tanulmány nem csak ellenkezést vár, hanem kiegészítést, továbbgondolást, hozzájárulást az igazság megismeréséhez és a javaslatokhoz. A vitaindító és az első két válasz is lényegében egy csapáson megy, ha részletekben eltérő
véleménynek is hangot ad. Bakos István helyzetfelmérésével nincs mit vitatkozni,
ezek tények, minden valószínűség szerint lelkiismeretes adatgyűjtés eredménye. Az
elriasztó és szomorú kép értelmezésének részleteivel, javaslataival nem értek már
minden ponton egyet, de mégsem ezt tartom fontosnak. Az adott lehetőség ugyan
igen szűk, mégis szeretném ennek az elszomorító képnek kialakulását, okát felkutatni, felmutatni. A vidéki társadalomtudomány elmaradottsága, nehézségei nem
vizsgálhatók csak önmagukban: ez a baj egy sokkal nagyobb betegségnek csak
része, egyik megnyilvánulása, tünete. E fő bajnak a neve: az ország népének lakhely szerinti megkülönböztetése, rangsorolása, részesedése anyagi és szellemi javakból, lehetőségekből. A fővárosnak a vidék mostohatestvére.
Az ország lakosságának szemében, közfelfogásában a fővárosban élni, dolgozni
nem csak rang, hanem előnyös is minden tekintetben. Ez is tény kérdése, vitathatatlan. Az ezzel szemben hangoztatott nosztalgikus véleményt senki sem veszi komolyan: vidéki csend, nyugalom, mennyivel jobb o t t . . .
Ha az ország legkisebb, a fővárostól legtávolabb eső kis falu, vagy tanyaközpont — nevezzük el Kisfaludnak, az értéke egy koordináta x és y tengelyén egyaránt o, vagyis az origóban van, akkor mindkét tengelyen vett 100-as érték metszéspontjába rajzolhatjuk a főváros jelét. Az X tengelyen mérnénk az egyes települések elvileg a lélekszám alapján megállapított rangját, az Y tengelyen pedig az
előnyök és lehetőségek mértékét jeleznénk, melyben az egyén (tehát nem a település) részesül lakhelyétől függően, úgy a nullapont és a 100:100-zal jelölt főváros
között helyezhető el az ország összes települése, egyenes függvényvonal mentén. Az
egész magyar társadalom által előállított anyagi javak és művelődési lehetőségek
egészéből, ha egy fővárosi lakosra 100 egységnyi jut, 100 egységnyivel részesül —
részesülhet, ha él vele, akkor Kisfalud lakójának egy egész egységnyi sem jut ebből.
Mert Kisfaludon már nincs iskola, — „bekörzetesítették", nincs tanács, összevonták,
nincs önálló tsz, sem üzemegység, sem állami gazdaság — mert „fuzionáltak", nincs
orvos, pap, patika, óvoda, talán üzlet, italbolt sem, nincs művelődési ház, rendőrörs,
nincs egyetlen értelmiségi vagy középiskolát végzett ember. Legfeljebb egy autóbuszmegálló, ahol a falu dolgozó és tanuló lakói felszállnak és elutaznak, ki a mezőgazdasági, ki az erdőgazdasági, ki a gyári vagy hivatali munkahelyére, ki pedig az
iskolába. A munkájával megteremtett értékből alig többet mint a munkabérét kapja
vissza, de az ő erejéből, teljesítményéből épül a szomszéd, tanácsos faluban a járda,
az iskola, a park, az ú j óvoda, benne van verítéke a régió központjában rendezett
nyári színházban és a fővárosban megnyitott ú j hídban, hangversenyben, kiállításban is. Ahhoz, hogy ezekhez, az elvileg az egész népet szolgáló létesítményekhez,
rendezvényekhez eljusson, hogy ezeket élvezze, tetemes többletkiadásra, áldozatra
van szüksége. Ennek a kegyetlen rendnek a lényegét mindenki érzi, tapasztalja,
tudja, ha nem is képes megfogalmazni. Ezt a rendet ilyen formában és mértékben
is szükségesnek és elkerülhetetlennek kiáltják ki a közgazdászok és közigazgatásszervezők, „tárgyilagos" és számokkal alátámasztott, számítógépékkel megcifrázott
tanulmányokkal, és ennek megfelelően építik tovább. Ehhez alkalmazkodnak az
egészségügy, az oktatás, a sport és nem tudom még miféle szervezetek és szervezők
4 Tiszatá]

49

és végrehajtók. És Kisfalud nem csak egy van, nagyon sok van, és sok a Nagyobbacska Falud, a Középfalu, a Kisváros, a Nagyváros, és ezekben él még m a is az
egész ország négyötöde.
Senki sem csodálkozhat azon, hogy ezen, a Kisfaludtól Budapestre vezető vonalon látja a többség felemelkedésének, érvényesülésének, önkifejezésének, önkímélése
fokozásának, művelődésének eszményi útját, s annyit valósít meg belőle, amennyit
tud. Még egy regionális nagyközpont egyeteméről Budapestre kerülni is rang, s ha
a múltban a vidéki egyetemek néhány neves professzora és kutatógárdája révén
iskolát, sajátos nevet is szerezhetett, ma a „fejek"-et felszívja Budapest, mielőtt
még valami ú j kialakulhatna. De Pestre igyekszik a professzoron kívül a kiváló
középiskolai tanár, a tervezőmérnök, a festőművész, az író és színész is, önbecsülése
jeleként minden „fej Pestre gravitál".
A szűkebb szakmában elérhető magasabb rang, hely és lehetőség mellett sok
más is vonzza a szakembereket Pestre. Elsősorban a szakmabeli és közel eső szakmai vita, tapasztalatcsere, a rokon tudományok könnyebb felmérése, a külföldi kapcsolatok teremtésének összehasonlíthatatlanul nagyobb lehetősége, akár külföldiekkel való megbeszélés, akár kiutazás formájában. A külföldiek Pestre érkeznek és
keresnek partnert, és a vidéki kutató kiutazását is csak Pesten döntik el, osztják ki
és intézik. Ezenkívül vonzó a főváros kulturális lehetősége: a színháztól a filmmúzeumig, a csak ott látható műsorokig. De Pesten nagyobb a választék könyvben,
ingben, cipőben, még zöldségben is! Az összes vidéki nagyváros együttesen sem tud
annyit nyújtani, mint a főváros, talán még a negyedét sem annak, ami Budapesten
van. És a vonzó okok és körülményeken- túl vannak még az innen taszítók. Elsősorban az adminisztráció, a helyi közigazgatás merevsége, mely az említett függvényvonal mentén visszafelé haladva egyre személyesebb jellegűvé válik, egyre
kisebb képességű és végzettségű emberek kezében van a döntés joga, egyre zártabb
ismeretségi körben intéződik minden és az elintézésekre egyre kevesebb lehetőség
van föllebbezni, egyre magányosabban marad az, akiben több van, mint a kényelmes élet vágya. Kisfalud már a magyar ugaron v a n . . .
Miért lenne ez másként a társadalomtudományok területén? Két ellenvetés
lehetséges csak a fentebb elmondottakra: az egyik az, hogy a centralizáció világjelenség és nem most kezdődött. Ez is tény, és erre csakugyan csak egy válasz v a n :
s ez is kérdés: de ennyire és így, mint nálunk? Mert senki sem mondhatja, hogy ez
a folyamat s főként megvalósulása, teljesen spontán, befolyásolhatatlan. Felsorolhatnám azokat az adminisztratív intézkedéseket, melyek előmozdították. A tisztelt közgazdászok korrekt számításaiból kimaradt azonban egy talán nem elhanyagolható
tényező, az ember, aki családja után szűkebb pátriájáért tudja hozni a legtöbb
áldozatot és aki szereti, szeretné ha saját hazája lenne az. Akit ettől elidegenitettek,
azt már semmi sem fogja meg a határon, az országhatáron sem.
A másik ellenvetés azokra az intézkedésekre hivatkozhat, melyekkel jószándékú
decentralizációra törekedtünk. Ez elsősorban még csak a fővárosi üzemeket érintette, a tudományos életben tett hasonló lépések alig többek, mint a látszat keltése,
annyira függnek-lógnak a budapesti köldökzsinóron, annyira csonkák, hiányosak,
önálló életnélküliek. Tevékenységük formális, csak évenként rendezett egy-két konferenciára hivatkozhatunk.
A második ellenvetéshez tartozna még az azokra való hivatkozás, akik „nevek"
és mégis vidéken élnek, éltek. Erre pedig azt válaszolom: milyen kevesen vannak,
milyen elhagyottak, és nagy részük szükségből csinált erényt; savanyú lett a szőlő.
Ittragadtak, megtört becsvággyal Kisfalud és Nagyfalu közt, Nagyfalu és Város
közt, Város és Budapest közt. Köztük vannak a társadalomtudomány művelői is.
De hát a társadalomtudományi kutatások vidéken? A társadalomtudományok
feladata a társadalmi valóság feltárása, leírása, nem utolsósorban a javítás, gyógyítás reményében. A társadalomtudomány is olyan erő, mely felhasználható a társadalom előtt álló célok megvalósítására. Ha az előttünk álló Kisfalud—Budapest
feszültség ilyen nagy, ilyen tragikus mértékű baj, akkor nem utolsósorban a t á r 50

sadalomtudományoknak lesz feladata, hogy erejét e feszültség enyhítésére, az- egész
országot átfogó, bénító görcs feloldására, a földtől, falutól, tájtól, szűkebb és tágasabb emberi közösségektől való elidegenedés enyhítésére használja fel.
A társadalmi valóság kíméletlen feltárásával.
A helyi, szűkebb hazához tartozó történeti tudat és felelősség felébresztésével,
a tudományra, önismeretre szomjas emberi tudat táplálásával, a szépre, művészetekre vágyó és megérteni kívánó lélek kielégítésére, helyben, otthon, a szűkebb
hazában.
A hazai társadalmi valóság — csak a lélekszámot véve alapul, területről nem
is szólva, négyötöd részben még mindig vidék! Ezért a társadalomtudományi kutatások súlypontját több területen is át kellene helyezni a kutatás tárgya közelébe, a
kutatás tárgyára. (Történeti, helytörténeti, művelődéstörténeti, néprajzi, szociológiai
stb. kutatások!) Maga a kutatás, a széles rétegeket bevonó kutatás és művelődési
munka önmaga mór eredmény, tudatot, felelősségvállalást teremtő erő. Ne azon
mérjük le a vidéki levéltár, könyvtár vagy múzeum munkájának színvonalát, hogy
az mennyire tudja tálalni rendszerezett anyagát a Budapestről leérkező nagy tudós
keze alá! E gyűjteményeknek éppen az a főfeladata, hogy gyűjteményüket gyarapítva mozgósítsák a társadalmat, hogy kialakítsák a ma még alig létező regionális,
táji történelemtanítást és vele a táji történeti tudatot, ezzel az érzelmi és tudati
kötődést és elkötelezettséget a szűkebb közösséghez. Mert az elidegenedés, ez a hazátlanság országos méretű, akár az ingázásra, az átköltözésre, akár az elvágyásra
vagy az országelhagyás külső jeleire figyeljünk. Hiszem, hogy a vidéki kutatások
színvonalától és hatásától is függ az ország jövője.
Nem részletkérdés, ami még idekívánkozik kiegészítésül a Bakos István által
rajzolt képhez: a társadalomtudományi kutatások támaszpontjai szerinte is az egyetemek, felsőoktatási intézmények lennének. Éppen ezért ki kell tekintenünk akkor
az oktatás, a közoktatás ügyére is. Bár Kisfaludon már nincs iskola, csak Nagyfaluban, de az oktatás függvénygörbéje is hasonlóan emelkedik onnan már Budapest
felé. A tanintézetek színvonalán túl vonatkozik ez arra is, természetesen fordított
arányban, mekkora többletáldozatba kerül egy kisfaludi gyermeknek eljutni az
egyetemig. És ott, ahol a tanítókat és tanárokat képezik — ha a tárgyi tudáson túl nem
tudnak adni hivatásérzetet és rangot annak, aki a legkisebb Kisfaludba indul, olyan
igazi nevelőnek, mint amilyenek a régen emlegetett Mesterek voltak néhány évtizeddel ezelőtt, és ha őket nem vonják be a társadalomtudományi kutatásokba,
őket, akik benne élnek; ha a vidéki, a kisfaludi tanítónak nem lesz lehetősége arra,
hogy tudományt is csináljon — ha akar —, együttműködve a vidéki tudományos
támaszpontok közösségével — úgy, mint a múlt századi akadémikusok, levelezők,
vidéki tanárok, papok, jegyzők, földesurak és polgárok is lehettek —, homokra épül
minden jól tervezett társadalomtudomány-szervezési reform.

4*

51

CSŰRÖS MIKLÓS

Fodor András: Tánc
VERSELEMZÉS
Mikor megszólal valamennyi
zurla
égre tolulva,
szélrózsa-keresztben,
tölcsér torokkal ingadozva, halkan,
a lábak álombéli tompa
mozdulatokkal
körbetapogatják
a láthatatlan levegő vizét,
és félmagasra késztetve a térdek,
lábfejek, néma, lassú fordulással,
lefojtott, apró jelszavakat
írnak.
Rajzolgatják a türelem igéit,
a csontokban gyűlt szenvedést.
A töröksípok nádnyelvű imája
közben csak hívja, bűvöli a mennyből
a hegyi istenség kegyét.
Aztán mert nincs se vége, se hossza
a várakozva, kínlódva sürűdő,
maga-magába térített
zenének,
a vonszolódó hangok panaszába
belékalimpál dühösen a dob.
S elszabadulnak kapkodva, robogva,
fékezhetetlen ritmusra a lábak,
toporzékolva,
nekiszilajodva
ütik a győzelmet, ütik a vesztett
öröm futását
újra-sokszorozva,
halál torát, az ösztön lakomáit.
Lábak verői csattogva, zuhogva
ütik a hegy-völgy-tenger
peremére
feszített ősi-ritusú
porondot:
ezt a keserves nagy dobot, a földet.
Az 1972-en keletkezett Tánc azon versek közé tartozik, amelyek meggyőző
közvetlenséggel cáfolnak rá az „elsődleges" és „másodlagos" élményeket értékelve
megkülönböztető tipológiákra, az élettapasztalatok és a kulturális hatások földolgozását szembeállítani és rangsorolni kívánó elméletekre. Hiszen már az ábrázolt
tárgyban, a táncban szétválaszthatatlan egységet alkot a zene és a koreográfia elvontabb, művészeti valósága, meg a testi mivoltában, környezeti hátterével együtt
jelenlevő ember életteli dinamikája; a kultikus gyökérzetű művelődési hagyomány a
52

spontaneitás és rögtönzés mozzanatát is magában foglaló eleven közegben, hangok,
mozdulatok, taglejtések organikus szövevényében születik újjá. S ugyanilyen összetettség jellemzi a versben a tárgy fölfogását, költői megragadását is: az objektív és
érzékletes ábrázolás alig észrevehető módon telítődik értelmező, „intellektuális" tartalmakkal, a látható-hallható-tapintható jelenségek leírása külön reflexiók nélkül
sugalmaz markáns, erőteljes szellemi interpretációt.
A Fodor András ábrázolta tánc folklorisztikai megközelítéséhez a népi művészetek kiváló szakértőitől idézhetünk párhuzamokat vagy megvilágító adatokat. Véletlenszerűségében is jellemző apróság, hogy törökországi népdalgyűjtéséről szólva
Bartók Béla éppen egy „zurna" és nagydob hangszerpáros zenéjére járt tánc kapcsán sóhajt föl: „Ilyen jelenetek megörökítésére még a legjobb gramofonfelvevő sem
elég: ilyesmit csakis hangosfilmmel szabadna fölvenni!" „Az egyik muzsikás —
hangzik Bartók beszámolója — »zurna« nevű (nagyon élesen hangzó oboaféle) hangszeren játszott, a másik »davul«-nak nevezett, maga elé csatolt nagydobon. Valóságos ördögi vadsággal ütött bele a dobba, még hozzá faverővel (...). Még a három
békésen pislákoló petróleumlámpa lángja is ijedtében magasra szökkent minden
dobütésre! És a t á n c . . . " Zene, mozgás és látvány ősi, szinkrétikus egysége s talán
az élettől még nem elidegenedett, belőle még nem kiszakadt népi kultúra fönnmaradása ihleti lelkes szavakra a primitív és naiv képzőművészet kutatóit, Oto és
Lise Bihajlo-Merit, akik Jugoszlávia című könyvük macedóniai fejezetében idézik
föl „a legősibb és legújabb muzsikát sejtető" keleti folklórnak ezt a megnyilatkozását. „Egy férfi erőlködve, ferdén égnek fordított képpel f ú j t a a zűriét, éles hangja
valósággal hasogatta fülünket. Mély zuhogással, váltakozva, ritmikusan szaporán pufogott a nagydob. Éreztük, hogyan gyorsul a »teskotó«-nak, »nehéz«-nek nevezett
körtánc, hogyan oldódik a szorongás és a bénultság, erősödik a lépések dobogása,
gyorsul a ritmus, hogy végül vad kurjongatásba torkolljon." A lelkiséget, melyből
ilyesféle zene és tánc fakad, a szerzőpáros finom utalása ha talán nem is etnografikus
hitellel, de pszichológiailag bizonyára helytálló beleérzéssel kapcsolja össze a keleteurópai kis népek történelmi sorsával, évszázados szorongásaival, visszahatással
azokra az időkre, amikor a hegyekben „zenekíséret nélkül táncoltak", mert „csendben kellett lakodalmat ülni, ünnepelni, nehogy odacsalják a török urakat, az agákat,
akik elrabolták a lányokat". A magyar zenetörténet számon tartja egyébként, hogy
a töröksíp (így nevezték nálunk a zurnát vagy zurlát) nagydobbal együtt Erdélyben
a 17—18. században „ugyanúgy kedvelt tánckísérő hangszer volt, ahogy a Balkán
egy részén, a törököknél és az araboknál ma is uralkodó szerepe van a népi tánczenében" (Sárosi Bálint).
A vers értelmezése szempontjából mindez háttérnek, művelődési keretnek tűnhet föl, pedig jóval több annál. A kulturális élményeket vagy szimbólumokat idéző
művekben sohasem mellékes az a képzettársítási rendszer, amelyben az allúziók
gazdag és konkrét értelme kibontakozik, ráadásul a Táncban a jelentés egyik fontos
mozzanata egyedül ennek az utalásos technikának a segítségével fejeződik ki. Mivel
a szövegben nincsenek a színhelyet lokalizáló, netán etnikailag meghatározó egyéb
adatok, éppen a zurla—dob hangszerpáros meg a lassú—gyors tempóváltás kiemelése
(valamint a ritmus ábrázoló és szuggeráló hatása) közelíti vagy köti az élményt egy
sajátos földrajzi, egyben történelmi, politikai, gazdasági, néplélektani rokonvonásokat is feltételező zónához. Ez a zóna — akár a Balkánra, akár távolabbi tájakra is
asszociálunk — évszázadokon át elnyomott, megfélemlített, fejlődésükben visszatartott népeket-országokat ölel föl, szemérmes, szűkszavú jelzéseként Fodor kitartó, az
újabb indiai versek tanúsága szerint is egyre erősödő felelősségének, érdeklődésének,
szimpátiájának a szenvedés, a nyomorúság és a vele dacoló elementáris életösztön
Nyugat-Európa alatti mélyvilága iránt.
Érzékileg is komplex élményről, látvány, hang, ritmus, mozgás szétválaszthatatlan egységéről lévén szó, természetes ambíciója a költőnek a tárgyszerű és szinesztétikus ábrázolás, a gondos megfigyelésen alapuló, objektív leírás. Ami a vizuális
hatást illeti, a tekintet, mint egy céltudatosan mozgatott s csak a lényeges részlete53

ken megállított kamera, kétszer teszi meg az utat a zurlák (töröksípok) és a táncoló
lábak között, másodszor egy pillanatra a közbül elhelyezkedő dob látványát is kiemelve. Maga a hangszert kezelő vagy a lábát mozgató ember alakja homályban
marad, az egészt a rész szemlélete helyettesíti, hogy annál élesebben rajzolódjék ki
a zurlák öblösödő formája, kereszt irányú elhelyezkedése, magasba tartása, a dobverő cikázása, a lábak tapogatózó, lassan forduló, majd dobverőéhez hasonló sűrű,
a földre csaknem merőleges mozgása. De a tárgy jellegéhez képest a láttató képek
csupán kiegészítő eszközök lehetnek itt, melyek már eleve a ritmus és más hangzó
elemek közvetítésével, velük összefonódva fejtik ki hatásukat. Tartalom és versforma kapcsolata ezúttal különlegesen bensőséges, a ritmus nem aláfesti a fogalmi
jelentést, hanem szerves részeként olvad bele. Az uralkodó sortípus — a Horváth
János alkalmazta terminológia szerint — az 5/6 osztású, aszimmetrikus tizenegyes
(„sapphicus"), ezt csak elvétve-tarkítják rövidebb sorok (8, 9 szótagosok és felező
tízesek), valamint egy 6/5 osztású sor. Újabb költészetünkben a gyors ütemtípusú
tizenegyes aránylag ritkának számít, de Fodor gyakorlatában, :főleg tízesekkel elkeverve, korábban is többször előfordult; Gáldi László például „Bartók hasonló hangulatú kórusműveinek" ihletését sejti egyik korai versében, amely „nem is annyira
szavakkal, mint inkább ritmussal ábrázolja a hajdani aratók «-rabszolga-bánatát-«"
(,,És rángatózva lüktet a testük is" stb.). A sapphicus két leglényegesebb tulajdonsága: gyorsabb tempója, mely onnan ered, hogy üteme a szokványostól eltérően nem
négy, hanem „hat időrészre osztja a maga időhuzamát" (Horváth János), valamint
az 5/6 osztásból származó aszimmetria figyelemre méltó hasonlóságot mutat á Bartók tanulmányából ismert, úgynevezett bolgár ritmus jellemévél, amely szintén igen
sebes ütemű s „a nagyon rövid alapértékek egy-egy ütem keretén belül (.:.) nem
szimmetrikusan csoportosulnak". így a versforma szoros imitáció nélkül is : „keleteurópai" ritmusémlékeket ébreszthet, nem szólva arról, hogy az első, ötszótagos félsornak nyugodtabb és a hatszótagos másodiknak szaporább ejtése mintegy soronként
megmintázza, előlegezi az ábrázolt tánc lassú—gyors párosságát; poláris szerkezetét.
A tánc érzékeltető ábrázolásában mondattani megoldások, szintaktikai alakzatok
is szerephez jutnak. A mondatok fő részei helyett a nyelvi dinamika hordozói
inkább az úgynevezett bővítmények; míg az alany—állítmányi kapcsolatok világosan
áttekinthetők, a közbeszédhez hasonlóan egyszerűek, sőt ismétlések és szinonimák
révén visszatérést, monotóniát látszanak szuggerálni (főként a lábak jelentésű monüatalanyok. meg az ütik állítmányok tartoznak ide, dé az írnák, rajzolgatják, meg a
Hívja, bűvöli Szókettősök hasonló szerepe is kézenfekvő), addig a tárgyi, határozói,
jelzői bővítmények tüntetően változatosak, áradóak, halmozottak. Nem a táncnak azt
a tulájdonságát utánozza-e ez a megoszlás, hogy összhangba olvad bénne ismétlődés és variáció, a lényeges gesztusok azonossága és a díszítés, a cifrázat, a megvalósult mozdulat egyszerisége?! A szerkezetileg szórósán összetartozó mondatrészeket
Fodor ismételten kiegészítő, hozzátevő, bővítő jelentésű-szavak, szókapcsolatok közbeiktatásával választja szét. Határozók és jelzők sokaságát („égre tolulva, szélrózsakeresztben, / tölcsér torokkal ingadozva, halkan") zsúfolja két részmondat vagy
egyazon mondat alanya és állítmánya közé („a térdek, lábfejek / néma, lassú fordulással, / lefojtott, apró jelszavakat írnak", „S elszabadulnak kapkodva, robogva, /
fékezhetetlen ritmusra á lábak"), állandósult, vonzatszerű szerkezet tagjait is eltávolítja egymástól segítségükkel („nincs se vége, sé hossza / a várakozva, kínlódva sürűdő, / maga-magába térített zenének" stb.). Folyondárszerű, távoli elemek között
szövevényes kapcsolatot létesítő versmondatok jönnek így létre, a feszültségkeltés
és -feloldás szinte szabályos visszatérésével, hullámmozgásával. A retorika átlépésnek (hiperbaton) nevezi ezt az eljárást, s változatos funkciói között azt is számon
tartja, hogy a hangfekvésnek a közbeékelés miatti módosulása nyomán „a hiperbaton-technika ritmikus, ' emélkedő-ereszkedő mozgást" érzékeltethet (Fónagy Iván),
olyan lebegő, lengő jelenségeket, amilyen a tánc is.
Ugyancsak belső formai észközökkel „festi" a vers a tánczene kéttételésségét, a
lassú—gyors tempóváltást. Az első, a lassú szakasz ábrázolása 14, a másodiké, a
54

gyorsé (egy rövid átvezetést is ide számítva) 15 sornyi szövegrészt ölel föl, s a mondattani viszonyok is szimmetriának és eltérésnek hasonló dialektikáját tükrözik.
Mindkét szerkezeti egység három mondatból áll, mindkettőnek az elseje alárendelői
összetett mondat (éspedig olyan, amelyik az alárendelt mellékmondattal kezdődik és
huzamosan visszatartja a főmondat lényeges közlendőjét), a továbbiakban pedig
egyszerű és mellérendelői összetett (kapcsolatos) mondatok következnek. A parallelisztikus grammatikai szerkezet — a tagmondatok számában és elhelyezésében mutatkozó kisebb-nagyobb eltérések ellenére — hasonló hanglejtést ír elő; az „Aztán
mert nincs se vége, se hossza" kezdetű második egységet csaknem ugyanolyan intonációval kell indítanunk, mint az elsőt. E részarányosságon belül a nyitó tétel méltóságteljes visszafogottságát egyaránt aláhúzza az íráskép: a szöveg megszakítása a
11. és 12. sor között, a szókincs néhány félreérthetetlenül nyílt jelzése („álombéli
tompa mozdulatok", „néma, lassú fordulás" stb.), és a rövidebb s így szótagnyújtásés szünetkényszert kiváltó sorok ide tömörülése (csak itt akad 10 szótagosnál rövidebb sor, szám szerint három). Az egy sorral — de majdnem húsz szótaggal —
hosszabb második részben verstanilag is szembetűnő az aprózás, a gyorsítás tendenciája, a rövid szótagoknak egyszerre viszonylagos és abszolút, számszerű túlsúlyba
kerülése. Itt már 5/5 osztású tízes is csak kétszer fordul elő, az utolsó tíz sort pedig
csupa tizenegyes alkotja, a dikció lendületét, az egy szótagra eső időtartam rövidülését bizonyítva. Szóismétlések, enjambement-ok, s nem utolsósorban kötőjeles alkalmi szóösszetételek is fokozzák a szöveg gyorsulásának ezt az érzetét — ilyesmi
ugyan az első 14 sorban is előfordult, de kimutathatóan kisebb arányban és jelentőséggel (a szélrózsa-keresztben
egyszeri és eredeti összetételét például a második
szerkezeti egységben négy, részben hasonló nyelvtani szerkezetű összevonás ellensúlyozza: maga-magába, újra-soksZorozva, hegy-völgy-tenger,
ősi-rítusú).
Az eddigiekből talán úgy tűnhet föl, mintha a költő szándékolt zárkózottsággal
vonná maga elé az utalásszerűén érintett kulturális ismeretanyag leplét, illetve a
ritmika, a szintaxis, a retorikai csiszoltság mögé rejtené voltaképpeni közlendőjét.
Valóban nem könnyű meghatározni, mitől és hogyan változnak át a tárgyias megállapítások lírai föltárulkozássá, miként sejlenek föl az érzékeivel feszülten figyelő,
de a kommentálástól látszólag szenvtelenül tartózkodó „lírai hős" magatartásában a
részvét meg a pátosz érzelmi-esztétikai minőségei. Pedig a Tánc nem parnasszien
leírás, hanem az értelem indulatát, tárgyilagos szenvedélyt reveláló modern vers.
Az értelmező-magyarázó személyiség jelenlétére nemcsak egy okhatározói alárendelő
mellékmondat vall rá („Aztán mert nincs se vége, se hossza / a [...] zenének"), hanem az ősi írás-metáforika felújítása is: „a térdek, lábfejek [...] jelszavakat írnak. /
Rajzolgatják a türelem igéit," stb. A tánc jelrendszerként, elolvasható-értelmezhető
ábraként hat a szemlélőre, igényli a megfejtést és kulcsot ad hozzá. Fontos asszociációk ágaznak még ki az ősi-rítusú porond utalásból: eszerint szertartásról, kultikus aktusról, valami régi tapasztalatnak, hitnek, mítosznak szimbolikus és tömörített eljátszásáról van szó, viszont a rítus értelmezése (akárcsak a lábak írtá „jelszavaké") óhatatlanul szubjektivitással, indulati és érzületi személyességgel telítődik.
A táncnak a versből kibontható értelmezését mindenekelőtt a nagyszabású általánosítás, a kozmikus és mitikus dimenzióba emelés tünteti ki. Fodor ezúttal eltökélten kerüli az életképszerű keretezést, az ihlető alkalomra való utalást. Hallgat az
élmény idejéről (dátumáról, az év- és napszakról stb.), nem rögzíti helyét (azt sem,
utcán, térén, színpadon játszódik-e, természetes vagy mesterséges környezet adja-e
a hátteret); eldönthetetlen a szöveg alapján a táncolók száma és a beszélő (a költő,
a lírai alany) helyzete, térbeli nézőpontja is a bemutatott jelenéthez képest. A versbeli tér—idő így elszigetelődik az empirikus valóságtól, absztrakt és általános jelleget nyer. Az élőttünk megképződő tér a magasság—mélység dimenziójában kétszintű: felül az ég, alul a föld, s Fodor többféle finom eszközzel biztosítja, hogy ez
a dualisztikus fölfogás ne esetlegesnek tűnjék föl, hanem kozmogóniai és teológiai
reminiszcenciákkal teljesnek. A két képzet a vers első és utolsó mondatában (2. és
29. sor) szerepel, mintegy kompozicionálisan jelezve a kör zárulását, a kozmosz tel55

jessé válását. Az ég jelentésében használt menny szinonima (13. sor) s a vele szoros
szövegkapcsolatban álló ima, istenség, kegy szavak még félreérthetetlenebbé teszik
az utalást a vallásos világképre és fogalomhasználatra. Ez a kontextus fölbátorít,
hogy a levegő és víz motívumát is („a lábak [...] körbetapogatják / a láthatatlan
levegó vizét") a teremtésmítoszok szellemében fogjuk föl és azzal a mozzanattal
párhuzamosítsuk, amelyet az Ószövetség (Mózes Első könyve, 1, 7), természetesen
Isten igéjeként, így summáz: „Gyűljenek egybe az ég alatt való vizek egy helyre,
hogy tessék meg a száraz." A földrajzilag tagolt tér képzete csak ezután jelenik
meg a versben, előbb egy óvatos átvezető mellékneves szerkezetben (hegyi istenség),
majd a hegy-völgy-tenger
különböző fogalmakat lendületesen egybeölelő metonimikus (az egész helyett a részeket megnevező) főnévi összetételében, a vers végén
fölcsendülő föld-motívum közvetlen előkészítéseként. A misztériumok kettős tagolású tere épül föl tehát a Táncban, amelyre horizontális vetületben is az egyetemesség, a mind a négy világtáj felé kiterjedő tovahatás jellemző; ez utóbbit a szöveg a szélrózsa-keresztben
merész tömörítésével fejezi ki, egyszerre utalva a zurlák
egymáshoz viszonyított helyzetére és a hangnak az üzenetet a „szélrózsa" minden
irányába eljuttató rezgésére.
Az időszemléletben feltűnő vonás a tánc kezdetének mozzanatszerűsége, előzménynélkülisége és a vég lezáratlansága. A megszólal ige nyomán indul meg minden mozgás, változás, cselekvés a versben, ettől kezdve azonban egy végtelenbe
nyúló folyamat tanúi vagyunk, a két későbbi mozzanatos ige (belékalimpál,
elszabadulnak) már csupán a tempó gyorsulását és a dinamika fokozódását fejezi ki; ezt
nemcsak az „imperfektum" igeszemlélet túlsúlyba kerülése jelzi, hanem — más stilisztikai eszközöket most nem említve — fogalmi rámutatás („nincs se vége, se
hossza [...] a zenének") és az igei állítmány (ütik) kiemelt, háromszoros megismétlése a vers zárómondataiban. Ez a megoldás is finoman illeszkedik a „genezis", a
teremtésmítosz átköltésének koncepciójába: a teremtő „ige" szerepét a ritmus és a
zene veszi át; érintésükre létrejön valami új, korábban nem létező, s elindul ú t j á r a
a határtalan időben.
Lukianos írja a táncról szóló beszélgetésében, hogy „az egész táncelőadás nem
egyéb, mint régmúlt idők története, annak felidézésére mindig kész emlékezet és hű
ábrázolás", „mindjárt a chaoson és a világ keletkezésén kezdve [...]". A mítosz és a
misztérium végtelenbe táguló, a teljes univerzumot szimbolizáló tér-idejébe az ember Fodornál is csak általánosított mivoltában, egyetemes története hordozójaként
léphet. E történet első nagy szakasza (amelyet a tánc lassú „tétele" idéz) az óvatos
eszmélés, a környezettel való, még bizonytalan ismerkedés, a felsőbb hatalom megnyerését irányzó alázat jegyében áll. A mozdulatok itt álom-béliek, tompák,
tapogatózok, lassúk, apró jelszavakat írnak; a hanghatások bizonytalanok és csendesek,
ingadozva, halkan szólalnak meg, a néma, lefojtott jelzőket hívják elő; a veszélyforrás jelen van, de láthatatlan. Az emberi tapasztalat értelmező kulcsszavai a türelem és a testben lerakódott, „a csontokban gyűlt szenvedés", a sorsalakító kísérlet
pedig passzív, vallásos-mágikus jellegű: a zene imája „hívja, bűvöli a mennyből /
a hegyi istenség kegyét". Ebben az egységben a fölfelé mutató mozgások és irányok
dominálnak (égre tolulva, félmagasra késztetve, a mennyből, hegyi istenség), ez az
archetipikus jelkép is az emberi autonómia hiányát, a „magasabb" erőktől függést
és a hozzájuk fordulás gesztusát húzza alá.
A második, a fölgyorsuló tánc által megjelenített egység az elviselhetetlenség
érzetéből „vezeti le" a lázadás, a dac, a sorssal a maga diadalmas erejét, lendületét
szembeszegező ember képletét. A 15—18. sorok között még a szenvedés
(kínlódva,
panaszába), a haladás nélküli körforgás, ciklikus visszatérés (maga-magába
térített
zene) s főként az időbeli elhúzódás képzetei uralkodnak (se vége, se hossza; várakozva, vonszolódva), hogy annál döbbenetesebb legyen a megszaladó ritmussal is
érzékeltetett fordulat, az ellentét, amikor a panaszba „belékalimpál dühösen a dob".
A jelzők, határozók sokasága ezután a mozgás hallatlan sebességével, abbahagyhatatlanságával, zene és tánc megnövekedett robajával együtt érzékelteti a hatalmas
56

indulatot, melynek csak külső tükre a motorikus lendület és hangerő (dühösen, kapkodva, robogva, fékezhetetlen
ritmusra, toporzékolva, nekiszilajodva,
újra-sokszorozva, csattogva, zuhogva). A táncba sűrített „történet" tartalmából továbbra sem
hiányoznak a vereség és bukás mozzanatai, de legalább olyan erővel szólal meg
dialektikus ellenpárjuk is; a győzelem meg a vesztett öröm futása, a halál tora meg
az ösztön lakomái tézis-antitéziseiben a létezés polaritása, esélyeink és végzetünk
kettőssége ölt testet, de a kereszt alakú, chiasztikus szerkezeti elrendezés — hogy
tudniillik a győzelem és az ösztön motívumai mintegy közrefogják a veszteségét és
a halálét — mintha mégis az életerő leheletnyi fölényére, elsőségére vallana. A mozgásszimbolikát a lefelé irányuló ütés variációi határozzák meg. (Érdekes módon a
tánc extatikus csúcspontját, túláradását Valéry híres dialógusa is az ütés démonikus
és mámoros érzetében ragadja meg: „Verjétek, csak v e r j é t e k ! . . . Az ütemesen vert,
ütött és csapkodott anyag; a megtiport föld; a pattanásig feszült bőrök és inak; a
sarkok és tenyerek, ahogy tébolyt és örömöt kovácsolva ütik-verik az időt; minden
valami tökéletes ritmusú őrületben uralkodik." — Somlyó György fordítósa.) Fodor
versében az ütő a dobot, a „lábak verői" a földet sulykolják, csapódásuk talán a
vihar lezúdulására is emlékeztet (vö. csattogva, zuhogva). A szemlélődés terepe és a
tevékenység célja, tárgya áttevődött a földre; nemcsak a szilaj indulat, de az autonómia, a szabadság fogalma is megjelenik itt (az elszabadulnak, fékezhetetlen
szavak etimologikusan is utalnak rá), a zene és a tánc az ember evilági önállósulásának, értelmi és érzelmi függetlenedésének profán mítoszát ismétli meg.
Az „emberről", az „ember" drámájáról, apokrif keletkezés- és fejlődéstörténetéről persze csak az értelmezésben van szó, a vers maga nem használja ezt a magasztos és általános jelentésű szót; a költői antropológiát — láttuk — meghatározható,
azonosítható tánc leírásában, annak tárgyiasságán belül maradva érzékelteti és sugallja. A kozmikus-mitikus általánosítás tendenciáját így a fokozott konkrétságé
ellenpontozza, anélkül azonban, hogy az élethű ábrázolás akár a zsánerszerűséghez,
akár a fotografikus valóságmásoláshoz, akár a pontosságot a részletek végtelen halmozásával visszahódítani kívánó ú j naturalizmushoz közelítené a verset. Megfogható
érzékletességnek és szellemi absztrakciónak ez a feszültsége a vizuális elemek „kivágásán" és egybeszerkesztésén túl egy sajátos képalkotást, képi gondolkodást minősít,
amely (Vas István esszéjének vezérmotívumával szólva) „látomásoktól eltekintve"
is alkalmas a mondandó pontos és költői kifejezésére.
Első pillantásra föltűnik a képi megoldásokban a megszemélyesítés fokozott
jelentősége. A zurla megszólal, a töröksípok imája hívja, bűvöli a mennyei kegyet,
a dob belékalimpál a panaszos hangokba; a hangszerek és hangjuk megelevenítéséhez olyan határozói funkciójú metaforák is hozzá tartoznak, mint égre tolulva, ingadozva, dühösen. Az emberiesítő perszonifikációk másik csoportja, többsége a lábak
alanyhoz kapcsolódik (ide vonhatók a rokonértelmű szavak: térdek, lábfejek, lábak
verői is), a lábakhoz, melyek írnak, rajzolgatnak, elszabadulnak, s teszik ezt emberi
közérzeti és érzelmi minőségektől áthatottan, álombéli, néma, lefojtott módon, vagy
éppen kapkodva, toporzékolva, nekiszilajodva stb. A nagy hatású, a dobot és a földet azonosító verszáró metafora sem poénként csattan, hanem félig-meddig lappangva már a 19. sortól jelen van a szövegben. A dobverő mozgása megelevenedik
és emberiesedik, a lábaké személytelenné, sőt tárgyszerűvé válik ebben a hasonlóságban; bár a földnek — a bolygónak — csillagászati minőségét firtató naiv eszmélkedés során is fölbukkant a dob alakú modell (a tudománytörténet szerint a görög
Anaximandrosz „hengeres dob vagy henger a l a k j á b a n . . . az égi gömbhéj közepében
helyezte el" a földet), a költői kép itt nyilvánvalóan a közvetlen szemléletből, a
kifeszített vízszintes felületet érő folyamatos ütések látványából született. Az ütik
ige különben érdekes kettős vonzattal szerepel a versben: nemcsak a dobot, a porondot, a földet ütik a lábak, illetve verők (ez a konkrét „tárgya" a cselekvésnek), hanem egyszersmind kiütik magukból, levezetik az élet feszültségeit, ellentmondásait:
„ütik a győzelmet" stb. (ez az elvont, mondhatnánk, mágikus tárgy, amilyenre éppen
zenével, tánccal, hangszerekkel kapcsolatban számtalan példa akad a népdaltól:
57

„Belefújja búját a birka bőrébe" Petőfin á t : „Eltáncolom a pénzemet, Kitáncolom a
lelkemet!" Illyés Bartók-versének zárlatáig: „a j a j s i r a l m á t . . . kizenged ideged h ú r jaival!"). A gondolatalakzatok közül a jelző „eltolása" (hipallagé) tölt még be fontos
szerepet a tartalom antropomorfizálásában, az elhallgatott alanyra, az emberre utaló
sejtetésben. Előbb csak általános célzásokban tűnik föl a kapcsolatok lazítása, a
tulajdonságok összekeveredése, fölcserélése („a láthatatlan levegő vizét" és „A töröksípok nádnyelvű imája" sorokban a birtokos és a birtok jelzője cserél helyet), a
második részben azután meghökkentően világossá és egyértelművé válik ez a f u n k ció: már „a vonszolódó hangok panaszába" eltolt epitetonja olyan szóra utal szemantikailag, amely á szövegben nem szerepel — a megkínzott, elcsigázott állati
vagy emberi test szokott vonszolódni —, de a leghatásosabb példa az utolsó sor
megragadóan tömör ,,keserves nagy dob"-ja, egy emberi érzésre, állapotra, életminőségre utaló rendkívül affektív jelző átvitele a tárgyi valóságra és az ember környezetére (a dobra, illetve a földre).
A megszemélyesítések, metaforák, jelzőátvitelek rendszere végül egyetlen nagy
metonimikus szerkezetté olvad össze. A zurláról, a dobról, a hangokról, a lábak
toporzékolásáról vagy a megtiport földről essék sző szöveg szerint, az eszközök
(hangszerek) a készítőre és megszólaltatóra, a mozgó végtagok valami testi-lelki
egészet alkotó lényre, mozgatóra utalnak, azt helyettesítik; érintkezés, összefüggés
alapján valamennyi képi elem az emberi jelenség tevékeny egzisztálásáról, teremtő
és működő jelenlétéről árulkodik. Á metonímia „megmagyarázása" azonban mindvégig elmarad, a kifejezendő és a kifejező közötti kapcsolat nem csupán pillanatnyi
feszültséget teremt a tudatban (ahogy az iskolás stilisztika jellemzi és becsüli alá
előítéletszérűen az érintkezési asszociáción alapuló szóképeket), hanem tartósat, a
vers szövegén végighúzódót és csak r a j t a kívül, á befogadó gondolati és képzeleti
erőfeszítése által föloldhatőt.
A közvetlen és a metonimikus jelentés egymásba játszó kettőssége — több,
eddig más szempontból elemzett jelenséggel együtt — a Tánc műfajának meghatározásában is nyújthat némi segítséget.' Á leíró-ábrázoló gesztus nyilvánvalóan az
intellektuális tárgyiasság jegyében álló ama verstípussal rokonítja leginkább, amelyet a magyar líratörténet általában Arany Jánostól eredeztet s 20. századi mestereiként Babitsot, Szabó Lőrincet, Illyést emlegeti leggyakrabban. Az élmény áttételezésén, jelentést hordozó tárgyakra, kulturális szimbólumokra való kivetítésén túl a
téma és a benső forma egybeesése, a szerkezet, sőt a ritmus, a hangzás, a mondatlejtés általi kifejezés is fontos megkülönböztető jegye az objektív, más elnevezés
szerint tematikus líra é válfajának. Ezen belül a második, az elvontabb, a szuggerált
jelentés — a kelet-európai ember, sőt általában a szorongatott sorsú ember fölszabadulása, az önmagát újrateremtő, a végzettel szemben is helytálló életerő diadala
— némi tartózkodó és szemérmes, dé épp á visszafogottságtól hatékonnyá váló ódaiságot kölcsönöz a versnek. A ritmus keltette, enyhén archaizáló stílusárnyalat épp
úgy részt vesz az emelkedettebb szöveghangulat létrehozásában, mint az eget és
földet, szenvedést és szilajságot, halált és ösztönt átfogó, nagy távlatokat, ellentétes
elemi erőket fölvillantó szó- és képzetkincs, meg a' mitikus és archetipikus jelképrendszerre való „rájátszás", a genezis emberközéppontú imitációja. A strófa és antistrófa felelgetésére emlékeztető kétpólusú szerkezet és a" dionizisztikus mámor mozgási, hangzási," hangulati elragadtatottságának megidézése alapján az antik dithürambosz műfaj sejtelmeit sem nehéz beleérezni a szövegbe, — a versnek talán éppen a
hűvös objektivitás és a forró azonosulás, a tárgyilagos eszmélet és az ódai szenvedély egybeesése adja meg utánozhatatlan, egyszeri, csak költőjére jellemző karakterét.
Aki tematikai előzményeket "keres Fodor András pályáján, az a tánc iránti
érdeklődés és vonzalom megannyi változataval, alkalmával, átélési szituációjával találkozhat; e "téma vagy motívum régi és újabb inkarnációi szinte egymagukban is
jellemezhetnék alkatának, ihletének szenzualizmust és intellektualitást harmonikusan egyesítő természetét. Jelen van a balett é l m é n y e ' — legemlékezetesebben Az
58

ördög győzelmében — az elementáris Bartók- és Stravinsky-kultusz verseibén; a
folklór táncművészet pompás jelenetei is színezik-alakítják a háttérből Fülep Lajos
monumentális portréját. A Pliszeckaja lírai • töprengés a fizikai tér fölött diadalmaskodó mozdulat és a megállás szorongó csendje ellentétéről és összetartozásáról. Külön vonulattá rendeződnek azok a versek, melyek a tánc humanisztikus, szórakozási,
közösségi funkcióját domborítják ki (az első a Buzsák, 1948 alcímű Mulatság),
illetve az ösztönök anarchisztikus fölszabadításáról, a „gáttalan szeszély" botrányos
tombolásáról szólók (Aréna, Woodstock). A fölsorolt vagy érintett művek azoknak
az Ady, Bartók, József Attila nyomán járó kortárs költőknek a sorában mutatják
Fodort, akik túllépve a tárgy múlt századi, hagyományosán a nemzeti büszkeséget,
a nemzeti típusban való gyönyörködést kiemelő szemléletén (gondoljunk csak Csokonai, Berzsényi, Arany, a képzőművészetben Izsó Miklós híres táncábrázolásaira),
a kelet-európaiság, a közös emberi mítosz vagy a bölcselet szellemében fogják föl
és internacionalizálják a témát, mint például Sinka István (Anyám balladát táncol)
vagy Nagy László (Bolgár tánc), Weöres Sándor (A tánc) vagy Takács Imré (A férfi
tánca). A Táncot talán még a 20. századi magyar líra e szövegkörnyezetében is, de
főként Fodor hasonló témájú korábbi versei között megkülönbözteti az élmény
mitikusán összegező jellege, a biblikus általánosítási Honnan eredhet mégis az intenzív személyességnek, a költő és a tárgy közötti kapcsolat izgató intimitásának benyomása? A másik végtelen (1970) című kötetében és azóta Fodor számos alkalommal szólt és szól egy súlyos emberi-költői válságról, csalódásról, összetöréttetésről,
válamint szívós törekvéséről e válság leküzdésére, a korábbi integritás helyreállítására. A megaláztatás és a csak azért is föltápászkodás „élmény"-kettőse olyan terjedelmes, netán többtételes versekben fogalmazódott meg, mint a Vonatok, Az újszülött, a Kélt újra jel; közös bennük áz elidegenedés, a szorongás életérzésének
kendőzetlen ábrázolása, meg a létezés, az újulás örömét, a folytatás vállalását előbb
halk, majd egyre erősödő sugallatok nyomán újra kiküzdő magatartás felülkerekedése. E sugallatok kívülről: a szülőföld természeti képeiből, a bolgár lakodalmi tánc
magával sodró látványából, Josquin de Prez muzsikájából látszanak fakadni,' pedig
legalább annyira belső eredetűek, „valami személytelen, mély tudás", ösztönben
gyökerező létélmény és létszemlélet táplálja őket. A Tánc a válság, a gyógyulás és
magáratalálás e verseinek is rokona; a költő már nem szól a tapasztalat életrajzi
motívumairól, a következetes objektiváció erejével magasan fölébük emelkedik, de
tárgyiasságán nemcsak valamiféle élvont azonosulás üt át a sorsáért elégtételt vevő,
szenvedő-lázadó emberrel, hanem a másokébán a maga legmélyebb létgondját fölismerő és vállaló személyiség izzó lírai érdekeltsége.

TANDORI

DEZSŐ

„Csillag szabad akaratából"
ÁGH ISTVÁN KÖLTÉSZETE
„Egymásba süllyednek itt / históriák, jelek és gondok, / mint arborétumban a
fák, / családi kriptában a csontok", írja egyik versében Ágh István, s valóban, amit
ő a múltból felidéz, nem az egyszerűség kedvéért teszi. Ilyenkor csakugyan várni
lehet, hogy „a tető leszakad",'s a pontos fogalmazás azt is meghatározza: „nem ám
súlyától, magától", H a n e m . . és itt jön az a bizonyos csillag, melyét idéz címünk, s
jelzője: „elvétémült". Ez a kiélézéttség is jellemzi Ágh István költészetét, á törik59

szakad állapotok r e n d j e Mert rend van, mindazonáltal; tud tenni olyat, mindenek
ellenére. És a szembeállítások, mint a hiteles világi állapotok, úgy költözhetnek b e
a versébe, csak úgy, ha szavak szerveződéseiként segítik a nagyobb kompozíciót,
melyet mesterkélten zárttá ő persze nem tesz; még ha csupán egy váratlanul kirívó
szó, egy elgondolkodtató disszonancia erejéig is, nyíltnak hagyja a játszmát. Nem
játszik, ha krumplinyomó huszárról ír, akkor sem, hanem játszmája van, melyben
az eszközöket és a személyeket ő határozza meg. Azon túl, hogy már visszavonhatatlanul meghatározták. A személyek, az idők tűnései — és áttűnései —, a lehetséges
játékszabályok; őt magát. De nem súlyukkal. Elismeri bennük valami elkóborolt
csillag nagyobb rendjét, mely sugallatos szófűzést javasol, engedélyez, kényszerít;
aztán egészen egyszerű megállapítást, mintegy: hány óra, és efféléket. Ehhez emberek halnak, eróziók zajlanak, semmivé válik a vers, belekerül a „lom" mindennél
becsesebb rétegeibe. Onnét fénylik fel a szem csillaga: legalább a vizsgálás javallata.
Ami puszta vers maradna, bármilyen bűvöletes, ezen a „rácson" át szökik, lendülete
követhető olykor, s ha nem, ezt lendíti éppen; ez nehézkedése (hogy csak sejtjük),
ez célja (hogy sejtsük csupán). Ezt mondja a lendületével Ágh István költészete:
lüktetéseivel örökké jelenvalónak hirdeti a visszahozhatatlant, mely így akkor hát
szinte soha nem is volt; az idő rácsán átszökve, ahogy ő maga jelzi, az „onnét" és
az „innét" találkozik, és minket mintha félretolna. Csak jól kell tudni félreállni.
Ez a nagyon személyes költő ehhez különösen ért; miközben szinte egyetlen verse
sem „produkció", mégis állandóan sátrat üt fel, jövendőmondóit vagy vásárost, és
nevetve, meg ellenkezőjeképpen, megyünk be, jövünk ki. S mintha látnánk is magunkat így. Megtoldják az újabb évtizedek a Karinthy Frigyes által negativitásában
is ma m á r oly eszményinek tűnő művészpályát olyan hordoznivalókkal-elágazásokkal, melyektől nincsen tiszta képlet.. Nincs egyképletű típus. A nagy személyesség
csak az irónia vagy a nosztalgia, vagy a fanyar tördeltség jegyében létezhet; á m ha
létezni igazán akar, épp a létezése árán jut el oda, hogy jellemzői ne őt jellemezzék
(tehát mégse legyen irónia, nosztalgia stb.), hanem m á r a stílusjegy is legyen meghatározhatatlan. Legyen meghatározhatatlan az, ami épp a vált egyértelműsége szerint lehetett felidézendő („a gyerekkor", ahogy még Kosztolányinál minden rejtelmével együtt is ilyen „értelmű" volna); legyen villódzóan nyers idegű a feszültség,
mely mindig kiröppentene valamit, a leginkább tényközlő, emlékidéző mozzanattal
is; legyen másnaposság a múlt romantikája, ha ilyen áron legalább átélhető. A nagy
devalválódások ténye nem maradhat ki a XIX. századi realitásillúziókat (romantika,
pozitivizmus; mi több, lassan már az avantgardot ígérő századforduló is a kiiktatandó aktualitások közé kerül!), a tézis-antitézis jellemezte gondolkodásmódot keveslő (létével keveslő) költészet anyagából; ám épp a direkt válasz lehetetlensége
adja a kerülőutakat, épp így nem kerül el semmit, amin átmennie az igazi költészetnek dolga, így szálazódik olykor részlettanulmánnyá a líra, és ezt a kor igazán
nem róhatja fel a hitelesség hálátlan szerepre kárhoztatott tanúinak. Ágh István
expresszivitása is így jár távol az expresszionizmustól; tiszta forrásai így kell, hogy
tisztaságuk érdekében említetlenek maradjanak; gyalulatlanságokat a gyalu gondolatát se gondolva „hagy meg" az anyagban, pontosabban, teremti ezt a stílust, melyet hiba dalszerűségnek stb. érezni. A Tengerész-vers
oldott dikciója a fejlődés
„állomásának" törvényszerűségét mutatja, nem Aghot határozza meg; őt ott is az
összetettség határozza meg, ahogy egyik fontos idézete (Arthur C. Clarktól) is a
világmindenség legföljebb külső felmérhetőségét engedélyezi, mely így aztán a
„belső" bonyolultság valódibb végtelenét tárja. Aki az ilyesmit „intimitásnak" bélyegzi (egyáltalán: a gesztusjelleget, a látszólagos improvizációt, a személyességet, a
nagyobb formák elébb helyi értékekkel, egyénien tragikus hitellel kidolgozandó
összetevőiért való igyekezetet, sokunkét), önmagát minősíti könnyű fajsúlyúnak.
Ágh István nem „felejtkezik bele" sem a Splendid Hotelba, sem a mesterek világaiba, sem a pillanatok madárkékség-terű vagy csontos-köves rétegeibe; hanem
hagyja, hogy mintegy vele feledkezzen meg romlandóbb „nagy formáiról" a világ,
és a látszólag esendőt, a jelentéktelennek látszót vele úgy vállalja, ahogy másképp
60

bevallani ilyet (a világ) nem mer; csak ha akad a dologra „teljes személy", akad
valaki, hogy „vallani és tagadni" csekélyét és felmérhetetlent egyszerre tudjon.
Innen a fanyarabb, feszítettebb hang, innen a közvetlen „érzés-megnyilatkozás".
Észre kell venni, hogy néhány költőnemzedék létideje alatt (ami nem mérhető pontosan évtizedekkel, és a határokat sem a történelem eseményei adják okvetlenül)
még inkább a költői forma maradt hasonlatosabb a régihez (!), és a tartalom, a
tartás változott (bevallhatatlanul, mert viszonyíthatatlanul) óriásibbat. Ahogy a századforduló reményeinek megcsalatásáról Karinthy Frigyes a költő nagy verseiben
beszámol, úgy lehetne, ha nem épp a szavakon túliba, a közvetlen felmutatások
(mégis hitellel megteremtendő! s ez kíván komoly erőfeszítést), a megtalálások emberi-művészi közegébe vezetne a művelet lényege, rámutatni arra is, mi változott
„a nagy nemzedék" óta. Ha egyéb sem: hogy már a mai negyvenesek előtt nem
feltétlenül az a nemzedék jár „nagyként". Pontosabban: a viszonyítás nem velük
kapcsolatos. Ágh István lírája, stílusjegyeivel is, pontosan tárja fel ezt a folyamatot;
s ehhez igen jó, hogy formai kalandokba alig bocsátkozik. Nem téveszt meg semmivel, amikor az újabb költői világérzékelések egy összetett típusát vélhetjük fölfedezni művében: a tisztázhatatlanságból támadó (mégis) elemi erőét, mely azonban
az emberi határok tudatában marad meg „vállaltan" teljesnek (azaz lemondás nélkül
is a teljesség gyakorlati lehetetlenéről tudónak). Anélkül, hogy részfeladatra szakosodna. A feladatot teljességként vállalja, a megoldást már stílusában is a tört vonalak világának. Ezzel hoz létre azonosságot: a felidézett múltat mint élhető folytonosságot láttatja, mely azonban épp az aktuális létezés fogyatékosságaitól lesz
csonka. Már nincs olyan művészhit, ami a Karinthy Frigyes hegedűs fiújáé volt; „a
nagy dallam" eljátszása semmiképp sem gondolható az összefüggő ívek jegyében.
Ágh István lírája is — épp a lényegi vonulatában — folytonos újrakezdés.
Azonosságot, ahogy mondtuk, úgy teremt, hogy a kényszerű megállások szervesen azonosulnak az eljátszható hangok egy-egy ú j minőségével. A Mátrai négyes
így kezdődik: „Sötét volt itt, akár a napfogyatkozás, / nem mint a síkon függélyes
eső suhogása, / rongy volt a víz, megőrült füst, millió dárda / visszagörbülő
t á n c a . . . " De hát a korai Másnap (másképp! s történetesen belvilágként) ismerte
már ezt az alaphelyzetet: „Fejemnél pohár szóda. / Ruháim széjjelszórva. / Vergődő
gúnár az ingem, ott lóg az ajtókilincsen. / Agyam, torkom kiszárad, / susog a láz, a
bánat. / Füst levelezik számból..." Az 1967-es Levelek IV. részében a gyengédség
személyes és személyen túli fokozatait mind végigjátssza (a magáéit, mint minden
költő): „Nem hozlak zúzos falaim közé, / hozzáfakulnál székeimhez, / vágyakoznál
idegenre, halálra, / aranysujtásos darázzsal barátkozom, / tanulom a repülés természetét, / világ legkisebb harmonikája a fényből / ideszáll... / . . . madarak kék útjain
barangol, trágyadombok / gyűrött szalmaszálát a napsugárral / összeköti, virágot
újságpapírral, / homlokodat kezemmel, míg én / a levágott tyúklábaknál vagyok, /
hulladékommal l a k o m . . . " Itt pedig észre kell venni, hogy költészetünkben nem jár
mindenképpen más úton a Weöres Sándor nevével és a Nagy Lászlóéval „jellemezhető" poézis.
Ilyen „képek" lendülnek a képen túliba: „Kígyós kövek tükre vagyok, / fejemnek vetett fő n é l k ü l . . . " Itt a „kekszmorzsa" és „Gavrilo Princip lábnyoma" jól van
együtt, összképet tár fel; sűrít. Itt a kutya (Lamentáció) véres orrlyuka: röhögés és
hangyák mászkálásának helye; és az a „szíjra kujtorgó" árnyék átkötés és magyarázat nélkül „lassul" a hirtelen ívű kivetés, a nagy lendületű „Ragúzáig meg sem áll"
után; és a versről (A vers) ezt olvassuk: „Lepréselt mogyorófa-rügy / lámpában
porlódó lepkék / öntudatlanság heti változása / botrány és nyugalom botrány és
nyugalom / mennybemenetel paródiája / lepréselt mogyorófa-rügy". Amit a versszak
tartalmaz, azt mondja! Itt az „egybesöpört almacsutkák meg minden", mely a végződés, meg a többi atomizált elem (vagy már ez a kifejezés is hol Van?!), a „macskasír turisták látványára", a „bocsánatért esdő gyászinduló", a „szellőzhetetlen dohányáruda" program és szándék kimondatlansága nélkül áll azonos helyi értéken „szeress"-sel, „szülője isten"-nel és „boldogságom"-mal stb. („Egybesöpört...") Érezzük:
61

Ágh István nemzedéke szorosabban tartozik össze, mint megannyi „elválasztó jel"
sejtetné. A Tavaszban az „én is kellek valamiért" odavetett, sietős kijelentését háromszor is bevezeti, három tételben ostromolja a lehetőséget. „A piros csőr nem
véti el / mi fűnek fának kellene, / mégis a mélyhűtött öröm, / fagy, fagyosabb a
régivel, / mint megbuktatott égi jel / üres trónus a v á l l a m o n . . . " Majd: „Röptükben párzó rigókat lecsap, / három verebet kisérni küld, / földiszít engem, nyers
bimbókba m o s . . . " (Hadd emlékeztessen ez. is a „vallani és tagadni" mozzanatára!)
És eldobott versekből a Tanítás, es az egyszerű gesztus: „kiülök / a Húsvét irgalmáért könyörögve". Nagy költészet hangja teremtődik meg itt; így is: „Ahonnan
jöttem s nem tudom / apámból apát micsoda hő csinált, / hírt hoz, á t h a j t j a két
fülem között / oda, hol homorú leszek, / s elbocsátottam szemem madarát, / elhagy,
ahogy olt, vasutakat önt, / lehet füstkarikát, s kiülök / a Húsvét irgalmáért könyörögve". Az összefüggés és a szétdőlés egysége itt: kérdezetlen. Viszonyítatlan. A vers
önmagára utalódik, s így fokozza a személyes hitelt. Kevesebb a „premissza"; holott
ezek száma szaporodott, logikus módon. A harmadik nekifutás fel is teszi a kérdést:
„Hová, hová? sziromködöt / hágni és sárga hímporos / orral lebukni egy sugáron, /
két idegen bimbó között? / belülről égni e »Tilos / nyílt lángot használni ¡«-világon, /
hogy bezárt szám is füstölög, / és fél tőlem a papiros?" A választ ez a vers is, sok
más vers is megadja Ágh Istvánnál: „Hová? a fák zöld életét / megtanulni, a szabadságot, / nyitást, termést és megadást? / a nőstény madár énekét / átengedni a
hím madárhoz, / s visszaengedni válaszát? / én is kellek valamiért, / ha virág nyílik
a virághoz." Ennek érdesebb változata a megtalált pillanat verse: „Itt, ebben a
percben, ahová / minden évszakom belezuhant...", kezdi a jellegzetes azonnali
aszimmetriával (ez Ágh erős sajátja; amikor még szó sincs egyensúlyról, ő megbillenti a verset, hogy ne is legyen, ám az egyensúly fogalma: formálódjék), itt, folytatja . felsorolásait („megtaláltam, / itt van az elhúzó madár, magevő- / ragadozó
sohase repül el fejemtől, / s az öntvénnyé hűtött füst a jövő t é l b ő l . . . "
teljes
szabadsággal íeng a vers, hitellel; kizárólagosnak hisszük az elébbi esetlegességet; ez
is Ágh István „káliumláng-hatásainak" egyike), itt „helyet keresnem minek is kellett . . . / ' . . . ? helyet keresnem azért is / kellett ebben a világban, hogy ezt a / pillanatot megtaláljam, hívnám / ha tudnék második személyben beszélni".
Ennek az egyértelműségnek a feltárásával kezdődik azután Ágh „műhelymunkája". Egy-egy ilyen verse: színkép; ahol azonban a hagyományos szín-rendet szétzilálva találjuk; az egyetlen pontosság-esély a késznek hihető elrendezések felrúgása.
(Annál nagyobb érzelmi töltést közvetíthet azután egy-egy „mégis-megtartás"!)
A Park így von össze (és zilál szét) elemeket: „A zöld márványhéj megreped, / kidőlnek sárga. S-betűk", majd végezetül: „Kikezdett engemet a szél, / r a j t a m tanul
harapni, rágni és lenyelni, / hiányomat kitölteni / egy fával, amely nem e n y é m . . . "
Ezek nem áradó fogalmazások, ezek nagyon pontos fogalmazások, és teljes tartalmúak (s bennük az a tudás is, hogy effélékre törekedni: csak mint törekvés képzelhető). (Innen talán Ágh István költészetének fanyarból fényesbe csapó fájdalmassága is.) A korai évek és az érett évek lényegükben ugyanazt a költőt m u t a t j á k ; de
nem az ő lényegében ugyanazt! És ez fontos különböztetés. A Pult (a hetvenes évekből már) így „halmoz" befejezést: „Elszórtam szavaim aprópénzét, / gurulnak sárba
velem, / gégém, kifordított zsebem / mutatja a zárórát, nem az óra / elveszített balkezemen". A legrövidebbre tudja zárni a kört, a legmerészebb eredményt t u d j a
mellesleg odatenni Ágh István. Költészetét — úgy érzem — még mindig ú j r a és ú j r a
fel kell fedezni; mert költőnek sosem szabad elhinnünk-azt a „hiányt", amelyről ő
maga szól. Azt előbb — az általunk remélt teljességért — fel kell kutatnunk, létezik-é. Nem a hiány hiánya-e az a valóság, mely az egy fokkal magasabb tudást
adja? Itt is. Ez illeszkedik vissza ,a „természeti képbe", melyen a személyes arc
egyszerien üt át, jelentősen, kiemelkedően így. „Imádkozik a föld két összekulcsolt
fenyővel", olvassuk a Mátrai négyesben, „hálásan szivárogtatja át áhitatát a sűrű
fényen, / ahogy a sárga libaláb / emelkedik, mintha a dallam is / emelkedne, olyan
szelíden". Meg
mindenképpen.
62

Csoóri Sándor: A tizedik este
A magaslat, ahová Csoóri a válogatott versek, a Jóslás a te idődről kompozíciójával följutott, korántsem pihenő a számára. Inkább kilátó, ahonnan ú j utakat lehet
megpillantani, ú j irányokat kijelölni. Korszakhatár, mely a megállapodottság kényelme, az egyszerű költői újratermelés esélye helyett a líra ú j tartományainak
birtokbavételére sarkallja. Az életmű — mint ú j verseskötete, A tizedik este tanúsítja —, továbbra is a csillapítatlan mozgás állapotában van, teli termékenyítő belső
feszültségekkel.
A Jóslás a te idődről zárófejezete: a Közeledés a szavakhoz — mint Csoóri ú j
költői korszakának ars poéticája — akár A tizedik este előszava is lehetne. Az
összefüggést A csongrádi Tisza-parton című verse tárgyszerűen, tematikusan is példázza. Várni a teljes kiüresedésre, majd ú j emlékezetre, ú j igazságokra, ú j múltra?
A pályát tagoló cezúra megvallása. A vadságot, az erőt és megvilágosodást kell eltanulnia a tájtól, a belőle kicsordítható haragot és kedvességet? Ez az igény szüli a
Földközelben darabjait. Egy „homorú világ" is eleven a költőben, az idő kitöltetlen
pillanataival, a várakozás feszültségének üregeivel? Ugyanezt írja meg a kötet befejező ciklusában. Fölvethető persze, jogosult-e s mennyiben a Csoóri-esszét lírája
értelmezéséhez megidézni. A kritika jobbára meg nem felelést, inkongruenciát tételez műfajai között. Korábban hierarchisztikusan, az esszét a vers fölé emelőn. Űjabban az alkotói skizofrénia abszurd és hibás ötletével: míg prózája bírálható, költészete — némiképp Balzacra emlékeztetőn — „a realizmus diadalaként" is fölfogható.
Valójában több az azonosság köztük, mint a különbözés. A vers (a pszichikai teljesség igézetében) az alkotói személyiség „filmje", az esszé pedig (mint igénybejelentés) e film „forgatókönyve". Az író előbb az esszé nyelvén kiáltja el, amit költőként
— a közérzet, lélekállapot, képzelet közegében — meg akar valósítani. Viszonyuk
tulajdonképp gondolat és kép arányeltolódásaként, nem pedig ambivalenciájaként
írható le. Program és önarckép szerves egységeként.
Csoóri ú j verseskönyve a Tenger és diólevél prózai látomásának lírai megelevenítése. Nóvuma az emberlét evidenciáinak, alaphelyzeteinek — emberi szenvedésnek, jó örömöknek, vidámságnak, gyásznak — érett, feledhetetlen költői megfogalmazása, az „amit megéltem: az voltam én" világélménye. „Voltunk és ismét leszünk:
emberek, ágak, susogó édes nyelvek" — összegezi a fölismerést a záróvers utolsó
sora. Valóságérzék, tárgyilagosság, „a végzetet elfogadó dac" ú j erényeivel bővül a
költő hagyományos .értékkészlete. Az „életet, zajt, sírást akarok" dinamikájával. Az
alkotói én túljut remény és kétségbeesés feloldó romantikáján, megtagadja az elégiák tragikumleplező és parádézó mélabuját. A kiégettség, közöny pillanataiban a
benne sajgó hiányt szenvedi meg. A lét hallótávolságból szólítja. A valóság nem
pusztán tények halmazát jelenti számára, hanem „bensőség" is, védekezés és tüntetés mindenféle elgépiesedés, eltömegesedés, egyformaság ellen. Világ, amelyet az
ember igazol vissza. Jog az egyszerihez, a változathoz, a minőséghez. Visszatérés
63

természet, erkölcs, esztétikum tiszta forrásaihoz. A költő a vers víziójában szárny
is, ég is: egzisztencialista terminológiával szólva önmagában a világot, a világban
önmagát választja. A realitás pártján állva fordul szembe a szürrealizmus dogmáival, a csodák kreativitására alapozó költői gyakorlattal. Ügy érzi, már Isten is a
kiöregedett bűvész pózában tetszeleg, a csodák „elfáradtak" benne, mert híjával
vannak a meghittségnek, kívülrekesztik magukat az életen. A lírikusnak már a
nagy kurtizán, a múzsa „hársfavirág-szaga" is elegendő az ihlethez, nem vonzzák
többé a bujálkodás vagy a vele való frigy nem e világi kalandjai. Nem lírai önkorlátozás ez, hanem fölfedezés; elszakadóban az alkotás éluard-i modelljétől, közeledvén a költészet Nagy László-i szemléletmódjához — a realizmus nagy lélegzetvétele.
Csoóri ú j versei ember és világ egymásban tükröződő, eltéphetetlen egységét
hirdetik. A csontban „a behavazott világűr" fáj, a költő a földidő „ősnász-morajától"
tisztul. Nem a civilizáció előli menekülés ösztöne szólal meg e metaforákban? A naiv
panteizmustól mindenképp elhatárolja gondolati alapozása, lírájának „ontológiai"
tudatossága. A költő számára kétféle idő létezik: az egyik az eseményeké, a történéseké, a másik az aktuális jelenen túlmutató értékeké, eszményeké. A dolgok
világa ötvözete e kettőnek; múlás és állandóság, relativitás és abszolutum ellentmondásos egysége. Bartók füldugóval sétál Amerikában a felhőkarcolók közt, hogy
megvédje magában a tengerszem szépségű dalokat a nagyváros zajától, a folklór
örökemberi tisztaságát az idő kacatjaitól. Csoóri látomásában is együtt tenyészik
még „félelem és derű a bokrok alján"; a lét változás és megmaradás egyszerre,
„bátor őrültek kalandja" és az aranykor ígérete. „Időtlen órák s időtlen évek közül
úgy csúszók vissza újra a testem idejébe s oly üdvözülten, mint aki álmában vérzik
el s még mosolyog is, fel arca takarásban" — olvassuk verseben. De lírája az idillkereső, robinzonádtermő rousseau-izmus korszerű változatának se tekinthető. A költő
számára nem végleges, nem megföllebbezhetetlen dráma természeti és társadalmi
ember szakadása. A „homok-ágyékú" Tisza-partot „egy fennkölten züllő ország szemével farkasszemet nézve" választja hazájául. A zene „űr nyelve, kicsontozott beszéd", de úgy tűnik belőle, mintha „távoli városok gerendája ropogna tűzben". A lét
lényege a disszonancia. Tudomásul vételével válik tragikussá az életérzés.
A tragikum Csoóri lírai világának tartalma, törvénye, megszenvedettsége. (A k u darc élménye még innen vagy már túl van a tragikumén, de nem azonos vele. A lét
kompromisszumot köt önnön állapotával, s e megalkuvásban a tragikum elvetél,
mielőtt megfoganna, képzelet, tapasztalás nem kettőzi a világot eszmény és valóság
drámájára.) A tragikum a kétféle: konkrét és absztrakt idő ellentmondásosságának
tudatosodása. A múlt hó és tavasz, az öröm „egynyári öröklét", a tett „útszéli istenülés sárban és levélszagban". Az élet átfolyik „az ég süket fülein", a szó „szomjan
haldoklik" a szájban; ami igaz, az egyszersmind haszontalan. A tragikum a költői
magatartás szintjén az alkotói személyiség ambivalenciája. Szökés, menekülés önmaga elől. A nagy tett nosztalgiája és a köznapi lét vállalása, önelengedés és önuralom vitája. Hol „a másnap fényei" hívják, nemcsak menni, de elmenni, hol az
„egykedvűek poros menete". Kiszakadás a múltból: úgy tekint vissza életére, mintha
meg se történt volna; ugyanakkor a történelem vállalása: sorsában „valamennyi
múltjával" jelen akar lenni. Portrén szemlélve: Nagy László „szavakat olvas le a
galambcsőrről", s közben „Ady halott szemeit készül fölszaggatni".
A kötet ciklusai térben és időben tágas és egész világot — a jelen, aztán a múlt,
majd a jövő régióit járják be. A Földközelben: modern természet- és közérzetlíra. A
költő „vándor-arccal", „versben bujdosó" szegénylegényként keresi otthonait az otthontalanságban, rokonait a szellem birodalmában. Lélegzetével is szökik, „kora reggeli rigók szavával" is, el a betegágytól. Csupa nyugtalanság, kutató izgalom, rezdülés. Az Elmaradt versek: szembenézés elmúlással, történelemmel. Az intellektus az
idő hézagait utólag, ám tárgyszerűen pontos képekkel tölti ki. A dokumentum félelmetes hitelességével elevenedik meg a háború kegyetlen emléke, az 1952-es Zámoly
groteszk panorámája, s készülnek el volt szeretők „elbocsátó szép üzenetei". A látásmód most a legplasztikusabb. A Várakozás: a készenlét, a felajzottság, a nyitottság
64

költői pszichológiája. Küzdelem az utópiával, a „megváltás" és a „végítélet" alternatíváival. Hit abban, hogy mindig van „másnap, hóharmat, szél, föltámadás, amit
nem ismerünk". Az előre néző személyiség rajza futurum imperfectumban. A szemléletmód most a legdrámaibb.
Csoóri számára a vers teljes emberi életforma. Otthonosan mozog benne: nem
szavalja megilletődötten, de nem is bagatellizálja fölényesen — kikerüli az öncélú
formajáték és a harsány pátosz buktatóit. Objektív és alanyi líra egyszerre. Érzékletes-konkrét, a kép éles körvonalaival és súlyos tartalmával, és közben könnyedlebegő is, zenékhez igazodó. Építkezésében képalkotó ötlet és formateremtő fegyelem
egymást támogatja. Nemcsak ciklust tud írni, költeményt is; elejétől végig, bicsaklás
nélkül, hibátlanul és befejezetten, s oly végérvényes tömörséggel, hogy az olvasó
egyetlen szavát se érzi fölcserélhetőnek. A tizedik este lírai teljesítménye után nyilvánvaló, hogy a magyar költészet folytonosságát jelképező stafétabotot, mely Nagy
László kezéből korai tragikus halálával kihullott, Csoóri ragadta föl. (Magvető.)
GREZSA FERENC

Az 1958-as Fiatal szlovákiai magyar költők antológiája óta Tőzsér Árpád mindig a csehszlovákiai magyar líra élvonalában kap helyet. Költői útja jószerivel a
csehszlovákiai magyar költészet fejlődésvonalát is jelöli, hiszen eddigi három kötete
e líra három különböző fejlődési fázisát mutatja. A foinövekedés útját is szemlélhetjük pályáján, az irodalom irodalmibbá válásának folyamatát. Tőzsér elméleti írásából kölcsönözve a kifejezést: a valóságirodalomtól az ő pályája is az irodalom
valóságának megteremtése felé mozdult el az idők folyamán. Az általa művelt líratípusok természetesen nem önmagukban, nem eleve jelentik a fejlődés mindig emelkedő fázisát, hanem konkrét megvalósulásukban. Nem valószínű ugyanis, hogy eleve
minőségi különbség van a közvetlen élményközelséget kivalló, szemléletes költészet
és az élményt absztraháló, az empirikus tényszerűségtől elvonatkoztató tárgyiasság
között. Tőzsér Árpád pályáján azonban a szemléletes, epikus mozzanatokban is bővelkedő vallomáslíra olyan kiindulópont, mely költészetének megalapozását, valósághoz kötöttségét vagy inkább kötődését jelentette az illyési józan realitásvállalás
jegyében. Ezzel nem ütközött, hanem ennek egyéni karaktert adott Tőzsér örökölt
sorstudata, indulatos mogorvasága, romantikus felfokozottsága.
Már indulásában ott látjuk későbbi lírájának két jellegzetes vonását: a józan
realizmust és a nagy igényt. Igényessége kezdetben még nagy gesztusokban nyilvánítja magát, Illyésből is a programadó ragadja meg előbb, majd később a tárgyszerű
pontosság, az elemző-értelmező hajlam. A költői személyiség őszinte önmaga-vállalása, lírának és realizmusnak ilyen értelmű morális összekapcsolása nemcsak költői
példákkal, de teoretikus jellegű vitacikkekkel is előttünk áll a Tőzsér-életműben a
sematizmus továbbélését leleplező indulatosságában. A realizmus igénye azonban
nem valamiféle megtapadtság, behatároltság a közvetlen környezet és élményvilág
empirikus övezeteibe, hanem inkább morális elkötelezettség Tőzsér pályáján. Jellemző, hogy a korai Illyés-ösztönzést később Nagy László vállalt hatásával modernizálja, egyszóval: újítása is fegyelmezett és közvetlenül életérdekű. Merészebb
metaforák felé tájékozódik, látnivaló, hogy Nagy László méltóságában, erkölcsi és
költői szuverenitásában rokonra talál Tőzsér Árpád: ő is úgy teremti verssé indulatait, hogy fegyelembe is fogja, általános érvényűvé emeli. Tőzsér is poklokat iár"~a
5 Tiszatáj

tökéletes önkifejezésért, de a vállalt mesterektől való különbözése is nyilvánvaló.
Az illyési hangot Nagy Lászlóra mutató képi invencióval és elementáris líraisággal
társítja, majd Eliot, Ezra Pound, valamint Nemes Nagy Ágnes és Pilinszky elveit
és költői gyakorlatát igyekszik társítani eddigi eredményeivel, egyre kíméletlenebb
tudatossággal törekszik olyan „kőmetaforák" teremtésére, melyek a lehető leggazdagabb életélményt absztrahálják. A közvetlen személyesség helyett a törvényt, az
absztrakciót igyekszik a versben tárgyiasítani. így jut el az Érintések című kötetében olyan költészeteszmény megvalósításához, melyet az elvont tárgyiasság címszóval szokás újabban megnevezni. Maga Tőzsér ezt a verseszményt úgy fogalmazta
meg, hogy „a rész élménye helyett az egész élményéből kell a verset csinálni".
Pályájának ez az íve azáltal mutatja az említett nagy igényt, hogy alkotó módon
sajátítja el az újabb magyar költészet három, az utóbbi évtizedekben leginkább
értékesnek és gazdagnak bizonyult változatát: a tárgyias leíró, a metaforikus-látomásos és az absztraháló vagy elvont tárgyias költészetet. Ez a globális fejlődéskép
azonban több vonatkozásban is leegyszerűsíti Tőzsér Árpád pályáját, mert modellekhez méri, nagy mintákkal magyarázza, s így akaratlanul is nagyobb hangsúlyt kap
a költő tanulói, nagy és bevált modelleket, mintákat tehetségesen elsajátító jellege,
pedig Tőzsér Árpádra egyáltalán nem jellemző az idomuló hajlam, nem imitáló,
hanem kreatív karakterű költő. Az említett líratípusokkal is inkább csak behatárolni, nagy vonásokkal jellemezni lehet költészetét, egyéni vonásai tehát több figyelmet érdemelnek. A tárgyias leíró jellegű poézist ő eleve bizonyos sátánossággal,
fatalizmussal, mély gyökérzetű gömöriséggel, a „pogány tőzsérek" elrendeltséget,
sorsszerűséget is hordozó, realitásként élő mogorvaságával, szinte vadságig villanó
keménységével társította. Karakterében tehát eredendő vonás az a hetyke és öntudatos-tiszta tartás, amit a magyarországi olvasó Nagy László korai költészetében
lokalizál. A népdalnak és a metaforikus lírának a közelsége is hasonlóképpen bonyolult egyéni színeket mutat. Ügy látszik, Tőzsér Árpád népdalélményében több
az epikus elem, mint például a bájolók, regösénekek közt született Nagy Lászlóéban.
Inkább a tömör megnevező erő érinti meg, metaforái ezért is visszafogottabbak, a
közvetlen történelmi és létélményekhez való kötődésük gyakran a látomássá emelkedés folyamatát is megvilágítja. Másrészt költészetében „jött egy gazdag elemző
korszak": a látomáselemek, a metaforikus látásmód közvetlenül összefonódik a meditatív elemző jelleggel, az esszészerű gondolati vonásokkal, olykor történet-, illetve
létfilozófiai jellegű eszmefuttatásokkal, melyek azonban szikárságukkal mintegy m á r
előkészítik az elvont tárgyiasság iránti vonzódás belső kialakulását, megképződését.
Előbb természetesen csak villanásokban látszik ez, hiszen a Kettős űrben kötet igen
gazdag képet ad a csehszlovákiai magyarság életéről is. Szinte azt mondhatjuk, hogy
amíg a Mogorva csillag költője elsősorban önmagát akarta meghatározni, s a j á t részélményeit verssé emelni, a Kettős űrben verseinek költője már a maga személyiségét
is egy nemzetiségi közösség meghatározottságaiban mutatja. Az általánosítás szempontjából tehát mintegy közbülső helyet foglal el a közvetlen élménykibeszélő
pályakezdés és az Érintések kötet objektiváló költészete között, melyben m á r nyoma
sincs a közvetlen költői kiszólásnak, a költői személyiség elsősorban a tárgy kiválasztásában és beállításában nyilatkozik meg még akkor ls, ha a költői dikció
első személyű. Ezek a tárgyversek kimunkált sorsmetaforák. Látszólag teljesen objektív valóságképek, mintha a költő csak a vetítőgép pozícióját foglalná el, lényegében azonban rendkívül sűrű, rendezett, megkomponált tárgyvilág ez, melyben továbbfolytatódik, szinte gyökszerű tömörítésben a költő metaforateremtő ereje, elemző
hajlama pedig a beállításba, megvilágításba, kiemelésbe rejtőzködik, mintegy az is
tárgyiasul. Az egységes absztrakció, az elvont tárgyiasság természete szerint. Ez a
teremtett, objektivizált tárgyi világ minden szándékolt személytelensége ellenére
jellegzetesen a Tőzsér Árpádé, az ő arca néz ránk a tárgyak mögül, a szenvtelen
képek az ő szenvedélyes és kemény ítéleteit közvetítik. Egyértelművé teszi ezt a
Genezis felépítése, gondolatvezetése. Ebben a kötetben ugyanis alig van ú j vers,
lényegében Tőzsér Árpád előző három kötetéből készített irányzatos válogatás a
66

Genezis: az Érintések kötet jellegadó objektiváló tárgyias „világ- és önleírás"-aitól
indul, illetve az ezekkel rokon jellegű néhány ú j verstől, s visszafelé nyomozza
ennek a verstípusnak a kialakulását a pálya során. Így jut el a kötet végére a költő
első megjelent verséig. Ennek a különös, mert a megszokottal ellentétes, visszafelé
haladó kompozíciónak éppen az a legfőbb tanulsága, hogy Tőzsér Árpád költői fejlődésének szervességét bizonyítja. Ha a megszokott rendben olvassuk verseit, tehát
elindulunk a Péterfala hotdrdntól s eljutunk a Vetítésig, hajlamosak vagyunk a
pálya ívének változását különféle hatásokhoz viszonyítani. Ha viszont a mából megyünk visszafelé, akkor természetesnek találjuk, hogy a költőnek lényegében és eredendően saját törvényű fejlődési útja ez: a későbbi pályaszakaszok minden motívuma, érzése elveszti a visszafelé nyomozás során absztrakt jellegét, megtelik a
konkrét indokok, élmények sokaságával, a betonnövény megmarad betonnövénynek,
de fölrajzolódik mögé a Martincek utca 30. legfölső emelete is, mint ahogy egyre
többször áttűnik Tőzsér Árpád kimunkált városképén a szülőföld faluképe (időnként kihuny a város s kigyullad bennünk a falu).
Olyanfajta kalandra hív ez a fordított szerkesztés, mint amilyet klasszikusainkat olvasva számtalanszor átéltünk: az érett művek tesznek bennünket kíváncsivá a
kezdő lépésekre, a pálya nyitányára is. Ennek az egyszempontú, csupán az objektivizáló lírai vonulat genezisének megrajzolására törekvő válogatásnak el nem hanyagolható poétikai tanulsága is van: egyértelműen bizonyítja, hogy Tőzsér költészetének absztrakt iránya rendkívül gazdag élményanyagot sűrít és őriz megtartó bázis
gyanánt. Ezt a válogatás annyira kivallja, hogy valóban szerencsésebb objektiváló
líráról beszélni, mint absztrakt költészetről vele kapcsolatban. Másrészt általában is
elgondolkodtató tanulságokkal szolgál az elvont tárgyiasság költészetének genezisét
illetően, töretlennek mutatja azt az utat, amelyik a tárgyias leíró és a tárgyias vallomásos költészettől vezet az egyre inkább általánosító, elvonatkoztató líra felé.
Tőzsér Árpád kötetében az elvonttól, az általánostól közelítünk annak eredőihez, a
sok-sok egyedi versélményhez. így világossá válik az, hogy a sajátosan tőzséri általános létélmény eredői között kiemelt helye van a kisebbségtörténeti fejezetnek éppúgy, mint a közvetlen tájélménynek, szülőföldélménynek. Szerencsésen egészíti ki,
sőt szervezi a Genezis struktúráját Tőzsér esszéinek komponált füzére, mert ezek az
esszék és vallomások nemcsak a költő világában való eligazodást teszik biztonságosabbá, hanem egy másik m ű f a j közvetlenebb lehetőségei révén gazdagon fölrajzolják e költészet élményi hátterét, Tőzsér Árpád gondolkodásának fejlődését, nemzetiségi elkötelezettségét és szinte irgalmatlan szigorúságú törekvését a korszerű, minél
nagyobb világot átfogó szemléletre. Rámutatnak arra is, hogy az objektiváló költészet művelése s a csehszlovákiai magyarság sorskérdéseinek atavisztikus erejű fölvállalása egyáltalán nem ütközik egymással. Ezek a prózai írások — különösen a
Tóth Lászlónak adott interjú — Tőzsér szellemi pozíciójának erejét, szuverenitását
mutatják, s ez azért is nagyon fontos, mert az utóbbi évtizedben alig közölt ú j
verset. Lehetséges tehát, hogy a költő válságban vagy új irányt kereső erőgyűjtés
stádiumában van, de bizonyos, hogy gondolkodásának minősége töretlen. (Madách.)
GÖRÖMBEI ANDRÁS

5*

67

Szepesi Attila: Az éjszakára
Három évvel ezelőtt, épp ezeken a hasábokon szóltam Szepesi Attila költészetének új, úgy tetszik az életművet is tartalmasító rétegéről, az „éjszaka-szutra" versekről (A lírahős három stációja, 1977. 7. szám). Akkor még kevésbé lehetett látni
ezen lírastúdiumok továbbvivő szerepét, de azt könnyen meg lehetett állapítani,
hogy Szepesi költészetének változását az ú j látásmóddal készült versek erősen befolyásolták. Tehát nem csupán pillanatnyi élményről, Gulyás Pál és Weöres Sándor
misztikus éjszakakorszakának megirigyléséről van szó, hanem nagyon is következetes váltásról: az elszemélytelenedést, valójában a rétori hang elvesztését, mennyire
követ(het)i a tárgyi világban is jelentkező lecsupaszodás? A költő a külső zajok
kiszűrésére tett volna kísérletet, hogy idővel fölerősödő „belső" hangjait, rezdüléseit
jobban hallhassa? Ez a magyarázat túl egyszerűnek látszik, mégha a férfikor delelőj ére ért költő gondolt is evvel. Ahogy újraolvasom tanulmányomat (arra m á r nem
emlékszem, hogy az „új korszak" hány versének ismeretében következtettem erre),
meglep a befejezés ama megállapítása, amely csupán az elmúlásérzést, a megtöretést, a fájdalom abszurditását jelképező „holt időt" — „eső átszivárog / hó átvérzik"
— jelölte meg e pályaszakasz iránytadó momentumának. Bár tudtam, hogy mindennél jobban a kiválásról, vagyis ennek gyötrelméről árulkodnak a sorok, minden sor
megannyi mélybe merülő, tiszta kép, csak most látom, hogy akkori írásom mennyire
csak a kibeszélhetetlen fájdalom gyökereit kereste. Legalábbis a befejező sorok erre
tették a legnagyobb hangsúlyt.
Szepesi Attila ú j verseskönyve, Az éjszakára, szerencsére mást is mond. A hang,
a Palestrina fekete kórusait fölidéző (megzengető?) „némaság" némelyütt közölheti
az időtlenség élményét, megszólaltatója menekülhet földtani korokba, de a látomás
mai, úgyszólván összes szociológiai jellemzője könnyen földeríthető. A jó pár évvel
ezelőtt kezdődő líraszakasz arról nevezetes, hogy benne a költőnek két, látszólag
ellentmondó tulajdonsága egyesül: a deákénekekre visszautaló, önéletrajzi elemeket
(a versszületés körülményeit: helyét és idejét) magába vegyitő kitárulkozás és egy
nagyfokú szemérmesség, amely leginkább a szerelmes versekben, a családi boldogságot mint létélményt föltáró egyéb költeményekben ölt alakot. Hangozzék bármily
furcsán, Az éjszakára, bár a fentebb említett rejtőzködés mintha nem annyira m u tatná ezt, egyértelműen a boldogság könyve. Nincs benne vers, kivételt talán csak
egy-két pajkosének képez, mely ne érintené az otthont; az éjszakába merülés is
mítoszoldó lesz az óbudai tömbházlakás falai közt. Evvel az elsőrenden nagyfokú
biztonságot nyújtó háttérrel mondatik ráolvasás az éjszakára (az eredeti cím megváltoztatásával egy kicsit megkönnyítvén az „éjszaka-szutra" keleti misztikájának
sötét, nehéz légkörét), méghozzá iskolamesteri modorban: a természetleíró gyakorlatokban Szepesit csupán a poétikai megvalósítás érdekli, meg az, hogy mi nyerhető
régi korok poétáiból. A csokonais címválasztás, noha utaltunk evvel kapcsolatban a
kényszerűségre, az estvén túlmutató állapotot rögzíti: az ébrenlét és álom közötti
időszakot. Olyan lebegő állapotot sejtetve a költő tér- és időélménye közt — ha
figyelmesebben olvasunk, azonnal föltűnik az „utazás-versek" élménykörének, hangzásvilágának itthoni megalapozottsága —, melyben bátran kaphat központi helyet a
festészet (Gulácsy Lajos) és a zene; de evvel csak a rejtve megszólaló érdeklődési
köre mutatkozik meg, a motívumkincs ismeretében föltárható képi világ.
Szepesi ennél sokkal egyértelműbb és sokkal bonyolultabb. (A hazáról, népről,
kötődésről való elmélkedését előző könyvei már rögzítették.) Egyértelműbb, mert
verse csupán egyetlen — száz náció értékeiből összetevődő — kultúrkört ismer,
melyben — kis túlzással — a Budán föltárt gótikus szobrok testvérei Palestrina kórusainak, Gulácsy és Vajda Lajos társa Van Goghnak, s ahol mintha Füst
Milán keményre kalapált hosszú mondataiból egyenesen csak az „álomlátó cégérfestő", Piroszmani égő, kaukázusi színei következhetnének. Nosztalgikus értékmá68

mora szinte emberi hűség: megőrzés és felmutatás egyben, ünnepi készülődés a
varázslatra — s az így megismert (megszerzett) javak azonnali továbbadása. Ugyanakkor összetettebb ez a látásmód, mint ahogyan első gondolatra hinnénk: a zene,
a festmény, a művészet, a régészet csak felhám — közvetítőerejükben, különösen ez
utóbbiban, nem dobol-e ott az ősanyag, az ősök, a kezdet utáni csillapíthatatlan
vágy, a megismerhető társadalmak mellett a meg nem ismerhető „történelme"? —,
általuk szólal meg a költő, de nem bennük. Ha volt, ki agnoszticizmust, egyre komorulóbb jövővárást vetett a költő szemére, én inkább a költő agnosztikus mosolyára figyelmeztetnék. Időösszekapcsolása, térösszevonása csak ezáltal érthető.
Van ebben a felhőtlen életszeretetben, a hétköznapok (család, gyermek) szorításán mindig fölülemelkedő derűben valami megnevezhetetlen naivság, amely a tudásban lát egyedül támaszt, minden fizikai veszélyeztetettség ellenében véderőt. A kemény poétikai iskolázottság erre vall (nem csak a mesteremberi büszkeséget jelenti!), s nem kevésbé az a szándék, amely birtokába akar venni minden fölvágatlan
természetrajzi könyvet, s szívesen áldoz eddig föl nem derített (netán földerített)
titkoknak is egy-egy fél órát, ha kell, hetet és hónapot. Ez az egyértelmű, akár Vitéz
Mihályra, akár a kortárs klasszikusként meghalt erdélyi Szilágyi Domokosra visszavezethető enciklopédikus „riadtság" — riadalma az ész határán kívüli, meg nem
ismerhető dolgok előtti megtorpanásban van — Szepesinél is nyomonkövethető.
Szilágyi rokokós bájjal és babitsi „rímfűszerezéssel" akarta feledni — valójában föloldani — a mindentudásnak ezt a készenléti állapotát, az életmű utolsó korszakának
játékosságát ez magyarázza. Az éjszakára költője a külső rajzot, a szerinte fölösleges (járulékos) részt hagyja el verséből, pontosabban: a szociográfiai tényeket —
meglepő hűséggel — költeményének legszemérmesebb rétegévé teszi, központozás
nélküli vallomásaiban egy „nincs-időből száműzött király" bolyong, figyelmeztetvén
a holt időre, s a bekövetkezett átalakulás halkabb, minden csinnadrattát elkerülő
szólamaira.
Artisztikuma áttételesebb, sejtelmesebb, visszafogottabb — a hűséget tényként
fogadja el, róla nem papol. Különösen a kaukázusi utazás versei közt figyelhető
meg ez a „visszavonulás": megannyi odavetett rajz, a színes kréta leheletfinom,
a táblát alig érintő könnyű vonalvezetésével, „minden sötét / minden világos" —
fejti meg titkukat saját maga a költő (Kolkhisz), s aligha gondolja, hogy evvel az
ellentéteiben megnyilatkozó, szinte közhelyet ismétlő optikával mennyire közel hozza
a „város kolostorcsöndjét", mennyire kiszolgáltatja magát tájékozódása görcseivel —
„mögötted tükör és félhomály" —, mennyire csak az egyetlen (Éji) zenét hallja,
most már földrésztől, világrésztől, időtől függetlenül, „pászmán csillag-zenével összeforrva / mintha időtlen lombok nesze volna / tengerhullám örökös zuhogása // hallatszik múlóban és születőben / a habokból kiszáll suhog fölöttem / távolódó madarak puha szárnya." Ebben az elfelejtett zenében, amely a költő képalkotását tekintve
nem föltétlenül nyeremény, van valami idegesítően század eleji; nem annyira nyílt
utalásokban, hogy egyértelműen csak a Nyugat költőire gondolhatnánk (egy-egy
akkori divatos szó átvételével — szövétnek — még a múlt század, így Tompa Mihály
is idekapcsolható), de melankolikus hangulatában mindenképp Tóth Árpád-i mellékzöngékkel. A tökélyre fejlesztett szonetteknek ez a közelség majdmindig hátulütője. Krisztának: „fellobbantja az égbolt puha kékjét / kigyúló lámpák alkonyi
zenéje"; Pillanatkép: Ádám: „a téli égbolt ezer fényszilánkja / lobban s ráfagy a
liget ágbogára / a sugaras éjszakai szövétnek." Érdekes, hogy zene és forma itt egyként, egymást ösztönzően sugallja az ellágyulást. S hogy ebben a tökéletes „összhangzat(tan)ban" mennyi a ravaszul becsempészett rájátszás s mennyi a fugato
megkívánta teljesen megfelelő ismétlődés, kívülről elég nehéz megmondani.
A harmadik verseskönyvvel bekövetkezett váltás jellemzője még, hogy nincs
megállapodás, bár a zárt, kristályos forma helyenként magával hozza a mondanivaló beszűkülését (ennek ellenkezőjére jó példa József Attila kötött formában írott
verseinek modern szemlélete). Szepesi Attila a „kis éji zenék" mellett zaklatott töredékeket is ír. A „töredék", mint egyetlen lehetséges forma oly módon érdekli, hogy
69

nagy — eddig vitákat is kiváltó — versét, a Futurum-töredékeket
szándékosan építette három részből. Kis kamaradarabjainak ismeretében nem újdonság formakészségének virtuozitásáról beszélni, itt mégis szólni kell versének fölfejlődéséről, még
akkor is, ha ez negatív csúcsot fog eredményezni — méghozzá az egyetemes tél eljövetelének megjóslásában, „jövőidőm éjféli ablak" — így a kezdés eddigiekből m á r
ismert ténymegállapítása; eredetisége egy kuruzsló szájából is hangozhatnék — de
a folytatás! Az idetévedtet, aki nem más, mint a lírai hős, két világ — fent és lent
— ejti bámulatba. Érzékeny utalás sejteti („Krúdy Gyula úr porladó ivójában alkonyodik"), hogy a helymeghatározás pontos: Óbudáról Van szó. A föld felszínén feketén lobogó tárgyak, alul — és kétezer év távolában — az elsüllyedt város palotaterme. S a szemlélő, aki mindkettőt befogadja, egy emberélet útjának felén áll,
egyre szűkülő körei ama nagy firenzeit, a bűnös lélek megtisztulását hívják elő. Első
föloldozás: „a kép zenévé áttűnik / virágléptünk ideje megmarad."
Az első rész, bár személyes utalásokban sem szegény, inkább általános jellegű,
ez vezeti be, készíti elő, a nagy vallomást. E kezdőpont rajzolja ki a „genezisben
szélszéledők" útját, melynek első lépcsője — a II. rész kezdete — m i n d j á r t a legszemélyesebb hang, a biblikus megfelelések enyhe áttűnésével az öröklött és tovább
alig adható fájdalom, „naptáram zöld levél / rejtőző gyökér édene / romlásomig
jelenvaló / csak éz az ágon születő / bizonyosság életem, életünk / vérem sivatagért
kering / igazítom fiaimmá magam / nyelvem hallgatás vadhúsa / tizenkét arcom
szétsugárzik / babonás télbe, agyag-szakállam / árnyék-rejtezésemnél igazabb / tenyerem életvonalán gyökér / más titok fölösleges . . . " Kétségkívül itt kimondottan
az elnémulást, mint lehetséges jövőbeni állapotot, fogalmazza meg a költő. De Szepesi sokkal jobb poéta annál, hogy egyértelműen kivonulásról, a „babonás tél"
hátbatámadó rejtelméről beszéljen. Egy kis megengedéssel arra is enged következtetni, hogy a Futurum-töredékek
baljós képét nem csupán ő, hanem egy föltámadt
gótikus szobor rajzolja; vagy legalábbis: rajzolhatja. Az első két rész komor szigorát
— a nézőpont, a „szemlélőt" tekintve, láthattuk az előbb, mindig vagy m a j d n e m
mindig kettős — a harmadik rész vigadó pompája oldja föl („pördül a festett bohóc
— kandi kocsmás félpróféta...). Ennek is, akárcsak a kezdeti váltásnál, előkészítő
szerepe van, hogy annál döbbenetesebben hangozzék föl az „egyetemes tél" Vörösmarty nál is iszonytató hangon sokkaló jövendölése.
Nem volna érdektelen azt sem vizsgálni, hogy e sötét jövőképet miképp oldja
föl a dévajság, a XVI. századi táncszavak és a deákos műveltségből előrángatott,
bájjal és humorral fölcicomázott latin megszólítások keveréke. Mint ahogy az is
nyilvánvaló: az álomhelyzet, a nincshó, nincslomb, nincséjszaka állapot legtöbbször
a kibeszélhetetlennek keret: itt még az elveszett, a családját odahagyó apa is megdicsőülhet: „ma láttam apámat / szőlőt metszett a napsütésben mint soha / vállán
árnyéktalan fekete angyal ü l t . . . " Megannyi orfikus versnél, „éjszaka-tükörnél" pontosabbak a fentihez hasonló vallomások. Ezek a kegyetlen világból való szökések,
ahogy a Távolodó mondja, „folyton táguló terekbe / folyton szűkülő szabadságba",
mégis megoldanak valamit: otthonosságérzést sugallnak, bátorságot adnak, megoltalmaznak. Az éjszakára verseinek szociografikus lenyomata mindemellett mégis, és
legfőképpen a szinte mitizált családi köteléken belül: a szerelemben és a gyermekekben keresendő. Még az elkomorulásoknak is ez a boldog élés adja meg a hátterét, hát még az örömöknek! A legszemérmesebb rétegeket nyitják-nyitogatják ezek
a vallomások. A Dalok Eurydikének íródnak, de nem a távoli síkokat barangolják
be, hanem nagyon is földközelben szólnak. A hazatérő egymásban visszafénylő t ü k röket lát, még most sem mondja, hogy a tükör ő, meg ama másik, vagyis elszakíthatatlan asszonya. Ebben a szemérmes rejtőzködésben világosodik meg, hogy menynyire szoros az a kapocs. S hogy kimondani nem meri, abban van az ő méltósága.
(Magvető.)
SZAKOLCZAY LAJOS

70

Döbrentei Kornél: Szökőév
Amikor Döbrentei Kornél első kötete, A Skorpió jegyében megjelent (1972), Ágh
István a versek egyik legfontosabb jellemzőjeként a rimbaud-i versteremtő lázat
emlegette. S valóban van valami rimbaud-i Döbrentei költői alkatában és lírájában.
Az ő versei sem könnyen érthetők, a befogadás olykor komoly olvasói erőfeszítést
tételez föl. Mégis a látomások, nyers erejű képek, színek, a hol oldott, hol súlyosan
zuhogó sorok még a homályos, enigmatikus versekben is rabul ejtenek. Rimbaud
azonban rövid három év alatt megalkotta életművét, s csak utána lett a világ vándora. Döbrenteinek viszont költői kibontakozását előzte meg a tengerészmúlt. Hogy
mi mindent jelentett ez a mozgalmas élet költőnk számára, azt verseiben léptennyomon tapasztalhatjuk.
Miként ama nagy francia, ő is mohón, féktelenül habzsolja a világot. „Engedj
hétmérföldes meséket lépni, élet!" — követeli a Harmincadik születésnapomra. Majd
minden versben ott a teljes élet utáni sóvárgás, a teljességigény. — De ez nem a
befejezettség, hanem a kifosztottság élménye.
de nem tudunk telitalppal az óceán
sárkánytövisein járni:
hátunkban
gyökérzik a hegynehéz
bornyúhaza,
mohácsokkal teli;
de nem tudunk
a földről szárnyrakelni;
napnyúzta
vállunkon a tenger
ólomkönnyektől
degesz zsák! —
állunk
megbabonázva
a délibáb hatalmában, balkáni
kentaurok: derekunktól
lefelé
sivatag, és köddé tömjénző butaság
a koponyatetőkig.
(Egy szőlősgazdára)
Az álmok és a valóság ellentétének érzékeltetésére gyakran tűnnek föl az életet és
annak pusztulását együtt kifejező társítások. A Tavaszban például „Bakancs delel
a tulipánok szívében". Nem véletlen, hogy Döbrentei olyan sűrűn és előszeretettel
írja le a legkülönfélébb virágok (ibolya, margaréta, rózsa, tulipán, nárcisz, pipacs
stb.) neveit. Nemcsak^ a versvilág színességét, buja színgazdagságát, az ezerarcú
világhoz való kötődést, hanem az egyszerű látványtól a jelképességig vezető utat is
jellemzi ez a tény. A „mindenség szerelme" mellett azonban ott van — nem retorikusán, nem üresen pufogó deklarációkban — a konkrét közösséghez tartozás
tudata is: „Dunaköldökzsinóromra kötött hazámat vontatom..." (Szomjúság) Igaz,
a líra, a képszerűség ú j útjait keresi Döbrentei, de példaképei — miként egyik nyilatkozatából kiderül — „a magyar költészet századaiból azok a férfias költők, akik
mint Balassi, Zrínyi vagy Petőfi, az erő és erkölcs dolgában is kiállották a történelem próbáit". A szépségszeretet, a vad élni akarás, a hetyke magabízás és tüzesség, a nyers szókimondás és a valóságlátás keménysége valóban a nagy költőelődökre
emlékeztet, „fejünkön hetykemód a Nap, rembrandti piros satyak" — írja a Tél
című versben. Aki e kötetet olvassa, tudja, nagy baj nem lehet: „jöhet a sárkány".
(Gólyalábon.)
Mit jelent Döbrenteinek a vers? Mi a Döbrentei-vers jellege? Ha e kérdésekre
válaszolni próbálunk, első helyen a képet, a képalkotás módját kell említenünk.
Baudelaire óta tudjuk, hogy a váratlan, a meglepő, a meghökkentő a szépség egyik
71

nagyon fontos alkotóeleme. Apollinaire szerint pedig „az tJj a meghökkentésben
rejlik". Nos, a váratlan, a meglepő Döbrenteinek is célja, s ez a szándék a költői
technika síkján a kép megnövekedett szerepét hozza magával. Ezért lehet, hogy a
két vagy több dolog közötti szokatlan kapcsolat fölismerése igen bonyolult szellemi
műveletet követel az olvasótól. „ . . . föl-földobott kő, rigóvá megeredtél, / akit, ha
meghal, elejt az ég. / Bombatölcséred szívünkig érő / vákumában málna, vanília,
csokoládé." (S azóta.) Az ilyen s ehhez hasonló sorokat persze képtelenek vagyunk
fölfogni. Kép ugyan lenne, de sajnos, követhetetlenül zavaros. Ám a Szökőév verseire nem elsősorban ez a jellemző. Hosszan idézhetnénk a kötetből a jobbnál jobb,
eruptív erejű képeket. A Csontvárynak ajánlott Tivadarja kezdő sorát: „Körülülöm
gyémántomat a tengert, egymagam." A' Szomjúság mély- és sokértelmű látomását:
„Csatákat harmonikázó mezőkön / a zátonyrafutott csodaszarvas / egy halom szörnyethalt bicikli." Vagy a nemzedéki alapélménynek is fölfogható Tél befejezését:
„A vérünk illatából gyöngéd havazást ,/ szőnek az angyalok és a szívünkig / lassan
fölúszik a hattyú tél." Már az első kötetben is olyan invenciózus metaforákat fedeztünk föl, mint például a „Káposztakatedrális". A Szökőévből most a tökéletes „Dózsakoronadél / Vörös menzaNap"-ot említjük. Eleinte bánt, hogy alig van vers,
amelyből a Nap szó hiányozna. Már a verscímekben is ott van: Napkorong,
Naplövő, Napforduló. De ha van bennünk türelem, akkor megértjük, hogy mit jelent a
költőnek a kozmológiának ez a mítosza. Kulcsszó a Nap — a teljes élet, az élni akarás jelképe Döbrentei költői nyelvében. A költő viszont szüntelenül a Nap által jelképezett állapot időlegességét vagy elérhetetlenségét érzi. „Sörmankóval a Nap
iránt, én, békenyomorék" (Szomjúság); „Fejemben leáldozik a Nap" (Nyár); „Gerincünkből kihajt az Isten diadalíve, / boltozatán átrobog a Nap". És ugyancsak Az
utazásban egy másik égitest: „Vonszoljuk a bokánkra láncolt Földgolyót / a délelőtt
aranyporában."
Váncsa István kitűnő esszéjében (A Scorpius és a Taurus között, Kortárs, 1977/9.)
„szubjektív jegyzeteivel" próbálja megvilágítani néhány Döbrentei-vers születését.
A Szomjúságban olvasható például ez a rejtélyesnek tetsző sor: „Hordóban savanyítnák fejemet". Csak Váncsa kommentárjából tudhatjuk meg, hogy itt egy közösen
elbliccelt tanfolyamról van szó, s így világos, hogy a vers elején bejelentett nagy
elhatározás („Leiszom nyakamról a fejemet") mi helyett izmosodott meg a költőben. A képek tehát mindig azonosítható lírai szituáció keretei között mozognak, legföljebb az olvasó nincs beavatva minden ilyen vershelyzet titkába. A képi logika
valójában nem annyira bonyolult, hogy bátran a Döbrentei-vers szürrealizmusáról
beszélhetnénk. A képzeletet ugyan semmi nem korlátozza, de a fantázia merészsége,
a merész képalkotás önmagában még nem feltétlenül szürrealizmus. (A merészség
egyébként a szimbolizmusnak is sajátja.) Döbrenteinél nem a meghökkentő szürrealista képalkotás meglovagolásáról van szó, helyesebb a képalkotás
szürrealisztikus
módjáról beszélnünk. Ez persze — Szabó Lőrinc szavaival szólva — nem „szürrealizmus népi magyar hangon". Döbrentei szabadversei inkább a magyar avantgarde
örökségéhez nyúlnak vissza. Bori Imre írta Kassákról: „Egy költő, akinek nem adatott meg a dal kegyelme..." Érvényes ez valamiképpen Döbrenteire is.
Ha a nagy művészi kifejezőerőről árukodó részletek, s az igényes és fontos gondolati mag nem is minden esetben forr igazán egésszé, hibátlan művészi alkotássá,
az máris bizonyos, hogy nagyformátumú líra érlelődik Döbrentei Kornél műhelyében. Ez a vékony kötet újabb bizonyítéka annak, hogy változatlanul helye és létjogosultsága van a lefokozott élettel szemben — még csalódások árán is — a teljeset vállaló és igénylő költői-emberi magatartásnak. „Engedj vonítni tisztaságért —
erős vagyok, / engedd hinnem: száz mennyet félvállon elbírok." (Harmincadik
születésnapomra.) Szurkoljunk hát Döbrenteinek! Mindannyiunk ügye az övé. (Magvető.)
OLASZ SÁNDOR

72

Boda István: Tétova Ikaruszok
Boda István versírása pályája kezdetétől a költészet határvidékén mozog. Nem
műfaji értelemben, hanem a minőség értelmében. Legnagyobb dilemmája ma is az,
hogy lírája képes-e költészetté válni a szó minőséget jelző értelmében, vagy megmarad műkedvelő verselgetésnek.
Természetesen az olvasó, a kritikus szemszögéből értendő e kérdés, a költő akár
a legvégletesebb módon is gondolkodhat önnön képességeiről, költői szerepéről, ez
már inkább önismeretét minősíti. Nincs persze következmények nélkül költészete
alakítására vonatkozóan sem. A Tétova Ikaruszok Pákolitz Istvánnal és Petrovácz
Istvánnal közös jelentkezése (Három, költő, 1955) óta harmadik önálló kötete Bodának. Már előző könyvében (Mint a vándorló madarak, 1966) feltűnő volt költői egyéniségének indokolatlan felnagyítása. Ez a megnövelt szerepigény ú j kötetének fülszövegén is megnyilatkozik. Negatív formában, a méltó költői sors hiányát panaszolva. Egy útfélre szorított költői sors mítosza formálódik itt: Boda, úgy tűnik,
indokolatlannak látja, hogy alkotói fogyatékosságaira vezesse vissza a nagy teljesítmény elmaradását, a pálya alacsony ívét. Kézenfekvőbb megoldás számára, hogy a
körülmények a felelősek: a kedvezőtlen „esélyek", „az irodalom fősodrától" való
távolság, s az ily módon végképp érthetetlen, méltánytalan kirekesztettség, a „csekély" közlési lehetőség. Sőt, óvatosan még a jövő elégtételében is bízik. Mondván,
hogy hosszú távon azért „a költészet önmagában hordja esélyeit".
Boda István faluról érkezett elsőgenerációs értelmiségi. A paraszti élet ma is
meghatározó élményként van jelen költészetében. A szülők alakjának megjelenítése,
a gyermekkor és a pusztuló, hagyományos paraszti élet felidézése elválaszthatatlanul
együtt él a múltsirató egyetemes nosztalgia részeként. Egyik legfontosabb ihlető forrása a hűség megvallása ehhez a világhoz. A törekvés azonban disszonáns felhangokat kap. Érdemes ismét idéznünk a fülszövegről: „ötvenéves koromban kezdtem
megérteni, hogy máig megőrzött tájszólásom nemcsak konzervativizmus. A kötődés
egyetlen és lehetséges mentőöve." A tájszólás megőrzésében látni a kötődés egyetlen
és lehetséges mentőövét, nem éppen szemléleti tágasságról, gondolkodói érettségről
bizonyságot tevő szavak, de mindenképpen jellemzőek. Jelentéktelen probléma lenne,
hogy tájszólásban beszél Boda, sokkal nagyobb gond, hogy szemlélete is tájszólásos.
A kötődés kinyilvánítását nem értékelhetjük egyértelműen a vállalás pozitív tartalmú
gesztusaként. Ügy tűnik, a hűség hangoztatása inkább azt a lélektani szituációt hivatott megteremteni, amelyben az élet tágasabb színterein elszenvedett kudarcokat
otthonos biztonságával kompenzálhatja ez a világ. „Becsapott dallal a számon, / hátat
fordítva már a világnak"; „bandukolva a tépett-remények dac-sugarában, / a lélek
csakazértis / itt lel már menedéket" (Ithakai délutánok, Ház az országúton). „Hazád,
mindened, csak ez a világ", „az akácos mennyország" (Még visszaintettem,
Ithakai
délutánok).
A költői vállalás nem perspektívát nyit erre a világra, hanem inkább saját —
az önkorlátozás eredményeként — szűkre vont szemhatárához rendeli hozzá, hogy
otthonosan érezhesse magát benne, s csak ilyen mivoltában egyetemesíti. De az ily
módon felfogott hűség is könnyen hitelét veszti. Nem kell ahhoz a kaszálás-kapálás
tudományában sem jártasnak lenni, hogy furcsállja az olvasó, ha egy öreg parasztember portréjában ilyen sorral találkozik: „Kapát, kaszát vagy százat elnyűtt" (Nyugdíjban). Nehéz elképzelni ezt a teljesítményt, bármennyire dolgos is Boda hőse, sőt
annál nehezebb, hiszen a kiváló munkás tudvalevőleg gondosan bánik szerszámjaival.
A szövegösszefüggésből pedig egyértelmű, humoros túlzásról sem lehet szó. Meglehetősen nehéz a kritikusnak eszményi tárgyilagosságát megőriznie, s érveléssé fegyelmeznie a feltörő elemi indulatokat Boda némelyik versének olvastán. Az almanachlíra klasszikus hagyományaira emlékeztető kifejezések: „Könnyet csorog léleknyi
arca", „Bágyadtan virágzik a tájon / a gerle-sírás" társulnak az emlékkönyvköltészet
73

örökéletű nosztalgiájával: „A gyermekség gerléi elrepültek / és lehulltak a fecskék
szárnyai." (Lassan a dűlők, Ithakai délutánok, Télvégi utazás). Az ilyen jellegű példák többek között arra világítanak rá, hogy olykor a minimális önkontrollt is nélkülözi Boda versírása. Keveset mondunk e költészet jellegéről, ha a konzervatív líraeszmény képviselőjének nevezzük Bodát. A hagyományos realista költészet sablonjaival nosztalgikus szemlélethez társít konvencionális bölcsességet. A túlságosan könynyen nyugvópontra jutó gondolkodás, az egyszerűsítő alkotói szemlélet jellegzetes
megnyilvánulása például a Volt egy nemzedék. Az egyéni és nemzedéki felelősség
következetes átgondolása helyett a társadalmi cselekvést vállalók mindenkori önfelmentését hozza a vers, a „Tapsolt, tagadott, hevült, fázott, / így volt, ilyen volt,
istenem" könnyes nosztalgiájába oldva a kérdést.
Legtermészetesebb módon a portrék, illetve a rövidebb, hangulatot kifejező versek élnek abban a formai egyszerűségben, igénytelenségben, amely Boda költészetét
jellemzi (Az elmúlásig, Parasztmúzeum,
Égi meghívó). Ha érzelemmozgást próbál
megjeleníteni, vagy a gondolatközlés kitüntetett alkalmává változtatja a verset, szembetűnő az alakítás erőtlensége: érzelmi sztereotípiákhoz, közhelyes gondolatokhoz
társulnak kifejezési sémák.
Boda előző kötete még végletesebben egyszerűsítő, idillikus szemléletben fogant,
de akkori törekvéseihez jobban illeszkedtek költői eszközei. A Mint a vándorló madarakban nem annyira a kifejezés zavarai voltak feltűnőek, inkább a szemlélet felől
lehetett megközelíteni a teljesítményt. Végső soron ú j kötetében is a legátfogóbb
kérdésekre: a szemléletre, a költői világképre, a gondolkodói-művészi érettség kérdéséré vezethetők vissza a problémák. Ugyanakkor itt szembetűnőbbek a megformálás fogyatékosságai. Az elfogadható versek és jó versrészletek szomszédságában látványosabbak a hibák.
Egyértelműen nyereség azonban, hogy felhagyott a politikus témáknak — az ötvenes évek naiv lelkesültségét felidéző — megverselésével, ami az előző kötetében
még jelentős szerephez jutott. A Tétova Ikaruszokban bizonyos hangváltással is próbálkozik Boda. A humor, az irónia alkalmazási kísérlete azonban — az elért eredmények szerint — inkább csak a kötet nosztalgikus egységét lazítja fel, s ú j oldalról
világít rá a versalakítás fogyatékosságaira (Az illatok nyelvén,
Napraforgó).
A Tétova Ikaruszok hetvennyolc alkotása között körülbelül harminc-harmincöt
minősíthető egyértelműen versnek: nincs bennük képzavar, értelemzavar, egyeztetési
vétség, kevésbé szembetűnő a kifejezések keresettsége. Többségében azonban ezekre
is érvényesek a szemléleti egyszerűsítéssel, formai igénytelenséggel, a kifejezéskészlet
erőtlenségével kapcsolatosan mondottak. A kötet jellemzéséül felsorolt tények, azt
hiszem elégséges alapul szolgálnak ahhoz a véleményhez, hogy ebben az állapotában
nem lett volna szabad megjelentetni ezt a versgyűjteményt. (Szépirodalmi.)
ELEK ISTVÁN

74

Huszár Tibor: Történelem és szociológia
Huszár Tibor tanulmánykötete három monográfiát, voltaképpen három könyvet
tartalmaz. Az egyik Erdei Ferenc pályakezdő éveiről szól, a másik a magyar értelmiségképződésről, a harmadik a Korunk helyét és szerepét elemzi a két világháború közötti magyar progresszióban. A három témának látszólag nem sok köze
van egymáshoz, hiszen Erdei Ferenc nem írt a Korunkba és tán nem is igen olvasta,
s nem az értelmiség, hanem a parasztság szociológiája érdekelte tudományos és
politikai pályája kezdetén. Huszár Tibor kötetéből azonban kiderül, hogy a három
szociológiai téma szervesen együvé tartozik, kiegészíti és értelmezi egymást, mert
összeolvasztotta őket a tájainkon történő események sodrása és az általa kiváltott
reflexiók ereje. Épp ez a tanulság Huszár könyvének egyik nagy érdeme. De haladjunk szép sorjában, a recenzió szabályai szerint.
A leghosszabb s legalaposabban kidolgozott Huszár hármaskönyvében az Erdeimonográfia. Erdei Ferenc tudósi és politikusi nagysága, szociológiai-szociográfusi
gondolatainak ereje és találékonysága napról napra nyilvánvalóbb — legutóbbi
szép bizonyítéka Márkus István szemnyitogató Valóság-cikke —, nagyon időszerű
tehát Huszár elemző monográfiája az Erdei-hatás okáról és forrásvidékeiről. Huszár
ugyanis nem csupán műveket elemez, nem egyszerűen egy életút indítékok és tehetség megszabta kezdő ívét mutatja be. Részletesen megrajzolja a háttereket is, ahonnét s amiben Erdei géniusza szikrát fogott s lobogni kezdett, sőt elsősorban épp
ezeket a háttereket tárja föl s mutatja be.
A makói diákévek légköréből — Erdei megőrződött naplója segítségével — elsősorban a „baloldali gondolkozású parasztemberek, iparosok, munkások" társaságát
s hatását emeli ki, „az illegális KMP-vel kapcsolatban álló makói hagymás családokhoz" fűződő baráti kötelékeket. De jól látja azt is, hogy „Erdei Ferenc lázadása
ezekben az években nem mentes vallási motívumoktól. Családja — mint oly sok
korabeli tiszántúli magyar protestáns parasztcsalád — a szó szakrális értelmében
nem volt vallásos. Protestantizmusuk testet öltött magatartásukban, belülről vállalt
erkölcsi elveikben, dacos magyarságtudatukban. A predestináció elve beleszövődött
életük szövetébe, az életsors feltétel nélküli vállalására kötelezte őket." Ennek a
belső, tartássá erősödött lázadó protestantizmusnak azonban a korabeli református
diákmozgalmak még radikalizálódó és balra tolódó formáikban sem szolgálhattak
kellő keret gyanánt; az ifjú Erdei Ferenc a polgárosodó parasztcsalád szigorú pályaívén szükségképpen túljutott rajtuk. S lényegében ugyanígy summázható Huszár
sokkalta részletesebb analízise a szegedi évekről.
A szegedi egyetemen a húszas-harmincas évek fordulóján s harmincas évek
legelején összeverődött radikális fiatalok szerepéről, nézeteiről, viselt dolgairól elég
sokat tudunk, hiszen többnyire híres emberekké, a felszabadulás utáni szellemi élet
vezető nagyságaivá növekedtek. De éppen ennek az utóéletnek a fényében másul
azonban meg óhatatlanul a fiatalok története, s Huszár Tibor nem csekély munkára
vállalkozott a különféle hatások, irányzatok, nézetek, viták és krízisek aprólékos és
szigorú korhű földerítésével. De kétségkívül megérte a fáradságot, mert az egyetemről s a radikális egyetemisták mozgalmairól és köreiről egyaránt sokkal alaposabb,
részletesebb, valószerűbb képet kapunk az eddiginél. Summázva és egyszerűsítve:
Huszár gondos elemzéséből kiegyenlítettebb kép bontakozik ki; kiderülnek az egyetem érdemei, s a kor megszabta keretek közé szorul a fiatalok radikalizmusa. Mert
a szegedi Ferenc József Tudományegyetemet a kultuszkormányzat ugyan kétségkívül
a túlságosan radikálisnak ítélt budapesti ellensúlyozásának szánta; de éppen a cél
érdekében — kivált a bölcsész- s az orvoskarra — többnyire kiváló professzorokat
nevezett ki, s a szakmai s a véle többnyire összefüggő emberi minőség enyhítette,
nem egyszer egyenesen ellenkezőjére fordította a szándékot. „Az Állam- és Jogtudo75

mányi Kar tanári testülete kevésbé neves erőkből verbuválódott. Két tanára azonban, Horváth Barna és Surányi-Unger Tivadar — országos hírnévvel rendelkezett:
Erdei Ferenc — fennmaradt jegyzeteinek tanúsága szerint — mindenekelőtt az ő
óráikat látogatta rendszeresen." Tanult tőlük s vitázott nézeteikkel; tanulmányi kötelezettségeit Erdei mindig példásan teljesítette. „Mégis »hivatalos-« egyetemi stúdiumai nem játszottak meghatározó szerepet szellemi fejlődésében. Változatlanul
erős maradt a szülői ház, a lázadó indulattal megélt tapasztalatok emberformáló
hatása, s ez kiegészült az egyetemi társak és a mozgalom iskolájával." Ezt az iskolát
mintaszerű alapossággal ismerteti Huszár; kinyomozza a Bethlen Gábor Kör ideológiai arculatának s törekvéseinek változásait, a Bartha Miklós Társaság terveit és
kríziseit, a Művészeti Kollégium szellemi és baráti légkörét. Az utóbbiból elsősorban
Reitzer Béla és Bibó István — később is igen erős — hatását emeli ki: „Erdei —
Reitzer és Bibó társaságában — nagy energiával veti bele magát az elméleti stúdiumokba, és ú j utakat keres a társadalmi tények feltérképezéséhez." A három
barát (s a később hozzájuk csatlakozó néprajzosok: Ortutay és Tomori Viola) lényegesen messzibbre jutott a többieknél: termékeny viták és kölcsönhatások kaptatóin
a korabeli magyar társadalom kulcskérdéseinek megközelítéséig.
Erdei, akárcsak Bibó, tisztán látta a paraszti életforma tarthatatlanságát, s
átalakulásának, illetve megszűnésének történelmi-emberi szükségességét, de — radikálisan elkülönülve „a polgárosodást a »pusztulás« víziójával azonosító romantikus
irányzatoktól" — nagyon jól látták és hangsúlyozták azt a szinte kimeríthetetlen
emberi energiatartalékot is, amit lehetőségként a polgárosuló parasztság demokratikus fejlődése rejt magában. Éppen ez az egészséges „kettős látás" tette lehetővé,
hogy- a fiatal Erdei Ferenc forradalmian új szemléletre jusson a kor égető gondjaihoz tartozó tanyakérdésben: „ . . . olyan »faluban« születtem — idézi Erdeit Huszár
—, ami voltaképpen város, és olyan tanyán dolgoztam ifjúkoromban, ami városnak
a tartozéka, s itt kezdődött az én különös történetem a tanyák kérdésével. Első nagy
élményem és első felismerésem a társadalmi összefüggésekről az volt, hogy az a
tanya, amit én megismertem, nem sorolható a falu változatai közé, s az a »falu«,
amelyben felnevelkedtem, éppen azért város, mert tanyái vannak". A magyar tanya
tehát nem „szórványtelepülés", hanem — néhol igen eredményes — kitörési kísérlet
a paraszti élet szorító és nyomorító társadalmi és kulturális megkötöttségeiből, az
autochton alföldi magyar urbanizáció nagy találmánya és fontos eszköze. Ez az ú j
tanyaszemlélet s véle szerves összefüggésben a magyar mezőváros témaköre — nagyon jól látja Huszár — alapvető volt Erdei egész városfilozófiája, egész társadalomelmélete szempontjából. Forrongó és kavargó állapotban, de már érett formában
jelentkezik ez az ú j szemlélet A makói parasztság társadalomrajzában.
Később m a j d
szélesedik és tisztul Erdei horizontja, szervesebben és teljesebben alkalmazza a
marxi tanulságokat s tájékozódást, de már ez a fiatalkori írása szépen m u t a t j a a
későbbi nagy társadalomtudóst, aki gondolatait s elméleteit mindig gazdag gazdasági és történeti anyagra alapozta, s teoretikus konstrukcióit és fogalmait szüntelenül konfrontálta a látott és tapasztalt valósággal. E fiatalkori írásában még „teoretikus vázlatból közeledik a tények világához, de legfontosabb megállapításait nem
külföldi forrásművek, hanem legszemélyesebb élményanyaga, a megélt konfliktushelyzetek ihlették".
Éppen ebből a szempontból érdekes ebben a kontextusban is Huszár részletes
elmarasztaló elemzése a harmincas évek közepének magyar kultúrpolitikájáról, s
benne Szekfű Gyula — nagy körültekintéssel, megbecsüléssel és megértéssel vázolt
— szerepéről. Jól tudja persze Huszár és kellőképpen dokumentálja, hogy Erdei
Ferenc — Reitzer Bélával, Bibó Istvánnal és Németh Lászlóval egyetemben — távolról sem viseltetett ekkora megbecsüléssel és megértéssel Szekfű munkássága és i f j ú
tudósok színe-javát tömörítő Magyar Szemléje iránt; de ez a szembetűnő különbség
csak még szebben dokumentálja a konfliktushelyzet „megéltségét". Erdeinek —
akárcsak a többieknek — fényes lehetőségeket kínált a Szemle és teljhatalmú ura,
de ő — Németh Lászlóval, Reitzer Bélával és Bibó Istvánnal egyetemben — meg76

fontolást nem ismerő határozottsággal utasította el Szekfű, azaz a Szemle hívását
és ajánlatait. „A visszaemlékezésekből kideríthetően Erdei már 1934 tavaszán teljes
meggyőződéssel vallotta: Szekfű taktikázik, engedményeket tett, de nem adta fel
gondolati rendszerét, amelyet 1920 tavaszán a magyar progresszió fő vonulataival
szemben fogalmazott meg." Erdei „álláspontja e tekintetben teljesen egybeesett
Németh László későbbi értékelésével... Könyvtárában ma is megtalálható Szekfű
Három Nemzedékének
korabeli kiadása. Jegyzeteiből, a könyv margóján található
tömör replikákból, s későbbi leveleiből egyaránt kitetszik: Szekfűt a Habsburg-történetírás megigéző és ezért kétszeresen veszélyes utóvédharcosának tekintette. Nem
osztotta álláspontját sem a liberalizmus, sem Kossuth értékelésében; Tisza István
portréját stilizáltnak tartotta, Ady-képe megbotránkoztatta. A nyugat-európai polgári fejlődés szervességén, illetve a polgári átalakulás hazai megkésettségén meditálva írja külföldi tanulmányútjáról Bibó Istvánnak, 1935. december 24-én: »Üjra
meg újra lelkesedve gondoltam arra, hogyha Kossuth és Eötvös megcsinálhatták
volna a liberális-köznemesi forradalmat, ma de másképp élnénk. — S nekem beszélhet Szekfű, mikor nekünk az kellett volna. S ami rettenetes »liberális« azután jött,
akkor se tudtam volna, s ma se tudok mást tenni, mint tiltakozni ellene. S ezt tette
városom is ötven éven keresztül, s ezért tartotta Ady Justhot mindenki ellenére az
egyetlen politikusnak.«... Erdei Ferenc a Szekfű felkínálta utat zsákutcának tartotta. »Mindezekben az időkben — olvashatjuk Bibó István visszaemlékezésében —
a bölcsészeknek a Szekfűvel szemben való indulgenciáját mi hárman — Bibó István,
Reitzer Béla, Erdei Ferenc — például teljes idegenkedéssel néztük.«"
Erdei Ferenc idegenkedését és tartózkodását — akárcsak Némethét — „nemcsak
érzelmi okok motiválták; a szellemtudományi szempont bírálata a Szegedi Fiatalok
műhelyvitáiban világlátása lényegéből következett: Szekfű egész vonalát elvi meggondolásból utasította el". Huszár Tibor két hosszú, rendkívül gondosan dokumentált fejezetben, változatos forrásanyag alapján igyekszik körülírni s meghatározni
azt az elvi-ideológiai álláspontot s változásait, amelynek alapján Erdei elutasította
a szellemtudomány szempontjait. Rekonstruálja a fiatal Erdei Ferenc fölfogását a
szociológia és a szociográfia föladatáról, módszereiről és szerkezetéről, szembesíti és
összeveti társadalomtudományi nézeteit egyrészt Németh László magyarságtudomány-programjávai, másrészt a hivatalos marxista közgazdaságtannal és politikával.
Németh magyarságtudományából Erdei Ferenc rokonszenvezett a szándékkal és a
paraszti alapjaiban testvéri Közép-Kelet-Európa gondolatával, de elutasította a frobeniusi ihletésű sorsértelmezést. A korabeli magyar marxista gondolkozásból elfogadta a tőkés termelés kritikáját, így például Molnár Erik Magyarország agrárviszonyait elemző tanulmányának tényszerű diagnózisait, de kifogásolta a konkrét
tények elhanyagolását absztrakt és abszolutizált elvek kedvéért. Ezért nem tudta
elfogadni a KMP agrárpolitikáját sem. „A tőkés kizsákmányolás tényét, a bankuzsora következményeit maga is érzékelte, s a parasztság rétegeződését is visszafordíthatatlan folyamatként értékelte. De Erdei a feudális tulajdon- és társadalmi
viszonyok jelenlétét a magyar társadalom szöveteiben sokkal jelentősebbnek — s
sok vonatkozásban meghatározónak — tekintette, mert úgy vélte: Magyarországon
korántsem tekinthető befejezettnek a paraszti »polgárosodás« folyamata. Ezért társult m á r Szegeden a munkások ügye iránti rokonszenve az illegális kommunisták
bátorsága és elvszerűsége iránti megbecsülése a KMP agrárpolitikájával szembeni
kételyekkel, tartózkodással, s végső soron e tény is magyarázza a »szocialista gazdaságtan« hazai művelőivel szembeni fenntartásait." Az emberek mindennapi életét
megjavító és segítő tudományt kívánt látni a magyar gazdaságtudományban Erdei
Ferenc, de tudta, hogy „minden tudomány csak akkor szolgálhat jól valamely célt,
ha önmagában épül fel a megismerés immanens rendjének szigorúságában, nem
vetvén tekintetet a gyakorlati szerep várható következményeire. Élmény és befolyás
táplálja a megismerés folyamatát, de elindítván csak mint feltétlenül önmagában
megálló ismeret jöhet létre", idézi a fiatal Erdei (alapvetőként ismertetett) Magyar
gazdaságtudományából
Huszár.
77

Huszár a fiatal tudós útkereséseit nyugat- és észak-európai tanulmányútjának
élményszerű bemutatásával zárja. Pontosabban az utazás egyetlen aspektusát bontja
ki Erdei apjához, öccséhez s Bibóhoz írt páratlanul gazdag tematikájú leveleiből: a
magyar parasztság sorskérdéseivel viaskodót. Európai útja során egyre erősödött
Erdei Ferenc meggyőződése, hogy a paraszti létnek meg kell szűnnie Magyarországon, de azt is mindinkább érezte, hogy nem szabad veszni hagyni a paraszti századok alatt fölhalmozódott emberi erőket. Érzi, hogy ezekkel az erőkkel hátrébbról
nekirugaszkodva messzibbre ugorhatnánk. Nem nyűgözik le a Nyugaton látottak. Se
a gazdagság, se a műveltség. „Szép és főleg nagy dolgok mindezek — írja öccsének.
Három, négy, öt nyelven beszélni, ismerni két-három nemzet, de lehetőleg több
ételének és italának titkát, tudni egyformán síelni, korcsolyázni, táncolni, úszni,
érteni mindenfajta művekhez egy bizonyos módon, s minél több várost úgy ismerni,
»hogy mikor Rómában voltam egy n y á r o n « . . . Mindez szép. De megátalkodott paraszti elmével fölteszek két, mint a költő mondja, kérdést: de kultúra ez? de élet
ez? Könnyű kérdezni, s az ember, ha szokatlan mélységekre nyer bepillantást, kérdéssel felel magának. Az a határozott gyanúm, hogy a kultúra nem egy csomó
ismeret és tudás egy rakáson. A kultúra készség, befogadni a világ benyomásait
minél torzítatlanabbul; teremtés: a fölmerülő világ jelenségeit ú j rendbe sorakoztatni. — S ez az élet sokkal kevesebb és sokkal több, mint e dzsungel itten. Kevesebb díszlet és több szerep és egy csomó rögtönzés." Az utazás élményeinek forgatagában Erdei lelkében s agyában a Parasztok lázadó szintézise érlelődött. „Mindeddig nem vettem észre — írja édesapjának —, hogy csak nekem aktuális a parasztélet történelmi értéke, mások számára meg testi-lelki szorongattatása és kézzel fogható nyomorúsága van jelen. S addig dicsérni és számon tartani a paraszti sors
értékeit nem lehet, amíg az emberek nyomorúságban élnek benne. Addig lázadni
kell, és pusztítani az ilyen múlt minden emlékét. Majd amikor a lázadásunk mindnyájunkat felszabadított, akkor beszélhetünk arról, hogy hogyan lehet az ú j életbe
beépíteni a paraszti kultúra köveit. Csak köveket, s egy ú j épületbe."
Ez a „csak köveket s egy ú j épületbe" viszont a maga mélységesen megélt paraszti kötelmeire épült: „Az én kinyilatkoztató élményem abból folyt, hogy én minden egyéni felszabadultságom ellenére is paraszt vagyok. Én nem tudok pl. úgy élni
csak magának az életnek az érzéséért, mint nem parasztok tudnak, s én nem tudok
úgy csak önmagamért ismerni és tudományt növelni, én mindig szolgálni akarok
valamit, s sajnálom a napot, amikor nem építettem valamit. Mint összes paraszt
őseim, csakhogy nem búzát és kukoricát, hanem igazságot és harci eszközöket a
sötétség ellen. S legfőképpen: az én egyéni életem annyira hozzákötött minden szálával a parasztkeretekhez, hogy minden tudományom ellenére nem is rendelkezem
azokkal az eszközökkel, melyekkel nem parasztul lehet élni."
Az európai utas kételyeinek, vívódásainak, meggyőződésének s kérdéseinek bemutatása a levelekből — amiket Huszár találóan hasonlít Bölöni Farkas Sándor,
Wesselényi Miklós, Széchenyi István útinaplóihoz — vett idézetek sokaságával közvetlen, emberi közelbe hozza a sok tekintetben talányos nagy tudóst, aki a Parasztok
befejeztén megrendülten s megrendítően vallotta: „ . . . a világot tagadtam, amely úr
és paraszt s embernek törekedtem, aki túl van ezeken."
A világot tagadta a maga módján a Korunk is, a világot, melyben élni kényszerült s amit meg akart változtatni. A Korunkról és szerkesztőjéről utóbbi időkben nálunk s Romániában egyaránt számos kompotens tanulmány jelent meg; az
Erdei-monográfiával ellentétben Huszár ezen a területen nem az úttörés, hanem a
megszokás nehézségeivel kellett szembenézzen. Ügy oldja meg a feladatot, hogy
érzékenyen differenciálja és minősíti a Korunk reagálását a világra, melyben élt s
hatott. Mindenekelőtt részletesen kidolgozza a magyar progresszió társadalmi és
politikai dinamikáját (amit azután az Erdei-monográfiában is hasznosít) az ellenforradalom sokkját követő tájékozódási bizonytalanságokkal, a forradalmi mozgás
(nagy világválsággal párhuzamos) előretörésével és kizárólagosságaival, s a harmincas évek közepén bekövetkező megtorpanással, amit azután a fasizmusok és a há78

ború fenyegetésének egyre erősödő nyomása alatt nyitás és szélesedő népfrontpolitika váltott fel. A Korunk szervesen és önként illeszkedett ebbe a nagy dinamikába, mely a környező világ megváltoztatására törekedett, s Gaál Gábor szerkesztői
nagysága, hogy önként vállalt föladatát — olykor saját munkatársai ellenkezései
közepette — mindig érzékenyen, híven, következetesen és irányítóan oldotta meg.
Huszár a szigoráról, nyakasságáról s keménységéről híres szerkesztő szellemi arcképén figyelmeztet — Tóth Sándor úttörő Gaál Gábor-monográfiája nyomán — a
tolerancia, az értéktisztelet, a nagylelkűség, a szövetségeskeresés (minden igazi szerkesztőben nélkülözhetetlen) vonásaira, melyek kivált a harmincas évek második
felében tűntek ki szépen. „Szerkesztői politikájának meghatározó mozzanata — summázza Huszár részletes elemzését — ezekben az években a demokratikus népi erők
egységének szorgalmazása. Ezért támogatja, sőt szorgalmazza a tisztázó vitákat, s
utasítja el a kölcsönös bizalmatlanságra, terméketlen vádaskodásra okot adó írásokat. Ebben az összefüggésben kell értelmeznünk Hatvanyhoz és Remenyikhez 1937
novemberében, illetve decemberében írt, oly sokszor idézett leveleit, a Szép Szó
irányvonalával kapcsolatos megjegyzéseit. »Kik maradnak, ha ezeket is leattakírozzuk? Maradunk magunkra, szektárius vajákosokként. Minden ellenvetését értem,
minden ellenvetését elfogadom, de tudom, hogy két magyar forradalom elbukott, a
régebbiekről nem is beszélve, azért mert a Márciusi Fronttal rokon elemekkel nem
volt kapcsolatunk. Nem tudtuk a parasztot megközelíteni. Ezekben most ennek a
megközelítésnek a csírája lappang. Ezt a csírát ne lőjük mi szét, várjuk meg, amíg
ők maguk széttisztulnak arra a két természetes arcvonalra, ami bennük egyelőre még
gabalyog.-«"
A harmadik — a kötetben első — tanulmány középső része lényegében meg
arról szól, hogyan kényszerült szembenézni ugyanezzel a kérdéssel a két világháború
közötti hivatalos Magyarország. Ez a középső rész tekinthető a tanulmány gerincének, mert az első világháború előtti időket tárgyaló bevezetés inkább csak kérdéseket (de milyen releváns kérdéseket!) sorjáz, a felszabadulás utáni kort pedig lényegében egyetlen (bár alapvető) aspektusból, a mobilitásvizsgálatok szemszögéből tárgyalja Huszár. A két világháború közötti korból azonban széles skálán mutatja be
azokat a manipulációkat, ahogyan a Horthy-Magyarország vezetői megpróbálták a
régi s a parasztságból verbuválódó értelmiséget saját céljaikra betörni, illetve befogni, „történelmi középosztállyá" zülleszteni, s utal rá, bár többnyire inkább kérdések formájában, miként szálltak szembe ezekkel a törekvésekkel a honi progresszió erői. Ugyanez a téma azonban az Erdei-monográfia már említett „kitérői"ben újra előkerül ' s még differenciáltabban, úgyhogy jelen összefüggésben — a
könyv egyetlen hiányosságaként — legföljebb az említendő, hogy megérné szerbeszámba venni a két világháború közötti Magyarországon a progresszió természetes
és gyakorta tudatos szövetségeseként a számban s főleg értékben egyáltalában nem
jelentéktelen műszaki, orvosi, természettudományos értelmiséget is. Kell-e azonban
mondani, hogy ez az egyetlen „kifogás" inkább csak jelen recenzens lelkiismeretének megnyugtatására szolgál, nehogy Huszár Tibor egyszerre úttörő és összegező
tanulmánykötete iránti maradéktalan elismerése önmaga (s mások) előtt gyanússá
váljék. Mert maradéktalan elismerést érdemel a könyv: Huszár Tibor Erdei Ferenc
jó tanítványául mutatkozik benne. S ez a legtöbb, ami ma társadalomtudományiszociológiai műről Magyarországon elmondható. (Magvető.)
VEKERDILÁSZLÓ

Illés Endre: Mestereim, barátaim, szerelmeim
„Hogy a legfontosabbat elmondjam ezekről az írásokról, Odüsszeusz tapasztalatát kell idéznem. Az ő kalandját a tizenegyedik énekben, abban az éjszakai világban, melyben az ember az elmúlttal és a jövővel találkozik. Az árnyakat hiába kérleljük mézzel, borral, fehér liszttel — némák maradnak. Csak a vértől szólalnak
meg. Vérrel kell kínálni minden árnyat, hogy életre keljen, lüktessen a szíve, és
kimondja a magáét." — E szemléletes példázat az impozáns bőséggel sorjázó esszék
rendkívül egyénített — a későbbiekben elsődleges feladatként fölfejtendő — módszerének, műfaji karakterének egyik leglényegesebb sajátosságára: a hangsúlyozott
tudatossággal vállalt személyességre utal. Illés Endre a szüntelen jelenlét közvetlenségével, az érzelmek ihletettségével evokálja pályájának maradandó — általánosítható tanulságokat kínáló — emlékeit, emberalakító, világképformáló irodalmi és
művészeti élményeit: mestereit, barátait, szerelmeit... A két vaskos kötet igazi
tárgya és jelentősége tehát eredendően kettős: a pályatársak, a szerző ízlésvilágát
megtestesítő művészek portréi mellett szellemi önéletrajzot is nyújt. Afféle huszadik
századi Pályám emlékezetét kínál.
Miként a kötetcím is mutatja, Illés Endre nagy ívű esszéciklusaiban és rövidebb
portrévázlataiban egyként a személyes viszony válik alapvető strukturális elvvé, a
stílus és szemlélet elemi meghatározójává. E kapcsolatteremtés műfajminősítő jelentősége a tudomány — az irodalomtörténet — övezetétől, a vallomásszerű élményfelidézés ismeretközlő funkciója, tételes értékorientációja pedig a szépirodalom világától határolja el őket. Varázsuk, különösségük épp mediális jellegükben rejlik.
„A regényíró a homályból halad a fény felé, s nem megfordítva, a fényből a
homályba. Az így megtett út, a keserves küszködés, a tapogatódzás: maga az alkotás. Míg a tökéletesen ismert valóság pontos leltározása: tudomány vagy riport" —
olvashatjuk a Kosztolányiról írott esszében. Az ekképp értelmezett tudományosság
kétségkívül idegen Illés Endre kötetbeli írásainak autonóm világától. A kérdésföltevés, a problémamegoldás, a témakezelés metodikája inkább a szépirodalom föntebb idézett logikáját követi: a szerző legtöbbször a személyes élmény egyszeriségétől halad a megelevenített sors átfogóbb — paradigmatikusabb — tanulságai felé.
A titoktól, a különöstől a megértett általános és elvont üzenetig. „A homályból a
fény felé."
A kifejtés és a kutatás, azaz a témával való szembenézés fázisát viszont itt is
ajánlatos elkülöníteni. Mert aligha kétséges, hogy az esszék alapeszmeisége, a bemutatott pályákról alkotott értékítélet már a megírás szakasza előtt kikristályosodott. Következésképp: a szerző már a kifejtést megelőzően elérte, önnön eszközeivel
meghódította a „fény" birodalmát. Az írások jelentékeny része tehát egy fiktív „homályból" indít, az elkészült mű ilyenkor a „megvilágosodás" folyamatát is rekonstruálja, bevonva az olvasót a kutatás, a fölfedezés — a heuréka — élményébe. S e
fikció arra utal, hogy Illés Endre esszéi: a tudományos, a filoszi és a szépírói attitűdök sajátos ötvözetei.
Természetesen, a medialitás inkább csak tendenciaszerűen jellemzi e kötetek
cikkeit: a tőle való — mindkét irányú — eltérésre példák sorát idézhetjük. Szűkebb
értelemben véve is szakmai tárgyú vitairataiban az érvelő, dokumentáló tárgyiasság
az uralkodó, az oldott vallomásszerűség bennük csaknem minimumára csökken. Néhány írása viszont a széppróza szubjektív hangszerelésű változatai felé hajlik. (Az
Egy plágiumvád története című esszé első része, mely egy weimari könyvvásárlás
emlékét idézi, a novellisztikus ábrázolás, illetve a naplószerű élménymegörökítés
műfaji sajátosságait sorjázza. A tulajdonképpeni téma, Bajza és Bérczy vitája a
lazán kapcsolódó második részben bontakozik ki. Az élményfelidézés elszakad tehát
az irodalomtörténeti érdekességet kínáló tárgytól, szinte önálló életre kél, a két
80

mozaikot valójában csak a közös főcím fogja egybe.) A témához fűződő viszony, az
ennek adekvát módszer mindkét esetben jobbára meghaladja az esszéműfaj hagyományosabb kereteit, meg-megbontja a medialitás ú j minőséget teremtő érzékeny
arányait. A gyűjtemény legemlékezetesebb írásait számunkra azok alkotják, amelyekben a személyesség és a témára összpontosító tárgyszerűség együttesen — mechanikusan el nem választhatóan — van jelen. Ezek — értelmezésünk szerint — a
par excellence esszék.
Illés Endre esszéinek személyessége — hangsúlyozzuk — sohasem tolakodó vagy
hivalkodó, sohasem merül az intimszféra magánérdekű titkainak részletezésébe, távol
áll tőle az anekdotázó hajlam. Tárgyával úgy teremt eleven kontaktust, hogy — egyben — az olvasót mélyebb igazságok felismerésére sarkallja, a személyes emlékképeket így számunkra valóakká avatja. Az arányérzék folyvást megóvja attól, hogy a
múlt árnyainak fölidézése puszta ürügy, az önfelmutatás leplezett eszköze legyen.
Mert az esszékben megelevenedő én mindenkor tisztában van erényeivel és hibáival,
igazságaival és hajdani tévedéseivel, s ez az önismeret hárítja el a fenyegető szélsőségek veszélyét: az álszerénység vagy a minden áron való önigazolás gyarló emberi
végleteit. S épp ezért válik képessé a pályatársak hitelesen árnyalt megismerésére, a
meghitt emberközelség és a kritikus távolságtartás mély humánumot sugárzó összhangjának megteremtésére. A megértve bíráló kritikuseszmény példaadó kiteljesítésére.
Elemzéseinek, kritikai minősítésének fedezetét — a tudományosságtól eltérően —
nem egzakt, egymásból levezetett kategóriák elméleti rendszere nyújtja, hanem egy
szubjektív hangoltságú stílus- és embereszmény. De ez az ideál — s itt ezt kell feltétlen kiemelnünk — objektív értékek sorát rejti. Mindenekelőtt: a felszínesség, a
laposság kíméletlen szigorúságú elutasítását, a manírosság mindenféle megnyilvánulásának megsemmisítő leleplezését. Az egyik esszé szavaival: „Megvetni a síkos hátú
szavakat, irtózni az olcsóságtól, a zavartól, az ürességtől, igaznak, őszintének maradni
— ez Ambrus Zoltán példája." S ez Illés Endre következetesen képviselt eszménye is.
Nyilvánvaló, hogy ez az ideál' nemcsak a stílusra, hanem a magatartás egészére is
vonatkozik, föl sohasem adható követelményként. E magatartásbeli vetületet tárja föl
a Babits-esszé egyik emlékezetes részlete: „Van olyan rang, amit a világ adhat; s van
egy jobb fajta, amit magunk tépünk. (...) Ez a rang emberi nemességünk, amely
észrevétlenül nő bennünk, s titokzatos, izgalmas tulajdonsága: egy-egy alkalommal
nagyobb, erősebb, magasabb lehet nálunk. Tévedhetünk, de tévedéseinket ez a rang
óvja a bepiszkolódástól." Illés Endre — Sükösd Mihályt idézve — „a klasszicista
eszmény esszéírója".
A rendkívüli tömörség — s ennek következményeként: a rövid terjedelem —
Illés Endre kötetbeli írásainak szembeszökő vonása. Egyik mestere, Schöpflin Aladár 1937-ben — Illés Endre kritikusi tevékenységét értékelve — ezt írja: „Nagyobb
tanulmányon még nem próbálta ki erejét, de bízni lehet benne, hogy még el fog
jutni a nagyobb lélegzetű formához is." S úgy tűnik, Schöpflin reménye maradéktalanul valóra vált, hiszen a híres Stendhal-esszé — például — több mint százötven
nyomtatott oldal, de említhetnénk e kötetekből a Móricz-élményt fölidéző, a Babits
emlékét meleg szavakkal megörökítő, vagy a Maupassant alakját és pályáját bemutató „nagyobb lélegzetű" írását is. A lényeget illetően azonban a tekintélyes
kritikus jóslata mégsem teljesedett be. Mert a hosszabb művek valójában rövid
mozaikokból, módszerváltásokkal elkülönülő fragmentumokból szövődnek — utólagos összeállításukkor — egybe. (Illés Endre esszé-műfajáról
készített lényeglátó
tanulmányában Sükösd Mihály szemléletesen rekonstruálja a Stendhal-esszé keletkezésének fázisait, a téma és élménykör terebélyesedésének szakaszait.) Minden terjedelmesebb írásának alapegységét rövid — már önmagukban is bármiféle változtatás nélkül megálló — esszék alkotják. A sorozatukból kibontakozó logikai ívet, a
nagyobb egység szerkezeti alapját így főképp a téma elsajátításának, mind sokoldalúbb föltérképezésének szubjektív folyamata teremti meg, amelyet — például a
6 Tiszatáj

81

Stendhal-esszében — csak modulál az életmű időrendi tagolódásához való hozzávetőleges alkalmazkodás.
Portréhőseinek bemutatásakor Illés Endre szembeszökő gyakorisággal fordul a
másodlagosaknak tűnő alkotásokhoz, a dokumentumok világához: a naplókhoz, emlékiratokhoz, levelezésekhez. Szemléltetésképp csupán néhány példát villantunk föl:
Jósikáról írott esszéjében Emlékiratai állnak a középpontban, Kemény Zsigmond
naplóíróként szerepel, Csehov és Gorkij levelezése kerül a figyelem centrumába,
Justh Zsigmond értékelését épp Napló ja tanulságai árnyalják, az egyik vitacikk
témáját Móricz levelei alkotják stb. E vonzalom azt sejteti, hogy Illés Endrét mindenekelőtt az alkotói egyéniségek titkai, az életút és az oeuvre rejtettebb — de nem
mellékesebb — összefüggései foglalkoztatják. Megfigyelései többnyire a művészi
alkatra vonatkoznak, tulajdonképpeni műelemzést nem is találhatunk a szerző írásai
között. (A fragmentumokban is a karakter egészének megragadására, az általánosabbra törekvő témakezelés egyik kauzális következménye a föntebb érintett rövidség.) A perifériálisabb alkotások, a dokumentumok — Illés Endre esszéiben — egyegy pálya emberi lényegének közvetlen föltárását segítik: a különleges sohasem önmagáért válik a szerző számára vonzóvá.
Az érdeklődés kiemelt irányát jelzik az egyik Babits-esszé bevezető szavai:
„Babits Mihályt szeretném megidézni néhány percre. Nem a költőt, mert senki nem
szólaltathatja meg hívebben a költőt, mint ő maga, verseiben, verseivel. Szerényebb
feladatra vállalkozom: pillanatfelvételekre az emberről." Illés Endre tehát korántsem a magánemberből, az empirikus én.-ből kívánja levezetni és megérteni a művészi én szféráját, hiszen tudja, ez eleve reménytelen kísérlet volna. De a példaadó
személyiség megörökítésekor — biztos emberismerettel — olyan karakterjegyek
sorát emeli ki, melyek az alkotásban és a mindennapok epizódjaiban egyaránt megnyilvánulnak. S így az emberről szólva — az egyéniség meghatározó fontosságú
minőségeit tárva föl —, közvetetten a művészt is jellemzi. Az autonóm, a világon
jelet hagyó, a tipikustól eltérő személyiség: az esszék birodalmának egyik elemi
értékállítása. E személyiségtisztelet azonban nem növekedik kultikussá, Illés Endre
még legkedvesebb mestereit sem mitizálja. De idegen tőle a deheroizálás is. S portréi e végletek határozott elhárításával nyújthatnak eleven, valóban követhető — és
követendő — emberi példát.
Említett tanulmányában Sükösd Mihály m á r utalt arra, hogy az ötlet Illés
Endre esszéinek — s általában: e műfajnak — állandó poétikai jellemzője. Az ötlet
az esszé személyességének egyik lényegi kifejezője, hiszen mindig a megismerő szubjektum aktív jelenlétét, szerepét hangsúlyozza, az eredetiség, a fordulatosság követelményét teljesíti. A találó, szellemes trouvaille ú j megvilágításba helyezi a választott témát, a felfedezett lényeg kevésbé ismert oldalának csattanós kiemelését is
szolgálja. A Tolnai-esszé például az írói sors végső konzekvenciáját, megindító t r a gikumát egy ártatlan tollhibából bontja ki. Tolnai-életrajzában Mikszáth ugyanis
következetesen téved: tíz évvel korábbra teszi a pályatárs halálának dátumát. 1902
helyett 1892-re. S e tévedés Illés Endre írásában nagyhatású, az esszenciára mutató
jelképpé lényegül: a végzetes kíméletlenségű elfeledettség, az irodalmi köztudatból
való borzongató kihullás leleplező erejű dokumentálójává.
Az ötlet azonban nemcsak erősíti, olykor gyengítheti is a kifejlő gondolatot, ha
kevésbé találó. Ezt reprezentálhatja Babits-portréjának egyik rövid mozaikja, a
költő nevével való képzettársítási játék. Babits második keresztneve — az Ákos —
Illés Endrében (sejtetett személyes élmények hatására) negatív emberi asszociációkat ébreszt. S ebből fakad a poénszerű kérdés: „Vajon nincs-e olyan verse, felületesen olvasott prózája, amit Babits Ákos írt?" Az önmagában semleges értéktartalmú keresztnév tehát a felszínesség, a lapos kedélyesség szinonimájává válik. Az
ötlet alapja azonban teljességgel szubjektív. Mert az Ákos név bennünk a legmeghittebb emberi tartalmakat asszociálja, hozzá nálunk a keménység és tisztaság képzete kapcsolódik. Nyilvánvalóan, személyes élmények következményeképp. Számunkra így ez az ötlet merőben disszonánsnak tűnik, nem közelít a szerző eredendő
82

sugallataihoz, inkább eltávolít tőlük. Mindez — persze — az ötletekre is épített írások természetes, nehezen kikerülhető veszélye. De ezt a rizikót, a kötet emlékezetes
ötletei erre figyelmeztetnek, feltétlen vállalni kelL
Esszéinek sorozatában Illés Endre — korábban jeleztük már — önnön portréját
is megrajzolja. A kibontakozó ifjúkori önarckép mindenekelőtt a választott hivatáshoz való viszonyt minősíti: a fiatal kritikus lobogó szenvedélyességét, kérlelhetetlen
szigorúságát, a tekintélyelvet radikálisan megtagadó elfogulatlanságát, az önértékelés magabiztos higgadtságát. E portré legmegkapóbb vonása azonban — számunkra
— ama sokoldalú érdeklődés, az a felfokozott életintenzitás, mely nem tűr semmiféle korlátozást, mely mind tudatosabban az egyéniség valamennyi létbeli esélyének
kiteljesítésére törekszik. A Bartók-esszé nyitósoraiban olvashatjuk e szép vallomást:
„Vidékről kerültem Pestre, egy nagyon messzi kisvárosból, hegyek közül, lobogó
mohósággal. Rögtön tegeződve akartam ismerni mindent, amit addig csak könyvek,
hírek sodortak hozzám. A nyugtalanító, amorf valóságra vágytam, türelmetlen érzékszerveim gyors kielégítésére: színházra, zenére, a hidakról a Duna látványára, a
Gellérthegyre, sok-sok emberre, a körutakra, a kirakatokra..." Az önjellemző részek' sorozatából a goethei értelmű „komplett ember" következetesen megőrzött
igénye és eszménye bontakozik ki. A kiteljesedett egyéniség „forró magjának" elidegeníthetetlen részeként.
S végezetül ismét egy idézet: „Schöpflin könyve a legnemesebb bűnre csábító
kísértés: ínyünkkel úgy megkívántatja Mikszáth ízeit, hogy utána rögtön belelapozunk, beleveszünk Mikszáth írásaiba." Az analógia önmagát kínálja. Mert az esszék
világának bejárása után valóban ellenállhatatlan a vágy, hogy újraolvassuk Stendhal regényeit, Maupassant vagy Csáth Géza novelláit. Illés Endre tapintatos kalauzolásával immár. (Magvető.)
BALOGH ERNŐ

Veres András: Mű, érték, műérték
A kötet címe szerencsés; megnevezi Veres András munkásságának eddigi s a
kötet összegyűjtött tanulmányaiban is kifejeződő fő érdeklődési köreit. S ezt azért
érdemes hangsúlyozni, mert első látszatra és olvasásra nem is oly evidens ez a három pillér: némelyik tanulmányának témája is olyan, hogy csak távolról és egészen
speciális értelmezésben hozhatók velük összefüggésbe. A cím három szava egyúttal
jelzi a korszerű magyar irodalomelméleti törekvések újabb vezérszavait, melyek köré
szerveződik a teoretikus érdeklődésű marxista irodalmárok munkásságának java.
Közhely, hogy századunk irodalomtudományának nagy hozadéka a műalkotás
felé való fordulás. A német és orosz formalizmus nyomán kialakult műelméleti iskoláknak, az úgynevezett műközpontú szemléletnek minden velük folytatott vita — és
többnyire jogos vita — ellenére legalább a műalkotásra irányulást sikerült tudományágunk egyik axiómájává tenni. Ennek a tudományos fordulatnak nyomán keletkezhettek csak időlegesen divatot teremtő módszertani eljárások, sőt az alapelvek káros
túlzásai is, de maguknak az iskoláknak, mint divatjelenségeknek elvirágzásával már
nem csupán a marxista, hanem általában a nemzetközi irodalomtudományban is csak
az időtálló mozzanatok maradtak fenn belőlük. Legfontosabb eredményeik abban
írhatók körül, hogy tudományunknak sikerült közelebb jutnia az irodalom specifikumának megragadásához.
Veres András tanulmánykötetében ez a specifikus irodalmiságra való figyelés a
6*

83

vezérszempont; ennek rendeli alá műértelmezési és műelemzési szempontjait, módszereit, s ennek követelményét szegezi szembe olyan irodalommegközelítési módokkal, melyek más tudományágak felől, a saját igényeiknek és látásmódjuknak
megfelelően kezelik a műveket. Mert a műközpontúság látszólagos diadalútja ellenére
a műalkotások esztétikai specifikuma iránt teljesen közömbös megközelítésmódok
századának is lehetne nevezni századunkat; hogy csak azokat említsük közülük, melyekkel a kötet is külön tanulmányokban foglalkozik: a szociológiai, a lélektani, sőt
a pedagógiai irodalomszemléletet. S mivel e tanulmányok a kötet jelentős részét
képezik, bennük nem annyira a cím hármasságában kifejezett esztétikai megközelítés lehetőségei, hanem az adott megközelítésekben mutatkozó hiányuk nyer pregnáns
és jogos bírálatot s legfeljebb velük szembesítve nyernek kibontást azok a lehetőségek, melyek az adott tudományok világán belül is közelebb állnak a sajátos irodalmiság esztétikai jellegéhez.
A kötet négy részre oszlik. Első részének tanulmányai általános esztétikai kategóriákat és művészi sajátosságokat tárgyalnak filozófiai igénnyel és elvontsággal.
Egyikük a nyelvészeti alapú irodalomszemlélet klasszikusa, Jakobson által népszerűsített kategóriának, az ismétlődésnek esztétikai jelentőségét alapozza meg széles
probléma- és filozófiatörténeti kitekintéssel, a másik a modern irodalom és irodalomszemlélet egyik legkedvesebb kategóriáját, az iróniát tárgyalja, mégpedig úgy, hogy
értékelméleti szempontból közelíti meg. Érdekessége, hogy a hagyományos axiológiai
„fecsegés" helyett igyekszik egzakttá tenni az iróniának, de a vele valamilyen módon
érintkező esztétikai minőségeknek, a tragikumnak, komikumnak és groteszknek a
tárgyalását is, általánosítható „értékszerkezettel" hozva őket viszonyba. A harmadik
tanulmány inkább elmélettörténetinek nevezhető, a századforduló és századelő magyar tragikumfelfogásait tárgyalja, középpontjában Lukács György korabeli tragikumértelmezésével.
A kötet tanulmányainak második egysége műértelmezéseket és elemzéseket ad.
Köztük is a legjelentősebbek Petőfi: Az ítéletéről és Arany: Kertben című költeményéről írott elemzései. Egyikük a Petőfi állomásai című Petőfi-verseket értelmező
tanulmánykötet számára, a másik egy Arany-verseket elemző tanulmánykötet számára készült s vált egyúttal névadójává, hisz Veres tanulmányának szövegében találhatjuk többször és kiemelten is azt a szövegrészt, mely a kötet címévé vált: „Az el
nem ért bizonyosság"-ot. E tanulmányokban olvadnak össze legszerencsésebben Veres
„sokoldalúságának" jelei: általános elmélettörténeti tájékozottsága mellett élesen kirajzolódó saját koncepciója, melyre legnagyobb hatással Lukács kései esztétikája, a
fenomenológiai iskola rétegezett műkoncepciója s az ennek megfelelően a mű egyes
rétegein belül elvégzett rendkívül módszeres elemzések éppúgy, mint ezek egymásra
vonatkoztatása, végül mindaz, amivel ez az elemzés gazdagodott Németh G. Béla tanulmányainak és líraelemző szemináriumának hatása alatt mind egzaktságban, mind
a legfontosabb szintek, különösen a létértelmezés kibontásában, a művelődéstörténeti
igényben, s a fenomenológiai leírásigényen túlmenően az értékelés kifejtésében is.
S mindehhez szerencsésen kapcsolódik a jó értelemben vett irodalomtörténeti véna
is, mely a múlt század közepének s századunk egy-két korszakának ismeretében
„szakértői" fokot ér el. „Az ítélet"-ről s vele együtt Petőfi politikai költészetének és
profetikus verseinek típusairól adott ítélete megfellebbezhetetlennek látszik, az
Arany-vers még inkább részletekbe menő elemzése pedig a módszer igazolása. Ahogy
a legkülönbözőbb tárgyi, nyelvi, képi szinten végbevitt elemzést igazolja a m ű f a j i
kettősségről s a fölébe kerekedő, a mű egységét mégis biztosító életérzésről nyújtott
fejtegetése, az az invenciónak és a tudományos módszereknek imponáló egységét
valósítja meg. Egyetlen megkérdőjelezhető mozzanatként jegyzem meg, hogy inkább
az irodalomelméletíró egzaktsági igénye kerekedik fel benne mindkét verselemzésében, amikor a nyelvi és szerkezeti retorizáltság jeleit a művek klasszicista vonásainak fogja fel, szemben romantikus vonásaikkal. Emögött a klasszicizmusnak és
romantikának tipologizáló felfogása húzódik meg, mert a történetileg létező roman84

tika művei úgyszólván elképzelhetetlenek nemcsak a retorizáltság, de a retorikusság
jegyei nélkül is.
Nem teljes műelemzés igényével, csak egy-egy sajátos megközelítési szempontból
szól Ady Az eltévedt lovasáról, tragikumszemléletének sajátságairól és világháborús
lírájának elszemélytelenedéséről mondva érvényeset, Móricz Tündér kertjéről szóló
írása pedig (a kötet tanulmányai közül a legrégebben készült) Báthory és Bethlen
túlzottan politizáló szakirodalmi szembeállításaival szemben a személyiségtipológiához
veti hozzá Móricz nemzetkarakterológiai típusait s így tud árnyaltan újat mondani.
Filmkritikai írásai közül egyet publikál a kötetben, mely egy fél évszázados zseniális
német film apropóján bizonyítja elkötelezettségét az ironikus művészet mellett.
Bár műértelmezésről szól, logikailag inkább a kötet tanulmányainak másik két
nagy egységébe tartozik Erdélyi János egykori Madách-tanulmányának Az ember
tragédiájáról alkotott felfogásával való vitája, melyben bebizonyítja a művek történetfilozófiai megközelítésének érvénytelenségét, a műalkotás esztétikai specifikuma
iránti „botfülűségét". A kötet harmadik nagy egysége pedig a szociológiai irodalomszemlélettel foglalkozik. A kötet terjedelmében is legnagyobb tanulmánya, a Szociológia és irodalomtudomány című, miután megállapítja, hogy a marxizmus, mint egységes világértelmezés jóval tágabb kategória a marxista szociológiánál s ezért a marxista irodalomszemlélet távolról sem azonosítható a szociológiai irodalomszemlélettel,
a marxista szociológiai irodalomszemlélet történetének rövid bemutatásán keresztül
adja éles és jogos kritikáját az irodalmi dogmatizmus gyakorlatában kicsúcsosodó
„szociologizálásának", mely úgy vélte, mindent elmondott egy-egy irodalmi műről,
ha megállapította szociológiai ekvivalensét, alkotójának vagy mondanivalójának osztálytartalmát. Bár a logikai kapcsolatot megteremti köztük, a tárgyalás egymásutánja
mégis sérti mind a történeti, mind a lényegi egymásutánt, amikor a vulgáris szociologizálással szemben viszonylagos jogosultsággal fellépő ismeretelméleti iskolai
irányt az irodalomszemléleti dogmatizmus után tárgyalja, ugyanis az ismeretelméleti
irány jelentkezése nemcsak időbelileg előzi meg az irodalomszemléleti dogmatizmus
kialakulását, hanem, mint Veres végső fokon és joggal bizonyítja, annak szerves
részévé is válhatott a vulgárszociológiával kialakult sajátos szimbiózisában.
Nagy tanulmánya nagyon jól vonja meg a szociológiai irodalommegközelítés lehetőségeinek határait. S bár az Irodalomtudományi Intézet Értéktudományi Munkacsoportjának tagjaként kollektív munkákban is részesülő saját próbálkozásai messzemenően meghaladják a tisztán szociológiai módszereket, a nyelvészeti és szociológiai
szempontú tartalomelemzéseket (content analysis), az esztétikai műegységben nagy
szerephez jutó strukturális, nézőpont- és időszint-mozzanatokat is bevonva vizsgálódása körébe, s tartalomelemzéseit is elsősorban az értékorientációs vizsgálatok szolgálatába állítva, végső fokon saját regény- és novellaelemző kísérletei is ezeket a
határokat igazolják.
A kötet utolsó nagyobb egységében részben saját koncepciójának szembesítését
folytatja egyéb irodalomközelítésekhez. Ez az alapállás az első tanulmányban a Jászi
Oszkár művészeti nézeteivel folytatott megértőbb hangú polémia mellett lehetővé
teszi számára az 1919 előtti Jászinak a szakirodalmi képnél jóval megértőbb kezelését is. Az irodalomlélektan problematikáját nem a legmodernebb művön, Vigotszkij
nagy jelentőségű 1925-ös művészetpszichológiáján keresztül illusztrálja. Zoltai Dénes
népszerű kis esztétikatörténeti összefoglalásának recenziójában pedig a korszakolás
és az irányzati besorolás kérdésességének jogos felvetésén kívül elsősorban azt az
alapkérdést veti fel, hogy az irodalom és az esztétikum világának megközelítésére,
valamint a rá vonatkozó gondolkodás történetének tárgyalására sem föltétlenül a
legtermékenyebb az ismeretelméleti esztétika alapállása, melyet alig érintett a kései
Lukács ontológiai értelmezésének gondolkodásmódja. A kritika jogosultságát épp a
korábban egyértelműen a lukácsi esztétika ismeretelméleti korszakához kötődő tanítványok újabb tanulmányaiban mutatkozó szerencsés változások igazolják, többek között Zoltai jóval árnyaltabb romantikaképe.
Németh G. Béla köteteiről írott bírálatában pedig épp ezt a — bár Lukács onto85

lógiai irányultságával inkább párhuzamos, mint attól különösebben befolyásolt —
művészetontológiai irányultságot helyeselheti, erős művelődéstörténeti és formai t á j é kozottsággal és érzékkel.
A kötet utolsó tanulmánya annak az irodalomkoncepciónak, melyet a szerző vall,
a pedagógiai gyakorlatban való alkalmazására ad néhány ötletet, az életkori sajátosságoknak tekintetbevételével, de nem a mai pedagógiai gyakorlatban sokszor előforduló dogmatikus abszolutizálásával. Hogy itt a modern irodalomértés és népszerűsítés milyen kardinális kérdéséről van szó, azt jól bizonyítják a tanulmánykötet
szerzőjének társszerzőségében megjelent ú j I. gimnáziumi irodalmi tankönyv fogadtatása körüli kiélezett viták. Ezek nyomán úgy tűnik, ahogy az ú j irodalomfelfogásnak évtizedekig tartó vitákban, túlzásokon és túlzott ellenhatásokon keresztül kellett
meghódítania azokat a pozíciókat, amelyek ma már az evidencia erejével hatnak,
ennek a felfogásnak a hódító útja a pedagógiai gyakorlat területén sem lesz sétagalopp.
Veres tanulmánykötetének sokoldalúsága, probléma- és anyaggazdagsága, noha a
tudományos mélyfúrás igénye lehetetlenné tette, hogy irodalomelméleti felfogását
mindenoldalúan kifejtse, kielégítően körvonalazza egy modern törekvésű, logikus
felépítésű, józan és rokonszenves irodalomszemlélet képét. Hogy ezen belül mit dolgozott ki mélyrehatóbban, azt részben tehetségének irányultsága, részben a vállalt
feladatok véletlenszerűségében is érvényesülő „történelem csele", részben viszont az
elméleti munkaközösségekben szükségszérű munkamegosztás során vállalt feladatok
igényes feldolgozására irányuló igénye szabta meg. Ezért illetlen dolog volna itt és
most kritikusi hiányjegyzéket mellékelni, azt számon kérni kötetétől, ami egy koherensnek tűnő irodalomelméleti alapállásban kifejtett rendszeréből az adott keretek
között kevésbé kifejtettnek tűnik. Csupán egyetlen hiányérzetemnek adok hangot:
mikor az általa alaposabban vizsgált szakterületekkel kapcsolatban általában a polgári szakirodalom alapos ismeretéről és kritikai elsajátításáról tett bizonyságot,
akkor kissé hiányzik az irodalomszociológiai vizsgálat palettájáról az az ú j német
irodalomelméleti törekvés, mely mind a vulgáris szociologizálást, mind az egyoldalú
műközpontú megközelítést elvetve próbál ú j utakat: az úgynevezett recepcióesztétika.
Ennek viszonyát az irodalomszociológiához legalább érinteni nem ártott volna.
összességében Veres András kötetét az igen lassan bár, de fokonként körvonalazódó ú j magyar irodalomszemlélet kialakulása egyik jelentős lépcsőfokának tartom
s így üdvözlöm. (Magvető.)
CSETRI LAJOS

86

Mozaik
RENDHAGYÓ RECENZIÓ EGY RENDHAGYÓ ANTOLÓGIÁRÓL
A „rendhagyó" jelzőt nem a recenzens találta ki. A Mozaik című antológia
ugyanis így minősíti önmagát: Rendhagyó antológia. Jó, akkor hát legyünk rendhagyók.
A füzet 19 költő 29 versét tartalmazza. Kiadta a Békés megyei Népújság, a
békéscsabai Városi Tanács művelődésügyi osztálya, a KISZÖV Gyopár-klubja, a
Nemzetközi Gyermekév Békéscsaba városi Szervező Bizottsága. Rendhagyóan sok a
bába, de ez nem akadályozta az antológia világra jöttét. Amelyről recenziót kellene
írni. Ha lehetne. De nem lehet. Miért?
Már csak emiatt is rendhagyó ez a recenzió: az antológia néhány versét képtelenség elolvasni. A magyarázat roppant egyszerű és bármely olvasó megérti, miért
olvashatatlanok a versek. Azért, mert a szerzők saját kézírásában, facsimiléban láthatók, de annyira kicsinyítve, hogy a betűk, szavak összefolynak, — olvashatatlanok.
Van néhány jól kaligrafizált vers is, amit el lehet olvasni, mindjárt az első: Város
kellős közepében / kicsi ház áll Hófehér / kicsi a ház nádtetővel / bérül búbos kemence j Ablakával — két szemével / szemléli a kék eget... stb. Ezt a verset meg
azért nem olvassa tovább a recenzens, mert van egy sanda megérzése; azon a két
ablakszemen Szabolcska Mihály kandikál ki, nemszeretem módon, a mai világba. Van
más olvasható vers is, más szerzőtől, így kezdődik: Magamnak dúdolom, de néked is
megsúgom / tavaszt álmodok, csicsergő fecskét is... Uramisten, ez meg Farkas Imre,
ha még emlékszünk rá. Van vers, amelyikből Ady könyököl ki, bús nagy szemeivel
bámulva ránk, van amelyikből Villon kacsint ki, meg a Hosszú kések éjszakája jut
eszünkbe. A vers címe ugyanis Hosszú combok éjszakája s az első két sora: cso
(vagy csu?) dálatos nagy mell, szenzációs fenék...
Sajnos, a recenzens nem szereti
a szenzációsan nagy tomporokat még versben sem. Ez az ő magánügye. Gusztus
dolga. De szóba kerülnek majd közügyek is.
Hogy miért zsugorodtak, zanzásodtak ilyen olvashatatlanná ezek a „kézírások"?
Hogy elférjen mellettük egy-egy illusztráció. Mindegyik mellett van ugyanis egy,
ugyanattól a grafikustól; iparkodva híven „ábrázolni" a vers lényegét. Ettől is rendhagyó ez az antológia, ilyet ugyanis nem láttunk mostanában, de talán régebben sem.
Kétségkívül tájantológia ez, a Békés megyében élő költők antológiája, így hát
nem támaszthatunk vele szemben olyan igényt, mint amit az ÉS mostani vitájában
a fiatalok szóvá tesznek: nem akarván az „öregekkel" egy gyékényen árulni, generációs antológiákat, műhelyeket, folyóiratot akarnak. Itt viszont békésen megférnek
egymással az olyan idősebbek, mint a már a két világháború közt is ismert, a népi
írókkal tartó Hegyesi János (nevét a recenzens tisztelettel említi), meg az aláírásból ki nem olvasható nevű, bizonyára fiatal szerző, aki nyilván recenzens-pukkasztó
szándékkal ilyen címmel közli versét: PCX, Y. Csakhogy a sok költői kalandot látott
recenzenst az ilyen című vers már nem tudja pukkasztani: a későbbiekben lesz még
oka a pukkadozásra. Kezdjünk is hozzá máris, stílusosan ilyen címet adva a pukkadozásnak: ABCDE.
A) Ez az antológia ezer példányban jelent meg, ebből száz példány számozott.
Ára nincs, tehát könyvesboltban nem kapható, árusításából bevétel — feltételezhetően — nem származik. Viszont van benne 28 egész oldalas klisé, s ez nem olcsó
mulatság. Plusz a költők tiszteletdíja, meg a grafikus tiszteletdíja, meg a papír, meg
a nyomás stb. — mulatságnak ez sem olcsó.
B) Viszont a kiadók, akik nyilván „összedobták" a pénzt, vállalták ezt a mulatságot. Ezzel teljesítették az évi munkatervükben bizonyára szereplő tételt: „helyi
költők antológiájában való részvétel". Kipipálható. Megtörtént. De hogy a KISZÖV
87

Gyopár-klubja mit keres a kiadók közt — rejtelem. Nyilván volt elkölteni való
pénze. Hogy a Nemzetközi Gyermekév Békéscsabai Szervező Bizottsága is ott van a
kiadók között, nem hibáztatható, hiszen a már említett Hegyesi János egyik verse a
Nemzetközi Gyermekévre címet viseli. De hogy a Hosszú combok éjszakájának mi
kapcsolata van a Nemzetközi Gyermekévvel — újabb rejtelem. (Áttételes értelemben
persze, van.)
C) Hazánk eme déli régiójában jelenik meg a Tiszatáj, amely ezt a rendhagyó
recenziót — remélem — közli. Nos, recenzens bennfentes körökből úgy értesült, hogy
ez a folyóirat kénytelen lemondani a műmellékletek közléséről, legalábbis csökkenteni kell számukat, mert nincs rá pénz. Nem jut rá az állami dotációból, meg az
előfizetési díjakból, meg az eladott példányok árából. A Tiszatájat ugyanis pénzért
adják.
D) Közismert a könyvkiadók katasztrofális anyagi helyzete. Recenzens tud olyan
íróról, aki a haját tépi elkeseredésében, mert az egyik fővárosi kiadó — nincs is
másmilyen — elfogadta ugyan a kéziratát, szociográfiáról van szó, de kénytelen
mellőzni a nagyszerű fotókat, ugyanis sokba kerülnek a klisék. Békés megyében,
úgy látszik, más árviszonyok hatnak a könyvkiadásra, a klisék árára.
E) Egyik közismert irodalompolitikusunk azért helyesli a helyi kiadványokat —
nem hivatásos kiadóktól származókat —, mert ezek tehermentesítik a hivatásos
kiadókat s főként: elősegítik a vidéken élő költők, írók megjelenését. Nem hiszem,
hogy ilyen kiadványra gondolt. Ez ugyanis nem öregbíti, hanem csökkenti a vidéken
élő és alkotó írók, költők „árfolyamát". Ez csak a r r a jó, hogy „előkelőbb" körökben
azt a képzetet keltsék: ez a vidéki irodalom. Annak megállapításával, hogy nincs
külön vidéki és fővárosi irodalom, jegyezzük meg, ha volna is „vidéki irodalom", az
nem ilyen volna. Az — irodalom lenne. Van persze Békésben is irodalom. Ügy
hívják: Simonyi Imre. De ő nincs benne ebben az antológiában.
M. G.

mohi sAndor:
üjsAgolvaso

88

LÁSZLÓ GYULA

Orbis pictus
MOHI SÁNDORRÓL
Hazai olvasóink aligha ismerik a Désen, majd Kolozsvárott működő nagy festőt.
A művész életének adatai a következők: „Született 1902-ben a Kárpátalján. Képzőművészeti tanulmányait Nagybányán, Kolozsvárott és Bukarestben végezte az 1922—
1930-as években. Első nyilvános bemutatkozása 1932-ben történt, azóta hat egyéni
tárlata volt, legutóbb életművét Bukarestben a Dallas Teremben mutatták be. A kolozsvári Képzőművészeti Főiskola tanára volt. Műveit a bukaresti, kolozsvári, nagyszebeni, nagyváradi, galaci, dési és marosvásárhelyi múzeumok őrzik. Több külföldi
kiállításon komoly méltánylással fogadták művészetét."
Képeiben mindenki örömmel ismer rá életének mindennapi, jelentéktelen látványaira s megdöbben: ezek ilyen hatalmasak, ilyen szépek? Még régebben írtam
egyik csodálatos önarcképéről, hogy az Uffiziban lenne a helye a többi nagyok közt,
s ott is kitűnnék sugalló erejű megjelenítésével.
Immár harminc éve küszködök, hogy megtaláljam „festett világá"-nak méltó
szavait, de nem megy, képtelen vagyok felidézni azt az elemi erejű hatást, ami képeit jellemzi. Hiába írom le színeit, azok csak szavak, hiába írom, hogy síkokból
építi képei valóságát, a szavak maradnak, nem idézik fel a képet. Ezeket a képeket
nem lehet prózába átültetni. Mohi Sándor annyira igazi festő, hogy képei csak önmagukkal fejezhetők ki, akár csak a többi nagy festőnél. Ennél többet aligha tudnék
mondani. Ám az ember nem nyugszik s újra és újra nekikezdtem, hogy közelebb
férkőzzek Mohi Sándor piktúrájának lényegéhez, ami szavak nélküli közvetlen és
feledhetetlen élmény. A következőkben idézek levelezésünkből, főként a magaméból,
amelynek mondatain a kilátástalan küzdelem verejtéke csillog. Azokból a levelekből mutatok be részleteket, amelyek éppen e tanulmány megírása közben íródtak.
Egyik levelem voltaképpen már félig kész tanulmány. íme néhány részlete:
„Személyes emlékkel kezdeném, amely rávillant arra, hogy Mohi képeinek monumentális nyugalma mögött micsoda kétségek feszülnek. Ügy harminc éve — tehát
még fiatalon — mondta nekem egyszer, hogy életünk qlyan, mintha mozielőadás
folynék, Isten tudja mióta, s minket belöknének az előadásra, látnánk belőle néhány
percet, nem tudván mibe is kerültünk s aztán még a kifejlet előtt kiragadnának a
sötét vetítőteremből. Tétovázunk, nem tudjuk, mit láttunk, nem tudjuk, hol vagyunk, miért vagyunk itt s mivégre az egész. Ez a kínzó bizonytalanság megvan
benne azóta is. Mit tehet ilyenkor a festő? Megkísérel olyan világot építeni, amely
értelmes és szép, amely nem folyik össze elmosódó látomásokban, hanem minden
tisztán ékelődik egybe benne. Száműzi a sötétséget és a világos színek szivárványában keresi a megnyugvást. Nem véletlen, hogy annyi havas képe van, a fehér nála
szín! Benne szikrázik a színkép minden árnyalata.
Mielőtt belebonyolódnék festészetének közelebbi jellemzésébe, hadd mondjam el,
hogy középtermetű ember, sem nem kiemelkedő, sem nem alacsony, nincsen meg
benne az előbbi fölénye, az utóbbi akarnoksága. Tudja, hogy helye van az életben,
méghozzá az élet természetéhez illeszkedő, azon erőszakot nem tévő helye. Figyeli a
89

külső életet, hogy megtalálja annak tükörképében önmagát. Szegény Szabédi László
egyik sora bukkan fel most bennem: »a helyemet, a helyemet kerestem«. S hol keresi Mohi Sándor a helyét? Jó barátait festi, környezetét, az igézetesen szép fiatal
lányokat és dús testű anyákat. Sütőtököket és napraforgókat, Szamos-parti tájakat,
öreg házakat és kisvárosi utcákat. Egyszóval közvetlen környezetét festi, amelyben
él, amelyben meg kell találja önmagát.
Képeiben rend van. Felületeiben ütemek dobolnak, egymásba ékelődő síkok torlódnak, de minden világos és sugárzik. Egy-egy test formái nem szelíd hullámzással
kapcsolódnak egymásba, hanem szinte az eleve elrendelés megrendíthetetlen biztonságával. Sütőtökjeinek síkjai akárcsak alakjaié, a »háttérben« folytatódnak, zökkennek, torlódnak s így a kép egyetlen nagy, formai ütemrenddé alakul. Szinte-szinte
le lehet kopogni a kép ütemezését. Hogy ez valóban így van s nemcsak belelátás,
bizonyítja megfigyelésem, amit aközben tettem, hogy engem festett: mielőtt vékony
ecsetjével hozzáért a vászonhoz, szinte karmesteri mozdulatokkal szelte a levegőt,
keringett a téma felett. Egy-egy ilyen táncoló mozdulat végén ért az ecset a vászonhoz. Ecsetnyoma tehát bele volt szőve egy mozdulatba. Ha akként képzelünk el egy
Mohi-képet, hogy az ecsetnyomokat előző mozgásbozót ott lebeg a kép síkja előtt,
valóságos zenemű kerekedik a »festett világban«. A felület tehát voltaképpen a tér
karmesteri tagolásának,, az ütemek összefogó játékának eredményeként jön létre.
De vegyük ehhez még hozzá a másik hatalmas erőt: a színt! Mohi színei ragyognak, anélkül, hogy napfényben lennének. Belső ragyogásuk abba az ütemmuzsikába
illeszkedik, amelyről az elébb kíséreltünk meg jellemzést adni. Mohi szürkéi, kékjei,
de különösen meleg barnái és sárgái olyan fegyelmezett színharmóniát alkotnak,
mint századunk nagy muzsikusainak matematikailag is leírható szerkezetei. Színei a
képfelület különböző részeiből egymásnak felelgetnek, akár a vers rímjei. Ez a csodás színjáték általában egyenlő értékekre épül Mohinál. Nincsen kiemelkedő, kiabáló,
akaratos szín, nincsen háttérben maradó jelentéktelen felület. Minden együtt hangzik, együtt zendül meg.
••
Az eddigiekben láttuk Mohi képépítésének majdnem mértani formákra egyszerűsített ritmusképleteit, és láttuk, hogy a színek hasonló erejű váltóárama beleszövődik ebbe a zenei alapformába. Lépjünk most még egyet s mondjuk meg a legfontosabbat: mindazt, ¿mit Mohi Sándor így elrendez a képen — szereti! Szereti az
embereket, a tárgyakát, a fákat, tájakat. Nem lélektelen formajáték zajlik le a képen,' nem tudatosan hideg építkezés váltja át a teret sík formákká, hanem mindezt
á t j á r j a az, amit a néző elsőnek ; érzékel — a szeretet, a megértés. Szinte hallja az
ember, ahogyan. beszélget a képpel: hát nálad hogy van, mert lásd, bennem ekként
történik meg az élet. Testvérkém, tartsunk össze, nézd, én most festelek téged,
mert igazán nagyón szeretlek. Valami ilyenfajta beszélgetés — ha nem is így játszódik le a festőben — visz minkét Mohi Sándor képeinek igazi világába. Mert amiről az elébb volt szó, az a szerkezet, az a mesterség, de amiről most beszélünk, az
Mohi igazi világa: »Hát téged is belöktek a moziba s kirángattak, mielőtt megsejthetted volna, hogy' mi is történik a vásznon? Hát akkor gyönyörködjünk egymásban, hiszen sorstársak vagyunk!« Igen: Mohi Sándor témái — sorstársai!"
Műhelynaplójában megemlékezik arról, hogyan bontakozott ki benne a festő,
íme néhány részlet a szövegből: „Az éjszaka sötétsége megfojtja, a világosság felgyújtja a színek örömét. Árnyékkal kontrasztba kerülve kiszapulja a színt, fényesre
csiszolja a formát.. Á szín nagy hatalom, vigasztal, biztat, önfeledtet. A virágok
színeit egész nap nézhetnők, sohasem tudunk betelni sugárzó szépségükkel... de ki
értheti meg. e sok titok szépségét? Egész életem a festészet gondjai alatt formálódott. Visszaemlékezem, csak annak éltem, nem kártyáztam, nem dohányoztam, nem
iszogattam, nem nőztem, nem éjszakáztam. Mit csináltam hát? Álmodtam! Képekről, színek bűvöletében. Udvarunk tele muskátlival, vörösen tüzeltek, égtek. Levelei
zöldje csak fokozta nézésük mámorát. Nézni egész nap? De hiszen mást is kell csinálni ... ^ Bevallom, nem érzek röghöz kötöttséget, nem ismerem a honvágyat, nem
90

,

p

ertem a vallás ahítatát, nem tudok gyűlölködni. Ahogy írtad: »festő vagy, európai«.
Hízelgő rám nézve és félelmetes. Rejtett énem ki tudtad tapogatni..."
„Nos, ennél az utolsó szónál álljunk meg egy pillanatra. »Európai«, igen, de nem
úgy, hogy utánozna bárkit is a modern festészet nagyjai közül! Kétségtelen, hogy
van áthallás! Cézanne a teret tördeli, Mohi megtartja a tömör formát s annak felületeit ékeli egybe. Gauguin aranylóbarna tahiti női sima testűek, a formák gyengéd
árapálya lüktet bennük, Mohinál szinte ősemberi arányokban épül a talajtól felfelé
az anyag teste, mértani tömbökben s ezt járja át az élet melege."
„Megfigyeltelek festés közben és »új elemmel« bővült rólad való képem. Ahogy
hunyorgó szemmel előreléptél, hátráltál, az ecsetet karmesteri pálcaként kezelve,
mozgásodban könnyed muzsika volt! Szintehogy táncolva közelítettél s távolodtál,
sajátos ritmikus ringás volt lépteidben! Fiatal életek mozognak így: gyermekek, bárányok, kiscsikók! Meglepett az is, hogy milyen vékony szőrű ecsettel festesz! Az
ember — képeid láttán — úgy vélné, hogy széles ecsettel tördeled a teret síkokra s
építesz ú j világot, akár napraforgókból, akár sütőtökökből, akár emberből, tájból.
Milyen jó lenne olyan világban élni, ahol a dolgok nem folynak össze, hanem határozott síkokból ékelődnek egybe. Nos, ezt csinálod Te s ezért vonzók képeid. Most
kivételesen ne beszéljünk »szaknyelven«, hanem csak ember módra. Igen: képeid
vonzók, fehéreid, szürkéid, mély barnáid tele vannak humánummal. Nem színek
már azok, hanem a megindult lélek színeváltozásai!
Rátérve kiváló, rólam készült arcképedre, számomra izgalmas volt, hogy hogyan
látsz, milyennek képzelsz, hiszen a festmény erről való számadás. Természetes, hogy
másnak látsz engemet, mint magam, hiszen én nem »látom« magamat, hanem élem,
alig tapintható, alig elképzelhető árnyalatokban alakul ki bennem is — mint minden emberben — egy-egy érzés, magamról való eszmélés. Néha — ha televízióban
látom magamat — napokig kerülöm az embereket, mert nem akarom rút voltommal
ízlésüket bántani. Annyira tisztelem a harmonikus jelenséget nőben, férfiban, hogy
ha a magam ráncolt búbánatát látom, megriadok: ez lennék én? Szemem megtört
és Te »meleg tekintetről« írsz, bárcsak úgy lenne, Sándor! Nincsen bennem »rendkívüli tudás, bölcsesség«; csak egy kutató ember vagyok, aki — mintegy kárpótlásul
— néha belefeledkezik a természet fenségébe s akkor rajzol, fest, farag, mintáz,
metsz és karcol!
Érdekes, hogy már fiatalon milyen szilárdan kialakítottad a magad mondanivalójához illeszkedő festői stílusodat s nem engedtél például a szürrealizmus olyan
csábító, de olcsó divatjának. A »kubizmus« is csak Mohi módra az, mert nem robbantottad szét a dolgok tömegét, formáját, nem a szétrobbant darabokból alkottál
új valóságot, hanem tisztelted a lét által évmilliárdok alatt kialakított formát s azt
szorítottad síkok közé, hogy a rendetlenségben rendet tudj teremteni. Elégedetten
nézhetsz vissza 75 esztendődre, amit csináltál: »Jó mulatság, férfimunka volt« (Vörösmarty). Kevesen mondhatják ezt el, s még kevesebbről mondhatjuk mi. Te közöttük vagy."
Egy másik levelemben megkíséreltem beállítani Mohi Sándor művészetét, emberré eszmélésünk folyamatába: „Mindannyiunk jelenében benne él az európai műveltség utolsó harminc-negyvenezer esztendeje s mindaz, ami azóta eltelt. A Te piktúrád gyökerei is visszanyúlnak a barlangi művészetig, mert ott kezdődött a festészet, ez a gyönyörű öncsalás, ez a félelmetes mágia! Ám ez bennünk nem tudatos,
hanem úgy működik, mint sejtjeink csodás élete: nem is tudunk róla. Azóta nemzedékek ezrei folytatják a piktúrát, alakítgatják benne a világot a maguk képére és
hasonlatosságára. Iskolák keletkeztek, nagy egyéniségek sarjadtak, ellenségek támadták, olyan veszedelmesek is, amelyek megtiltották e valóságidéző játékot! Gondolj csak a Mózes-hitűekre, a mohamedánokra, vagy akár a mi protestánsainkra,
régebben a képüldözőkre — ikonoklasztákra. Emlékezz Platónra, aki — elvetélt
festő — száműzni akarta a társadalomból a képet, a megvalósult idea hamis mását.
S lám «annyi balszerencse közt, s oly sok viszály után» is diadalmasan él a piktúra, hiszen mindenki gyermekkorának a nyelvvel vetekedő kifejező eszköze, a
91

gyermekkor pedig bennünk él! Festőknél a kép a gyónást helyettesíti, kitárulkoznak
benne a »nem mondhatom el senkinek, elmondom hát mindenkinek« gyönyörű elve
alapján. Hát benned mi tárulkozott ki, miről gyóntál, milyennek érzed — s képeidben látod — az életet? Azt látom, hogy fiatalkorodtól kezdve megvan az, ami jellegzetesen »Mohi« s ennek változatait valósítod meg sok száznyi képedben. Benned
nyilván nem szavakban formálódik ez az életérzés, hanem színekben, formákban,
szerkezetekben (kettévágott sütőtökeid néha olyanok, mint Picasso kínoktól gyötört
lófejei!). Meglátod-e a képet a külvilágban, vagy képpé állnak benned össze az emlékek s aztán »beállítod« hozzá a modellt, legyen az sütőtök vagy napraforgó, netán
ember? Látom, hogy a közel s a távol képfelületeiden egybeötvöződik, minden a
síkfelületbe torlódik. Néha érzem képeidben a nagy elődöt, Gauguint, tahiti nőit,
barna Vénuszait. Ám tőle idegen volt a síkokból építés. Mezítelen nőid aranylóbarna
színe szinte-szinte a kép főmondanivalója. önarcképeid tömörített kifejezése, nyilván megenyhülve nézi az »örök női«-t. Talán legmélyebbre éppen önarcképeiddel
markoltál, hiszen itt a modell Önmagad voltál s addig festetted, amíg a benned élő
életélménnyel azonos lett. Álarcos önarcképed gyönyörű kép, de Mohi Sándor képtelen álarcot viselni, ezt a gondolatot örökölted a XX. század elejének Bajazzobohóc képzelgéseiből.
Jól látom: képeiden nincsenek drámaivá fokozott fény-árnyék ellentétek, sőt
színeid egy-egy alaphangulatba fátyolozódnak. Ha megkísérelném színakkordjaid
alapján elképzelni megteremtőjüket, azaz Téged, ugyan milyennek látnálak? Ez a
szordinós színhasználat, a drámai fokozás kerülése, elmélyült, töprengő embert r a j zol elém, akinek képei láttán valami bánatos mosoly ülepedik reánk. Nem bántó,
hanem jó érzés ez, mert magunk körül rendezi a világot, a simulékony gömbölyűség
helyett határozott síkok sátrává alkotja környezetünket s benne önmagunkat. Magadbahúzódó, magányos ember vagy, Sándor! De minden emberben a lélek csendje
jelenti az élet áhítatát, éppen ezért szólnak képeid mindenkihez.
Hadd zárjam levelemet egy emlékkel s egy kérdéssel. Emlékszem, egyszer egyik
kőfaragó-képednél mondtad, hogy azért olyan vaskosak és nagyok kezei, mert hiszen
azzal dolgozik, s ez jellemző reá. Nos, most a kérdés: mi indokolja mezítelen női
alakjaid vaskos, néha túlvaskos lábait? A statika biztonsága, hogy végül is ők viselik
a test terhét? Vagy talán a derekat ropogtató ölelkezés szorításának képzete?"
Ilyen s hasonló gondolatokkal viaskodtam Mohi Sándor jellemzésekor. Jól emlékszem, Medgyessy Ferenc mondta, hogy a művészeti írásokban azok a legjobb lapok,
ahol szóhoz engedik a művészt magát, hadd mondja el ő, az illetékes, hogy milyen
szavakat talál életérzésének jellemzésére. Éppen ezért különleges érték volt számomra, hogy Mohi Sándor egyik levelében megkísérelte az önmagáról való számvetést. Ebből a leveléből idézek:
„Csodálom, élvezem a színeket. Természeti vagy kémiai színek előtt naphosszat
ácsorgok. A sárgák, kékek, a szürkék változata, kevés vörös fogva tart. És ha a
színek lenyűgöznek, nem alkudhatok meg az árnyékok színrombolásával. A fényárnyék kigömbölyíti a formát, erőszakosan telepszik a színekre. Az élet ezen egyik
értetlen csodáját csak a világosság gyújtja fel. Hogyan jelent meg a nagy káosz
szürke porából a virágok pompázatos sokféleségében? Én m á r zsenge gyermekkoromban a Szernye-mocsár szélén állva, vágyódva néztem a vörös lábú, feketefehér színű gólyákat, a zöld zsombékos vizekben fürdőző lila bivalyokat. Ám a széleken sárga gallérú napraforgók tükröződtek s felettük fehér fellegek úsztak a sötétkék égen. A gyermek szinte csak színeket látott, formákra, vagy pláne árnyékokra,
drámai feszültségre nem emlékszik... ettől kezdve színes síkformák öröme táplálja
életemet. Szerelmem tárgyát nem váltogatom. A nyugati szelek csökönyösségembe
ütközve, kikerültek. Bár nem tagadom, értékelem az értékes mestereket (Rhotko,
Ben Shahu, Vlaminck, Picasso stb.), az izgalmas kísérleteket — de ez az ő szerelmük.
Jól tudom! A színek öröme, csak a megjelenítés öltözete. Ám mi van a ruha
mögött? Nem lehet üresség! Nem. Igyekszem tehát valamilyen módon megrezdíteni
92

az életesség érzését. Különösen a figurális témáimnál (Falovas, Galambos, Anyaság
stb.). Ez a probléma óriási. Ügy kellene kormányozni az érzéseket, hogy kivetítődjön a szeretet-csodálaton keresztül a kifejezés építő ereje, hogy a munka érvényességét ne fújhassa el a divat gyakori vergődése.
őszinteség kötelező. Nem a kikényszerített. De az önként megjelenő csodálatszeretet termése. Valaki egyszer azt írta rólam: Mohi nem témát fest, hanem képet!
Azt hiszem, ez a mondás illik a modern törekvésekré. Ügy gondolom, ilyen követelmények mércéjének elérése izgalmas festői feladat. És ebben a tételben a festészet játékosan komoly, szellemes párbeszéd, édes-keserűség, nehéz szülés. A magam
részéről nem ismerek nála nemesebb örömöt, önemésztő nagyobb gondot, ami fényt
csihol az élet kilátástalan homályába. Mert: Élet a Földön az Anyag bohókás (cinikus) ötlete, ám a tudat csak tetézi végzetes játékát. Igaz lenne? Hisz az ember a
Holdra lépett s beleszólt a Teremtésbe...
Ablak mellett állok. Kint süt a Nap. A hidegkék eget gomolygó, fehér fellegek
szántják. Itt-ott házak, közöttük kertek. A diófák zöldje már barnába sárgáll, érzik,
részükre nagy esemény közeledik. A színek árulkodnak. Nem frissek, nem hivalkodnak, kifakult tónusba ágyazódtak. A tónus a festészet nagy problémája; összegezés,
rend, értékelosztás, békés együttélés. A tónus kultúrgyermek, nemes kolorizmus,
klasszikus mesterek bevált szemlélete.
A kontraszt háborút jelent; felerősített vagy elnyomott kiáltások, egyensúlyaggodalmak, viták, összecsapások vad örömét. Modern nagymesterek éles fegyvere.
A tónust dicsérő szavak illetik, de a kontrasztot is. Mindkettő i g a z . . . A festészet
törvénytelen gyermek akar maradni és annál szebb, minél inkább saját területén
marad, minél inkább s egyszerűbben mutatja az életes színek örömét, a kifejezés
erejének d i a d a l á t . . . "
önmarcangoló sorokban vall Mohi Sándor önmagából. Vallomása mélyén azonban kristálytisztán megmutatkozik életélménye: ember az embertelenségben, rend a
rendetlenségben, hit az életben. Mindezt nem harsogó témaválasztásokkal, nem
magakellető hitvallásokkal éli meg, hanem a mindennapok látványát változtatja át
egymásbaékelődő, szétbonthatatlan színekké, formákká: renddé! Remélem, hogy a
néhány képmelléklet mindezt tisztábban sugallja, mint a szavakkal való reménytelen küzdelem.

SZÍNHÁZ

Képviseletben
Nem felejthető el a kiváló Ion Marinescu villámló tekintete. Tudor Arghezi születésének századik évfordulójára készülve délutáni próbát tartottak a budapesti Radnóti Színpadon. A Magyar Rádió főrendezője celebrálta az eseményt, fegyelmezetlenség és nemtörődömség közepette. A versek és előadók folyamatosságát beszélték
meg, s ki-ki, neves bukaresti művészek, s nagynevű hazaiak, egy-egy versszakot elmondtak anyagukból. Elolvastak pontosabban, már ami a magyar közreműködőket
illeti. Tették ezt figyelmetlenül, készületlenül. Tisztelet a kivételnek. Művészi fegyelmüket annyi időre se tudták előhívni magukból, hogy amíg román kollégájuk következik, addig figyeljenek és gondolkodjanak. Gondolkodjanak a versen, aminek
román interpretációja töredékes felvillanásokban is elementárisán hangzott a bukaresti művészek tolmácsolásában.
Ehelyett jópofáskodtak és viccet meséltek, semmi hajlandóságot nem mutatván
93

arrá, hogy a verset elmélyülten, komolyan akarják az esti meghívott és úgyszólván
rejtve rendezett előadás-felvétel közönségének elmondani. A rádió illetékese se m u tatott erre érzékenységet, kizárólagos ambíciója a folyamatosság biztosítása volt.
Aligha készült, mert akkor szólásra és instrukcióra kényszerül, hogy előadóit a m a guk modorától elvezesse Arghezihez.
A műsort felvették, elintéződött evvel is egy feladat, hozzá a nemzetközi kapcsolatokban az évi terv egyik pontja is kihúzható.
Komolyan elgondolt és meghatározott központi elgondolások, lám a gyakorlatban
így fordulnak erőtlen, látszatkivitelezéssé! Formálissá tehát.
Nem kértünk volna teret e felszólalásra, ha egyedi, s alkalmi rendetlenség és
fegyelmezetlenség tényét tapasztaljuk. Adatokkal szolgálhatunk ahhoz, hogy sokszor
az illetékesek nem azzal a figyelemmel, energiával, készültséggel s főképpen nem
azzal az erkölcsi elkötelezettséggel teszik dolgukat, mint azt a feladat követelné.
Szabad legyen emlékeztetni a közelmúltban Bukarestben rendezett József Attilaünnepségre! Szeged és Debrecen környékén élő s a hétfői román televízió magyar
adását figyelők is tapasztalhatták, hogy Ion Caramitru, a Bulandra kiválósága könyv
nélkül s kiválóan mondta József Attila versét, a Budapestről érkezett Mécs Károly
szöveggel a kezében állt ki. Lehet, hogy szerződés engedte a szöveg használatát, de
vajon országot képviselő kitüntetettségben kell-e olyan személyt szerepeltetni, aki
benső, életre szóló művészi szerződését ilyen alacsony igénnyel köti meg magával?
Három esztendővel ezelőtt Ady Endre bukaresti centenáris műsora alkalmából
mondták el az erdélyi magyar művészek: ők restellték magukat magyarországi kollégáik helyett is, hogy nagy költőnk verseit olvasták, miközben a vendéglátó ország
valamennyi művésze felkészülten állt pódiumra. Az előadás minőségéről most ne
essék szó részletes elemzésben. Csak annyit ehhez, hogy hallhattuk ugyancsak az
Ady-centenárium jegyében a Prágából sugárzott rádióműsort, ahol az egyik magyarországi közreműködő, fő veremondóként szerepel a köztudatban, legmagasabb művészeti díjjal kitüntetett, fanyar, érzéketlen szárazsággal úgy mondta a legnagyobb
Ady-verseket, akár Karinthy Frigyes így írtok ti paródiáinak estjét tartaná. Tudtommal se itt, se más alkalommal ellenvetés produkcióival kapcsolatban nem hangzott el. Garanciális útlevele van határon belül és kívül mindenféle fellépésre, a k á r milyen lefokozott művészi nívón képviselje is a nagyon belülről fakadó külügyi szolgálatot. Vagy szabadjon azt a bugaci sztárkodó allűrt felemlíteni, hogy az 1980 júniusában Romániában vendégszereplő Kovács Apallónia megengedhette magának
szatmári és marosvásárhelyi fellépésén, hogy play backkel szerepeljen. Azaz: lelkes
közönség előtt tátogott jó fellépti díjért, hangját retiküljében hozta magával. A közönség lebecsülésének effajta megnyilvánulásához honnan volt koncertengedélye?
Végletes példákat említhetnénk találékonyságra és tűnődésre késztetve abban,
hogy az Országos Rendező Iroda gyatra konferansziéja Svédországban hogyan szerepelhet Petőfi-versekkel? De ezennel csak szabadjon felhívni a figyelmet: Benedek
István találó képét kölcsönkérve, a kul-turista ambíciókat ajánlatos volna alázatos
szolgálatra váltani. És a többszörös figyelemmel és kitüntetéssel járó alkalmakat
nem a hivatalos bürokrácia falusi bíróság eszejárása szerint intézni: azaz a „mindenki sorra következik" elv szerint öszeállítani az utazó truppokat. Vagy éppen azokat delegálni, akik szabadidővel és kebelbeli kapcsolatokkal rendelkeznek. Kedvező
jel, hogy utóbb Ruttkai Éva, Sinkovits Imre, Gombos Kati szolgálhattak méltóan
amerikai, nyugat-németországi útjaikon. A felelősség kettőzött ebben a szolgálatban.
Az idő talán a korábbiaknál is jobban tudatosítja: nemcsak az irodalom, hanem a
politika képviseletében vannak jelen legjobbjaink Bukarestben, Pozsonyban vagy
akár Münchenben is. Feudális és joviális szempontokat a művészet nem engedhet
meg magának. A művészetdiplomácia pedig különösen nem.
A televízió mulasztásáról és készületlenségéről is sorolhatunk adatokat. Hogy a
kolozsvári magyar konzulátus avatására nemcsak a város történetében, hanem a
magyar kultúra és a román—magyar testvériség dolgában készületlen munkatársat
küldik el — hivatalos személyek megdöbbenéseként hallottam ezt. S az m á r az itt94

honi különös ambíció és szorgalmaskodás jele, hogy az elkészült riport legfontosabb
fejezetét elhagyták a tévéhíradóban. S ugyan mivel magyarázható, hogy a kiváló
költő, Kányádi Sándor vagy Bálint Tibor délutáni műsorban kaphatott csak helyet,
s elerőtlenítve, egy mindennapos kvízműsor terjedelmében. (Más vonatkozásban
azonban: Csép Sándornak Kalotaszegről készült megrázó filmjének sugárzásával talán biztató folyamat indul, s hazai televíziónkban is láthatjuk például a Harag
György rendezte Molter Károly novelláiból készült tévéjátékot, Kovács György
utolsó szerepét Csehov egyfelvonásosában, Lohinszky Loránd portréműsorát, a Ion
Moisescu rendezte Megszámláltatott fákat, színházi előadásokat, riportokat, népzenei
összeállításokat.)
Néhány esztendővel ezelőtt Gombaszögön jártam. Június utolsó vasárnapjának
ünnepe nemcsak a jelenbeni életakarás szép megnyilvánulása, hanem utal a múltra
is. Az egykori fiatalok lázas, társadalomújító mozgalmára, ami immár közép-keleteurópai fogalommá is lett talán: a Sarlósok készülődésére. A hatalmas szabadtéri
színpadon magyarországi vendégek is szerepeltek. Illyés Gyula szóhasználatával:
arcpirítóan, mondhatom, nemcsak a hely szellemét, hanem a jelenlévő tizenöthúszezer embert is lebecsülve. Megírtam erről beszámolómat. Hivatalos és személyes
válaszok érkeztek, ám nem a magábatekintő tisztázás igényét és tisztességét láttam
megnyilatkozni. Az intézményesített felháborodás személyemet szerette volna kétségessé tenni. Annyi megnyilatkozás között is mosolyra leginkább a konferanszié
levele indított. Benfenteskedő és göregábori stílusban elmondott produkciójának minősítésére azzal tiltakozott, hogy ő több, mint évtizede becsült szóvivő a színészek—
újságírók mérkőzéseken.
De hát hogyan került ő Gombaszögre? Tudta-e, hogy hol van? — bátorkodtam
őt produkciójával kapcsolatban rendreutasítani.
Hát erről volna szó.
Hogy tudassák és tudják, hogy képviseletben és szolgálatban vannak.
ABLONCZY LÁSZLÓ

95

Tanulmányok
a magyarországi
lengyel emigráció történetéből 1939—1945
címmel jelent meg az a kötet, amely a
JATE Űj- és legújabb kori egyetemes
történeti tanszéke, a Budapesti Lengyel
Tájékoztató és Kulturális Központ és a
Polonisztikai Munkaközösség által szervezett, az elmúlt év szeptemberében
Szegeden megtartott tudományos ülésszak előadásait tartalmazza. A második világháború alatti magyarországi
lengyel emigráció történetének főbb
kérdéseiről Lagzi István, Witold Biegaúski és Miczyslaw Wieliczko értekezik. Ádámné Porcsalmy Éva azt vizsgálta meg, hogy a lengyel sajtó a háború idején miként foglalkozott a magyarországi lengyel menekültek életével. Héjj Klára a magyarországi lengyel sajtó irodalmi vonatkozásait dolgozta föl. D. Molnár István pedig Len-

gyel menekült írók Magyarországon
címmel ad tájékoztatást. Külön figyelmet érdemel Lagzi Istvánnak ugyancsak ebben a kötetben található közleménye, mely a lengyel menekültek délmagyarországi történetének első alapos
összefoglalása. A Lagzi István szerkesztette kötetet a Budapesti Lengyel Tájékoztató és Kulturális Központ adta ki.
*
A Bács-Kiskun megyei
Múzeumigazgatóság jelentette meg Kecskeméten
a
Móra Ferenc levelezéséből című kiadványt. Kőhegyi Mihály
és
Lengyel
András több mint kétszáz, eddig
kiadatlan Móra-levelet gyűjtött össze. A
levelek az Országos Széchényi
Könyvtárból, az MTA Könyvtárából és a Petőfi Irodalmi Múzeum anyagából
valók.

