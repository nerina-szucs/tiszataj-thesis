TÉTER 1ÁSZLÓ

TÖMÖRKÉNY „EGYFERCESEI"

A t i s z a t á j DIÁK MELLÉKLETE

31.
1996. JANUÁR

Tömörkény István (1866-1917) elbeszélései helyi és országos napilapokban, elenyésző
I részük hetilapokban jelentek meg. Belőlük az író fél évszázadot alig meghaladó életében és három évtizednél valamivel több írói tevékenysége idején tizenhét kötetre valót
Syujtött egybe. Gazdag életműve még ma sincs teljesen betakarítva. Összegyűjtött
müveit hét kötetben (1957-60) Czibor János, az ő halála után pedig a nyolcadik kötetet
(1963), amely Tömörkény néprajzi írásait tartalmazta, e sorok írója gondozta.
,
A hírlapi hagyaték összegyűjtését Szeged, közelebbről a Délmagyarország Hírlapes Nyomdavállalat meg Móra Ferenc kezdte el még 1922-ben. Tömörkénynek a Városi
Múzeum és Somogyi-könyvtár élén utódja, Móra Célszerű szegény emberek címmel harminc, addig kötetben nem olvasható Tömörkény-novellát adott ki. Eléjük máig megkerülhetetlen, jellemző arcképvázlatot írt szokott adomázó, csevegő stílusában. Ez azóta olvasható Napok, holdak, elmúlt csillagok című gyűjteményes kötetének valamennyi
kiadásában (1935, 1958, 1980) és a Tömörkény Emlékkönyvben (1966). Ebből idézem
Mórának érdekes megfigyelését:
„Soha nem volt olyan termékeny a tehetsége, mint a háború alatt, és soha roszszabbul nem gazdálkodott vele. Ez volt az az embarras de richesse1, ami csak a nagyon
kis íróknak adatik, vagy a nagyon nagyoknak. Akkora volt a gazdagsága, hogy nem tudott mit csinálni vele. Három-négy rajzot csomagolt egybe Apró dolgok vagy Heti dolgok cím alá, s így küldte őket Szakács Andornak, aki mint szerkesztő legtöbb örömet
szerzett neki az életben.
- Nem jól van ez így, Pista - mondtam neki. - Micsoda boltos vagy te, hogy három-négyszáz korona árút adsz száz koronáért. (Ennyit kapott egy tárcáért.) Szakácsnak is jobb, ha négy kis tárcát kap az egy góliát helyett. Nincs papír, nehéz neki a helyet kimódolni.
- Az neköm mindegy - vetette föl a fejét Pista. - Ami böcsület, az böcsület; ha
neköm száz koronát adnak, azért böcsülettel köll szállítani a portékát."
1915 nyarán kezd Tömörkény egészen rövid, csattanóra kihegyezett tárcákat, az
angol szakkifejezésnek tökéletesen megfelelő short síorykat, rövid történeteket, „eseteket" megírni. Nem többek ezek két, olykor egyetlen nyomtatott lapnál. Az első a Pengetes. Ezzel a címmel már 1896-ban jelent meg elbeszélése, mégpedig Mikszáth emlékezetes novellájának, a kaszát vásárló parasztot bemutató elbeszélésének tárgykörében:
a pengetés ott a jó kasza hangjának kipróbálását jelentette. A mostani apró esetnek
a háború a háttere. A városszéli kocsmában a csukaszürkébe öltözött, frontra készülő
bakák körmükkel a szurony élét pöngetik, s közben egyikük eszébe villan: Tavaly
dyenkor még a kaszát pöngettük. A hirtelen fölismert ellentét a háború és béke jelképévé
nott kétféle pengetés között komorrá teszi az addig kedélyesen iszogatókat. „A gondolatok hazaszállnak a sárga búzatenger felé." Ennyi a short story, ám ebben benne a háborúba sodródott parasztság minden gondja, nyomorúsága.
E rövid elbeszéléseknek klasszikus reprezentánsa A fiú. Teljes terjedelmében idéznem kell.
a bőség zavara

3

Mint másutt is sokfelé, nálunk is készített hozzáértő művészember fahonvédet, hogy
azon a réven is szaporodjon a katonák pénze.
Kint állt a szép szobor sokáig a téren, hozzávaló filagória alatt, azután pedig hogy belehajlott az őszi esőkbe az idő, behozták a múzeumba, áll a folyosón, köpönyegben, sapkában, lábánál a fegyver, mint ötös honvéd katonaUgyanott
is készült, mikor agyagból formálta a mester. Mintául egy alkalmas embert választott hozzá az ezredből, megtermett, vállas, nyílt tekintetű, kerek fejű magyar férfit. Gyönyörködve nézte a minta, amint a formája,
az ábrázata, formás bajusza a sárkupacból testet öltött. Azután elvitték az agyagot onnan,
fába faragták, kiment a térre lakni, s nemrég fa formájában megint visszajött oda, ahol
agyagból született. Majd a tavasszal megint kimegy, mert van még rajta szeghely ugyancsak
elég de ha a telet bent tölti födél alatt, aki keresi, ott is megtalálja.
Mivel sok katona meg katonakórház van a városban, a közeli megyékből, falvakból
olyan népek is be-bejárnak, akik talán még sohasem voltak itt. Meglátogatni azokat, akik
még nem mentek, meg azokat, akik már visszajöttek, hozván magukkal az ország használatában szerzett sebeket. Ha pedig már bent vannak, csak föltekintik a múzeumot, ami ebben
a drága világban úgyis a legolcsóbb mulatság. Ahogy bemennek az ajtón, a tekintetük mindjárt a fahonvédba ütközik, aki szemközt áll feléjük a puskával, mint rendes és hős katona.
Szemük nézése szeretettel siklik végig rajta, hogyne, mikor:
- Egészen az anyja tekintete van a szömiben.
Hányan véltek már rá, hogy ez az őfalujukból való. Hogy ez az András vagy a Mihály. Érthető, mert a mester a szoborhoz típust keresett, s az ilyen jól megtermett, kerek
képű, szép férfi sokfelé előadódik egyazon arcvonások mellett.
Öreg meg fiatal falusi asszony csönget be ma délelőtt, és elfogódva, félénken lépnek be
az ajtón. De hogy csak asszonyokat látnak (az emberek szintén oda vannak az ország használatára), az öregebb asszonyról lefoszlik a zsibbadtság, és azt kérdezi:
- Itt van az én szögény fiam?
-A fia?
- Igön, a fiam, aki elesött Galíciában. Azt mondják, itt ki van faragva.
Engedik őket a másik ajtón át pár lépéssel beljebb: a fahonvéd onnan szemközt néz velük. Az öregasszony szeméből a könny árja azonnal megindul:
-Fiam, fiam... Édös, jó fiaml... Istenöm, Istenöm, mintha élne az én jó fiam...
Lassan lépeget a szoborhoz. Megsimogatja szelíden, szeretettel, azután hirtelen kitör
a meggyötört asszonyszívből a mély fájdalom, ráborul a talapzatra, és zokogva búgja onnan
föl neki:
- Én édös magzatom...
Ahogy azután a lelke a sírás nyomán megkönnyebbült, elhaladtak Tisztán csak azért
utaztak be, másra nem kíváncsiak. Az ajtóból a könnye szivárványán még visszanéz az
öregasszony:
- A gyüvő hétön mögint begyüvök a fiamhoz.
A fahonvéd, mint jó és hű katona, a helyén marad és utánuk tekint.
1 Szentgyörgyi István (1881-1938) égerfából faragott honvédszobra 1915. szeptember 8-tól
a Széchenyi téren a Bérház előtt állt. Ma a múzeum őrzi.
3 Az 5. honvéd gyalogezred Szeged házi ezrede volt, mint a 46. császári és királyi (közös)
gyalogezred is, amelyben Tömörkény szolgált. Laktanyája ma lakóház (Honvéd tér 6.), mint
a 46. gyalogezred kaszárnyája is (Londoni körút 1.).

4

A rövid elbeszélés még őrzi Tömörkény kedvelt novellaformájának, az Ortutay
Gyulától kettős kompozíciónak nevezett szerkezetnek elemeit. Az első rész most is leírja
az alaphelyzetet, ismerteti az előzményeket. A második a párbeszédes, sőt dramatikus
resz: az anya kétely nélkül hősi halott fiát ismeri föl a fahonvéd típusarcában. Engem
mindig melegség önt el, valahányszor olvasom Tömörkénynek megrázóan hiteles előadásában a fájdalmas anyai szavakat: Én édös magzatom... A népnyelvi alak itt nélkülözhetetlen nem csak a hitelesség, hanem a hangulat érzékeltetése végett is.
S az esetleírások, „rajzok" (ahogy Móra nevezte őket) egyre rövidülnek. 1916 elejen mar a kettős kompozíció első része egyetlen bekezdéssé tömörül:
János a földdel
A szakasz megy előre a földön, amit szántásnak hívtak még tavaly, de egészen rendben
mozog úgy tetszik, az ellenség messze van, hiszen még csak ezen túl kell a rendes fedezékbe
jutni. Ügy van, hogy ezen a darabon még nincsen mitől tartani, azonban egyszer csak nagy
hirtelenséggel odavágnak a másik ágyúk, itt-ott lecsapódik a srapnel, nincs más mód, mint
hogy feküdj le sebesen az anyaföldre, kotorászd elő a derékszíjról a kis kurta Linnemanntf
s lúrd föl vele magad elébe a földet.
János is ássa a földet, úgy félkézformán, ahogy a teljes lelapulásban lehet. Ahogy ásná,
a Linnemann lapátjáról egy darab hant a bal keze tenyerébe esik. János önkéntelenül morzsolgatni kezdi: feketés, de könnyű, nem heves fajta; van egy kis keménysége, de azért mégis
omlós; ez a rozsbúzát igencsak bírná, fános mellett fekszik a hadnagy. János a földet átnyújtja:
- Hadnagy úr, ez jó főd.
Nincs a végén felkiáltójel. Nem fűti Tömörkény az érzelmeket túl. János tárgyilagosan megállapítja: ez jó főd.
Más összefüggésben megírtam már, most meg kell ismételnem. A magyar parasztnak a földszeretetét ebbe a jelenetbe sűrítő sztorit elmondta Tamási Áron és Móra
Ferenc is.
Tamási Siratnivaló székely (1925) című novelláját kezdte ezzel a motívummal:
Ott feküdtek egy lankában egész éjjel. Forró testükből erő és élet áradott az idegen
földbe. Tizenketten gyermekhonvédok alkottak egy rajt, s egymást védték és szerették, mint
egy kóborló nomád család.
A tizedes rajvezér is, maga Birtalan Gáspár, huszonegy esztendős volt csupán: de kiváltképpen eleven, jelre és szóra lobbanó, széplelkű legény, kerek, tömött teste remek
végigvégig.
Mind a tizenketten érzések tengerén időztek.
A tavasz jutalmai lengtek, a holdvilág igaz nyugalma áradt. Bertalannak balján Jóska
feküdt, ki markával földet merített, s azt morzsolgatta, majd erejét megszagolta, s így szólt:
- Olyan búza lenne benne, mint a templomi ének.
Azért is idéztem szó szerint, hogy érzékeltessem a hasonlóság mellett a különbséget is: a pályakezdő Tamásinak Szabó Dezsőn nevelődött romantikus népiségét, egyszersmind a székely ékesszólás költőiségét: Olyan búza lenne benne, mint a templomi
ének...
tábori ásó

3

Móra Ferenc Földhözragadt János története (1932) című írásában ezt írta:
A mi Jánosunk sem csinált soha semmiféle ribilliót. Azok közül a békességes Jánosok
közül való, aki mikor elvitték embert ölni, és a lengyel fenyéren hasra fekve várta a halált,
a srapnelek csipogása közben belemarkolt a föltárt földbe, a szagát beszívta, a nyelve hegyére
vette, és hátraszólt a tisztjének:
- Hadnagy úr, ez ám a fold!
Nem lett volna igazán mórai a megfogalmazás, ha nem toldotta volna meg a maga
gunyoros hangján az eset társadalomkritikai tanulságával:
Nem tette hozzá, hogy „Hej, ha nekem ilyen volna!" Pedig egy kis pálinka is tüzelt
benne, mert kellett a sturmhoz a szíverősítő, de még attól se gondolt olyan bolondságot, hogy
őneki tulajdon földje legyen valaha.
Sem Tömörkény, sem Móra nem járt a fronton. De közös barátjuk, Tonelli Sándor szem- és fültanúja volt e jelenetnek. El is mondta, meg is írta ó maga. Először 1920.
június 23-án A magyar föld legendája címmel a Dugonics Társaságban tartott fölolvasásában hangzott el. Három magyar eset címmel a Homokóra 1928. december 22-ei számában meg is írta a galíciai roham közben átélt esetet:
Előttünk egy kis mélyedés, addig előrerohanunk, ott földre vetjük magunkat.
Ahogy a földön fekve szétnézek, meglátom, hogy a rohanásban Kisgacsa János szlavóniai magyar parasztlegény került mellém. Odaszólok neki:
- No János, úgy látszik, megint meleg napunk lesz.
Ebben a pillanatban pontosan Kisgacsa János mellett csap le egy gránát. Csak olyan
kisebbfajta, aminőket a kozák ütegek használnak, de elég ahhoz, hogy Kisgacsa Jánost pár
pillanatra föld- és porfelhőbe burkolja.
Mikor megint látni lehet, Kisgacsa János ott fekszik a gránáttól vágott lyuk mellett.
A kezét belemélyeszti a gödörbe, kiemeli, és egy marék feketés földet morzsolgat az ujjai
között:
- Jó föld, hadnagy úr!
Van-e náció, amely a föld iránti szeretetét gránáteső közepette ennél tömörebben
tudná kifejezni?
Tonelli majdnem szó szerint megírta a Délmagyarország 1933. március 19-ei számában Történetek a háború másik oldaláról címmel is. S hogy milyen mély nyomot hagyott benne ez az emlék, mi sem mutatja meggyőzőbben, mint hogy 1940-ben Messze
utazás négy fal között címmel kiadott gyűjteményes kötetében két helyen is (a 78. és
a 102. lapon) utalásszerűén megismételte.
De honnan vette Tamási? Az olasz fronton - őrvezető volt és rajparancsnok - átélhetett ugyan hasonlót, mégis inkább azt hiszem, ő is - miként Tömörkény meg Móra Tonellitől hallhatta. Hiszen Tamásit mint a székelyudvarhelyi 82. gyalogezred önkéntesét (későbbi szóval: karpaszományosát) 1918-ban a szegedi 46. gyalogezred pótzászlóaljába szervezték, és így ő a szegedi negyvenhatosokkal együtt Szegeden készült a frontszolgálatra. Megismerkedhetett Tonellival mint tartalékos főhadnaggyal.
Tömörkény pedig írta tovább rövid történeteit: Nagycsütörtökön címmel idős tartalékosok, „népfölkelők" kocsmai beszélgetéseit leste el, Öregek évődése címmel pedig
szintén az „öreg regrutáknak" hajdani ifjúkorukat szánalmasan utánzó kaszárnyai játé6

kait örökítette meg. A Háborús alku is elfér két nyomtatott lapon. A háborús gazdag
hiába tett ajánlatot csalogatóan jó fizetésű kocsisságra a szegény, de önálló fiákerosnak:
ez nem állt kötélnek. „Száz úrért se hagynám el a feleségemet" - adta meg a különös
elutasító választ. „Igazi háborús alku - mondja Tömörkény. - Az egyik az úr, aki elgazdult, mindent megvenne, még az embert is. A másik, a közpolgár, így mondja meg
neki, hogy mégiscsak van valami, ami nem eladó. Az otthon. Ügy lehet, egy külvárosi
gerendás szoba csak az egész, mégsem lehet elhagyni semmi árért sem."
A Meghatározás megint egyetlen lap. Ha nem volna ez is háborús eset, adomának
minősülhetne. A helyszín most is a kocsmaszoba. A megázott új vendégtől egy katona
azt tudakolja, messziről jött-e. A szokatlan kérdés oka felől kérdezősködőnek így adja
m e g a furfangos választ: ha messziről jött, és ennyire vizes, nem nagy az eső; de ha közelről, akkor igen. E meglepő, sajátos észjárást magyarázza a háborús párhuzam: „Ha
kis golyózáporba jut az embör, akkor kevés golyót kap. Ha pedig nagy golyózáporba
jut az embör, akkor sok golyót kap..." Mindenféle zápornak ilyen a természete!
A földhöz hasonló tanulságú a valamivel hosszabb karcolat, A gőg. Ez is fronton
játszódik, Tömörkény ezúttal pontosan megadja forrását is: a fia írta az orosz frontról.
Tömörkény László (1895-1971) mint fiatal mérnök, akár Tamási, szintén „önkéntesként" került a frontra. Ugyancsak Móra örökítette meg már idézett arcképvázlatában,
hogy mivel büszkélkedett Tömörkény: „Ülök otthon, pajtás, egész délután, oszt nem
csinálok sömmit, csak nézőm a gyerök mejjin a kis ezüstöt..."
A lövészárok előtt ősszel búzát vetettek a parasztkatonák. Mikor annyira megnőtt, hogy akadályozta a kilátást, legnagyobb sajnálatukra le kellett kaszálniuk. Az önként vállalkozó kilép az árok elé, de amint hozzáfog kaszálni, az oroszok lövöldözni
kezdenek. A baka mérges:
- Marhák - mondja -, hát nem látjátok, hogy most nem verekszök, hanem kaszálok? Bajonétjával elkezdi élesíteni a kaszát.
A fenés alatt a kasza peng. Csendülésének szava áthallatszik a muszka gödörbe.
S a túlsó oldalon, a gödörben, a muszka parasztok megértik a kasza pengésének a szavtt. A tüzelés megszűnik. Hiszen ez a paraszt testvér kaszál.
Fölösleges agyonmagyarázni Tömörkénynek a háborús uszítások ellenére épen
maradt egészséges, paraszti nemzetköziségét. A gyilkolás esztelenségét, tragikumát ábrázolta érzékletesen Beszélgetés, Tessék és A szüle a katonákkal című tömör életképeiben
ls - Az utóbbi egyébként közismert anekdota. A szüle látja, hogy a katonák a hídon
mennek át Újszegedre, Újszegedről meg jönnek be a Belvárosba. Mit járkálnak ide-oda?
~ kérdi együgyű leleménnyel. „Mért nem hagyják valamennyit a maga kaszárnyájában.
Aki odaát van, azt odaát, aki ideát van, azt ideát, akkor aztán nem köllene itt örökké
mászkálniuk, ok nélkül."
Kevéssel halála előtt, 1917 márciusában irta Tömörkény A ribillióról című tárcáját. A februári orosz forradalom sajátos itthoni visszhangját örökítette meg benne. A
magyar gazdákhoz munkára kiadott orosz foglyok közt elterjedt az otthoni forrongás
híre. Nemigen akarták elhinni, hogy a cár nincs többé:
Az sohasem megy el onnan, ahol van. Vagy ha elmegy, jön helyette más. Mese lehet ez
csak, újságkitalálás, a szegény muszka foglyokat akarják vele holondítani. Igen, hányszor
mondták már, hogy a cár az oka mindennek, hányszor kívánták a pokolba, a neve említésekor hányszor tették össze a két kezüket úgy, mint mikor valaki a csirke nyakát kitekeri, de

7

most csak mégsem akarják elhinni, hogy Russzijában olyan világ is lehessen, hogy a cár ne
legyen. Csak a szibirják5 hagyja abba a saroglyaléc faragását, s vidáman tolja föl a fején
a sapkát - ő tudja, miért. Az öreg tanyai ránéz, s azt mondja:
- No, csakhogy van legalább egy őszinte embör is köz te tök...
Tömörkény ezzel a finom sejtetéssel érzékelteti, hogy a szolgasághoz szokott
muzsikok közt is akadt, aki kezdte érteni a történelem logikáját. S azt is elárulta így,
hogy Kerenszkijék polgári demokratikus forradalmával ő is rokonszenvezett. Leninék
forradalmát már nem érte meg.
»
íme, az „egyperces novellát" nem Örkény István találta ki, hanem Tömörkény
István. Örkényé groteszk, ironikus, racionalista; Tömörkényé realista, empatikus, emberszerető.

5

szibériai
ö

