8
t

H

U

M

O

R

,

S Z AT í R A ,
GROTESZK

tiszatáj
I R O D A L M I ÉS K U L T U R Á L I S

FOLYÓIRAT

Megjelenik havonként

Főszerkesztő: VÖRÖS LÁSZLÓ
Főszerkesztő-helyettes: ANNUS JÓZSEF

Kiadja a Csongrád megyei Lapkiadó Vállalat. Felelős kiadó: Kovács László
Szerkesztőség: 6740 Szeged, Magyar Tanácsköztársaság útja 10. Táviratcím: Tiszatáj
Szeged, Sajtóház. Telefon: 12-670. Postafiók: 153. Terjeszti a Magyar Posta. Előfizethető bármely postahivatalnál, a kézbesítőknél, a posta hírlapüzleteiben és a Posta
Központi Hírlap Irodánál (KHI 1900 Budapest, József nádor tér 1. sz.) közvetlenül
vagy postautalványon, valamint átutalással a KHI 215-96162 pénzforgalmi jelzőszámra. Egyes szám ára 6 forint. Előfizetési díj: negyedévre 18, fél évre 36, egy évre
72 forint. Kéziratot nem őrzünk meg és nem adunk vissza. Indexszám: 25 916.
ISSN 0133 1167
78-3112 — Szegedi Nyomda — Felelős vezető: Dobó József igazgató

Tartalom
XXXII. ÉVFOLYAM, 8. SZÁM
1978. AUGUSZTUS

SZALAY KÁROLY: Szatíra és humor a magyar irodalomban (tanulmány)
PÁSKÁNDI GÉZA versei: Etikai Alap, És akkor, Lehettem volna én is De Sade márki, Kiút a Penroseenigmából, avagy a bűvös körlépcső
TANDORI DEZSŐ versei: Ef-dúr fonatina, Camille.Pisarro: Boulevard des Italiens — 1897, Seurat: A parádé
EÖRSI ISTVÁN versei: Arckép ünnepen. Végakarat,
Ez a gyerek nem köszön
MOCSÁR GÁBOR: A lemaradt zászlóalj (elbeszélés) ...
SIMÁI MIHÁLY versei: Bolondos rímek, Az „O, ezek
csak bosszúfantáziák" ciklusból, Medgyesi rigmusok,
Néhány bohóc az ármádiából, Montázs
KISS DÉNES versei: W. S. mester után, szabadon, Guggolós önarckép, Látlelet
TÓTH BÉLA: Tréfatermő tájék
SPIRÓ GYÖRGY versei: Átvágok..., A kritikus megáll
FÁBRI PÉTER: Tandori-tanformák, ahelyett, aminek
indult (paródia)
BÁLINT TIBOR elbeszélései: Mennyei romok, Megemlékezés a nevekről
PÁSKÁNDI GÉZA: Megmagyarázhatatlan vonzalom a
sarki ház iránt (elbeszélés)
HUSZÁR SÁNDOR: Bolondos naplólapok
TANDORI DEZSŐ: Karinthy Ferenc: Római part (paródia)
KISS BENEDEK: Bakafánt mellé tűzz kacifántot! (vers)
Sírfeliratok a szaploncai „vidám temetőből" (Zirkuii
Péter fordításai)
KOLOZSVÁRI GRANDPIERRE EMIL: Az anyakönyvvezető (elbeszélés)

3
13
13
20
21
34
37
39
53
56
59
66
69
76
78
80
82

KRITIKA
NACSÁDY JÓZSEF: Szalay Károly: Humor és szatíra
Mikszáth korában
85

TANDORI DEZSŐ: Földipóló (Orbán Ottóról)
88
SZALAY KÁROLY: Brusz Menyhért visszatér (Mocsár
Gábor: Kék barlang)
90
ABLONCZY LÁSZLÓ: Vérre menő mániák (Örkény István: Élőszóval; Csurka István: Amerikai cigaretta) 92
Augusztusi Szerkesztői asztal

'.

ILLUSZTRÁCIÓ
Gácsi Mihály grafikái a 17., 58., 75. és a 81. oldalon
Móser Zoltán fotói a műmelléklet I—II. oldalán
Képek a régi szegedi élclapokból (Somogyi Károlyné felvételei) a 47., 49., 52. és a 95. oldalon

2

96

SZALAY KÁROLY

Szatíra és humor a magyar irodalomban
A XIX. századi romantika ú j szemponttal gazdagította az addig is sokarcú komikumelméleti irodalmat. Fölfedezte a komikum, a humor, a szatíra népi-nemzeti
karakterét. Tanulmányok születtek a humor francia, angol, zsidó, magyar változatairól, sőt a nemzeti kereteken belül táj- és társadalmi réteghumorról is. A szegedi
Tömörkény István drámai elbeszéléseiben az alföldi paraszt kissé rusztikus-komikus
világszemléletének hatását vélték fölfedezni. Eötvös Károly viszont a Balaton környéki nép lágyabb, megértőbb humorát menekítette át írásaiba. Mikszáth minden
bizonnyal sokat tanult szűkebb hazája, Észak-Magyarország, a palócvidék parasztjainak józan észjárása meghatározta komikumából. Két magyar tájhumorfajta azonban valósággal ma is élő mítosszá vált. Az egyik a pesti humor. Jellemzője frissesége. Azonnal véleményezi a hétköznapok eseményeit. Minden torzulásra, ellentmondásra, képmutatásra, nagyképűségre, inhumánus törekvésre fölfigyel és azt nevetségessé teszi, szellemes szójátékkal, csiszolt formájú, klasszikusan leegyszerűsített
viccel. A pesti, budai humor előzményei a történelmi időkbe vesznek. Tény és való,
az ezredév első századaiban a katolikus egyház több zsinata kitiltotta a nyugati
nagyvárosokból a jokulátorokat, tréfacsinálókat, s azok a magyar királyi székhelyeken kaptak menedékjogot. Nem volt azonban mindig nyitott és megértő a pillanatnyi hatalom a népi véleményt kifejező humorral, szatírával szemben. Az 1500-as
évek elején egy nemzetközi kalandor, Gritti, budai elöljáróként kivégeztetett Budán egy diákot szatirikus farsangi játéka miatt. 1849-ben a Habsburg bíróság halálra ítélte a szökésben levő Sárosi Gyulát, aki az uralkodóház-ellenes vicceket
szedte rímbe. 1944-ben, a náci megszállás alatt egy jóféle pesti vicc megért ötévi
börtönt. 1950 és 1953 között, a személyi kultusz tekintélyvédelme idején, azt mondják 3—5 hónapot. Ez tehát erősen javuló tendenciát mutat, de a pesti humor szerint nem azért, mert a viccek romlottak meg 400 év alatt annyira, hogy még üldözni
sem érdemes őket.
A másik fogalommá vált tájhumor a székelységé. Ennek az Erdély észak-keleti
felében élő magyar népcsoportnak évszázadokon keresztül a katonai határvédelem
volt a föladata, s történelmi sorsa mindig nehéz volt és majdnem mindig kilátástalan. Sorozatos csapások érték. Külső és belső elnyomás, keserves életkörülmények
hatására alakulhatott ki sajátságos emberi magatartása, agyafúrt, ravasz, találékony
szellemessége az őt ért behatások, megpróbáltatások ellenében. A kiszolgáltatott, az
üldözött és a kisebbségben élő ember önvédelmi módszerré alakította ki a humoros
világszemlélet egy fajtáját. Ez a humortípus nemcsak a székelyekre volt jellemző,
hanem beszivárgott lassan az egész magyar irodalomba, s nyomokban vagy életművekre is jellemzően földrajzi helytől és népcsoporttól függetlenül jelen van, akárcsak a pesti humor.
Nem vitatom a nemzeti karakterológia alkalmazásának jogosságát a szatíra- és
a humortörténetben, csak túlhangsúlyozását, általánosítását tartom félrevezetőnek.
3

A magyar példánál maradva: vajon melyik említett humortípust lehetne úgy emlegetni, mint a magyar humor kizárólagos reprezentánsát? Arról nem is szólva, hogy
a különféle nemzetihumor karakterek között sok a hasonlóság. A székely humor
lényegét tekintve a zsidó humorral egytestvér szinte, holott aligha beszélhetünk
valamiféle egymásrahatásról. A palóc tréfákon nevelkedett Mikszáth humora az
angoléhoz áll a legközelebb. A múlt század legvitriolosabb magyar szatirikusa, Tolnai Lajos az orosz szatíra keserű vonalára emlékeztet, noha itt is nehéz lenne valamiféle kölcsönhatást fölfedezni. Mindezzel nem azt akarom állítani, hogy a komikum
nemzetközi kapcsolatai, egymásra hatásai kétségbevonhatók. Hiszen a távol-keleti
vagy az ókori latin és görög komikus elemek a magyar nép humorában éppen úgy
megtalálhatók, mint a többi népekében. Az anekdota, a komédia egész világot bejáró vándor motívumairól nem is szólva. Ezek az összefüggések azonban adott pillanatokban hasonló szemléletet, emberi magatartásformát és hasonló társadalmi,
politikai helyzetet tételeznek föl, amelyek ugyanazon esztétikai törvényszerűségek
szerint befolyásolják a különböző népek vagy komikus művészek valóságlátását s
komikus kifejező formáit. Mindenesetre, olykor a kölcsönhatások meglehetősen bonyolultak, és kideríthetetlenek' is néha. A múlt század elején a magyar újsághumor
egyik irányzatára hatott a bécsi iskola. (Noha akkor Bécs és Pest helyzetében
semmi közös vonás nem volt.) Ezt a bécsi iskolát Saphir nevéhez köthetjük. Saphir,
eredeti nevén Gottlieb Móric, magyar származású volt, Prágában tanult egy talmudiskolában, s minden bizonnyal prágai zsidó közösségben élhetett. Lehet azon tehát
vitatkozni, ám aligha érdemes, hogy a pesti humor hatott-e Saphiron keresztül a
bécsire, a bécsi Saphir pesti barátai által a hazaira, vagy a prágai zsidó humor
mindkettőre?
A kölcsönhatások és a rokonvonások kutatása helyett nemzeti irodalmunk szatirikus és humoros megnyilvánulásait, azok történeti változásait, a humor és szatíra
általános érvényű emberi vonatkozásait célszerű fölvázolni.
Kezdjük az emberi vonatkozásokon. A XVI. században Rabelais ezt írta: „Mindaz, ami nevetséges, emberi sajátosság." A XIX. században Csernisevszkij pedig:
„A komikum igazi területe az ember, az emberi t á r s a d a l o m . . . " A huszadik századi
Marcel Pagnol sem vélekedett másként: „A komikum forrása nem. létezik a természetben; a komikum forrása magában a nevető emberben van." Széthúzó és örökkönegymást cáfoló elméleti irodalmunk tehát e kérdésben évszázadok óta egységes.
Ennek több fontos- oka is lehet. Mindenekelőtt az, hogy a komikum, a szatíra, a
humor létrejöttének és tudomásulvételének a föltétele az emberi értelem, ész, logika,
ítélőképesség, erkölcsi tudatosság, mégpedig nem is akármilyen fokon. A humorérzék az értelem jele, s a fölismert komikus jelenség nyugtázása a nevetés. Darwin
szerint: „Sok tompaelméjű fájdalmas lekiállapoiában durcás, ingerlékeny, nyugtalan
vagy felette egykedvű, s az ilyenek sohasem nev nek." Az összevissza nevetgélők,
vagy az idióták egy másik típusának stereotyped smHe-ja nem tévesztendő össze az
értelmi tevékenységből fakadó nevetéssel. Eötvös Károly félig komolyan követelte,
hogy humortalan, nevetni nem tudó ember felelős, vezető állásba ne kerülhessen,
mivel humorérzékének hiánya vagy értelmi leépültségre, vagy más emberségellenes
tulajdonságára enged következtetni. Tehát közösségre veszélyes.
'
A komikum, a humor, a szatíra kpntrollszerepet tölt be az ember, a közösség,
a társadalom, az egész emberiség életében és fejlődésében azáltal, hogy rögtön jelzi,
ha az értelem szerepe háttérbe szorul, a logika megcsorbul, az emberi jogok sérelmet szenvednek. Célja az igazság, az ésszerűség és a humánum jogainak védelmé
vagy helyreállítása a kinevetéssel. A tévedés, a hiba kiküszöbölése a sok évezredes
és bevált komikus módszerekkel, az általánosan elfogadott, legjobbnak vélt emberi
normák szerint. A világirodalom története azt tanúsítja, hogy a legjobb szatirikus
és humoros írók évezredek óta az ésszerű és humánus magatartásfajták hívei. Az
ó-görög szatirikusok éppenúgy a béke, az ésszerű viselkedés, az emberi méltóság
védelmezői, mint a legjobb tegnapi vagy mai szatirikusok. Legföljebb kisebb-nagyobb különbségek lehetnek az értelmezésekben, a tételek érvényességének kiter4

jesztésében. De az kétségtelen, hogy egy ókori szatirikus kora. szellemi és erkölcsi
átlagszintje fölé tudott emelkedni ezekben a kérdésekben.
Egy-egy nemzet, népcsoport történelme során más és más módon, más és más
mértékben veszti el szabadságát, szenved méltánytalanságot, megaláztatást. Ugyanakkor egy népen belül is szembenállanak egymással osztályok, érdekcsoportok, foglalkozási ágak, sőt egyes emberek. Mindez forrása lehet humoros vagy szatirikus,
védekező vagy támadó jellegű magatartásnak, kritikai tagadásnak, vagy megértő
együttérzésnek. Tehát valamiféle minősítésnek, szatirikus ítéletmondásnak, vagy
humoros rokonszenvnyilatkozatnak. Ha szabad általánosítani, talán azt mondhatjuk, hogy a jelenségek humorossá vagy szatirikussá minősítése gyakori jellemzője a
magyar irodalomnak, a filmművészetnek, sőt általában a magyar népnek. Ezt a
komikum iránti érzékenységet, a humorra, szatírára való hajlamot minden bizonynyal történelmi tudata, nemzeti műveltsége, közösségérzete, sajátos földrajzi helyzete, jó vagy rossz sorsa alakította ki benne, s aligha a nehezen ellenőrizhető
biológiai, fiziológiai, idegrendszeri adottságai. A nevetés és a kinevetés, a humor és
a szatíra a magyar nép főbb magatartásformái közé tartozik. Bármi történik otthon
vagy a nagyvilágban — ha az. közérdekű — rögtön megszületik róla a pesti vicc,
kabaréjelenet, szatíra. Ezt a nemzeti sajátosságot különösen jól megfigyelhetik a
külföldön élő, de rendszeresen hazalátogató magyarok, akiknek van összehasonlítási
alapjuk, s olyan kettős nyelvtudásuk, amellyel ezt érzékelni lehet. És mivel minden
harmadik magyar külföldön él, s legalább két nyelvet beszél, a kérdés könnyen és
alaposan ellenőrizhető. Noha a szatíra és a humor emberi értékei a tárgyunk elsődlegesen, s nem a vicc, erről mégis szólni kell, mert a vicc az a szatirikus műforma,
amelyben a közösség ösztönösen bontakoztathatja ki a saját véleményét, s válaszolhat az őt ért benyomásokra. A vicc üzenet a néptől írónak, politikusnak, vezető
állásban levő embernek arról, hogy mi foglalkoztatja általában az embereket, mi a
közérdekű humoros vagy szatirikus téma, s arról, hogy a kérdésben mit vallanak a
tömegek. A vicc elterjedésének előfeltétele ugyanis az egyetértés, anélkül nem
mondják tovább a viccet, anélkül a vicc nem jó, s ha nem jó, nem vicc. A vicc
pontosabb képet ad a közhangulatról, a közvéleményről mint egy Gallup-intézet.
A kérdés csak az, hogy mi váltja ki a komikumot, a szatírát, mi célból, milyen
rendeltetéssel mondja tovább a viccet az olvasó, vagy írja kerek műalkotássá az
alkotó művész? Minden bizonnyal az igazságérzet, erkölcsi meggyőződés, az ésszerűség és az emberi méltóság iránti vágyakozás sarkallja az embereket a viccgyártásra
és viccmondásra, szatíraírásrá. A célkitűzés pedig lélektani okokra vezethető vissza.
Ebben a kérdésben az elméleti irodalom ismét csak évszázadok óta egységes. Aquinói
Szent Tamás a nevetés legfőbb hasznának a „lélek pihentetését" tartotta. Hasonlata
szerint az íjat sem lehet örökkön megfeszítve tartani, úgy az emberi lelket sem.
Freud lényegében ugyanezt fejtette ki viccről szóló könyvében, pszichoanalitikus
nomenklatúrával. A francia Penjon Freud előtt, Marcel Pagnol Freud után ugyancsak az emberi lélek fölszabadítását ünnepli a nevetésben, a nevetést fakasztó komikumban vagy szatírában. (Most ne térjünk ki arra, hogy nem minden szatíra fakaszt
nevetést.) Kant, Krug, Lemcke vagy Eötvös Károly még tovább megy, és a nevetés, a komikum keltette hatás gyógyító szerepét, fiziológiai hasznát értékeli. Komikumelméleti közhelyek azok, amelyeket Franz Jahn fejteget: a komikum igazi
hatalom az é l e t b e n . . . Frissítőleg hat a testre, élesíti az elmét, felvidítja a kedélyt . . . az alárendeltek nevetése korlátozza az urat, a társaság nevetése akadályozza a t ú l z á s t . . . Előmozdítja a tudomány, a kultúra haladását, megtámadja az
elavultat. A humor erősíti az egyéniséget annak, akinek a birtokában v a n . . .
A forradalmi polgári és a marxista esztétika a szatíra társadalomban betöltött,
társadalomátalakító szerepét hangsúlyozza. A múlt század eleji progresszív magyar
költő, Kölcsey, hasonlóképp ítéli ezt meg, mint néhány évtizeddel később Marx
Károly. A komikum, a szatíra, a humor sokféle haszna és szerepe közül (amelyek
valóságos szerepét, közvetlen hatását tévedés lenne eltúlozni) csak néhányat szeretnék megvizsgálni a magyar szatíra- és humortörténet tükrében.
5

A középkori magyar szatírát és humort pogány kori és a kereszténység felvétele
utáni szakaszra tagolhatjuk. A két korszak azonban nem határolható el egymástól,
mert a pogány kori szatíra lappangva továbbél a kereszténység felvétele után is.
Igen keveset tudunk róla, mert szájról szájra terjedt, s csak kerülőkkel, álcázva
jutott be az irodalomba. A pogány kori magyar színjátszás minden bizonnyal kultikus volt, a papok, a táltosok adhatták elő. Utalásokból, rokon népek nem régen
még eleven válási szertartásaiból rekonstruálhatjuk ezeket. Arra is van adatunk,
hogy a pogány papok szatirikus célzatú mimusokat is előadtak. A pogány kori
komikus hagyományokat azonban a népdalokban, a népmesékben, népmondákban, s
a népi játékokban kell keresnünk. A keresztény papság 1000—1200 körül tűzzel-vassal irtotta a pogány szokásokat és gondolkodásmódot, s ezeknek minden bizonnyal
sok ősi hagyomány is áldozatul esett. De éppen Erdélyi Zsuzsanna nemrég nagy
visszhangot keltett kutatásai azt sejtetik, hogy a pogány hagyományok egy része
keresztény mítoszok köntösébe rejtve, szájhagyomány útján szinte napjainkig továbbélt. így lehet ez a komikus emlékekkel is. Csak azok nem népi imádságokban,
hanem mesében, énekben, játékban maradtak fenn. Föltételezhetjük, hogy az ősi
komikus mondókák és elbeszélések drasztikusan szabadszájúak, obszcének, frivolak
lehettek, s mindenképpen játékosság jellemezhette őket. Föltehetőleg a keresztény
középkorban egyféle védekezést nyújtottak a keresztény aszkézis rideg erkölcsi rendjével szemben. Az immanenciát képviselték a transzcendenciával szemben. Ezek az
ősi pogány malackodások és virtuóz játékok emberi természetességet és természetközelséget őrző szerepet tölthettek be a kissé szigorú, újkeletű keresztény gondolkodásmód és magatartásformák ellenében. Az ősi magyar komikus művészetre is úgy
következtethetünk csak olykor, mint archeológiai leletekből letűnt kultúrákra.
A XVI-ik századi Csáthi Demeter rímes krónikájában megőrzött egy feltehetőleg
jóval korábbi versrészietet, amelynek szójátékai rendkívül hajlékonyak, nagy formai
készségre vallanak, s finoman komikus hatásúak. „Kelem földén a Dunán elkelének / Az Cseken ők csekének, / Az Tetemben el-feltetének. / Érden sokat ők értenek, / Százhalomnál megszállának." Nemcsak arra következtethetünk e részletből,
hogy igen míves komikus művészet virágozhatott akár jóval az 1500 előtti időkben,
hanem arra is, hogy a szójáték, az önfeledt játékosság. egyáltalán nem idegen a
magyar ízléstől, mint azt a múlt században és korunkban is némely magyarkodó
purifikátor állította. Sőt. Nem szabad megfeledkeznünk az ősi hagyományokat őrző
komikus sírfeliratokról sem, amelyek az élet naturalista örömeit hirdették, s ezzel
közvetetten az elmúlás vallásos ünnepélyessé tételét vonták kétségbe. Nem a túlvilági élet reményében gyökerező belenyugvásban, hanem a nevetés, az akasztófahumor szorongást föloldó hatásában hittek. E sírfeliratok humora, minden bizonnyal
sok pogány hagyományt őrizhet. Vannak azonban írásos emlékeink, bizonyítékaink
is. Az 1300-as évek elejéről való Papok siralma, az alulról jövő, a szegények és elnyomottak szemszögéből megfogalmazott társadalomkritikai szatíra első (általunk
ismert) megnyilatkozása irodalmunkban. Fedd. vádol, korhol, átkoz, de sok,, szatírába forduló, komikusan kiélezett képben fogalmaz. Bízvást állíthatjuk, hogy az
írásos szövegben megőrzött szatíratörténetünk is szinte egyidős írott költészetünk
történetével. (Ómagyar Máriasiralom). Az 1400-es évek közepén pedig Janus Pannonius reneszánsz szatíráiban európai rangra emelkedik.
Az 1500-as évektől kezdve aztán egyre bőségesebb a magyar szatíratörténet
nemcsak föltételezett, kikövetkeztetett, hanem ténylegesen fönnmaradt irodalma.
Hozzá kell azonban tennünk, hogy még mindig nagyszámú emlék elveszésével, sőt
elpusztításával számolhatunk. Nemcsak a török, hanem a vallásos küzdelmek purifikáló túlkapásai miatt is. Temesvári Pelbárt példázatai az igazságról, a hamisságról,
a kapzsiságról nem pusztán moralizáló, feddő iratok, hanem a főúri zsarnokság és
kizsákmányolás majdnem-szatírái. Taurinus István Stauromachiája gunyoros, szatirikus elemeket tartalmaz. Apáti Ferenc Cantilenája az 1520-as évek elején, m á r
szinte az egész társadalomról gúnyos képet fest, főúr- és főpapellenességével a szegényebb néprétegek elégedetlenségének ad hangot. Hasonlóképp egyházellenes sza6

'cirikus Szkárosi Horvát András, aki erkölcsi példázataiban a főurak kapzsiságát,
mohó népnyúzó kizsákmányolását is elítélte. Tehát nem pusztán felekezeti, hanem
világi érdekű osztályharcos szatírák is ezek. Tar Benedek Házasságról való dícséret-e
(1541-ből), vagy a névtelen Adhortacio mulierum az Európában divatos vágáns költészet pajzánságából ad ízelítőt. A részegség, a tobzódás, a kapzsiság, a különféle
főbűnök e korabeli szatírák kedvenc témái. Tinódi Lantos Sebestyén verseiben
éppen úgy, mint Heltai Gáspár fabuláiban. A XVI. század első felében van két kiemelkedő jelentőségű szatirikusunk. Pesti Gábor, az első „pesti humorista" a magyar világi próza első, igazán nagy jelentőségű mestere, Sztárai Mihály pedig mindmáig élvezetes, remekbeszabott hitvitázó szatírájával a magyar színpadi komédia
egyik legjelentősebb úttörője. (Igaz papságnak tüköré.) A főúri önkény és erkölcsi
züllés szatírái közül a Comoedia Balassi Menyhárt árultatásáról emelkedik ki a
XVI. század második feléből. A szatírákban vaskosan benne van a korszak. Hitszegések, önkényeskedések, paráznaságok, részegeskedések, harácsolások, amely emberi hibák mellett a felekezetek villongásai szinte eltörpülnek. A század második
felének népszerű műfajai a verses széphistóriák, a prózai elbeszélések, a népkönyvek
is tartalmaznak humoros, s szatirikus elemeket. Különösen a furfangos parasztjáról
nevezetes és egész Európát bejárt Salamon és Markalf válik népszerűvé. Mint az
eddig ismertetett majdnem minden szatírában, itt is az alsóbb néprétegek, a kiszolgáltatott emberek kárörömét szolgálják ezek a komikus epizódok, hiszen Markalf is
a király eszén jár túl: Amíg az itáliai, a francia kora középkori szatírák szívesen
gúnyolódnak a paraszton (goliardok), s ez a Stauromachiában és más gunyoros versekben, mesékben nálunk is előfordul, az a legszembetűnőbb változás, hogy a gúny,
a szatíra mindjobban fölfelé irányul. A tizenhatodik században a főurak és a főpapok,' főleg a katolikus főpapok a gúnyolódások céltáblái. A szatíra története azonban elvilágiasodó tendenciát mutat, az egyházi hatalmasságok helyett a világiak
kerülnek fokozatosan érdeklődése középpontjába.
A XVII. században a szatíra és a humor visszaesik. A korszak irodalmára a
heroikus, a tragikus, a siralmas hangvételű művek a jellemzőek. Zrínyi Miklós
életműve, Bethlen Miklós emlékiratai, Misztótfalusi Kis Miklós munkássága, a
siralmas énekek, a kuruc versek, vitézi és politikai költészet, valamint szerelmes
énekek, s Gyöngyösi István époszai a kort meghatározó értékek. Visszaesik a komédia műfaja is, de az 1678-ból származó Actio curiosa magyar szatíratörténeti mérföldkő. Gaude uram az első nagyszabású nemesi figura szatíra- és humortörténetünkben. Ővele indítják el azt a több évszázados komikus embertípust, aki hol
kedvesen humorosan, hol ellenszenvesen szatirikusán vonul végig irodalmunkon egészen a huszadik századig.
A magyar szatíratörténetben ú j fejezet kezdődik a XVIII. században. A törökök
és a Habsburgok elleni több mint két évszázados szakadatlan harctéri küzdelem
után az ország majdnem teljesen elvérzett. Nem látszott alaptalannak az a századvégi herderi jóslat, amely a magyarság kipusztulását sejttette. Az elnéptelenedett
falvakba szerb, szlovák, román, s főleg német parasztokat telepítettek, kedvezményeket nyújtva nekik a magyarokkal szemben, sőt az elnémetesítési politika is a
magyar lélekszám további csökkenésével fenyegetett. Ezzel a germán szellemi expanzióval és a magyar közösségi tudat széthullásával szemben a konzervatív magyar
köznemesi humor fordult szembe, nevetségessé téve mindent ami idegen, ami „nájmódi". Megjelennek a nemesi mulattatók és tréfacsinálók, akikből Kolumbán János
irodalmi alakot fabrikál, Pálóczi Horváth Ádám, Orczy Lőrinc jobb híján a maradi
nemesi szemléletet fordítja szembe az idegen szokásokkal, Gvadányi pedig megalkotja a Peleskei nótáriust és Rontó Pált, évtizedekig a legnépszerűbb magyar humoros ponyvákat. Báró Apor Péter a XVII. század erkölcsét és szokásait sírja vissza
a XVIII. helyébe. Faludi Ferenc meghonosítja a bravúrosan játékos, udvari, rokokó
verses humort. Kónyi János és Andrád Sámuel korízlésre jellemző anekdotagyűjteményei mellett kiemelkedő jelentőségűek Hermányi • Dienes anekdotái, amelyek
valóságos realista-szatirikus remeklések. Nemesek, polgárok, papok és parasztok,
7

szolgák és urak, diákok és asszonyok, iparosok és katonák, de részegeskedők, pörlekedők, csalók és csalfák, a korabeli erdélyi élet szatirikus panoptikuma; olyannyira
a valóságból vett történetek és személyek, hogy még a nevük is eredeti jobbára.
A nemesi konzervatív önvédelem azonban retrográd is volt egyben, mert a korszerűtlenné vált társadalmi viszonyokat is oltalmazta, s csak ritkán akadt szatíra,
amely a polgárság szemszögéből és erkölcsi fölényéből bírálta volna a nemességet.
(Ilyen volt Rájnis József néhány műve, az Egy kérkedékeny nemeshez vagy A vargaíiakhoz.) Ennek az ellentmondásos és szinte tudathasadásos humoros magatartásnak
Bessenyei György teremtette meg az ellenirányzatát. Ez a felvilágosodás ihlette szatíra a nemzeti újjászületést és nemzeti függetlenséget egybe tudta kötni a polgári
haladás eszméivel. Bessenyei megteremtette a bölcseleti szatírát (Tariménes utazása).
A filozófusban pedig nemcsak a modern kori magyar vígjátékot indítja útjára (az
iskoladrámák két évszázada után), hanem megteremti Pontyi alakját, azét a magyar
nemesét, aki Petőfi Pató Páljának az előzménye. Csokonai a realista típusokat megrajzoló, társadalomkritikus szatirikus vígjátékot emeli magas tökélyre, s a bővérű
népi komikumot a természetbölcselet elemeivel ötvözi szatíráiban. Fazekas Mihály
pedig az emberi méltóságot megalázó feudális önkényt pellengérezi ki. Döbrögiben
egy újabb, szatirikusán megfogalmazott nemes urat, Lúdas Matyiban igazságot szolgáltató népi komikus hőst teremt meg. Az ugyancsak fölvilágosult Verseghy Ferenc
Rikóti Mátyásában a műveletlen, bugris kisnemest gúnyolja, kolomposi Szarvas
Gergely történetében pedig a vidéki elmaradottság mellett megrajzolja a pesti élet
megannyi nevetséges alakját is.
A XIX. század elejére tehát ismét a társadalmi ellentétek, az osztályelnyomás,
az uralkodó rétegek visszaélései és tudatlansága kerülnek a komikus kritika középpontjába. A nemesi konzervatívizmus rövid, idegen, más népeket gúnyoló korszaka
lezárult. S ha visszatekintünk az elmúlt évszázadokra, azt láthatjuk, hogy a szatíra
mindig alulról fölfelé, a szegények szemszögéből a gazdagot, az elnyomottak érdekében az elnyomókat bírálta. Vonatkozik ez az egyházi tárgyú szatírákra is. Hiszen
azokban főként az alsó papság panaszait fogalmazták meg a főpapság ellenében.
Sőt, a felekezeti hitvitákban is az alárendeltségből, a lelki kiszolgáltatottságból szabadulás vágya munkálkodott. Nyűgtől, tehertől, nyomástól, korlátoktól akart megszabadítani a szatirikus vagy humoros műveket alkotó művész.
A nagy felvilágosodás kori szatíraföllendülés után a reformkor szatirikus irodalma a következő történeti szakasz. Köztük és mellettük virágzik a nyelvújítási
szatirikus vitairodalom, amely jelzi azt, hogy a szatirikus művészet mindig aktualitásra törekedett, s a köznapi érdekű eseményekbe, vitákba kívánt beleavatkozni.
TJj szatirikus és humoros formák válnak népszerűvé, az epigramma, az életkép, a
humoros elbeszélés, a mese. Fáy András, Kisfaludy Károly, Vörösmarty Mihály
komikus elbeszélései minőségileg és műfajilag is gazdagítják szatíratörténetünket.
Kisfaludy Károly Sulyosdi Simon és Tóllagi Jónás kisnemesi figuráiban az elődei
által megkezdett antifeúdális társadalomszatírát fejleszti tovább. Osztálykorlátoltság,
maradiság, jellembeli hibák, általános emberi gyengeségek jellemzik a kigúnyolt
figurákat. Tollagi némi igazítással épp úgy lehetne bretagne-i kurtanemes, vagy
vidékről Bécsbe került osztrák is. Fáy és Kisfaludy némely alakja annyira hasonlít
egymásra, hogy Fáy plágiumra is gyanakodott. Pedig csak arról volt szó, hogy mind
a ketten telibe találták a korszakra jellemző szatirikus embertípust. A kort szatirizáló vígjátékirodalom legjobb alkptói Kisfaludy Károly, Eötvös József, Nagy Ignác.
Eötvös regényében, A falu jegyzőjében, a vármegyei életet szatirizálta. A szatirikus
életkép-irodalom a korabeli magyar valóság kíméletlen föltárásával járul hozzá az
egyre erőteljesebb társadalmi mozgalmak sikeréhez. (Jósika, Frankenburg, Garay,
Nagy Ignác, Gaál József és mások.)
Ez a szatirikus irodalmi kibontakozás a forradalom irányába haladt, s szatíratörténeti csúcsait Petőfi költészetében érte el.
A forradalom és szabadságharc leverése után baljós fordulat következett be a
szatíráirodalomban is. A Habsburg'elnyomás nemcsak a katonai és forradalmi erők 8

kel számolt le, hanem megpróbálkozott a nemzeti önbecsülés és nemzeti öntudat
szétzúzásával is. Ügy látszott, hogy a több évszázados megpróbáltatások után ezt az
újabb katasztrófát a nemzeti közösség már nehezen viseli el. Széchenyi István még
megírta hatalmas pamfletjét a megtorló elnyomás ellen, ez azonban nem jutott el a
széles tömegekhez. 1850-től 1867-ig, a Bach- és a Schmerling-korszakban Jókai találta meg a megfelelő hangot. Humorral átszőtt regényeiben, nagyhatású vicclapjában olyan magatartásformát és szemléletet alakított ki, amely óvta a közösségi
tudatot és a nemzeti önbecsülést a kétségbeesés időszakában. A nemzeti önvédelem
szolgálatába állította a nevettetés művészetét. De kialakult a humor egy másik
típusa is ez idő tájt, amit Arany János így jellemzett: „A humoros író mély fájdalmat érez a v<ág romlásán, de nem lévén reménye javítani, kétségbeesetten kacag
önmaga és a világ felett." Arany János maga is ír gyönyörű, keserű, önvádoló humoros műveket, amelyben az önirónia és a nemzeti önvád éppen olyan fontos szerepet játszik, mint korábban Petőfi szatíráiban. S hadd emlékeztessek egy nemzeti
sajátosságra. A magyar feudális nemesség magyar nemzetnek csak a nemesi osztályt
tartotta, a jobbágyságot, polgárságot nem. A reformkori és forradalmi szatíra ezt a
nemesi konzervativizmust, rendi nacionalizmust gúnyolta, s a szatirikus indulat természete következtében nem mindig tett finom különbséget a megbírált nemesség és
a nemzet között. A nemesség szatírája a nemzet szatírájának is hallatszott. Ebből
alakult ki aztán a XIX. század második felére egy mindent átfogó nemzeti önkritikus magatartásforma, amely mindmáig jellemző szatirikus irodalmunkra, jellemző
a szocialista eszméktől ihletett szatírák egy részére is. De nemcsak az önirónia, hanem a tragikomikus — önmaga ellen irányuló káröröm, akasztófahumor is kialakult
irodalmunkban. A győztes Habsburg hatalom a magyar katonákat is besorozta az
osztrák hadseregbe, s az olasz frontra küldte őket a szabadságmozgalmak leverésére.
Az a tudathasadásos állapot adódott, hogy az itthoniak saját fiaik vereségéért szoríthattak. Ezt Arany László A délibábok hőse című szatirikus versesregényében így
fogalmazta meg: „Hurrá, megint ú j csatánk veszett el, / Bár benne tízezer magyar
esett el."
Az 1867-es kiegyezés ú j lehetőségeket teremtett a szatíra fejlődésében is. Arany
László megalkotta az illúziókat kergető magyar kortípus szatíráját, s az egész hazai
és európai valóság szatirikus enciklopédiáját is. Jókai ismét megújul és utópisztikusfantasztikus szatírákat ír, amelyben a nyerészkedési szellemet, a banktőke háborúshódító törekvéseit szatirizálja. Csiky Gergely a század második felének szatírába illő
társadalmi embertípusait viszi színpadra. A legnagyobb szatirikus ez idő tájt Mikszáth Kálmán. A polgári életszemlélet és munkaerkölcs magaslatairól gúnyolja a
földjét, életcélját és társadalmi szerepét vesztett dzsentri léhaságát, értelmetlen
életformáját. Szatirizálja a vélemény- és érzelemszabadságot, az emberi méltóságot
eltiporni, beszűkíteni akaró oligarchikus törekvéseket. A társadalomban végbemenő
polgárosodásnak ő lesz a legnagyobb hatású szatirikus támogatója. A Beszterce
ostroma (1895) című szatirikus regényében pedig a korszerűtlenné vált emberi magatartásforma (az oligarchizmus) pszichoanalitikus karikatúráját rajzolja meg, amihez
Pirandello IV. Henrikjét lehet hasonlítani. A nemesiből polgári liberalizmusba hajló
belpolitikai élet nagy lehetőségeket teremt a különféle szatirikus és humoros irányzatok számára. Majd minden pártnak, csoportosulásnak van vicclapja, a haladó szelleműek mellett burjánzanak a reakciós vicclapok is. Ez idő tájt tíz-húsz vicclap is
működik párhuzamosan. Tolnai Lajos megkeseredett, alig olvasmányos, dühödt szatirikus regényekben bírálja kora ellentmondásait, a társadalmi és magánerkölcs züllöttségét. Papp Dániel pedig a vidéki élet kisszerűsógét, a felemás liberalizmust
szatirizálja. Justh Zsigmond a párizsi, Ambrus Zoltán a hazai sznobizmust gúnyolja.
Szatíra- és humortörténeti fordulat és érdekesség, hogy Herczeg Ferenc, Mikszáth egyik követője, ugyanarról a társadalmi valóságról ellentétes előjelű képet
fest, mint azt tette példaképe. Amíg a Mikszáth-szatírákban a korszak antihőse
rendszerint rokonszenvesen mutatkozik be, s csak a cselekmények során lepleződik
le, addig Herczeg humoros műveiben előbb ellenszenvesnek látszik, majd menet/

9

közben megdicsőül. Mikszáth tehát szatirikusán leleplezi a társadalmi hibákat, Herczeg humoros eszközökkel védelmezi, misztifikálja azokat. Ennek a szemléletváltozásnak társadalmi indítéka is van. A századfordulóra, a kapitalizmus gyors fejlődése
során megerősödött nagypolgárság és polgárság már nem ellenfelet, riválist lát a
dzsentriben és az arisztokratában, hanem szövetségest keres benne. Elirigyli nagyvonalú, csillogó és majdhogynem esztelen életvitelét. Herczeg ennek a társadalmi,
kompromisszumnak a népszerűsítője, annak a kompromisszumnak, amit az alsóbb
néposztályok feje fölött kötnek meg a hajdani és az ú j uralkodó osztályok tagjai.
Modernebb városi humornak volt a művelője Rákosi Viktor, de kivált Heltai Jenő
és Molnár Ferenc.
A XX. század elején kialakuló „Nyugat" irodalmi mozgalom, és a vele rokon polgári mozgalmak a korszerűség és a polgári radikalizmus szellemében fordulnak
szembe a Herczeg Ferenc-í újkonzervativizmussal. Az újabb, szatíratörténeti korszaknak az elindítója, reprezentánsa Karinthy Frigyes. A legjobb hazai hagyományokat ötvözi egybe a fölvilágosodás francia és angol szatirikusainak a vívmányaival. Jellegzetesen budapesti író. Élményvilága a századforduló t á j á n hatalmas iramban fejlődő nagyvároshoz kötődik. Alapélménye a sikeres változás, a gyors fejlődés
és a technika, valamint a természettudomány. Freudot, Einsteint tanulmányoz. (Eredetileg matematikusnak készült.) Természettudományos műveltsége nemcsak szemléletmódját, kritikai módszereit hatja át, hanem komikus formanyelvét is. A jelenségeket a tiszta ész és a tudomány igazságai szerint értékeli. Ezek alapján leplezi
le a társadalmi egyenlőtlenségeket, a téveszméket, mint a háborús uszítást, a f a j elméletet, a náci diktatúrát, az elnyomó és a hódító hatalmi politikát. A humánum
ellen irányuló elméletek irracionális lényegét leplezi le. Nem hagyományos szatirikus
epikát művel. Mikszáth mániákat és rögeszméket megtestesítő embereket szatirizált,
Karinthy téveszméket, hamis nézeteket, áligazságokat tett nevetségessé.
A két világháború között továbbvirágzik a szatirikus művészet. A külföldön élő
Gábor Andor éles pamfletekben támadja az ellenforradalmi belpolitikát. Itthon
nagyszabású komikus embertípusok születnek. Tamási Áron regényhőse, Ábel, a
népi, székely furfang megtestesítője, az emberi megbékélés, a népek közti békés
együttélés tanait hirdeti. Tersánszky Józsi Jenő Kakuk Marcija, a nőcsábász, tolvaj, gaz tekergő, a kor társadalomkritikáját regéli el a nincstelenek szemszögéből.
Remenyik Zsigmond dél-amerikai példázataiban az emberi elnyomást és az emberi
méltóság megalázását, hazai és európai tárgyú műveiben pedig a nácizmust és a
tőkés társadalmi ellentéteket szatirizálja. Leleplezi a nácizmust, a hazai ellenforradalmi rendszert, akárcsak Nagy Lajos, Szabó Dezső (Feltámadás Makucskán), Juhász
Gyula, Móra Ferenc, Kodolányi János s kivált a korszak nagy antifasiszta publicistája Bálint György. Kolozsvári Grandpierre Emil Csibrákyja és más középosztálybeli alakjának kritikájával a közép-európai tisztviselő és kispolgár réteg cselekvésképtelen embertípusait gúnyolja és azzal vádolja ezt a társadalmi réteget, hogy
tunyasága miatt ragadják a hatalmat kezükbe az erőszak kalandorai.
A szatirikusok tehát formailag és tematikailag is megújították irodalmunkat.
A háborúellenesség, a fajelmélet tagadása, a harácsoló tőkéspolitika- leleplezése, az
eszmei zűrzavar oszlatása válik feladatúkká. Noha sem a nácizmus terjedését nem
tudták megakadályozni, sem a társadalmi igazságtalanságokat nem tudták megszüntetni, most is megvolt közösségét óvó szerepük. A szenttamási „lélek pihentetésén"
túl, valamiképp korlátozták a hatalom cselekvési szabadságát, s lélektanilag megerősítették a velük egyetértő és az uralkodó rendszerrel szembeforduló tömegeket.
1945 és 1949 közötti rövid időszakban a múlt kigúnyolását tartották a szatirikusok föladatuknak. Nevetve megszabadulni a múlttól, s leleplezni a káros és kóros
tudati maradványokat. (Kolozsvári Grandpierre Emil: Lófő és kora, 1946.) De a
múltat napjainkig szívesen szatirizálják. íróink. (Goda Gábor: Panoptikum, 1956;
A planétás ember és a többiek, 1958; Bóka László: Alázatosan jelentem, 1958; Dobozy Imre: Tizedes meg a többiek, 1965; stb.)
10

1949-től a politikai szektarianizmus szűk keretek közé szorította a szatírát, noha
szükségességét elvben elismerte. Történtek ugyan kísérletek, de Urbán Ernő Uborkafa (1953) és Déry Tibor Talpsimogató (1954) című komédiája körüli viták és bonyodalmak lehűtötték a további szatirikus kedvet. Mind a két komédia a nagy társadalmi átalakulást kísérő és kihasználó karrieristákat leplezte le. Annyira szatírára
kedvezőtlen volt a légkör hosszú ideig, hogy még a Horthy-korszakról is főleg csak
1956 után születtek jelentős szatírák. Aktuális szatírákat pedig csak jobbára 1965
körül kezdtek megjelentetni nagyobb számban. Az ötvenes évek első harmadában
sok kiváló írót kényszerített hallgatásra a szektás irodalompolitika, köztük szatirikusokat is. (Nagy Lajos, Remenyik Zsigmond, Tersánszky Józsi Jenő stb.) 1956
után az egész társadalom, őszintén kívánta a közerkölcsök megjavítását, humánus
közösségi élet kialakítását, a dogmatizmus káros maradványainak fölszámolását. Idő
kellett azonban ahhoz, hogy a közvélemény és a társadalom mozgása visszahasson
a szatirikus szemléletmódra. A rossz beidegzések, a sanda gyanakvások fokozatosan
csökkentek, s a bizalom erő^pdő légköre fölszította a szatirikus kritikai kedvet.
A kibontakozás érdekében szatirikusán is le kellett számolni bizonyos túlkapásokkal.
Lassan alakult ki a személyi kultusz idejének szatirikus képe irodalmunkban.
(Galabárdi Zoltán: Papsajt, 1958; Rákosy Gergely: A kolorádóbogár, 1969; Az óriástök, 1969.) Mocsár Gábor valóságfölmérésében már eljutott napjainkig. Főként a vidéki élet úrhatnámjait, harácsolóit, szélhámosait, olcsó kis ügyeskedőit karikírozta.
(Pávatoll, Illetlenek, 1966; Öznyalató, Kerek egy millió, 1968; Ki vágta fejbe Hudák
elvtársat? 1971) Szeberényi Lehel a munkaerkölcsöket (Jeromos a kőfejű, 1966),
Moldova György a bürokráciát (Az elátkozott hivatal, 1967) szatirizálta. Epikában és
drámában ip a korszak egyik legjelentősebb Szatirikusa Csurka István. Többnyire
rögeszmés, önmagukkal meghasonlott, vágyaikat pótcselekvésekben kiélő emberek
a hősei. Önpusztító belső nyavalyáik, magánügynek látszó háborgásaik alkalmat
adnak Csurkának arra, hogy társadalmunk közérdekű torzulásait, az emberekben
élő téveszméket, erkölcsi és értékrendbeli ferdeségeket könyörtelen szókimondással
leleplezze. (Moór és Pál, 1965; Hét tonna dollár, 1971; Kint az életben, 1972.) Színpadi komédiái hangos sikereket arattak a hetvenes években. (Döglött aknák, Az idő
vasfoga, Versenynap, Eredeti helyszín, s legújabb műve a Nagytakarítás, 1977).
Az elmúlt tizenöt év szatírairodalmának a föllendülését nemcsak az aktualitás
iránti érzékenység megnövekedésében, a korszerű tárgyválasztásban, a kíméletlen
szókimondásban, hanem sokszínűségében, műfaji és formai változatosságában is
mérhetjük. Nemcsak a honfitársak érdekkörére szűkítik le vizsgálódásaikat az írók,
haném általános emberi tanulságokkal is szolgálnak. Az abszurd, a groteszk, a parabola, a tragikomédia, a szürrealista szatíra anélkül virágzik, hogy kétségbevonná a
hagyományos, szatirikus-realista valóságmegjelenítés létjogát vagy korszerűségét.
Nem a forma, nem a hangvétel, nem az ábrázoló eszközök határozzák meg, hogy
a mű korszerű-e, hanem a mondanivaló. Déry Tibor nagyszerű szatirikus-fantasztikus allegóriája a G. A. úr X.-ben (1964), vagy a Kiközösítő (1966) című ironikus
történelmi példázata éppoly korszerű mondanivalójában, szatirikus kritikájában
mint egy napi témával foglalkozó szociográfia. Illés Endre a Törtetőkben sikerrel
megkezdett témakört folytatta tovább, az értelmiség erkölcsi problémáit elemezve,
az ironikus esszészíndarabot. Illyés Gyula legújabb tragikomédiájában (Dániel az
övéi közt, 1976) történeti keretek között válaszol a mai emberség és magyarság
kérdéseire. S mellesleg megteremti a történeti sorskomédia válfaját. Illyés szatirikus
életműve szinte észrevétlenül teljesedett ki költészete, szépprózája, esszémunkássága
és tragédiái árnyékában. Komédiái a „komoly" műfajok mellett talán alkotói szeszélynek, könnyelmű írói kalandnak tűnhettek. Pedig Illyés Gyula a szatirikus hangnemek és komikus formák szinte minden típusát végigzongorázta a parasztkomédiától, a bohózattól a tragikomédiáig, a realista ábrázolattól az elvont példázatig.
(Lélekbúvár, 1948; Tűvétevők, 1953; Bolhabál, 1966; Bölcsek a fán, 1970; Orfeusz a
felvilágban, 1975). Az említettektől ismét eltérő, eredeti szatirikus egyéniség Örkény
István, A fantasztikumig kiélezett groteszkben, az egypercesekben, egyéni műfor11

mát teremtett. (Ezüst pisztráng, 1956; Egyperces novellák, 1968). Színpadon is ezt
az abszurditásig vitt lélekboncolást folytatta. (Tóték, 1967; Macskajáték, 1969; Pisti
a vérzivatarban, 1969; Kulcskeresők, 1977.)
A mai kor emberének magatartását, téves nézeteit elemzi szatirikus, ironikus,
abszurd megközelítésben Karinthy Ferenc (Bösendorfer, 1966; Gőz, 1968; Epepe,
1970), Hubay Miklós (Te Imre, itt valami ketyeg, 1974), Páskándi Géza (versek,
drámák, prózai írások), Szakonyi Károly (Adáshiba, 1970; Hongkongi paróka, 1973),
Görgey Gábor Komámasszony, hol a stukker? (1966), Hernádi Gyula Királyi vadászat (1976). És még nem is említettük Gyurkovics Tibor, Eörsi István, Száraz György
vagy az első színműves Bertha Bulcsú komédiáit.
A jó társadalmi közérzet és a szatirikus pezsgés kialakításában nem lebecsülendő a szerepe a kabarénak, a pódiumhumornak. A hajdani nagyszerű hagyományokat (Nagy Endre) azonban csak részben sikerült fölvirágoztatni (Gádor Béla).
A különböző kabarészínházak az elmúlt húsz-harminc évben értek meg ragyogó és
halványabb napokat. Voltak a Vidám Színpadnak i ^ jó korszakai, amikor a napi
politikai kabarét tartotta fő hivatásának. A Mikroszkóp, a Rádió kabaré eredményeit is érdemes számon tartani. Sándor György egyszemélyes színházában valóságos
kis forradalmat vitt végbe. (Asszociációs szójátékra épülő abszurd, filozófiai pódiumszatírát hozott létre.)
Áttekintve a korszakot, megállapíthatjuk, hogy a szatíra bizonyos tengődés
után, 1957—1960 körül kezd föllendülni. Kezdetben a militarizmussal, a. nácizmussal, a feudális kapitalizmussal foglalkozik főként, majd 1965-től egyre erőteljesebben a mai mindennapok problémáival. Van bizonyos műfaji tagozódás is az időben.
Egy időszakban a vicc, a kabaré, az 1960-as években az elbeszélő széppróza, m a j d
a hetvenes években a színpadi komédia a szatíra vezető műfaja. A démokratikus
közélet megerősödésével, az irodalmi szatíra, majd a vígjáték került előtérbe, s
csökkent a vicc társadalmi jelentősége, szerepe. Napjainkban a humor óvó, „lelket
pihentető" szerepe is mérséklődött, s. inkább a kritikusabb, támadóbb jellegű szatíra
vált gyakoribbá. Ez nagyjából azt is jelenti, hogy a társadalomnak, a közösségnek
nem önmaga megóvására, öntudata ápolására van szüksége, sokkal inkább torzulásainak szatirikus orvoslására, leleplezésére. Azzal, hogy meri vállalni a szatirikus
kritika kényelmetlenségeit, vitalitásáról, megújhodásvágyról is tanúskodik. A szatirikus pezsgés nem azt jelzi, hogy a bajok, a torzulások súlyosak a társadalomban,
sokkal inkább azt, hogy ezek orvoslására megvan az erő, a lehetőség a társadalomban. És a torzulás szatirikus közhírré tétele az első lépés a korrekció útján.
Egy efféle áttekintés még csak vázlatos képet sem adhat egy nép szatíra- éshumortörténetéről. Nem is törekedtem teljességre. Csak a szatíra és humor e m b e r séget védelmező, ésszerűtlenséget és erkölcstelenséget támadó szerepére kerestem
példákat a magyar irodalomban. Jól tudva, hogy a humor és a szatíra más népek
irodalmában is hasonló szerepet tölt be, mint ezt a nemzetközi elméleti irodalom
és az itthon is jól ismert külföldi szatírák igazolják.

12

PÁ5KÁNDI

GÉZA

Etikai Alap
(Szöveg.)
Az etika — ösztönökből indul.
Alapján ösztönök.
Határa, partja: tagadás, igenlés.
(A hagyományt azért igenled, mert
jó, megtartó tapasztalatnak fogod föl.)
De körömszakadtáig tagadod,
hogy ismernéd a gyilkost,
hogy segítetted vagy hogy ő — te volnál.
önvédelmi ösztön. Rejtezés. Inkognitó.
Ám telitüdővel kürtölöd: ösmerted a Sztárt,
a Megváltót is láttad s a Nagy Művész
nálad vacsorázott, hogy segítetted őket,
netán — vélük azonos vagy.
Kihívó ösztön, támadó, magát-megmutató, kilétét felfedő.
Tagadsz mindent, ami veszélyt hozna rád
vagy szeretteidre.
Igenled, ami jutalommal járhat számodra
vagy a közellevőkre.
Ez még az egyén szintjén történt.
Ám most jön a kisebb-nagyobb közösség.
Itt már gyakran az önvédelmet
támadásnak álcázod, hogy hatásosabb legyen:
ráijesztel, fenyegetsz, mint midőn a kiskutya
nagy hangon ugat egy bernáthegyire.
Tehát: magasabbra becsülöd magad, fölkerekíted
saját összegedet, mint a pénzt szokás,
többnek akarsz látszani.
A kicsik sűrű önvédelmi harciassága, türelmetlensége.
Vagy éppen fordítva cselekszel:
a támadást önvédelem álruhájában indítod,
hogy elaltasd a másik készenlétét;
jámbor képűn kicsinyíted erődet
a másik előtt, veszélytelennek tünteted föl
magad, noha óriás vagy, eltereled
hatalmadról a figyelmét. (A túlerő, a fölény leplezése.)
A nagyok magabiztos, fölényes türelmessége ez.
A nagy kutyát ugató kis kutya — komikus.
A kis kutyának félelmet színlelő nagy kutya — ironikus.
így lesz a túlzó harciasság, türelmetlenség komikumot vagy
tragikomikumot szülő ok.
így lesz a túlzó türelmesség az irónia jele.
Annál komikusabb lehet valami számomra
minél inkább kikerülhető és veszélytelen szememben.
Annál tragikusabb valami, szorongatóbb —
minél kikerülhetetlenebbnek s veszélyesebbnek tűnik.
Hiszen világos: a tragikum emberi észrevétele a felsőbb, a nagyobb, a törvény,
[az istenek
13

fölényét fejezi ki az emberek fölött. (A halált észrevéve végül is felismertük
[nagy fölényét.)
A komikum emberi észrevétele viszont az ember fölényét fejezi ki
a más embereken, törvényeken, időn, esetleg: istenen.
Az irónia közbülső mód: az erős, de még hatalomváró ember
gesztusa a felsőbb törvények felé, vagy az istenek
egymásközti tartózkodó fölénye és a nagyon erős emberek
iránti metsző gesztusa. Ebben még távolságtartás van,
olykor óvatosság, rejtezkedés: nem nyílt, mint a kacagó
fölény. Haladék van benne: erősek vagyunk, de nem annyira,
vagy annyira erősek vagyunk, hogy kivárhatjuk, amíg a
másik magától is egészen nevetségessé válik, legyőzetik. Két erősségi
foka az iróniának: ágyúval verébre nem lövök (én válnék komikussá), és: még nem játszom ki minden adumat (mert anynyira ellenfelem nem gyönge még.) Volna egy harmadik is: ha
egyenlők, körülbelül egyenlők vagyunk: nyíltabb, metszőbb az irónia, mert így a mérleg ezzel is az én javamra billenhet.
A humor és hatalom kérdésköre ez. Az önveszély és közveszély
kérdésköre.
A polgárság a felvilágosodás korában ironikus volt.
(Már közelebb a hatalomhoz, de még viszonylag távol a tettektől,
a reális hatalomtól.)
Bizonyosan érezzük: tragikum és komikum nem más,
mint a Fölény két arca (Janus-arc). A tragédiában a felsőbb törvény, isten stb.
[büntet, a komédiában az ember.
A Fölény a komikumban az ember pártjára áll az istenek,
a régebbi nagy törvények ellen, vagy bizonyos emberek
mellé szegődik más emberek ellen; a tragikumban
viszont a Fölény az istenek, a törvények, a
szükségszerű, a sorsszerű, a felsőbb hatalmak oldalára áll,
végül is a saját pártjára. A tragédiában az ember áldoz, a komédiában isten
[stb. mond le valamiről.
Platón azt írta a Lakomában, hogy
Szókratész érvelése elveszett, merthogy tanítványai
már álmosak voltak s nem tudták megjegyezni: mi volna az
az egyetlen tő, amelyről tragikum és komikum sarjad?
Nos: ez a Fölény.
Az emberiség elveszett gondolatmeneteinek rekonstruálására is
törekednünk kell, mint ahogy próbáltuk elképzelni a legendás
Atlantiszt, az elsüllyedt világrészt.
Etika, humor, tragikum, komikum, önvédő és támadó, veszély és
önveszély, ösztön és tudat kérdésköre ez. összefüggések vázlata.
Hogy mi a komikum? Az a másoktól felismert meghaladott, amely önmagát nem ismeri föl vagy nem eléggé s józanul
ismeri föl. A humor pedig annak emberi képessége, hogy
felismerjük az önmagukat föl nem ismerő meghaladottakat
(térben, időben, fejlődésben, formában, súlyban, erőben stb. a
meghaladottakat) vagy vélt-meghaladottakat. A komikus kontraszt is belefér
a fenti meghatározásba.
És most a groteszk, az abszurd: az a határterület, ahol
a meghaladott csak féligmeddig fölismert, csak részben
meghaladott, mert másrészt még nagy ereje van. Az isteni
és az emberi fölény, a tragikum és komikum között a „senki
földje" — ez az abszurd, a groteszk birodalma. Itt még
14

kaotikusan kavarognak az erők: égi és földi. A groteszk, az abszurd a
fél vagy negyedfölény. Itt a „felsőbb erő" megosztozik a
hatalmon az emberrel, az emberi megismeréssel, a mítoszi
vagy mesés képzelettel. A földi rációval osztozik az égi.
(Nyilván: itt felsőbb hatalmon a hitbeli „isten" képet
éppúgy értjük, mint másfelől a valóságos természet- és társadalomtörvényeket, a lehetőség és a valóság világtörvényeit.)
Folyik a harc e területért: a „felsőbbek" örökre a Titok
hónába, a Fenségesbe ragadnák, az egészen Homályosba, a
nagyon Sejtelmesbe, mi pedig az emberi fölény, a Megismerés birtokait
gyarapítnánk majd a groteszk, az abszurd tartományaival.
(Miközben az utóbbiak is újraszülethetnek csökkenően.)
Mi, az ember fölényében reménykedünk.

r

Es akkor
— hozzászorulva
azt kellett mondani a Szűznek
„Hogy egy virágot
maradandóvá
préseljünk
kellően súlyos dologra
van szükség
például egy

könyvre"

Lehettem volna én is De Sade márki
(OLDOTT SOROK — FŰZFA-RlMEKKEL)
Ismét valami ami végül is nem

lettem

„Szexi terrorista szexi anarchista"
Lehettem volna én is De Sade márki
Sodomiában múgatáson hálni
U r a p e a u apéritif
(ha jól írom)
Korbáccsal étvágyat csinálni
A kománét
a kómában
komálni
tJjfent valami mit végül is nem tettem
És ezek
szaporodnak
énfelettem

Mert nem akartam vallani
soha
(Valljon a gyilkos meg az ostoba)
És vallomás a korbács fonata
Vallomás az elvágott torok
Vallomás ha borjakhoz nyúlok
S bármily szörnyű — mi is lehetne más
E sok mód mind szerelmi
vallomás
Masturbáltam volna végtelennel
Hanem tudtam visszaélnek
ezzel
Nem maradhat semmi sem titok
Kiszolgálok és kiszolgáltatok
Hát nem tettem mert védőszín puhán
Tapadt rám a törvény s kulturám
S mert csak ilyennek szülhetett
anyám
Ismét valami amit végül is nem tettem
S immár minderről szelíden
letettem

Kiút a Penrose-enigmából,
avagy a bűvös körlépcső
(RITMIKUS ESSZÉ)

Temérdek tévhit
terjedőben
Különösképp az ifjúság körében
Itt van mindjárt a Penrose-rejtély
A Penrose-lépcső körüli zűrök
A geometria mítoszi idejéből
(Mert a geometriának is van mítosza
Miként a mítosznak
geometriája)
Igen sok zsenge elme
A' hiszemben élt sokáig
Hogy a Penrose-féle lépcső
Merő abszurditás
És bár az abszurd fogalmának
Geometriai gyökereit — is — senki
Nem tagadhatja (a kör négyszögesítése
E fentebb fölhozott
kérdésben
Alább próbáljuk
bizonyítni
Ilyesmiről már szó sincs
A Penrose-féle
lépcső
Fokról
fokra
Mindig
emelkedő
Mégis
önmagába
megtér
Mondom sokáig

és a többi)

Merő abszurditásnak
Az ember

vélte

Nos nézzük
Ha a Penrose-lépcsőt
Ügy képzeljük el mint egy
Óriáskereket (körnek mely önmagába megtér)
Ezen pedig kívül a kerékráfon
Fokozatosan emelkedő illetve ereszkedő lépcsők vannak
A kerék forog
Mindig az elémkerülő új lépcsőfokra
Lépek
Igaz ugyan hogy ez a lépcső-rendszer az egyik oldalán
Emelkedik a másikon meg süllyed
Ám ez mégis ugyanaz
a lépcső
Tehát elfogadhatom hogy
„ezek olyan lépcsőfokok
amelyek
mindig emelkednek és mindig egyidejűleg
— viszonyítva a téridőhöz — ereszkedők"
Tehát nem egyszer ereszkedik máskor meg
Fölfelé megy hanem egyidőben teszi
Mind a kettőt
Mondhatom tehát hogy mindig
emelkedik-ereszkedik
S önmagába tér meg
A lépcső körforgása lesz hát kiutam
Az enigmából
Ö már a Penrose-enigma sejthette a
gömböt
Amelyre épül a Minden manapság
Ö Tér Idő ó Fejlődés-fokok
ISMÉT MILYEN KICSINY
VAGYOK

GÁCSI MIHÁLY GRAFIKÁJA

Ef-dúr fonatina
Ernft Jandl f-moll etűdje
• tifteletére, őfintén.
F-re válik .bizonyof hang
ott fintén.
Fapora fával, japóra jóval
Képen fólj, fépen fólj:
Tiif jentejjen
borjfal-jóval
Telt
tarjoly.
Fabadon, jabadon
Fivemen, jivemen

járnyalnék:
jájjorjép.

Telt
tarjoly.
Fámít rád a, jámít rád a
Fijijuji
jtráda:
Fáguldáfra.
Fépen

jólj.

Fóhivatalban
jéljogadáj;
Filják jürüjén, jilják
jürüjén
Féljujogáj,
jélfujogáj.
Fajkejelyűjárny
jélej eget jánt:
Feretnek jántani! Van-e rá fánf?
Fájharmonika,
jájkojár.
Fáj a köröm éj a jáj.
Fájforfé p.
Famuráj
jamovár,
Fietek, Famu vár!
Fanajét,
fanajét
Fedem a kanapét:
Félejedik.
Fékrekedéjej
jáguldáj;
Féljőjégej
jámítáj.
Fövödményej
jubjtrátum:
Folyton
jurkapifkálom.
Fujimuji, jujimuji
Fólyomjem:
Nem jelel jól orrom jem.
Fámja, jálfa, jakübli —
Fuggejtív a jatöbbi.

Camille Pisarro: Boulevard des Italiens — 1897
E képek utánzatai
már rég polgári szalonokban
lógnak. Ha intéznivalóm
van
Camille-lal, ez csak egykori
időket érint. Aznapi
dolgom végeztén a tömegbe
vetném magam, körutak erre
alkalmasak, fák árnyai

bemutató kozonunánk:
énvagyovity
Tevagyovity,
tevagyovity
Énvagyovity
oráng elénk, óránk utáng,
fát kétfelől
támasztanánk
pultnál, s adnék franc-t, legyen abszint,
és közben vizslatnám a többszint
jár-műveket, fény dőlne ránk

alatt sietnék,
lökdösődve,
olvasnék egy bulvárlapot,
és alakot, oly alakot
öltenék, mint valami főszereplő, talán egy késelőre
vetném magam, azaz belebújnék lénybúvhelyein e
percben lapuló, jóelőre

ablakon át, kis szesz,
kabátrább,
s azt mondanám: milyen
szerencsém
van, hogy ilyen polgárilag s nem
más mód kereszteztem
futását,
most hasmánt fedhetném a járdát
valahol a városelőn,
hiszen ön az én késelőm,
kinek
bulvárlaposa-mását

kitervelt valójába, vagy
épp rend! rend!-et
kiáltanék,
mert így hangolna az a cikk,
művészpolgárom, gyáva vagy?
súgnám belfintorogva; adj
egy franc-t! ez valódi-más
volna már, egy kendős,
piás,
szerbből ideszakadt
apáty,

— betűhívő! — öltöttem épp,
betűhívő, én az vagyok,
kiabálnék, s közben karok
fognának le, miért, miért?
Camille-hoz indultam,. ha még
volna körútján kiadó
alak! majd úgyse látható,
igaz, ki ki? S nem értenék.

Seurat: A parádé

2*

Seurat üdvözli K. urat?
Vagy már Seurat-t üdvözli K. úr?
E parádén oly léghuzat
leng, melytől elöl lesz a hátul,
s viszont is így, két-arculat.

Túl az egész varietén
épp semmi sincs ezen a képen,
tér-tagolás van, formakényszer-vedlés, s ha tartalmi éppen,
egy fa nem tudja azt, szegény;

Pontszájhoz illő trombitákon
s egyebeken,
hátulelők
— púppöntkalapfej nágykabáton
kara fullaszt örömvelőt
túl minden zenekari árkon.

hogy rokon-fából az a korlát,
de hát az már csak azutáni
faság, meg lehet várni sorját,
bár nem kell érte sorba állni,
kalap-állások majd kihordják.

—

19

Susognak a nézők alul,
gázláng-szentlelkek fríze sugallatán, semmi itt balul
nem üthet, hatolják ki pu,
int a clown, s a manézser úr

hogy is hihetném
tárgytalannak,
' e kép miért is volna extrém,
tényállaga mint volna absztrakt,
úgy feszül, mint seggben a zabszem,
amit egyáltalánja
mondhat:

mintha ehhez feszülne ívben,
míg
váltóréz-aranyközép
fújja, ami hogy volna szívben:
a láb disznócsülökterét,,
mely a nagykabátból kilóg lenn:

konkrét a nézőtéri sáv,
egy csík, de mi mindent elárul,
ezek röhögik itt Seurat-t,
s ébred érkezésükre K. úr,
ám a . Parádé áll tovább.

EÖRSI ISTVÁN

Arckép ünnepen
Eszpresszó ablakában
egy fürtös zongorista
profilja
s egy dizőz keble közt vidáman,
topisan, borostásan,
sildes sapkáját szemére szorítva
Lenint láthatod itt ma.

Végakarat
Széchenyi azt kívánta,
hogy ha már nincs menekvés,
Kossuthot és őt
egymásnak háttal akasszák fel.
Egy hazafi végsőnek szánt
óhaja smafu nektek?
Az ünnepre
felcicomázott
teremben egymás mellett
lógtak mint két családfő.

Ez a gyerek nem köszön
Ez a gyerek nem köszön
soha senkinek sehol.
Ha elmegy, ha visszajön,
ránknéz és egy szót se szól.
„Hogyha köszönsz, kisfiam,
íciságyút kapsz, harckocsit."
Nevelnénk
fortélyosan,
de ő ránk se hederít.
„Lesz haddelhadd, büntetés,
ha nem köszönsz, jópipa.
Jön a rendőr bácsi és
bedug büdös dutyiba."
20

MOCSÁR GÁBOR

A lemaradt zászlóalj
Misu a kapuban állt, és mankójára támaszkodva nézte a közeledő csettegőt.
Szeretett a kapuban álldogálni, nézni a jövő-menőket, spekulálni, találgatni:
vajon ki hova megy. Ha csomag volt a biciklin, azt találgatta, mi lehet benne.
Ha például a csomagtartón szabályosan, ügyesen becsomagolt holmi volt, rajta
ormótlan, nagy kék betűk, ez a postára megy. De vajon kinek küldi? Kinek,
hát csakis a fiának, aki most katona. Aztán valahogyan — innen-onnan, jól
meggondolt keresztkérdések által — sok mindent megtudott, míg a kapuban
álldogált. Az a tiszta igazság, hogy Misu sok mindenkiről sok mindent tudott
a környéken. Például a közeledő csettegőről is. Azzal, aki a csettegő bakján ül,
majd vált pár szót, így szokták, mert a csettegő eléggé messziről jött, a tanyák
közül, megérdemel egy kis műszaki pihenőt. „Hó" — kiáltott a bakon ülő
Bakonyi Kolos, mintha lovat állítana meg. De hogyan lehet egy tanyasi parasztnak olyan neve, hogy Kolos, megfejthetetlen. Misu azonban ezt is tudja.
Papnál szolgált valamikor a Kolos anyja, még lánykorában, annak a nevét örökölte, meg a pap két fejős tehenét — így indult az életnek.
— Mi van, egykomám — Kolos, Kolompos. Nagyon csattog ez a te csettegőd, nem hallja az ember a saját hangját.
De ezt már a kapuból, mankója segítségével kiballagva, a csettegő mellett
kiabálta, harsogva, hogy eljusson a közlés Kolos füléig.
— Azért csettegő, hogy csattogjon, az apja hétszázát.
— Nem tudnád elhallgattatni?
— Tudnám én, csak az a baj, hogy azután meg nehéz szóra bírni. Van
úgy, hogy nem is mindig sikerül elindítani.
— Nana, hát legföljebb majd megtoljuk. — Ö, a mankójával!
A csettegő elhallgatott. Kolos babrált valamit rajta, így aztán csend lett.
— Hallod, szomszédom, mennyit spekulálok én ezeken a dolgokon, amikor
kinn állok a kapuban. Mondjon bárki bármit erről a szokásomról, de én szeretek kinn állni a kapuban és spekulálni. Mit tudok egyebet tenni? Például
azon spekulálok mostanában, hogy hallottad-e, Sárimiki eladta mindkét lovát,
öregek is, gyengék is . . .
— Hát Miki se nagyon dicsekedhet se a korával, se az erejével.
— Meg azt mondja, most már nem szabad lovaskocsival ráhajtani az országútra, benn a városban is csak a széleken lehet csavarogni, ez már nem
üzlet. Vagyishogy a lótartás nem üzlet.
— Hát nem, az biztos. Nekem ugyan nem kéne.
— Meg, azt mondja, nagyon elszaporodtak ezek a csettegők. Ezek irtják
ki a környéken a lovakat, nem a lómészáros, azt mondja. Szeretném, azt
mondja, bedugni vattával a fülemet, hogy ne halljam azt az átkozott csettegésüket, de még a legmélyebb álmomban is hallom.
— Aha. Meg az a szörnyű magas lóadó.
21

— Ezt is emlegette. Egy ló után nyolcszáz forint, de kettő után már kétezer. Ezt, azt mondja, kibírni nem lehet. Hogyan keressem meg a rávalót, amikor mindenki a csettegővel. fuvarozik, szánt, ekekapázik. De a lovat akkor is
etetni kell, ha nem dolgozik, csak a jászolnál ácsorog napokon át.
Misu egy kicsit elgondolkozott, aztán nyütan Kolos szemébe nézve feltette
a bizalmas kérdést.
— Mondd meg nekem, Kolos, őszintén, bizalmasan, mennyi adót fizetsz te
ezért a szerkezetért? Ezért a csettegőért?
Kolos a hasát fogta, úgy röhögött. Amikor már tudott beszélni, még mindig valamifajta utófuldoklás közben mondta:
— Egy fillért sem. Fel vagyok mentve, mint a púpos gyerek a tornászástól.
— Ezt nem értem. Akárhányszor mondod, egyszer sem értem, hogy egy
rossz, girhes gebe után, amelyik az üres szekeret is alig bírja megmoccantam,
nyolcszáz forint, ezután meg . . . egy fillért sem . . . Mennyit bír ez a csotrogány?
— Hat-nyolc mázsát nyugodtan rápakolhatsz. Jó úton húszat is.
— És állandó sebességgel megy — állapította meg Misu. — Te! — csattant
fel újra —, hogy az égbe tudtad ezt megúszni? Hiszen minden motoros jármű
után kell adót fizetni. Ahogy én tudom.
,,Aj, gondolta Kolos, majd mondok én neked valami olyat, hogy napokig
spekulálhatsz rajta a kapuban."
— Ez, ha nem tudnád, törvénytelen jármű.
— De hát a törvénytelen gyerek után is kell gyerektartást fizetni, tudom
magamról — kiáltotta a sánta Misu. — Hogy-hogy törvénytelen?
— Úgy, hogy nem tud róla se törvény, se hatóság.
— Nincs is rá engedélyed?
— Nincs! Minek? Benzin kell ebbe, nem pecsétes papír. Nem is kértem,
mert úgysem adták volna meg. Akkor meg minek kérjem. Nézd meg a hátulját, nincs rajta rendszám. Hiába kértem volna, rendszámot erre nem adnak.
,Misu gyanakvó, vizslató pislogással bicegte körül a nevezetes járművet.
Hát — mindig tanul az ember. Afféle kisebb platós pótkocsi — a hátulján csakugyan nincs rendszám. Két kereke van, láthatólag személyautó kereke volt valaha. Háromszögletű merev vasváz csatolja össze a szerkezet elejével, ahol
Kolos ül, kajánul vigyorogva a bakon, előtte meg ami húzza az egészet, a motor. Ez csattog úgy, mint a veszett fene. Misu nézi — nem ért a motorokhoz.
— Ez miféle motor?
— Hát — motor. Motorbicikliből szereltük ki, fene se tudja, hol csinálták.
Csetteg — ez a lényeg. Viszi-húzza a terhet.
Hm. Négy keréken gördül. Motorbicikliből szerelték ki, nyilván már akkor
is ócska volt. Misu nagykeservesen a motor alá hajolt, de nem tudott eligazodni
a szerkezeten. Kolos meg folyton somolygott odafenn a bakon.
— Azt mondod, nincs rá engedélyed. Szóval — ez egy tiltott jószág. Akkor
meg hogy mersz bemenni vele a faluba? Hogy mersz itt ezen a kövesúton
végigcsettegni vele? Mit csinálsz, ha elibéd áll egy rendőr? Igazoltat — he?
— Semmit. Egy az, hogy ezen a keskeny kövesúton nemigen járnak olyasfajta rendőrök. Azok a pingvincsíkosak. Azt pedig már megfigyeltem, nem is
egyszer, hogy Lali, tudod, a mi körzeti rendőrünk, ha ott csettegek el az őrs
előtt, becsukja az ablakot, hogy ne halljon, és elfordul, hogy ne lásson.
— Hááát — álmélkodott Misu — micsoda világ!
— Ez ilyen — állapította meg Kolos. — Azonfelül meg azt is vedd figyelembe, hogy az én fiam, a Palkó, rendőr bent a városban. Méghozzá éppen a
közlekedésnél. Ő is azzal a pingvinkocsival jár. Világos? — Felnevetett, meghúzgált valami drótokat, megfordított valami kulcsot s a motor — kár volt
előre félni — feldürrögött. A csettegő elindult, eleinte csak döcögve, bizonytalanul, a hátulja fertelmes füstöket eregetett, de aztán megcsendesett, egyenletessé vált a hangja, kecsesen billegett a pótkocsi fara, aztán eltűnt a kanyarban.
22

Misu gondterhelten bicegett vissza a kapuba — v o l t min spekulálnia. Egy
dolgot bánt: nem kérdezte meg Kolostól, miért megy be a faluba. A plató
üres volt, tehát csakis hozni akar onnan valamit. „Megvárom — gondolta —,
megnézem, mit hoz."
Nem kellett sokáig várnia. A falu felől újra felhangzott, először fátyolozottan, majd mind harsogóbban a csettegő hangja. Misu meredten figyelte, mikor
bukkan elő a kanyarból. És amire nem számított: nem kellett elibe menni
megállítani, mert maga Kolos állt meg a kapu előtt az úton.
— Ide hallgass, Misu! Mennyiért adta el Sárimiki a két rossz lovát?
Misu nagy töprengések között közel ment a csotrogányhoz, rákönyökölt a
bakra és bizalmasan megsúgta Kolosnak, hogy ezt még nem tudta meg sem
Mikitől, sem mástól.
— De miért érdekel ez téged? — kérdezte, közben hátrapislogott, hogy
vajon mi van a platón, miért volt benn Kolos a faluban. Hát! Eredeti, zsákos
csomagolásban kristálycukor. Körülbelül három mázsa.
— Azért érdekel, hogy megüzenjem neki, szerezzen vagy csináltasson
ilyen csettegőt, jobban jár vele, mint a két öreg, csont-bőr gebéjével! Ezután
még adót sem kell fizetni!
— Aha! Értem. Majd megmondom neki. Hát te meg — kérdezte teljesen
fölöslegesen — mit hoztál a faluból?
— Sót. Sót. Tudod, a birkáknak. Nyalogatni. — Kolos felröhögött, megindította a motort és tovacsettegett.
„Sót! Az édes jó anyádat csapd be, ne engemet. Cukor az, méghozzá tiltott
pálinkafőzéshez. Megtudtam azt is, hol főzöd. A padláson. Dupla tűzfalat építettél, aki felmegy a padlásra, azt hiszi, itt a padlás vége. Csakhogy mögötte
ott rotyog a cefre, fő a pálinka, a cseréptetőn elszáll a szaga, és' van még egy
tűzfal. Birkád meg nincs is, amivel a sót nyalatnád. Egyszer majd leég a házad
teteje, az lesz a vége."
És ráadásul rendőr a fia. Borzasztó gondok közt bicegett vissza a kapuba,
hogy tovább figyelje a kövesúton közlekedőket. Nehéz a dolgokon eligazodni.
*

— Óriási balhék lesznek, apu — mondta Palkó az apjának, amikór leültek
vacsorázni. Palkón még rajta volt az egyenruha, nem öltözött át, mert igen
hosszú volt a szolgálat és nagyon megéhezett. Gyorsan nekiült a kész vacsorának.
— Hogyan érted? Milyen szempontból?
— Hogy is mondjam csak . . . Rossz hírt hoztam.
— Mondd el. Nyugodtan. Meghalt valaki?
— Meg. Vége a csettegőkorszaknak.
—. Vége a . . . minek ?
Rettentően nehezen értette meg, amit a fia próbált vele megértetni, de
amikor megértette, kiszaladt az arcából minden vér. Kiadtak ugyanis égy borzasztóan szigorú rendeletet, amely szerint ezek a csettegők a közlekedésből kiír tandók. A fővárosból jött rendőrtiszt az eligazításkor egészen egyszerűen az
utak poloskáinak nevezte ezeket a törvénytelen, szabálytalan járműveket. Nemhogy a faluba — kövesúton — nem lehet többé becsettegni vele, hanem még a
kapun kívülre se merészkedhetnek. Csak a kerítésen belül, a kertben, rotátorozásra, vízhúzásra, permetezésre lehet őket felhasználni. A kapun kívül nem
léphetnek, mert az — akármilyen keskeny földes dűlőút — közút! Közúton
pedig többé nem közlekedhetnek a csettegők.
— Megmarhultak ezek teljesen? — kérdezte a fiától Kolos.
— Mindegy. Ez a rendelet. És ha valakit rajtakapnak, az egész járművet
vagy elkobozzák, vagy teljesen használhatatlan állapotba hozzák.
23

— Megmarhultak. Mondom, hogy megmarhultak — s aztán kedélyesen
felnevetett. — Nem ér ez a rendelet semmit, fiam. Eddig is tiltották, mégis
ment az üzem. Tudod, nagyon jól, hogy a körzeti rendőrünk, a Lali becsukta
az ablakot, elfordult...
— Ezután nem fogja becsukni az ablakot.
— Na d e . . . két-három liter pálinka — s kacsintott a fiára, aki konokul
ingatta a fejét.
— Nem megy, apu, nem megy. Lalit elhelyezték innen, mert már túlságosan engedékeny volt a helyi lakosság szabálytalanságaival szemben, hoznak
majd távoli vidékről valakit, aki nem lesz szívbajos. Tessék már megérteni,
hogy komoly a helyzet. Annyira komoly, hogy ha én például apuval találkoznék szolgálatban, kinn a dűlőúton, kötelességem lenne elkobozni a csettegőt.
— Elkoboznád?
— El. Mert sohase vagyok egyedül a szolgálati kocsiban, nem vagyok tanú
nélkül: Azt kell tennem, amit a rendelet előír.
Kolos abbahagyta a vacsorázást. Nem ment le falat a torkán. Most már
megértette, hogy csakugyan komoly a balhé. Még sokáig beszélgetett a fiával,
Palkóval, kikérdezte a Kreszről, az országúti közlekedés lehetőségeiről, sok furcsaságot megtudott, de az agya, elméje, gondolkozása teljesen összezagyválódott. Nem látott kiutat. A beszélgetés befejezésekor azt ki is nyilatkoztatta.
— Be vagyunk kerítve, fiam, mint háborúban a hátul maradt zászlóaljak.
Be vagyunk kerítve, most már csak az a kérdés, hogy is lehetne kitörni ebből
a bekerítésből.
*

Másnap reggel — alig aludt valamit az éjszaka — felmászott a padlásra, a
két tűzfal közötti rejtekhelyen megtöltött egy literes üveget pálinkával, kerékpárra ült s elindult. Méghozzá éppen Misuhoz, aki folyton kint áll a kapuban,
sok mindent lát, hall, ezeket a dolgokat valakivel meg kell beszélni, mert megfullad a kimondatlan gondolatoktól. De miért éppen Misuval? Hiába áll kinn
a kapuban, hiába lát — és olykor meg is hall — mindent, nem ért a világhoz.
De viszont, könyvei vannak, tudományos ember, ismeri a csillagok járását,
abból az igazán egyszerű adatból, hogy melyik hónapnak az elején, vagy a
hátulján születtél-e, megmondja a sorsodat. Azt is, hogy milyen ember vagy.
Attól akármilyen hitbuzgó prédikátor kérdezhet akármit a Bibliából, azonnal
rávágja, mit, hol írt Pál apostol, meg Jónás, meg a többi hétszentség. És napra
pontosan meg tudja jósolni, mikor következik el a világ vége, valami kimondhatatlan nevű csata után . . . a r g a . . . — valahogy így kezdődik annak a csatának a neve. Csak el kell menni hozzá, és csakis őhozzá kell elmenni. A pálinkás
üveget betette egy avas zsírosbőr aktatáskába s elment Misuhoz.
— Csak azt nem értem, Misu — kezdte —, hogy te a csonka lábaddal,
mankóra támaszkodva folyton állsz abban az átkozott kapuban. Miért nem
viszel ki egy kisszéket, vagy akár karosszéket, üldögélnél. Kényelmesen.
— Nem lehet, Kolos — felelte Misu. — Az ember azért él, hogy példát
mutasson. — Mutatóujjával a plafon felé mutatott, figyelmeztetőn.
— Én ezt tőled elfogadom, de most mégis üljél le, mert olyasmit mondok
neked, hogy attól úgyis leülnél.
— No, d e . . . előtte nem innál egy kis pálinkát? Szívesen megkínállak.
Hő, azt a bibliás, szentséges mivoltodat — hát te is főzöd, zugban, titkosan
a pálinkát, vízből, cukorból, mindenféle büdös cefrékből?
— Jó, hozzál. — A pálinkát felhajtották,, leültek egymással szemközt a
konyhaasztalhoz. Aztán Kolos elmondta, mit közölt vele az este fia, Palkó és
azt is, hogy mi mindenről beszélgettek.
— Be vagyunk kerítve, Misu. Mert mi vagyunk a lemaradt zászlóalj.
Most aztán mi az eget csinálunk? Megoldás volna a szamár is, mert látod,
tarthatsz akár négy szamarat is, az után sem kell adót fizetni. Csak az után az
24

átkozott ló után. De mit kezdjek négy szamárral? Míg ballagnak be azok a
faluba, onnan meg vissza. Meg aztán az ember büszkesége. — Rettenetesen
kínlódott, gyötrődött Kolos. — Tudsz valamit tanácsolni?
— Hát — nem sokat. Át kellene hívni Sárimikit. Az is nagy bajba jutott
ezek szerint. Nagyobba, mint volt. Éppen most alkudozik egy olyan csettegőre,
mint a tied.
— A marha! Persze, ő még nem tudja. Megyek is érte, nehogy megvegye
a szerencsétlen.
Felhajtott még egy pohárkával, s aztán a biciklivel nekilódult. Sárimiki
nem lakik messze, átmegyünk a kövesúton, az első dűlőúton balra fordulva,
az első tanya az övé. „Jó helyen van — állapította meg Kolos — közelébb
esik a faluhoz, mint az enyém."
Ütközben, Misu felé tartva, elmesélte Sárimikinek a dolgokat, úgy, hogy
mikor Misu ajtaján beléptek, Sárimiki káromkodott, de úgy jött belőle a sok
szitok-átok, mint a jégeső, holott tudnia kellene, hogy a szentéletű Misu házában nem illik káromkodni. Elszántan felhajtotta a pálinkát, amit Misu elébe
tartott, aztán következett Kolos, majd végül a házigazda. Mindnyájan egy pohárból ittak, részint mert csak egy pohara van Misunak, részint, mert ez a
szokás, és praktikus is, nem kell annyit mosogatni.
— Szóval, azt mondod, hogyha felülnél egy krokogyilus hátára, azzal nyugodtan be tudnál menni a városba az országos főközlekedési úton is.
— Azt mondom, mert a fiam, Palkó kioktatott. A tilalom csak az állati
erővel vontatott járműre vonatkozik. A járműre és nem az állatra — világos?
— Milyen gyorsan halad az a krokogyilus? Ügy értve, óránként hány kilométeres sebességgel?
— Aj — mondta a házigazda — úgy veszem észre, ti még nem láttatok
krokogyilust. Én láttam, Pesten az állatkertben. Hát az a földön mászik, a hátára fel sem tudnál ülni. Mint a gyík, de sokkal lustább és sokkal nagyobb,
és a földön mászik. Mászik, de borzasztó lassan. És borzasztó élesek a fogai.
Sárimiki legyintett. A krokogyilus, mint téma le van zárva. Holott van
egy nagy előnye. Krokogyilust tarthat az ember akármennyit, nem kell utána
adót fizetni. De egy rossz gebe után, amivel az ember szánt, ekekapál... Borzasztó felháborodásában ő maga nyúlt az üveg után, holott ez a házigazda jóga
és kötelessége, öntött magának, lehajtotta. Aztán kijelentette:
— Most minden a paraszt ellen megy. Pláne, ha tanyasi. Igaza van Kolos
komának. Be vagyunk kerítve. Mert mi vagyunk a lemaradt zászlóalj.
— Na, de ezzel nem megyünk semmire. Valamit ki kellene találni. —
Kolos is követte Miki példáját, önhatalmúlag ő is felhajtott egy pohárkával,
talán, hogy az agy megvilágosodjék. — Ki kéne találni valamit. A csettegőnek
vége. Állati erővel vontatott jármű — tilos. Hogy jutunk be a városba, a
piacra? Ez itt a kérdés. — A házigazdához fordult. — Misu, neked könyveid
vannak. Jártál a világban, míg megvolt a lábad. Televíziód is van. Álldogálsz
a kapuban. Sok mindent tudsz, hallasz. Mit tudsz tanácsolni?
A házigazda igen komótosan, láthatólag sűrű gondokba burkolózva nyúlt
az üveg után, hogy kövesse a másik kettő példáját. Öntött magának, lehajtotta,
mindenkinek legyen magához való esze, az üveget az asztal közepére tette, ha
valaki megkívánja, hát fogyassza. Sokáig töprengett, aztán egyszer szóra nyílt
az ajka.
— Jó, hogy említetted a televíziót. Láttam egyszer benne egy filmet. Afféle
tudományosat. Pucér nők nem voltak benne, ellenben elefántok, azok igen.
Öriási gerendákat markoltak meg az ormányukkal, vitték oda, ahova kellett.
Borzasztó terheket el bírnak vinni. Azt is láttam, hogy az elefánt két oldalán
óriási kosarak, megpakolva banánnal, naranccsal, akármivel, de hát azokba a
kosarakba lehet tenni zöldséget is, újkrumplit is . . .
25

— Nyilyán retket is — szólt közbe Miki, mert ő úgy határozott, hogy retekkel is megpróbálkozik tavasszal, korán, fólia alatt.
— Akármit — mondta Misu —, csak az a kérdés, mennyi adót kell utána
fizetni?
— És végig lehet menni vele az országos főútvonalon?
— Végig. Akár be a városba. Csak az a lényeg, hogy ne húzzon maga után
valami guruló járművet. Felülsz a hátára, mindenki téged bámul. Akár pénzért
is lehet mutogatni.
— Uramisten — csapott a homlokára Kolos — az adó! Most jut eszembe —
s máris nyúlt az üveg, meg a' pohár után, mintha csupán ez volna az, ami az
eszébe jutott, egy kortyantás. az egész, azután folytatta. — Járt itt mifelénk
valami két éve egy író, vagy újságíró, szóval riporterféle, mindenféléről kérdezősködött, szóba került az átkozott lóadó is. Tudjátok, mit mondott erre?
Azt mondta: látja bátyám, miért nem tartanak elefántot. Azután nem kell
adót fizetni.
— Az elefánt után nem kell adót fizetni! Azt a k e s e r v e s . . . — Miki is elvégezte az üveggel, pohárral, amit az imént Kolos, aztán folytatta, roppant
praktikus oldaláról közelítette meg a kérdést — aztán mit eszik az az elefánt?
— Mit? Mit? — értetlenkedett Misu. — Hát falevelet, füvet, szénát, mindenféle növényeket. Kiengeded a dűlőútra, leszedi az útmenti fák ágait, lombjait, még meg is köszöni neked a tanács.
— És mit iszik?
— Buta kérdés. Csakis vizet. Az elefánt nem iszákos — mondta a házigazda, felháborodásában az üveg után nyúlva. — Ilyet kérdezni!
Még sokáig tanakodtak, az üveg kiürült, újra kellett tölteni, de van még
ott, ahonnan ez származik, s mindvégig az elefánt, immár a megálmodott elefánt körül folyt a beszéd. Mintha valóság lenne már. Nem kell utána adót
fizetni! Lehet vele a főúton is közlekedni! Óriási terheket bír a hátán! A főkérdés: hol és hogyan s főképpen mennyiért lehet elefántot szerezni? Misu
beszerzési forrásként két intézményt jelölt meg. Ésszerűen. Vagy az állatkert,
vagy valamelyik cirkusz. Ahol valami oknál fogva fölöslegessé vált egy elefánt.
Előfordulhat ilyesmi. De bizony. Azám, de hol tartják majd, hol etetik? Szóval
— hol legyen az istállója? Erre is kínálkozott megoldás: Sárimiki értelmetlenné
vált szekérszínje kiüríthető, jó nagy szín, valaha két szekér állt benne, egy
elefánt bizonyosan elfér benne. De az ára! Mennyit ér egy elefánt? Hát ezt meg
kell tudakolni. Valakinek fel kell menni Pestre — összedobjuk az útiköltséget
—, és mindent megtudakol. Van-e valahol eladó elefánt, és hogy mennyit
kérnek érte. Sárimiki vállalkozott rá.
— Te megteheted, neked van feleséged, azon az egy napon el tudja látni
a jószágokat. De hát, tudod, engem négy éve itthagyott az asszony — mondta
búsan Kolos. — Én a jószágok miatt nem mehetek. O meg — intett a házigazdára — a lába miatt.
Még abban is egyezségre jutottak, hogy az elefántot majd kölcsönadják
házépítéshez — rengetegen építkeznek —, hogy mint eleven daru, ügyesen feladogassa a tetőgerendákat, szarufákat, mindent, ami kell. Óránként ötven forintért. Vagy hatvanért. Hetvenért. Majd meglátjuk.
*

Kétszer kellett az elefánt miatt felutazni Pestre. Már . az első út sikeres
volt, az ügyes Sárimiki talált egy eladó elefántot. Méghozzá egy csehszlovák
cirkusznál. Az történt ugyanis, hogy az idomítója, meg a cirkuszbeli kommandírozója szerencsétlenül járt. El akarta sajátítani az oroszlánidomítást is, de az
oroszlánnak rosszkedve volt, ráadásul a ketrecébe lépő idegen emberen megérezte az elefántszagot — a többit elképzelhetjük, özvegye viszont soha sem
foglalkozott elefántokkal, könnyebb műfajban dolgozott: trapézon. Mit kezdjen
26

egy rámaradt elefánttal? Megeszi a fejemet is — panaszkodott a kollégáinak.
Csehül, persze. Felajánlotta az állatkertnek is, hogy vegyék meg, de ott meg
éppen túltermelési válság volt elefántból. Valósággal megváltásként fogadta
tehát azt a napbarnította, zömök, erőteljes magyart-, aki, azzal állt elő — persze
tolmács útján — hogy szeretné megvenni azt a fölösleges elefántot. Igen,
mondta a trapézos nő, az elefánt eladó.
— De a kérdés: mennyiért.
A trapézos hölgy mondott valamit, a tolmács lefordította, az összeget hallva
Sárimiki halálsápadt lett.
— Az istent bele! — kiáltotta a bibliás Misu, amikor Miki kimondta az
összeget, újabb összejövetelükön. Az üveg az asztal közepén. Ezúttal valóban
Kolos állította oda. — Hát ki tud ennyi p é n z t . . . — legyintett, ivott. Mind a
hárman elkomorodtak. Volt elefánt — nincs elefánt.
— Tudjátok — törte meg Sárimiki a szomorú csendet —, azért volna egy
megoldás. Pesttől hazáig volt időm a vonaton meghányni-vetni a dolgot. Ha
például többen összeállnánk. A volt csettegőtulajdonosok. Akik vihetik az
ócskavastelepre a masinájukat. A portékájuk meg ott rohad meg a földben.
Hiába tépi a száját az állam elvtárs, hogy így a háztáji termék, úgy a háztáji
termék, hogy arra mennyi szükség van, ha ugyanakkor nem engedélyezi, hogy
elvigyük vagy a felvásárló helyre, vagy. a piacra ezekkel a csettegőkkel a portékát. Tehát, ha mondjuk, mi, tíz egykori csettegősök összeállnánk, akkor meg
tudnánk venni azt az elefántot. Szinte a mellényzsebből.
Na nézd, ez nem is olyan buta gondolat. De ki legyen az a tíz? Illetve
hét, mert ők hárman már benne vannak. A névsort — persze tartalékokra is
számítva — óriási vitatkozások között, anyagi állapotuk, meg vállalkozási kedvük szerint ítélve meg az embereket, éjfélre összeállították. Felét Kolos, felét
Sárimiki vállalta. Hogy megagitálják őket.
— De minél hamarább ám! Szigorúan meghatározva a határidőt, hogy
meddig lehet dönteni. Én annak a trapézos nőnek hat napot ígértem, addig ő
eteti áz elefántot, de aztán akárkinek eladja. Szóval, három nap múlva, itt
együtt kell lenni mind a tíznek — jelentette ki Sárimiki. — Aki hajlandó belépni egy bizonyos összeggel a társulásba.
— Hő! — vágott közbe Misu. — Álljon meg a menet! Én még emlékszem
a régi időkre, amikor, hogy is mondjam, hát az első téeszcséket alapították.
Akkor az volt kimondva, hogy legalább tíz ember, tíz tag kell és akkor megalakulhat a téeszcsé. A kolhoz. Namármost, ha mi tízen leszünk, kolhoz lesz
belőlünk? Elefántra alapítva?
Elgondolkoztató kérdés.
Kolos óriásit ásított. Késő van már, aludni kell — mondta. De a sánta
Misu, miközben vendégeit a kapuig kísérte, még ott is a lelkükre kötötte: ha
nem is lesz kolhoz — mert ne is legyen —, vezetőséget akkor is választani
kell, hogy legyenek, akik az ügyeket felelősen intézik. Még a kapuban megállva is ezt kiabálta utánuk. Hogy erről meg ne feledkezzenek. Magában persze
azt remélte, hogy őt választják meg főkönyvelőnek.
*

"

•

A harmadik nap estéjén pontosan tízen ülték körül az asztalt, melynek
közepén természetesen ott állt az üveg. Mind a tíz tudta, miért van itt, mert a
két agitátor — Sárimiki, meg Kolos — már tüzetesen megmagyarázta az egykori csettegősöknek a helyzetet, meg a kilátást. Mindegyik hozott pénzt magával. Azt is tudták, mennyit kell hozni. De mielőtt kirakák volna a „nagy
summa pénzt" az asztalra, néhány dolgot meg kellett vitatni. Elsőnek az öreg
Major Szilveszter szólalt meg, mert ilyen helyeken mindig elsőnek szokott megszólalni. Addig sem beszél más — ezzel indokolja.
27

— Hát aztán, hány éves az az elefánt?
— A gazdasszonya azt mondta, hogy még igen fiatal, tizennyolc éves.
— Hő, hát az egy állatnál nagyon nagy idő. Például egy lónál, szólt közbe
Hornok Pál, mert az mindig közbeszól.
— A ló megint más, mint az elefánt — szólt oktatólag Sárimiki, — az
állatkertben is lett volna egy, de az már hetvenéves volt, tehát elél hetven
évig is. Tehát a mienknek van még hátra ötven éve.
— Haj — mondta Major Szilveszter —, hun leszünk mi már akkor!
Közben a pohár körbejárt, csak az egyetlen Kokas Náci hárította el, mindenki tudta, ég tőle a vakbele. Néhány pohárkörbejárás után kiderült, hogy
tulajdonképpen minden rendben van, Sárimiki holnap mehet az állatért. Csak
azt nem tudták, hogy vajon a MAV hajlandó-e elefántot szállítani, felvesz-e
egyáltalán gyorsszállítmányú csomagként elefántot? Mert azt nem lehet sokáig
utaztatni. Etetni is kell, itatni is kell. Ezen sokáig tanakodtak, de nem tudtak
okosabbat kitalálni: majd elintézi Sárimiki, aki úgyis megy hajnalban Pestre.
Az elefántért.
Ezt a tanakodó helyzetet használta ki a házigazda, Misu, hogy előálljon a
maga új, egyéni gondolatával.
— Látjátok, sok mindenben megállapodtunk, de az senkinek sem jutott
eszébe, hogy az ügyeket valakinek intézni kell, meg a pénzeket kezelni, bevétel,
kiadás, ésatöbbi, ésatöbbi. Ki mennyi takarmányt hozott a jószág etetésére,
meg hogy mennyiért adjuk el a trágyáját, mert egy ekkora jószágnak sok ám
a trágyája. Sok pénzt ér. Űgy, hogy nekünk választani kéne most valamilyen
vezetőséget.
— Mint a kolhozban? — kiáltott közbe Rest István, de nagyon dühösen. —
Hát kolhozt akartok? Akkor én már megyek is.
— Ne marhulj, Pityu — mondta Kolos s visszanyomta a lócára a már indulni készülő Rest Pityut. — Az öreg Misunak igaza van. Kell valaki, aki a
pénztárkönyvet vezeti, meg kell, aki feljegyzi, mikor, kinek dolgozik az elefánt, kinek mit fuvaroz, mikor indult be városba, mikor ért vissza, vagy kinek
a kertjében, szőlőjében húzza a rotátort vagy az e k é t . . .
Mindenki belátta, hogy Kolosnak igaza van. Ez csakugyan bonyolult gazdálkodási forma, mindent számon kell tartani, könyveket kell vezetni ésatöbbi,
ésatöbbi.
— De hát akkor ez mégis csak afféle kolhoz! — akadékoskodott újra Rest
Pityu. — Akkor hát válasszunk elnököt, meg főkönyvelőt, bánjazisten.
— Ezt értsd meg — magyarázta a helyzetet tovább Kolos —, ez nem olyan
kolhoz, amilyenre te gondolsz. Például, te tagja vagy ugye a téesznek. Namármost, ha a közgyűlésen elnökválasztásra kerül a sor, arra szavazol, akit a felsőbb szervek ajánlanak. így van. Feltartod a karodat?
— Fel én.
— Akár Gacsaj Pistát, a híres zsiványt, akiről nóta is szól, ugye, azt is
megszavaznád.
— Meg én.
— Na látod, ez a különbség. Mi pedig, itt tízen, azt választjuk meg magunk közül, akit mi akarunk. Világos? Itt a különbség.
Ezen sokáig eltöprengtek. Nagy a különbség! Meg a felelősség. Egy üvegnek megint vége. Hosszú szünet után Major Szilveszter szólalt meg.
— Aztán, Kolos, van-e neked valami elgondolásod?
— Van — vágta rá rögtön Kolos. — Mivelhogy eddig is Sárimiki utazott,
intézte a bevásárlást, szóval, azt ajánlom, legyen ő az elnök, vagy akármiazistennek nevezzük, hiszen a jószág az ő portáján fog lakni, ő fog tudni mindenről. A főkönyvelő pedig, vagyis a számtartó Misu bácsi legyen, egy az,
hogy ő mindig itthon van a sánta lába miatt, más pedig, hogy olvasott ember,
könyvei vannak, tud szépen írni, olvasni, számolni, ideje is van, esze is van —
28

legyen ő a főkönyvelő. Majd vesz egy nagy irkát, egyik oldalon a bevétel, másikon a kiadás. És a pénztárkönyvbe bárki, bármikor belenézhet. Azt Misu
bácsi köteles előmutatni. Látod — fordult Rest Pityu felé —, ez is különbség.
De mekkora különbség!
Kolos javaslatát teljes lelkesedéssel elfogadták. Erre viszont inni kellett:
mindenki boldogan köszöntötte az elnököt, meg a főkönyvelőt.
— Hő, milyen dínomdánomok szokták követni a téeszcsében az efféle választásokat, de hát nekünk ez is elég — dünnyögte az egyik, mindeddig szótlan tag, csak úgy maga elé s nagyon várta már, hogy eljusson hozzá az az
egyetlen pohár, pálinkával töltve.
Talán meg se lehet mondani, hányadik körnél tartottak — Misu bácsi
üstje, úgy látszik, tartalmasan és kifogyhatatlanul működik —, amikor éppen
Rest Pityunak mi jutott eszébe?
— Hé, emberek, mi jutott eszembe! Ha már van elnökünk is, van főkönyvelőnk is, akkor nevet is kellene adni ennek az elefántkolhoznak.
— Már meg is adtad — mondta Kolos. — Elefánt kolhoz. Téeszcsé.
Ebben a tagok nem tudtak megegyezni. Valami szép név kellene, összevissza kiabáltak. Zöld mező. Boldogulás. Vörös csillag. Béke. Hajnali pirkadat.
Remény. Mindet lehurrogták a tagok. Nekik másfajta név kell.
— Te, Miki — fordult Sárimikihez Kolos —, egyszer már mondtad nekem,
de elfelejtettem, mi annak az elefántnak a neve.
— Dzsumbó. Csak ennyi. Dzsumbó.
— Na, akkor, emberek azt javaslom, legyen a mi elefántkolhozunk neve.
Dzsumbó. Dzsumbó téesz!
Mindenki mind a két karját feltartotta. Éjfél felé már annyira feltámadt a
hangulat, hogy miközben a pénzeket rakták csomóba, azt a nótát dalolták, de
harsogva, megdöbbentve ezáltal Misu máskor csendes tanyájának szomszédait,
amelyiknek az a vége, hogy „Nem lehet a Dzsumbóékkal, Nem lehet a Dzsumbóékkal kikurocicázni."
Hulltak, pörögtek az ötszázasok, Misu bácsi ujjait nyálazva számolta őket,
mindenkiét külön csomóba rakta. Aztán egy polcról levett egy pepitafedelű
füzetet, kinyitotta, a bal első lapra felül ráíra: Bevétel. A másik oldalra: Kiadás. A bevétel címszó első számú adata az elefánt ára volt, személyenként
felsorolva, ki mennyit adott. Mindenki egyformán adott. Hát csakugyan szép
summa pénz. Aztán a tagok szeme láttára megszámozta az oldalakat.
— Ezt — mondta — így kell csinálni. Minden rendes téeszben így kéne
csinálni.
A közgyűlés szétoszlása után a tagokat a kapuig kikísérte, visszabicegett á
házba, az ajtót nyitva hagyta, mert akkora volt benn a füst, hogy szekérkereket lehetett volna hozzátámasztani. Aztán megint a pénztárkönyv fölé hajolt,
és könyörtelen elszántsággal beleírta az első kiadási tételt. „Öt liter pálinka"
— az összegen, vagyis egy-egy liter árán, még jó ideig spekulált. így indult,
ilyen megfontoltan és meggondoltan kalandos útjára a Dzsumbó téesz.
*

A folytatás ugyanis annál viharosabban alakult.
Öriási lehetőségek mellett megy el érzéketlenül, tompa aggyal az író, amikor nem bocsátkozik aprólékos részletezésekbe, holott az olvasó nyilvánvaló és
természetes izgalommal olvasná, hogyan érkezett meg Dzsumbó Sárimiki tanyájába. Tanyába! Elefánt!
Szükségtelen volt a MÁV-val vitatkozni, hogy vajon felveszi-e személypoggyászként Dzsumbót, a csehszlovák cirkusz igazgatója kezét-lábát majd elhányta örömében, hogy nem kell többé Dzsumbót etetni, gondozni — miközben
semmit sem dolgozik. Semmit nem keres, mert nincsen többé, aki a porondra
vezesse. Örömében felajánlotta, hogy a cirkusz a saját költségén, Dzsumbó
29

megszokott járművén -a színhelyre, vagyis Sárimiki tanyájába szállítja az állatot. Az özvegy is megy. hogy a-helyszínen adjon használati tanácsokat, miként
kell Dzsumbóval bánni. Tud már annyit magyarul, hogy. efféle egyszerű dolgokat megértessen az új tulajdonosokkal.
Persze, hogy megértette mind a tíz tuladjonos, mert mondani sem kell,
mind a tíz ott volt, amikor Dzsumbó méltóságteljesen lelépkedett a szállítókocsi
hátuljához támasztott gerendákon. De nemcsak ök! Hanem a bámészkodók!
Folyton folyvást jöttek. Szárnyakon szállt a hír: Sárimiki tanyájában elefánt
látható. Negyedóra múlva ideértek a faluból idehömpölygő tömegek, ki kerékpáron, ki motoron, sőt még személygépkocsin is jöttek az elefántlátók. A behemót állat a legmélyebb megdöbbenést a kicsikben keltette, mert ők még nem
láttak eleven elefántot, csak a tévében, mesefilmekben s meg voltak győződve
róla, hogy az elefánt filcből, mindenféle rongyokból van összetákolva és nem
nagyobb a medvénél, a teheneknél, akár, a lónál, és most itt a kegyetlen, ámító
valóság. Szájukat eltátva csudálkoztak: mekkora szörnyeteg.
Misu bácsi félrehúzta Sárimikit.
— Ez mégsem járja, hallod. Mennyi summa pénzt kiadtunk érte, ezek meg
csak ingyen bámulják. Belépti díjat kellene szedni.
A gondolat nem rossz.
— Belépti díjat? De hát kívül vannak a kerítésen. Ha nem léptek be a
kapun, akkor nem lehet belépti díjat szedni.
— Hát akkor ezt a Dzsumbót be kéne vezetni az istállóba. A színbe. Itt
van még az a cirkuszos asszony? Mert azt még nem magyarázta el, hogyan kell
behajtani az istállójába.
— Odabent trécsel a feleségemmel, Juliskával. Főznek.
— Trécsel? A te feleséged tud csehül?
Nem kell ahhoz egymás nyelvén tudni, hogy két asszony elbeszélgessen
egymással. Juliska éppen slambucot főzött ebédre, mutogatta, magyarázta, mit
kell bele tenni. A cseh asszony borzongva nézte, mennyi paprikát rak bele a
magyar asszony. Sárimiki kihívta a cirkuszos nőt, mutogatta magyarázta, hogy
be kellene hajtani, vagy vezetni a színbe. Megmutatta. Milyen egyszerű!
Dzsumbónál engedelmesebb állat nincsen a világon. Csak egy vékony bot kell
hozzá, amivel az ember megdöfködi. A cirkuszos nő rettentő boldog volt, hogy
milyen értelmesek a tanítványai, ezek a magyar parasztok. A gépkocsi vezetője
a volán mögött szundikált, a nő azonban őt is megdöfködte, valamit beszélgettek, aztán a sofőr kinyitotta az elefántszállító óriási pótkocsi hátsó ajtaját, s
valami nyeregfélét húzott ki a kocsiból. „No, nézd csak" — álmélkodtak a
tagok, amikor látták, hogy az álmos gépkocsivezető befelé indul a nyereggel
az udvarra, hosszú szíjak — a végükön rezes csatok — vonszolódtak a homokban. Aztán a cirkuszos nő következett, aki egy cifra, rézszögekkel kivert,
ugyancsak szíj csüngőkkel ellátott, valami bőrből csinált holmit cipelt befelé.
Kedveskedve intett a tagoknak, hogy jöjjenek be a színbe, ahol Dzsumbó békésen eszegette a frissen kaszált füvet. A fűrakás mellé egy dézsát tettek —
már jóelőre — a tagok, friss, finom kútvízzel telehordva. A tagok roppant
figyelemmel nézték, amint a sofőr meg a cirkuszos nő rádobta Dzsumbó hátára — pontosabban mondva a nyaka tövére — a nyerget, azután meg a sofőr
behozott egy hágcsófélét, kötélből, azt a nyereg oldalán levő két kapocsba
akasztotta, felmászott rajta a nyeregbe, ezáltal megnyugtatva a tagokat, akik
épp eleget törték rajta a fejüket, hogy az áldásba lehet feljutni ennek a behemót állatnak a tetejére — aztán a sofőr feladta neki azt a díszesen kirakott,
bőrből való kötényfélét, amit aztán a cirkuszos nő Dzsumbó homlokára terített,
két lecsüngő szíjat lebocsátott, azt a sofőr idelent összecsatolta.
— Ez olyasmi, halljátok — állapította meg Kolos —, mint az asszonyok
kötője. Csak nem a hasára, hanem a homlokára teszik az állatnak.
30

A i asszony ügyesen lecsúszott Dzsumbó hátáról, összefente két tenyerét és
kijelentette:
— Komplett. — A tagok gyönyörködve nézték a felszerszámozott elefántot.
Sárimiki felesége ekkor kiáltott ki a konyhaajtóból.
— Kész a slambuc! Hívjad Miki, a cirkuszosokat is.
Mindegyik tag hazaindult, ebédelni, kivéve Misu bácsit, aki kiállt a kiskapuba és könyörtelenül követelte minden belépőtől a láthatási beléptidíjat,
fejenként két forintot. Mi mindenre kell gondolni annak, aki főkönyvelőséget
vállal egy elefánt mellett! Sárimiki felesége mindenesetre kivitt neki egy tányér slambucot, meg egy kisszéket, hogy tudjon mire leülni.
*

Eddig minden rendben van — úgy is mondhatnánk, hogy a lemaradt
zászlóalj kezd felzárkózni —, de mi lesz, ha megkezdődik a fuvarozás? Amikor
majd be kell vinni a portékát a városba, piacra. Az lesz csak az igazi próba!
Végigballagni az országos közlekedési főúton! Amikor csordaszám robognak a
gépkocsik a város felé. Sorshúzás — mert másképp hogy lehet ebben dönteni
— döntötte el, hogy Kolosnak kell vállalkoznia az első útra. Két másik tag
vállalta, hogy amíg ő odajár, ellátják az otthoni jószágait. Már sötét hajnalon
minden tag elhozott egy zsák eladni való portékát — zöldséget, retket, fólia
alatt nevelt zöldpaprikát, zöldhagymát, ki mit —, átadta Kolosnak a papírt,
amely a zsák tartalmát felsorolta. Ezt így kell csinálni. Misu bácsi a pepitafedelű füzetbe mindent pontosan átmásolt. Dzsumbó egyik oldalán is, a másik
oldalán is öt-öt zsák csüngött, egyik a másikkal kötéllel ügyesen összekötözve.
Aztán Kolos a kötélhágcsón felmászott az állat hátára, a hágcsót maga után
húzta, mert valahogy majd a piacon le is kell ereszkedni abból a rettentő magasságból. Kolos keresztet vetett, „Istenem, csak most segíts meg", sóhajtotta,
felmászott a kötélhágcsón, beleült a nyeregbe, elővette zsebnoteszét, melybe a
cirkuszos nő által lediktált vezényszavakat beleírta, mikor mit kell Dzsumbónak mondani, hogy induljon el, álljon meg stb. Német szavak lennének ezek,
mert Dzsumbó a berlini állatkertben gyerekeskedett, ott ragadt rá ennek a
nyelvnek az ismerete. Erre hallgatott felnőtt korában is.
Az elindulás sikerült. A tagok komor ábrázattal, levett kalappal köszöntek
el Kolostól, aztán ki gyalog, ki biciklivel elindult Dzsumbó nyomában. Szépen,
szelíden ballagott Dzsumbó, nyergében Kolossal. Nincs ennél okosabb állat a
földön! Alig haladtak a dűlőúton vagy száz métert, Sárimiki a homlokára
csapott és már nyargalt is vissza a tanyájába. Még idejében! Senki sem gondolt rá, miből iszik Dzsumbó, ha megszomjazik. A csap alá nem tarthatja oda
az ormányát! Egy-két perc és máris nyargalt vissza, kezében sárga színű műanyag vödröt csün'getve, meg egy darab zsineget.
=— Hé, Kolos, vidd magaddal ezt a vödröt, evvel a zsineggel kösd fel valahova. Majd ebből megitatod.
Kolos elővette a vezényszavas noteszt, „állj" — parancsolt Dzsumbónak
— és Dzsumbó megállt. „Azistenit!" — álmélkodott Hornok Pál. „Micsoda okos
állat, talán még egy embernél is okosabb."
A menet a vödör felkötése után továbbhaladt. A tagok elkísérték Dzsumbót
a főútvonalig. Ott Kolos — ahogy tanulta — megbökdöste Dzsumbó ormányának a bal tövét és Dzsumbó engedelmesen jobbra kanyarodott, rá a főútvonalra. A tagok hosszan néztek utána, amíg egy kanyar után el nem tűnt.
Kora hajnalon alig van forgalom. De ami volt, az is leállt, legalábbis lelassított. Ilyen csodát! Elefánt. Két oldaláról zsákok csüngenek, a nyeregbén
egy csizmás, kajlakalapos, láthatólag falusi vagy tanyasi paraszt ül, és szelíden
baktatva haladnak a város felé. Ilyen látvány a magyar Alföldön!
Az út felénél tartottak — nincs messze a város és a forgalom egyre sűrű31

södött —, amikor hátulról vésztjósló sivitás hallatszott. Jiiu . . . jiuu . .. jiuu . . .
Na, gondolta Kolos, most jön a bukfenc, jönnek a pingvinesek. De ennek már
érdemes új fejezetet kezdeni.
*

A pingvincsíkos rendőrautó megelőzte Dzsumbót — nem került nagy megerőltetésébe — aztán előtte vagy száz méterrel megállt.
Feszesre húzott derékszíj, szinte ropogósra vasalt öltözet, daliás termet:
jól fest a fickó — állapította meg Kolos. Ahogy közelébb értek, azt is megállapította, hogy őrmester. „Most aztán adunk az őrmester elvtársnak egy leckét
a Kreszből" — gondolta. Viszont az őrmester is valami ilyesmire készült, mert
sípot vett elő s harsányan megfújta; felemelt karral „állj"-t intett. S most
majdnem csakugyan bukfenc következett, mégpedig hátrafelé, mert a sípszóra
Dzsumbó néhány próbálgatás után két lábra állt, Kolos alig bírt megkapaszkodni a homlokdísz rögzítő szíjába, különben leszánkázott volna az elefánt hátáról az útra. Az aszfaltra. Hogy megüthette volna a fenekét! Viszont mind a
tíz zsák lepuffant az úttestre.
— Mi az istennek fütyörészik? — kiáltotta dühösen Kolos. — Most hogy
állítom újra négy lábra?
Ügy látszik, az őrmester többet járt cirkuszba, mint Kolos, mert kitalálta:
megint belefújt a sípjába, mire Dzsumbó négy lábra állt. ,,A mindenségit —
gondolta Kolos —, ezután sípot kell hozni magunkkal." Dühösen gondolt a
csehszlovák cirkuszos nőre, aki nem beszélt semmit arról, hogy Dzsumbó jelenlétében nem szabad fütyülni. Dzsumbó megállt, ormányát előre nyújtotta, várta
a cukrot, amit ilyen mutatvány után szokott kapni. De most nem kapott.
— Halló, ember — kiáltott a magasba az őrmester —, miféle járművön
közlekedik maga?
— Hogy-hogy jármű? Nem látja, hogy ez nem jármű, hanem elefánt?
— Hogy mert felhajtani vele az országos főközlekedési útra?
— Miért? Talán tilos?
— Persze hogy tilos. Ezt mindenki tudja.
„No — gondolta Kolos —, most jön a Kresz-vizsga."
— Vegye csak elő őrmester elvtárs azt a kis szabálykönyvecskéjét, az majd
megmondja, az igazat.
— Miféle szabály könyvecskét?
— Amilyen az én fiamnak is van. Palkónak.
— Mi a maga fia?
— Rendőr! — felelte büszkén Kolos. — Méghozzá éppen közlekedési.
Közben az őrmester előkotorászta a könyvecskéjét.
— Lássuk — biztatta Kolos —, mond-e valamit az elefántról.
Az őrmester már annyiszor átnyálazta a . könyvecskét előre is, hátra is,
holott nágyon jól tudta, elefántról nincs szó benne. Tanácstalanul- ingatta a
fejét: hogyan tudna méltóságteljesen visszavonulni, anélkül, hogy vereségét
beismerné. Kolos meg csak röhögött Dzsumbó tetején. Ö is tudta, hogy nincs
benne a könyvben az elefánt. Ki gondolt volna ilyen eshetőségre, amikor a
szabályzatot fogalmazták!
— Hát, bátya — dünnyögte az őrmester —„nemigen akasztottak magánál
huncutabb embert. — Fordult volna, hogy beül a gépkocsiba, de Kolos észnél
volt. Harsányan kiáltozott.
— Halló . . . h a l l ó ! . . . Nem addig van az! Mi lesz a zsákokkal? Amik maga
miatt lepotyogtak az aszfaltra! Az ég verje bele a maga fütyülőjét, akárhová,
őrmester elvtárs!
Ezt is le kellett nyelni. Az őrmester szólt a gépkocsiban ücsörgő sofőrnek,
az is szép szál, megtermett legény volt, persze, hogy ketten, ügyesen hamar
feldobálták Dzsumbó hátára a lepottyant zöldséges zsákokat.
.32

— Na, még, ha ezt megtennék. Meg kellene kínálni azt a jószágot — s
lenyújtotta a sárga műanyag vödröt.
— Hát hallja — dünnyögte az őrmester —, a szemtelenségnek is szokott
határa lenni. — De azért átadta a gépkocsivezetőnek a vödröt azzal, hogy merítse meg a közeli öntözőcsatornában. — De eszébe ne jusson — mondta aztán
Kolosnak —, hogy valami járművet ennek a szörnyetegnek a háta mögé akaszszon. Mert az állati erővel vontatott járműre már érvényes a Kresz. Ügy megbüntetem . . . de ú g y . . . még akkor is, ha rendőr a fia.
— Nekem mondja? Jobban ismerem én a Kreszt, mint némelyik rendőr. —
A vödör megérkezett, Dzsumbó egykettőre kiszivattyúzta belőle a vizet. — Hozhatna még eggyel — jegyezte meg Kolos, roppant módon meg volt elégedve,
hogy sikerült így megdolgoztatni ezeket a drága rendőrfiúkat. Dzsumbó kiitta
a másik vödör vizet is, Kolos visszaakasztotta a helyére a sárga vödröt, aztán
a pingvines kocsi sértődötten elzúgott. Kolos pedig megpöckölte Dzsumbó fenekét a hegyes bottal s elégedetten, méltóságteljesen haladtak tovább a város felé.
*

A történet folytatásához tulajdonképpen nincs szükség valami fényes és
meredek fantáziára. Dzsumbó természetesen elképesztő feltűnést keltett, miközben a város utcáin a piac felé haladt, ennek jellemzésére csak annyit kell
mondani, hogy két általános iskola ablakai előtt vonultak el — a két iskola pillanatok alatt elnéptelenedett, a gyerekek üvöltve tódultak ki a kapun az utcára,
Dzsumbó rájuk se hederítve baktatott tovább. Pedig akadt olyan gyerek, aki
az izgalomtól és gyönyörűségtől egészen egyszerűen bepisilt. Aztán a megérkezés a piacra — az sem volt ám mindennapi. Az a sikoltozás, őrjöngés, ahogy
Dzsumbó, a mozgó hústorony megpillantásakor tanyai, falusi asszonyok, élemedett korú kofák átlendültek az elárusító asztalokon, szemüket tenyérrel takarták be, mert nem hitték el, hogy ilyesmi a valóságban, sőt egy alföldi város
piacán a maga teljes valóságában látható. Csak órák elteltével lohadt le az
izgalom, amikor kiderült, hogy Dzsumbó tulajdonképpen ártatlan és ártalmatlan lény, sőt hasznos is a maga módján, mert — miközben Kolos ékesszólóan
magasztalta a tíz zsák, egyenesen Afrikából hozott friss portékáját — Dzsumbó
végigjárta az elárusító asztalok hátsó oldalát, ahova a kofák a lecsavart sárgarépa s egyéb növények fölösleges zöldjét dobálták, s Dzsumbó úgy feltakarította — magyarán mondva bezabálta — a hulladékot, hogy csakúgy tündöklött
a piac máskor oly mocskos hátsó fertálya. A háziasszonyok meg csak csődültek
Kolos standjához, kérhetett bármi árat — elkapkodták a portékáját. Kiderült
ugyanis — egy nyugalmazott biológiatanár kiselőadásának jóvoltából, hogy
Dzsumbó roppant szelíd jószág, nem eszik kofahúst. Csupán egy városi hölgy
szalmakalapját lopta le fondorlatosan a vásárló fejéről, de úgy, hogy a hölgy
észre sem vette. No, a kalapot — ugyan minek nézhette? — Dzsumbó jóízűen
megette, aztán „gazdája" háta mögé állt és ormányával annak a vállát bökdöste. „Ez ugyan mit akarhat?" — töprengett Kolos. Megfejtette. Szomjas.
Persze, teleette magát, inni szeretne.
— Gyere csak ide, öcskös — szólt Kolos egy tátiszájú suhancnak, aki babonás tisztelettel bámulta Dzsumbót. — Ott az a sárga vödör, hozd tele vízzel,
itasd meg a jószágot. — A kölyök máris szaladt, a víz fele kilötyögött, mire
szaladva visszaért a csapos kúttól, mindez persze Dzsumbónak meg se kottyant.
Ötször fordult a srác a vödörrel, mire Dzsumbó megelégelte s a maradék vizet
rápriccolta a kofák asztalára. Mire kitört az általános lelkesedés: mindenki azt
akarta, hogy az ő zöldséges, karalábés, retekkel rakott asztalát is priccolja be
Dzsumbó, nehogy elhervadjon a portékájuk. Mire Kolos végzett az eladással,
bátran jelenthetjük, Dzsumbó belopta magát a piaci elárusítók és vevők szívébe. Mondhatnánk úgy is, hogy Kolos szinte diadalmenetben hagyta el a
3 Tiszatáj

33

piacot, Dzsumbó is elégedett volt az úttal, annyi finom csemegét ehetett, hogy
hangos kortyogással működtek a belei, pompás hangulatban mászott fel Kolos
a kötélhágcsón s indultak haza.
Csakhogy a Dzsumbó Téesz tagjain és a szerzőn kívül senki nem sejtette,
hogy ennek az idilli állapotnak nem is sokára vége szakad. Hogy miért? Nevezzük akár a hivatal packázásainak, vagy megértőbben, félreértések sorozatának,
mindegy, hogy minek nevezzük, az a lényeg, hogy végeszakadt, pedig Dzsumbó
is úgy megkedvelte a piacozó életmódot, mintha mindig ezt csinálta volna.
Félbeszakadt. De ez már egy másik történet. Illetve: a lemaradt zászlóalj történetének következő fejezete.

SIMÁI

MIHÁLY

Bolondos rímek
DONKUJON KEDVENC KISZÓLÁSA
micsoda átok
a micsodátok
DONKUJON MÁSIK KISZÓLÁSA
azt a kövér
hajadért
okold a vérbajodért
KÜLÖNLEGES REKLÁM
érdemdús
gézengúz
grúz teáért térdencsúsz
MÉG KÜLÖNÖSEBB REKLÁM
fene azt az elit bélit
nem kell neki a mirelit
SULI-RIGMUS
szegény diák elkettyen
ha a tanár lelketylen
HEBEHURGYA DIVATPROGNÖZIS
ha Sancho Panza jőne
a pancsó sansza nőne
TÖRTÉNELEM
ekkor így szólt Napóleon
— a csatát elnapoleom
KÉT SOR A HÜSEVŐK KÓRUSÁBÓL
boldogok akik hisznek
mert belőlük készül a bifsztek
34

Az „ O , ezek csak bosszúfantáziák" ciklusból
1. BO-FA
bocsánatot kérek
szipogta K. tanár úr
de én
könyörtelenül
visszaadtam
mind a 12 fenekest
aztán eszembe jutott Lúdas Matyi
és rávertem
még
kétszer
tizenkettőt
végül
százszor leírattam vele
egye le
kezem a fene
ha még egyszer
kelek

fene-

5. BO-FA
miért szeretett így belém
a Hivatal
megfoghatatlan
ma megint eljöttek
gajujálni
hogy töltsem ki
— aztán kitöltötték
helyettem
hogy írjam alá
— aztán alágépelték
helyettem
hogy fizessem be
a luxus- a buxus- a szexus-adót
— aztán leszámolták elém
de kamatostul
mitől szerettek így belém
egyszerűen
megfoghatatlan
bármit teszek s bármit nem-teszek
gratulálnak
s papír ha kell — akárhol bármire —
„használja egészséggel!" felkiáltással hozzák az Égigérő Irattárat

3*

35

Medgyesi rigmusok
(Földimnek, Schéner Mihály festőművésznek)
MISKA-KANCSÓRA VALÓ
Mit mondott az öreg bölcs
Julcsa asszony ne süvölts
ne sikíts ne üvölts
rajtam van a kanyigörcs
LAKODÁRÉ
A vőlegény
bugylija
uju-juju-jujj
beletört egy bugyiba
uju-juju-jujj
úgy kell r.eki úgy biza
mért csinálta
mutyiba
uju-juju-jujj
VÖFÉLYKURJANTÁS
Nem állok meg
egy nász után
megy az ötször
egymás után
uju-juju-jujj!
MIHÁLY-NAPI STRÓFA
Mihálykodjunk
sejehaj
aki Mihály meg se hal
legfeljebb ha egy picit
felbontják és szétszedik
ujjujujju-jujj!
EGY O P T I - M I S K A K A N C S Ó R A
egészséges
életszemléletedet
élesztem

Néhány bohóc az ármádiából
bal lábán kék
püspöksüveggel
jobbján egy orgonalila
kesztyűvel
jön
s lábadra úgy lép
mintha kezet szorítana

virágot csokroz poharadba
liliomot meg más izét
jóillatukkal
megfullasztja
kit meg nem fojthat semmikép
fülével falakat repeszt
s a repedésbe fület épít
ábrándfülelő füleket
éjszaka is érzed hogy rádtör
négy szürke fal négy elefántfül
kémlel figyel körüllefeg

Montázs
egy kecskelábú asztalon
két paragrafus álldogált
menetrend szerint érkezett
a mentesítő délibáb

a szívtengerben vert a hold
s a túlbarázdált agyakat
mívelték
neoprimitív
szerszámú kannibálhadak

tavasz volt zöld hatásszünet
nyelvét mutatta egy halott
nem nyúltak hozzá csak a kórt
boncolták a kórboncnokok

egy hentes ült egy féllovon
a másik fél elvágtatott
erdők suhongtak — mind lelőtték
a humanizált motorok

fésűn játszott az értelem
az életösztön ordibált
robogott velem s nélkülem
egy motorizált délibáb

KISS DÉNES

W . S. mester után, szabadon
Nem beszél mert szája van
Nem is hall (hisz van füle!)
Ez lennék én jómagam
kinek kincse semmije

Lötyög rajtam a testem
Nem rám szabott rossz ruha
A hely ahol én fekszem
hiányom lenyomata
37

Fogyasztgatom
önmagam
És jaj nincsen
kegyelem
éhes és boldogtalan
vagyok hogyha ehetem

De egyszer majd
kifájom
másokból is magamat
Senkinek se hiányzom
mert mindenki
megsirat

Guggolós önarckép
Gyurkovics Tibornak

Végül itt volna ez a ház
nyitva minden
vakablaka
Putifárné is itt juház
Neki is nőtt ám hajlama!

Mért kérdem én kié a kés
ami mint tokban bennem ül?
Az éle pislog hogy békés
szándéka volt még ott kívül

De az is világ és bennem áll
s hallgat — asztalban szeg buzog —
Vajon akkor majd mit csinál
ha önmagamra
guggolok?

Látlelet
„Az ön gerince egyenes!"
— Szólt az orvos a rajzot mutatva
„Hiányzik a tisztes
görbeség
nézze csak a többiekét!
A görbület a természetes
emberi gerinc alakja
Hogy jó legyen a látlelet
és emberi a görbület
gyógyuljon
felakasztva!"

—

TÓTH BÉLA

Tréfatermő tájék
Nagy laposságok a futóhomokon? De hiszen máig aranyat mosunk a Marosból
meg a Tiszából. S míg egy nép meleg közösségében nem üresen ver a szív ütője, a
gondolat telérjei fölbuzognak. A történelem legkeservesebb
korszakaiban is előkerülnek a humor aranyporától
csillogó életbölcsességek,
tanító mesék,
viccek,
élcek, tréfák.
Sajátosak. Alföldiek. Nincsenek égtörő magasságai, szakadékos völgyei. De a
messzirelátás lehetősége bennük lakik. Ahogy sík földön élő ember szabad szemmel
ellát néha Szegedtől Dorozsmáig is.
Eleinte nem tréfacsináló műhelyek esztergályozták, s nem
palántaültetvényeken
duggatták el a humorban lakó bölcsesség gyökereit, magvait, hanem maga az élet
örökkön zúgó munkálkodása szórta újra és újra termőtalajba a tudalmakat.
Amik
gyakran keserű tapasztalásokból fölnövekvő, húzós szájízt okozó gyümölcsöket
termettek, de mindig tanító
szándékúakat.
Tájunk ősködeiből kikerekedő humorkincsünk legfőbb összemarékolója
Dugonics
András, ki is Jeles
példabeszéde
knek kinyomtatásával
a töröktől való szabadulás közvetlen időszakait is föllámpázza a gyűjteményében.
Nem humort akart
összegereblyézni, de tudós létére tudta és érezte, hogy a tárgyszavakra bontott könyvében a tréfásan előadott bölcselkedéseknek,
mint ékköveknek,
élőkelő helyet kell
biztosítson.
SZEGÉNYEK:
Zsákon fekszenek, a madzagjával takaródznak.
Éhes disznó makkal álmodik, de ha fölébred, tökkel is megelégszik.
Ha a kutyának pénze volna, hájat venne rajta.
Adtál Isten fogat, kenyeret is adjál hozzá!
Egy szem zabért bemászik a lóba.
Amelyik kenyéren megharagszanak, azon meg is békülnek.
ÁTKOK, HARAGOK, FENYEGETŐZÉSEK:
Tisztöllek, mint kutya a verőm tetejit!
Fojjon ki a szemed, mint a húslé!
Dűljön rád a ház!
Annyi pénzed legyen, mint talpadon a szőr.
A fene ögyön mög éngöm apróra, mint a mákot, ha mégégyször égy párnára töszöm
veled a fejem.
Ügy mögcsaplak, hogy énekös kudusnak se vösznek be!
Adjon Isten minden jót, diófából koporsót, mindön szűz lánynak szöröncsés szülést!
LUSTÁK:
Olyan lusta, ásításkor a száját se tátja ki.
Mint az ágas, úgy ácsorog egész nap, egy huszár hozzád köti a lovát.
39

BUTÁK:
Te érted se esött le bagoly a fáról.
Egyik bakot fej, a másik rostát tart alá.
OKOSOK, HUNCUTOK:
Bolond pap az, aki nem akar püspök lenni.
Egy bolond olyan követ dob a kútba, amit száz okos nem húz ki.
Okos apátul való gyerök nem a csizmaszárba dűtögeti a bort.
GYÁVÁK, JÁMBOROK:
Nyúl úrnak bokor a vára.
Köszön a bodzafának is.
IRIGYEK, JÁMBOROK:
A gonosz nyelv a bika alá is bornyút tesz.
Mit használ a vaknak, hogy az apja látott.
Egész nap hallgat, azt se mondja, hogy cseréljünk pipát.
A majdnem kétszáz évvel később élt, de Szegednek nem különben népből serkent mostoha papfia, Kálmány Lajos gyűjteményéből még messzebbre
visszalámpázhatunk a néptudatban őrzött tájhumorra.
De jó laktam kásával,
Sárga prücsök lábával,
Szúnyog oldalbordával,
Bolha körösztcsontjávai!
(Gajgonya)
Jászság, Kunság jártomban szarkák káromkodnak,
A berényi malomban verebet patkolnak,
Szeged mellett: Dorozsmán baglyot furulyáinak,
Kőrtésön a sok gyíkok darutáncot járnak.
Titelön a takácsok nadrágot fejelnek,
Szögváron mög a szűcsök ködmönt köszörülnek,
Vásárhelyön a rántottát vasvillával hányják,
Kigyóson a gombócot gereblyével húzzák.
(Szőreg)
AZ ÚRISTEN MÖG PÉTÖR
Amikor a mi urunk Jézus Pétörrel ismét a földön járt, ballagtak az apostolok
lován, röttentő tikkasztó nyárban nézték, hogy, s mint élnek az embörök. A nagy
néződésben eléhöztek, elszomjaztak, hát sehun nem volt egy fa, csak egyször a nagy
messziségben egy tornyos falu tünedözött föl előttük. Az úr ment elöl, egyszer csak
látja, hogy egy krajcár csillog a porban. Mondja is Pétörnek. — Te, ott egy krajcár,
kapd föl! — Mire Pétör így szólt: — Én uram, teremtőm, ebben a hájapasztó melegben egy krajcárért bizony le nem hajolok!
Na, jól van, fölvette a Jézus, mennek tovább, beérnek abba a nyeles faluba,
amelyiknek a tornya kilátszott a messzi határokra. Éppen piacoltak benne, nyüzsög
a nép száz felé. A két vándor jól kibámészkodta magát a sokadalomban, de vitte
őket az útjuk tovább, megnézni, hogy, s mint él az embör.
Hanem, Pétör, alig elhagyták a falut, nagyon éhös, nagyon szomjas, alig kullog
az úr után a pörzsölő melegben. Hanem, amint szinte a földön húzza már fáradalmában az orrát, látja, egy szép szöm piros cserösznye ragyog a fűben. Lenyúl,
bekapja, az jót tösz a nagy kitikkadásban. Mennek valamennyit, megint egy szöm
cserösznye, lenyúl, szótlanul bekapja. Nem osztozott volna két szöm cserösznyén a
Jézussal, hogy né, neköd is olyan melegöd van mint neköm, én már egyet bekaptam, kapj be egyet te is. Hanem így megy ez sokáig, Pétör mind bekapkodja a
cserösznyéket, amit az úton talál. Ügy éppen a századik szömnél hátra fordul a
Jézus, azt mondja Pétörnek:
— Látod, milyen pernehajder vagy te, az egy krajcárért lustaságból egyszer le
4Q

nem hajoltál, én azért a pénzért a piacon éppen száz szöm cserösznyét vöttem, azt
szórogattam előtted, azért százszor lehajoltál!
Pétör elpirult egy kicsit, de hát az útjuk vitte őket tovább a nagy kietlen
pusztaságban, hogy utána járjanak, miképpen is él az embör. Estére kelvén, odaérnek egy országúti csárdához, ahol éjszakai szállást kértek. De éppen vidám ácslegényök mulatoztak benne, messzire kihallatszott a hangjuk, valami háztetővel készültek el, azt ünnepelték. Az utasok kérik a csárdástól a szállást, de az csak az
ivóban, a kármentő melletti lócán tudott nekik adni. Ilyenkor az mindegy, utasember megpihen a szamártövisben is. Le is feküsznek, Jézus belül, mindjárt el is
aludt. Pétör kívül, de az ácslegények danájától nem tudott elszenderegni, mérgesen
pislogott rájuk. Azok mög a szívükre vették. Hogy mit néz ez olyan dühösen,
mintha rabláson szerzett pénzből mulatnának, hiszen igaz böcsű munkájuk után
esik a költség. Sértette mesteri mivoltukat, s tán össze se beszéltek, jól eldöngették Pétört, csak amiért csúnyán nézött rájuk. De azután az ácslegényök figyelme
elfordult róluk, mulatoztak tovább, mint akik jóvá tették bajukat.
Jézus az igaz úton járók álmát aludta. Semmi zajra föl nem neszelt addig, míg
Pétör mög nem rázta a karját, ahogy a mesterlegényök nótába kezdtek. Azt
mondja: Uram Jézus eresszé mán éngöm a fal felül, mert elzsibbadt a karom. Jól
van, belül ereszti Jézus Pétört, s alszik is tovább, a fáradt vándor nyugodalmával.
Hanem a mesterlegényökben fölágaskodik az igazságérzet, hogy hiszön ők a két
vándor közül csak az egyiket csihipuhilták el, nincs egyensúlyban a lelkiismeret.
Mög se egyeztek, odamentek a lócához, hogy hát akkor adjunk már a belül fekvőnek is. Odamentek, eldöngették Pétört mögén. Pétör mérges lött. Azt mondja Jézusnak: Uram, teremtőm, büntesd mög az ácsokat ezért a cseleködeteikért örökre.
— Mit tögyek velük?
— Hát teremtsél a fába olyan görcsöt, ha faragnak az ácsok, kiveri a bárdjuk
élét, hogy mögemlögessék, mit cseleködtek velünk. Teremtsél a fába vasbul való
csomót, hogy mikor az ácsok belefaragnak, szikrát hányjon a szemük.
De hát csak fábul való csomó teremtődött a fába, amelyik ki-kicsorbítja ugyan
a szekerce élét, erről meg is emlegetik az ácsok Pétört, amikor a földön járt.
Kálmány élete, munkálkodása idején a szegedi újságirászat már hatvanöt évre
néz vissza. Amit ő a nép tudalmának évszázadokra menő gondolatszérűjén
gyűjtöget össze, az természetes műhelyekre találva, ez időben már ott terem az ólomszérűkön humor, bölcsesség, ismeret, világra látás, erkölcs és politika
mivoltában.
A vidéki hírlapírás külön termékeképpen
az élclap is felnő Szegeden a kiegyezést
követő második évben, de virágba borulása az árvíz utáni évekkel kezdődik. A kiegyezésig nem sok kinyomtatásra
alkalmas tréfaanyag bolyonghatott
közkézen.
Ellenben a polgári liberalizáldóás után az igény és lehetőség egyszerre
jelentkezett
tájunkon is élclap kiadására. Ezzel a lehetőséggel ki is élhetett volna más városunkban, mint a kötélverő legényből gyáralapítóvá csöpörödött, Kossuthtal élő kapcsolatban levő Bakay Nándor 48-as képviselő. Élclapja milyenségére, amely Darázs
néven futott, már jó magyar korabeli példák álltak előtte; az Üstökös, a Kakas
Márton, a Borsszem Jankó és még számtalan egyéb, akkoriban fölburjánzó,
hoszszabb-rövidebb ideig élő humoros lapáradat.
Bakay, mint ipari, társadalmi ügyekben fölismeri a polgári haladás vitorláiba
fogható széljárásokat, úgy fölismeri a víz előtti város szellemi erejét, s ilyen körülmények között indítja, lapját. Annyi évtized szomorúságai után óriási igény, éhség
támad az olvasható humor, tréfa, szatíra iránt. Hogy lehessen kicsit nevetni már a
sorsunkon, kicsit szemébe nézni a mumusnak, szamárfület szatírázva a sorsnak, azt
is megkísértvei hogy gúnykacajjal tisztítani lehet a bajkeltő forrásokat,
jobbítani
az életet.
. Azonban Bakay és szerkesztő társai annyira a politika élő alakjaihoz
kötötték
mondandójukat,
hogy a mai olvasó az idézett kornak, a kiegyezés utáni
éveknek
teljes ismerete hiányában nem képes földerülni a Darázsban olvasottakon. Ma már
41

száraz preparátumoknak,
lenyomatoknak,
kövületeknek
emberét meggöcögtetö írások.
Amihez talán nem kell túl sok szellemi gyomornedv,
következik:

minősülnek

az ama

hogy megemésszük,

ím

kor
itt

BÜSMAGYAR KÖTELÉSZNÓTA
írta:
Fikay Nándor szabadalmazott házicérna-, zsákmadzag- és kötélgyáros
'Kása, bürge, vöröshagyma-koszorú
Szép hazádnak sorsa, ojjé: — szomorú
özvegy gólya, árva csirke, rántott hal
A németnek eladta a jobboldal.
Sütő lapát, ócska nadrág, drótos tót,
Fizetni kell a rogyásig az adót,
Túrósbélös, cigánykerék, ürgelík,
Nyakunkon a kvóta, stempli és trafik.
A Darázs megjelent 48 oldalon. Meghalt hír és nyomtalanul
érdektelenség posványaiba
süppedve.
Tíz év is eltelik, amikor a fiatal
munkatársnak. Érkezése első évében,
rika című élclapot. S az élt, amíg
teljes évig. Humoros mitakarását az

másfél

év alatt az

Gárdonyi Géza a Szegedi Híradóhoz kerül belső
1888 decemberében életre kelti a Szöge'di PapGárdonyi a Hírlapnál dolgozott, majdnem
két
első számban így fogalmazza
meg:

BEKÖSZÖNTŐ
A kire a világ népe
Évezrekig várt remélve
E szent napon született.
Kire nem várt még Szöged sem
E nap az is im itt terem,
S fog deríteni szíveket.

A németet hideg rázza,
Ha paprikát ér a szája,
És „ P f u j tejföl!" így nyefeg,
De a magyar már enélkül
Se nem vidul, se nem épül,
Élni sem tud — úgy-lehet.

Engem is
Agyagból
S szuszra
Csakhogy
Száz font
S ez tesz

A szögedi paprikának
Szellemét énbennem lássad
Síkra szállva emberül,
Csípős vagyok talán néha
Ámde jóízű a tréfa
Mely ajkamtól elkerül.

az Ür teremtett,
kipenderített,
kelté keblemet,
az én agyagomba
paprika volt nyomva
mássá engemet.

Emberrántás, szúrás, vágás
Nem lesz célom soha: bántás!
Nem keresem a bikát!
Kedvet adni mi megjelen
Fogadjátok hát szívesen:
A „Szögedi Paprikát!"
A kor magyar élclap beosztását követve Gárdonyi is megteremt öt-hat állandó
figurát, s azok szájába adva mondhatja el tapasztalásait. Sajátosan gárdonyis,
néptanítós tapasztalások ezek a világról. Érzékeny novellasorozatok,
amik az állandó
prózai rovatot kiteszik. Azután Galiba Ádány levelezése és katonai tárgyú
témák
tolakodnak elé. A rövid sziporkák a tájra, a szerkesztőre és a korra
jellemzőek.
42

— A RAVASZ PARASZT —
Fát vitt a paraszt a piacra, útközben a rozoga taliga beleütközött egy úrba s
eltépte ruháját. Bíró elé került a dolog, s miután a panaszos előadta panaszát, a
bíró kérdéseket intézett a paraszthoz, de az nem beszélt.
— Hisz ez néma! — mondá a bíró.
— Dehogy néma — feleié a panaszos —, hisz a mint most az utczán jöttünk,
folyton azt kiabálta: vigyázz!
No, ha azt kiáltotta s ön mégsem hallgatott reá, akkor ön a hibás, elmehet!
Az italos ember örökbölcsessége lakik a lap élete során Aszondom Benedek
szotty anásaiban:
— Aszondom, furcsa, amikor az ember nem iszik, nincs kedve beszélni, mikor
iszik, nem tud beszélni.
— Aszondom, hogy az én orrom húsvétkor is piros pönkösdöt ünnepel.
— Aszondom, a legszebb emeletes háznak is a pince a legislegszebb része, mikor
bor van benne.
— Aszondom, hogy a filoxera okos egy barom, mert mindig a szőlőben lakik,
s tőkelével él.
— Aszongya a szomszéd, hogy a holdban emberek is laknak, ami nem igaz,
mert amikor elfogy a hold, hová lesznek.
— Aszondom, hogy az is furcsa, amikor valakinek a babtól borsódzik a háta.
Amikor 1890-ben Tömörkény 24 évesen leszerel a katonai szolgálatból, egyéves
a Szegedi Napló újszülött vicclap-csemetéje,
a Hvelyk Matyi. De már foga van.
Harap, csiklandoz, fájdalmat és nevetést okoz.
Tömörkény pedig hazatalál nemcsak a városban, de a Naplónál, azon belül a
Matyinál is. Igaz barátok, sistergő észjárású, lángot vető tollakkal hadakozók társaságába, szerkesztőségébe
kerül. Ekkor még itt van Gárdonyi, Thewrewk
Emil,
Móricz Pál, Bánfalvi Lajos, Lipcsi Ádám.
Tömörkény erejénél érzi magát. Szellemileg,' tapasztalatban egy életre meggazdagodott a katonai szolgálat ideje alatt. Örök szelíd érdeklődése, humorba hajló
kesernyésségének
otthona a tájék. Neki nem kell íróasztalnál kitalálnia
papírízű
tréfákat. Ceglédtől Öttömösig, Makótól Csöngőiéig tenyerén a tájék, és szívén gondja.
Megérkezése első pillanatában a közutálatnak, közviccelődésnek célpontjául szolgáló
városi vámőri rendszert teszi a Matyi olvasóinak asztalára.
„Jegenye uram azon veszi magát észre, hogy odakint a tanyán nincsen pénz
a háznál.
Ennélfogva előhalász a komrából egy garabolyt, azt megrakja tojással és megindul a város felé.
Mikor már annyira ér a városhoz, hogy meglátja a vámházat, megáll az úton,
leül szépen az árokpartra. Lehúzza mindkét csizmáját és a kosárból a csizmákba
rakja a tojásokat. Azután adj Isten jónapot kívánván egy arra haladó fuvarosembernek, kér tőle egy marék szalmát.
A szalmát ráhinti a tojásokra. Azután fülénél fogva összeköti a csizmát és keresztül dugván a fülön a botját, a vállára emeli azokat, szépén és mezítláb halad
a város felé, menyecskés negéddel vivén a karján az üres kosarat.
A vámnál elhaladt minden b a j nélkül, mert egy üres kosárral menő ember
nem esik megvámolás alá. Csak egy kicsit czéltáblájául teszi ki magát a gúnyolódásoknak. A vámos odakint a nagy hangtalanságban elunja magát és az neki gyönyörűség, ha évődhetik valakivel.
Meg is kérdik hát Jegenye uramtól, hogy jobb-e így, mint mezítláb? A mire
Jegenye uram hízelgően elmosolyodik és fönhangon elmélkedik, hogy mennyi hurpang van ezekben az urakban.
A csontgyár elé érve, aztán szépen visszarakosgatja a tojásokat a garabolyba és
fölhúzván a lábaira a csizmákat, megy be a piaczra azzal a tudattal, hogy nemcsak
az az okos ember, aki tükörből fésülködik."
43

Az árvíztől hullámsírba temetett régi Szeged helyén ez időben már egy évtizedre
néző, európai színvonalú palotás város teremtődött. De hosszúra nyúlt annak, az
árnyéka. Sok ezer kisember csak súlyos kamatú államkölcsönnel tudta régi portáján
fölemelni új hajlékát. Évtizedekig nyögik, sajogják bajukat a szegedi építtető polgárok, aminek a Hüvelyk Matyiban állandó szószóló figurája keletkezett
Kőtsönös
Bókus néven:
Tisztőtt úr, vögye mög . . .
Mibe viszi az embört az kőccsön, hogy a fészkes ögye ki, és ehun van ni, az
asszony is főmondi mán az lakást, hogy azt se tom, hamarjába ü-e az vagy más
valaki, hogy aszondja:
— öleget veszőttem mán kenddel, vagy gyiin kend ki a házbu, vagy én mék
ki, mer én nem vekszátatom magam többet az végrehajtótú.
— Mia! Te anyja? — mondok —, te is fájlalod az fejemet.
— Kend fájlali mán az kőccsöne 14 esztendő uta. Erre az papnak se esküdtem.
Elválok én kentü, vagy az háztu válik kend . . .
Nem szótam rá, mer igön nehezen esött. Hát mán ej is?
Oszt eccző csak aszondom:
— Hát csak eredj, ha húz az szíved . . .
— Nem húz a, csak az — kőccsön húz.
— Jó, jó, mondok, neköd könnyű, anyja, hamarább kapsz te másik embört,
mint én vövőt az házra.
*

Oszt emöntem az fiskális úrhó, aki ebbe tudós, hogy hallja mán, mibe jár az
asszony esze.
Hogy aszondja az kőccsön miatt el akar válni, hogy löhet-é a?
A fiskális egy kicsit rázta az fejit. Aszondja:
— Közös szörzemény, a fele az asszonyé.
No, megájj, anyjuk, oszt hazasiettem, oszt aszondom neki:
— No anyjuk, válhatsz mán. Möhetsz mán.
Csak nézött ám nagyot.
— No, mi a? De fönt van kend.
— Fönt ám, mert ha mégy, nem üres kézzé m é g y . . .
— Nem-é?
— Nem ám, mer az kőccsön közös szörzemény, az felét eviszöd magadda.
Aszondja:
— Akkó inkább maradok.
*

Az újjáépült Szegednek
nevetség tárgya a lóvasút.

1907-ig nincs villamosközlekedése,

örök

bosszúság

és

GYORSASÁG
A lovasút tegnap egy eddig hihetetlennek látszó problémát fejtett meg. Olyan
gyorsan ment, hogy a hátulsó kerekei utolérték az elsőket.
A baleseten okulva, az igazgatóság elhatározta, hogy ezentúl egykerekű kocsikat
alkalmaz. Ezeknél ki van zárva, hogy egyik kerék a másiknak galibát csináljon.
Tervbe van véve még:
1. A röpülő lóvasút.
2. A kormányozható lóvasút.
3. A lótalan lóvasút.
4. Vasúttalan ló.
5. Vitorlás lóvasút.
6. Lábszánkós lóvasút.
7. Korcsolyás lóvasút.
8. és a menetdíjak felemelése.
44

Lőrincz, a város cselédje,
mint városi rendőr kiszolgáltatott páriája az utolsó toronyalji írnoknak is. Szalad
annak a dohánya, söre, levele, piacon való dolgai után. Az örök figura szava hiteles
forrásokból bugyog, s mondandója nemcsak a városi rendőrség, de a közigazgatás
hitványságaira is hahotát keltő fényt derít. Gyakran csak Mihaszna
Andrásoknak,
Pokróc Ádámoknak titulálja őket a Matyi, s ez az aranyoskodásnak számító vitriolos
tinta nem mindig csak a rendőröket érinti, de a felettük valókat is.
Ehun vagyok-e. Oszt műnket ugyan ne taníjjon egy röndérkapitány se, hogy
hogy kő röndözkönni, mer űk még a ziskolába nyelték a bőtűt, mikó miink mán
kitanúttuk az régi röndéri iskolát. Ahogy a zúr az akármit csináhat, csak az parasztot lőhet mögfarczinázni, ha nem olyan röndösen szödi a lábát, ahogy münk parancsojjuk. Az úré, ha mögtapogatjuk, becsukik az embört, oszt az kapitány úr is
röndözze el az fajtáját, aki úr, mink is eröndözzük a paraszt-fajtánkat, mert az
tekintetbe járatossak vagyunk.
Aszondom.
Mer akárhogy is parancsoli a kapitány úr, hogy távlítsuk el azt az urat, amik
leböcsülte, oszt möglükdöste: nem lőhet! Addig van, hogy nem lőhet, mert münk
azt inkább is tudjuk. Mer ha möglükdöste, lükdösse vissza, oszt ugyan mé? Minket
is akárhánszó nyakon vernek az tánchelön, Biri ángyóná, egy liter — két liter jön
érte, az is bolond, aki — enem felejti.
No, ángyikám őszöm a zamatos száját egy fertájkát az i d e j i b ü . . .
Aszondom!
A város közbiztonságának
másik nagy intézménye a tanyai kapitányság.
Az
innenső világig Szeged környékén féltucat létezett belőlük, amik átfogták a város
160 000 holdas földbirtokait, a rajta élő több tízezres földbérlő tanyásokat. A tanyai
kapitányság fölért a kiskirálysággal. Az állandó rovat figurája, Katufrék,
akárcsak
Lőrincz, a Hüvelyk Matyival együtt halt meg.
Katufrék Fekete Géra Pétör tanyai kapitány szavall
Mér?!
Azér mer én mondom. ÉNN!
Mer én vagyok a kapitán ideki.
Mögmontam ténnap is a parasztnak, hogy ezöntúl én csinálom az írást ideki,
nem a fiskális. Azér tanút a fiam írni. Csinátattam a mút hétön is égy ojan végröndöletöt, hogy négy üdvégy veszekszik rajta, méksé tugygyák kitanáni, mi van
benne.
Mer e kő a parasztnak.
Mer azér vagyok én okos embör, mök tanyai kapitán. Monta is ép ténnap,
hogy ben jártam a fizettségér a városba, a Zombori nagyságos kapitány úr, hogy
akinek az isten hévatalt ád, eszöt is ad hozzá.
Ijenkó, mikó a fizettségöt mökkapom, ék kicsit vigasztalódok azér a sok félszér,
ami elfog, mikó estendön magányossan mék haza a pusztán, oszt parasztal tanákozok. Mert úgy villog rám mind, mintha apját annyát léöltem vóna.
No mit akar ken?
Hogy aláírjam?
Gyékken máskor.
Most nincs itthon a fijam. Neköm mög irógörcs van a kezembe, akár a toronyajji uraknak. Mer én csak azoktul tanulok mindönt.
Kuss! Né ugassék kend! Mer lánczra tétetöm.
Mer én vagyok ideki a kapitán, bugris!
*

45

No!
Hát csak úgy, ahogy mögmondtam.
Mikor gyün a kegyelmes geróf úr főnagysága, mikor én hujántok, hogy éjjön,
kentök is hujántják, hogy éjjön!
Aki nem hujántya, annak főméretöm a főggyit oszt ha kevesebb hat láncznál,
lébontatom rulla a házát.
Mer ezért hozták a toronyajji főnagyságák eszt a törvént.
Ki is tanítottak rulla hamarosan, hogy hogy kő csinálni ideki a tanyákon a
lelkesülést.
No, mi kő?
Pakszus ?
Ezön a hétön nem dógozunk. írógörcs van a fijam kezibe.
Most csak lelkesülünk.
Azér kapom a fizettségöt a Zombori nagyságostul.
Hüvelyk Matyi tanítja a közigazgatást is.
VÁROSI KÖZPIPA
— Nagyszabású gazdasági terv. —
Nem mindennapi eszme villant meg állítólag a pénzügyi szenátor
agyában.
Kiszámította ugyanis, hogy ha városi hivatalnokok részére egy közös pipát állítanának föl, s ennek élvezetéért fejenkint 10—10 frtot vonnának le a fizetésükből, a
városnak ismét ez jelentékeny pénzforrása lenne.
Terve szerint a közpipa egy nagy harang mekkoraságú alkotás lenne s a torony
derekában helyeznék el. Szattyán vagy kaucsukszárak volnának a falakon át minden hivatalszobába az asztalokig, amelynek sarkán csak ülve és írva lehetne
élvezni.
A tűzoltók minden reggel fél- mázsa dohányt tennének a pipába és néhány
kilogramm parazsat, hogy mikor a hivatalos óra megkezdődik,
minden szárnak a
vége füstölögjön.
így aztán a városnak a hivatalnokoktól
lehúzandó pénzen kívül az a haszna is
meglenne, hogy mindig az íróasztal mellett ülnének a hivatalnokok s
ezenkívül
néhány kilogramm bagó is maradna a rabok élvezetére.
Az osztrák—magyar
hadseregben szolgált katonák örök csemegéjéül
tálalódtak
föl az állandó rovatban Éliás Csamangó levelei. Az akkor mindenki által ismert
katonai zsargon a mai olvasónak már döcög, s a bennük levő humor is alig felismerhető. Gárdonyi kezevonása, a figurában továbbélő szelleme érződik az évtizedekig létező figurában.
GEFR. TIT. CORP. ÉLIÁSZ CSAMANGÓ SARZSI LEVELEI
Cattaróbul.
Szeretet szülő apám!
Sőt tudom, hogy az her komám her koplár Mikhael Sajtos kiszabadult az
éggyesbül osztán borzasztó nagy vigasság vót ez, mer észrevötte, hogy ami dohánya
a szakóban maratt, azt az rabsága ideje alatt fölpipáltuk. Ojan haragos vót, hogy
azonnal alármot röndőt az regutáknak oszt tudatom, hogy az Max Kohri íjettibe az
trózsákot akarta nadrágnak összehajtani, minek utánna sok baraczkot nyomtunk a
fejire,
mejhöz hasonló jókat kíván
Her Coplár É. Csamangó.
Ugyan igaz: Továbbá, hogy itt vót az lutris embör az acskóval, no mondok
tögyünk rá, osztán rátöttem, aszt mög, mög-mögén rátöttem, asztán mögéntelen
rátöttem, így aztán a legénség dohánpénzit elbátorkodtam lutrizni osztán most ha
azonnal mássát nem küldi kend, oljan hat hónapi fogdával tisztöl föl az oberst
orditór, hogy fene látta mását
mejhöz hasonló jókat kíván
Káplár úr É. Csamangó,
ún. kamerajcsef komándante.
46

A századforduló táján éledező munkásmozgalom
halovány lenyomata
Suhajtás
Ködvágó sóhajtása az állandó rovatban. A polgári liberális lap, így a Matyi is távol
állt a szocialistákkal való szimpatizálástól, de remekül eltalált figurájuk
alkalmat
adott arra, hogy kétfelé is elmondassák vele vélekedésüket az örökösen zajló, fölkavart politikai életről.
SUHAJTÁS KÖDVÁGÓ ILLÉS HELYBELI CZUCZILISTA A
FIROSLÁBÚ GÓLYAMADÁRBAN.
Ha mindétig a szömpontot keressük, aztat is keresni kéne, hogy ne lássa mög
az embör szöme, amit kéván.
Be kéne takartatni az szömöket... Mondok, hogy ne lássunk a n n y i t . . .
*

Ha arra is engödelmöt köll kérni, hogy az nép szavallhasson, mondok: mér nem
adóztatik mög az kutyaugatást is?
Egy kutya!
*

Ne vögyék ken", Pétör bácsi, három deczit. Vögyék kend inkább féllityit. Az
ócsóbb, mer akkó kend mingyá át van alakulva a fogyasztási szövetközetbe. ..
*

Agygyék kend Tóni bácsi még egy f a z é k k a l . . .
Amikor az egész ország zúg, zajong az ezredforduló ünnepségei között, Szeged
demokratikus
nagy tunyaságában, ami pénzbe, fáradtságba nem kerül, azt kínálja
föl a programok közé.

LŐRINC, A VAROS

CSELÉDJE

KÖTSÖNÖS

RÓKUS

47

A MILLENNIUM SZEGEDEN . . .
A millenáris esztendő szegedi ünnepélyeihez már nagyban folynak az előkészületek. A rendező-bizottság megalakulván, testet és télikabátot öltött. Tanácskozásaikból lassankint bontakozik ki az ünnepek tág programmja, amelyből tények gyanánt
tudatnak már eddig is a következő határozatok:
— Az ártézi vizes emberek fölvonulása teljes díszben. [Még nincs
vízvezeték!]
— Az ártézis hordók az ünnepély alkalmából kimosatnak.
— Borbélyok és sörházak habot cserélnek. Testvérisülés és testvéri sülés.
— A Tisza fölkéretik, hogy az ünnepségek idejéig maradjon befagyva.
— A gőzhajók a parton közlekednek.
— A bérkocsik nemzeti színre festetnek.
— A bérkocsis-lovak, a kultúra haladásának bizonyítása czéljából pápaszemet
kapnak. Számozatlan bérkocsik lovai czvikkert. A monokli viselése, mint rangon
aluli, meghagyatik a ficsuroknak.
— A közigazgatás sovány hivatalnokai záros határidő alatt kötelesek meghízni.
— A czigaretta, mint nem magyaros dolog, elkoboztatik. Aki szivarozni akar,
pipáljon.
— A vámőrség haderejét egy monitorral kiegészítik, amely az alsóvárosi nyomáson fog czirkálni.
— A nagy körutat mostani szegletes formájából köralakúra nyesik. A megnyesett házak tulajdonosai kárpótlásul hazafias leiratokat fognak kapni.
— Subahaj Illés közrendőr feketére subizkoltatván, mint a török hódoltság
maradványa jár-kel a városban s föltűnést kelt.
— Az összes esernyők napernyőknek neveztetnek ki.
— A városi jégvermek hóval töltetnek meg s Havasalföldnek nyilváníttatnak.
— A vidám népélet fokozása szempontjából a Zum Soldaten-ben ingyen pálinka
mérés tartatik.
— A kölcsönösség kedvéért a kövezett utczákról a kövezet fölszedetik s vele a
kövezetlen • utczák köveztetnek be.
— A körtöltést Röntgen-féle sugarakkal lefényképezik, hogy hány ürgelyuk van
benne. A lyukak be, az ürgék kitömetnek s mint hódok mutatnak be.
— Szerbia Szeged külvárosává nyilváníttatik.
— Kalucsnik csak sarkantyúval viselhetők.
— A Fölszántottam az aradi temetőt dal éneklése csak azon esetben engedélyezhető, ha hitelesen bizonyíttatik, hogy a szántás magyar gyártmányú gőzekével
történt.
— A város pallosjoga visszaállítatik. Mind azok, kik nincsenek adóhátralékban,
lefejeztetnek elrettentő példa gyanánt.
— És fölnégyeltetnek.
Szigethy Vilmos újságíró
valóságot csúfolta, karikírozta,
vett volna a tollára.

és levéltáros éltette a kofaasszony rovatot. Ö is a
de mindig olyan hangvételben, amit Tömörkény
nem

SÓTÖRÖ GYÖMBÉR KATA, SZÖGEDI KUFAASSZONY NYÁJASKODÁSAI.
őszöm a lelkit Nacscsága! Gyüjjön má közelebb, ha súgok valamit abba ja szép
kis fülibe. Mer má annyira jutottunk a szögedi pijaczon, hogy nem szabad mán a
szögén kufának a vövőre kajátani sé. Oszt illetlen trágár szavakat sé szabad
használni!
Hát ugyan minek is minálunk a zijen héjjába való szabálröndölet?
Harminczesztendős kufa vagyok, de éngöm még éczcző sé büntetött mög a
kapitán. Akár mökkérdözheti nacscsága a Lőrincömtül, sosé köllött éngöm főjelenteni.
Nyájas vótam én mindég a vövőhöz, még akkó is, mikó aszonta, hogy kukaczos
a cserösznye, hát csak avval feleltem neki, hogy hát tán azt akari a nacscsága, hogy
48

sejömbogár lögyön benne? Jó vóna éhhatosé élliter. Nyőjjön a nacssága orrlikába
ijen kukacz!
Hát ez trágár szó?
Vagy nyőjjön ki a zóralikán a pijaczi szabálröndölet palagrafusa.
No nézze mán keziccsókolom nacscsága, hát nem akarik mán azt is eltiltani,
hogy a tarhonyát sáfránnyal fessük mög? Hát mit nem tanálnak mán ki ellenünk,
szegény kufák ellen. Mán most a tejbe sé szabad vizet dűteni. Hát akkor mibül
keresünk mink annyit, hogy a mi Lőrinczüknek lögyön ékkis boritalra valója. Mer
a nacscságák mán nem vösznek tőlünk sömmit, ha még drágábban tartjuk a hummit. Mán kufának sé érdemös lönni. Ezelőtt még csak mög löhetött annyit keresni,
hogy vöttünk vagy húsz lánc fődet mög égy kis házat. De jutott sejömkendőre, mög
ruhára is. Most mán nem tudok annyit keresni, hogy azt a kétszázforintos aranygyűrűt avval a szép gyémántal mögvöhessem az ékszerész úrtul. Szomorú üdők
ezök nacscsága!

SÓTÖRÖ GYÖMBÉR KATA

Ugyancsak Szigethy
szobalány
alakjának.

a megteremtője

SUHAJTAS KÖDVAGÖ ILLÉS
HELYBELI CZUCZILISTA

a családi élet intimitásait

kifecsegő

Böske

Na, hát kíváncsi vagyok, hogy mikép vági ki magát a mi nacscságánk a bajbul.
Hónap mán hazagyün a zúr is a fürdőrül, aztán betegön tanája a nacscságát. Mán
pedig a doktor ú r csak elmongya a zúrnak, hogy mijén betegsége van a nacscságának? Oda vót a havi búcsún egész nap, aztán úgy tudom, hogy újabb üsmeretségöt is kötött égy úrral. Aztán máma nagyon beteg is lött.
Én is beteg vagyok, mer én is a havi búcsún vótam, aztán mer ojan rossz a
küvezet a Szetháromság-uccán, hát fére léptem, még most is f á j tüle a combom.
De én jobban birom, maj csak kiheveröm. Hanem a nacscsága az gyöngébb is, mög
nagyon is fél a zurátul, mer az ám szigorú embör is, és nem lőhet a falnak vezetni!
4 Tiszatáj

49

V

Ebbül b a j lössz! Mögláttya, ifijúr. Ha csaknem segít a csudatövő Mária, vagy a
Májerné. [Bábaasszony.]
*

No ne izéjjön, ifijúr!
Maga mindig röndetlenködik. Ide figyeljön. A héten meggyütt a főhadnagy úr
a szabacscságárul és másnap este mán elgyütt a nacscságáhon vizitlibe. Hozott égy
szép prémes téli boát, hogy majd mikor a télen együtt korcsolyáznak, mög ne
hüjjön. Éppen a tükör előtt próbálgatta a
nacscsága, hogy.jól áll-é, mikor belépet a
zúr. Na gondolhatja, micsoda patália lett ebbül. Persze megin én húztam ki a
nacscságát a bajbul, aszontam, hogy neköm hozta a főhadnagy úr, a nacscsága csak
fölpróbáli, hogy jól állna-e neki. A zúr elhitte, oszt igy az enyém lőtt a boa is, meg
adott a főhadnagy úr két pöngő tringeltöt. Aszonta okos, ügyes szobaián vagyok. —
No mit kapkod? Nyughasson. Vagy talán maga is akar égy boát venni, ifijúr?
A Matyi a saját nyomdája munkáját is kicsúfolja:
APRÓHIRDETÉSEK
(Mikor a tördelőszerkesztő alszik.)
Egy 400 D-öl területű, tisztességes jó főzni tudó nő, szőlőoltvány teleppel együtt
szabadkézből eladó.
Részletfizetésre kapható mérték után a legdivatosabb 45 éves erdőőr, ki huzamosabb ideig volt női ruha.
Használt bútorokhoz egy vegytisztitó festő-segéd, tanuló leánynak felvételik okleveles gépész mellé fűtőnek.
Élővirág elárusítónőnek ajánlkozik egy fehér hajú 75 éves kath. kisasszony koporsóraktárba.
Csinos sallangos egyfogatú lószerszám egy magányos úr részére jutányos áron eladó.
100 oszt. ért. forintot adok jutalomdíj fejében annak, ki egy csendes természetű
magán hivatalnokot meg ment a feleségétől.
Egy vő anyósa részére alkalmas lakást keres a vágóhíd közelébe.
A
Ilyenek
—
—
—
—
—
—
—

legapróbb rovatok is teli vannak javító szándékú szellemi
a Szegedi átkok.
A szegedi gázgyár világosítsa meg az elmédet!
Találjon rád a Csillagban a börtönvizsgáló bízottság!
A börtön szabója igazítsa rád a ( legszebb ruhád!
A bécsi hadvezetőség szabályozza hazafias érzelmeidet!
Legyen lakásod a szegedi menhelyen!
Mielőbb látogassák meg sírodat tisztelőid!
Húzzák meg tiszteletedre Szeged összes harangjait!

csanalassággal.

A Matyi életképességét a világháború tette igazán próbára. A keserves
időkben
a háborús évek még szörnyűségesebbeket
hoztak. Nem csak állta a katonai
cenzorok,
háborús főispánok, hadikormányok
rendeleteinek súlyát, idegtépő terhét, de kilombosodott, virágba borult a súlyok alatt, s bátor hangon protestált minden
nyomorúság ellen. Szinte akkor éri el legmagasabb
színvonalát.
AZ ORSZÁG KÖLTSÉGVETÉSE 1916-RA.
Hogy kellemesen lepjem meg az olvasót e héten megkímélem a Matyit eredeti
harctéri fölvételeimtől. Inkább a nagyszerű békéről beszélek, mely komoly laptársaink szavahihető véleménye szerint föl fogja virágoztatni a hazát. Ennek bizony50

ságául ide mellékelem az 1916. év állami költségvetést, amint azt Teleszky ma éjszaka megálmodja a Semmeringen.
I. Hadügy.
Az 500 főből álló hadsereg eltartása
a vezérkari főnök fizetése, (aki gazdag ember létére ezen összeget
is jótékony célra fordítja)
Lőpor egész évre
400 ágyú átöntése hatvan Tisza-szoborrá
Egy millió puska átalakítása légycsapóvá
Lőkészlet az iskolai ifjúság számára és pedig:
lapda
hólapda
2000 ú j rendszerű ágyúra, mely csak fúrásból és gyújtólyukból áll,
érc nélkül
Rendkívüli szükséglet
Tűzijáték Szent István napján (Tüzérségi gyakorlattal)
Háborúselőkészület bélyeg a békekötési okmányra
II. Közművelődésügy
A szegedi orsz. kukorica pattogási szakiskolára (évi segély)
1000 néptanító sorsának javítására
25 drámai díj (4Ö00 K.-val.)
Államsegély a népszellem számára, hogy ú j népdalokat teremtsen
Vízvezeték Kölnből a magyar disznóhizlaló telepekre, nevezetesen
a rókusi akiokba is 1. részlet
Államsegély a rokkantoknak, akik le akarják magukat festetni •
a magyar festészet fellendítésére
Jutalmak, oly hazafiak számára, akik könyveket vesznek
(per. könyv 100 K)
Pályadíjak lírai versekre (a magyar líra megmentése végett)
Tüzelőszer ugyanezek elégetésére (a jóízlés megmentése végett)
Szalonna-bánya nyitása a debreceni bérceken
Kereskedelmi könyvek arany metszettel való ellátására, a hazai
kereskedelem fényének emelése végett
Bokréták és koszorúk a szegedi színházi szépségverseny győztesének

1,000 000 K
600
3
60 000
1,000 000

K
K 10 f
K
K

100 000 K
50 000 K
20 K
10 000 K
1 K
83
6,000 000
10 000
80 000

K 40 f
K
K
K

600 000 K
1,000 000 K
2,000 000
100 000
2 000
500 000

K
K
K
K

1,000 000 K
40 000 K

MIKOR LESZ VÉGE A HÁBORÚNAK?
Míg a sasból gágogó lúd válik.
Míg a tigris el kezd kávét inni
Amíg a pápa nem húz rámás csizmát,
Amelyen csengő pengő sarkantyú van, —
Addig — addig — addig nem lesz vége.
\
Míg a csiga király-díjat nem nyer
A hózentrágerből krinolin nem lesz
A kalaposinas a muszka cárból
S még az se a hosszú Nikolájból, —
Addig — addig — addig nem lesz vége
Míg a tengert ki nem kanalazzák
A Vezuvból pipát nem csinálnak,
A Szaharából veteményes kertet
A hadikiflit a szép holdvilágból,
Addig.— addig — addig nem lesz vége
4«

51

Olasz királyt míg be nem választják
Tudósnak a Dugonicsok közzé
S nem rekesztik bé a mérnökséget
Vízdíj fejében a víztoronyba,
Addig — addig — addig nem lesz vége
Mondanám még. mondanám tovább is,
Mert rím nélkül verset írni könnyű,
S hátravannak a hentesek is még,
De félek, hogy ezért is megvernek, —
E szép dalnak legyen inkább vége.
id. Hüvelyk Matyi
Tömörkény meghalt 51 éves korában, s a 29 évig élt Matyit és szellemét
magával vitte a sírba. Móra másfél évtizedig Csipke és sok más álnéven dolgozója volt
az élclapnak, s tán tovább éltethette volna a sajtóorgánumot.
Amennyire
ismerjük
életének minden napját, tudjuk, nem sok vonzalmat érzett hozzá, elsősorban
talán
azért, mert más szellemi testre szabott ruhákban, figurákban kellett volna
járjon,
gondolkozzon. És Tömörkény halálával rá is új terhek nehezedtek. Akkor már főszerkesztője a Naplónak, s az egész kultúrpalota gondja az ő asztalára került. 1917ben a háború is, amiben nem sokat bíztak, utolsó véres vergődését vívta. A rég várt
háborúvég és a közeledő forradalom szele már ott járkált körülöttünk. A Károlyikormány idején Móra exponált személyiség, a háromnapos proli diki rövid a kibontakozáshoz, a francia megszállás eltart 1920-ig, az utána következő
Horthy-terror,
mely Mórát elüldözi a főszerkesztői székből, nem kedvez az élclap életben
tartásának. Mint haláláig szellemes ember, később nem él olyan körülmények
között,
hogy vicclapot
szerkesszen.
Szeged humora azért nem halt meg, csak a
sajtóorgánuma.
A ma? Külön nagy fejezetbe kívánkozna a róla szóló
tudalmunk.

52

SPIRÓ GYÖRGY

Átvágok...
I
Átvágok a Juhász Ferenc-téren,
a Tandori-közben
megsüvegelem
a szobrot (persze, jellemző, az emléktábla
mellett a szobor nem Tandorié, még
abból az időből maradt itt, amikor
a Tandori-köz egy nagy politikus nevét
viselte átmenetileg, most ismét Tandori a köz,
a szobor maradt, de más nevét vésték rá arra is,
ahogy szokás), a Kardosgé sugárút
elején sört veszek, bár ő a töményét szerette
(nagy idők tanújaként motyogom ezt is,
kár, hogy az ifjak kiröhögnek, vén balfasz,
mondják, csupa érdektelen hulláról fecseg),
de azért megveszem a sört, cipelem át a
SENILITAS DELECTAT-otthonba
(névadóját,
a vegyesemlékű Molnárgált, akit egykor én is
— suttogva mondom — szerettem és becsültem,
újabban újra nemigen szeretik és kitörölték
' a lexikonból, feltehetőleg — motyogom —
átmenetileg, így az aggok számára létesített
menhely a gúnynevén említödik még a
hivatalos iratokban is — ki ért ma latinul?!),
cipelem tehát a sört és boldogan
rúgok vissza egy labdát a srácoknak
pontosan, vadul és szenvedélyesen!

.

II
Olykor könyvtárba járok, vén vihogó,
az ifjak megrovóan kapják fel a fejüket
az újra vaskos elméleti munkákból, mialatt én
hajdani újságokban lapozok.
Hogy mennyi mindent írtak ifjúkoromban
e megsárgult lapokban! Május 18,
kedd, 1976. De rég volt, istenem!
Biztosan akkor is olvastam, de sejthetőleg
kevésbé röhögéséivé, ugyanezt.
A sportoldalon: JÖNNEK A FRANCIÁK, és
ÜJ-VERBÁSZON AZ U-VÁLOGATOTT.
VÁSÁROLJON
FAHÁZAT!
SZERENCSÉS TALÁLKOZÁS A
CENTRUM.ÁRUHÁZAKBAN!
FOTOVAL A KÖNYVÉRT! (Mindkét „o" rövid,
már akkor sem írtak helyesen, no lám.)
22—26 fokot jeleztek. Annyi volt?
Vajon hol nézhetnék utána most?
KIKRE NEM VONATKOZIK A LÉTSZÁMFELVÉTELI ZÁRLAT?
53

(Mennyi mindent lehet ma tudni ebből,
ki tudta akkor? Sejtettük-e
akkor?)
A színházakban — meg kell szakadni! —
micsoda műsor! Miközben — de hagyjuk.
A CANNES-I KULISSZÁK MÖGÖTT —
megtudható a titkokból a lényeg.
MEGKEZDŐDÖTT AZ ÍRÓSZÖVETSÉG
KÖZGYŰLÉSE; felszólaltak —
micsoda névsor! (Csöndre int az olvasóterem
szigorú őre, elnyomom a feltörőt.)
Cím: ÜT ÉPÍTÉS KÖZBEN
FORMÁLÓDIK AZ EMBER IS! Ezt
jegyzetfüzetembe
írom, jól jöhet még,
esetleg verssor lesz belőle.
AZ ÁTLAG BECSÜLETE. Mily találó.
Nagy cikk Dél-Ázsiáról. Hát igen.
MEGHIÚSULT A HARMINCADIK
LIBANONI TŰZSZÜNET...
ez is jó,
hű de jó, zseniális! Ritkaság, hogy ...
(Intek, hogy jól van, halkulok,
tudom, hogy mások művelődni.)
'

III

Nagynéha temetőbe járok. Nézdelem
a sírokat. Ha nő volt, eltűnődöm,
miért nem csábítottam el szegényt,
hisz volt idő, hogy egy időben éltünk —
ma már nehézkes volna, vénecskén
vagyok a nedveimmel, mit tagadjam,
nem az vagyok, ki voltam...
mennyi balga
előítélet gátolt! Mennyi szempont!
S mily ritkán izzadtam szerelmes
verset,
amíg szerettem! Most már írhatok,
csak sírok nyílnak epedő szavamra!
IV
Vénember, mondják, és gyanútlanul
néznek szemembe. Én az ő helyükben
megrettennék. Ki vészelt át olyan
időket, melyek részemül
jutottak?
Csakis a legszemetebbje. S ők, az ifjak,
gyanútlanul néznek vizenyős
szemembe.
V
Ülök a vének közt. Ki hitte volna,
hogy éppen ők, hogy éppen őelőttük
maradok csontig meztelen?
Ki voltam, elment nagy
halottaimmal,
róluk nem illik szólnom, és a vének
ugyanígy hallgatnak nekem. .
A kedves ápolónők ... nem cserélnek
időt velünk, önzőek, mint mi voltunk.
És az elfoglalt unokák!

Siessetek csak, hátha utolértek
minket a vénülésben, s ami holmink
maradt, veletek visszük át!
VI
Totyogok, teszek-veszek,
foglalatosságaim
mit sem változtak, pedig hát
azt reméltem egykor: majd éretten és bölcsen!.
de most is csak az a gondom, hogy az időmet
nem-gondolva-rá töltsem el addig, ameddig.

..

Totyogunk, teszünk-veszünk,
lehetnénk akír
ötven évvel fiatalabbak,
akkor
kevésbé totyogva
tennénk-vennénk,
de akkor is csak nem-arra-gondolva,
amire
gondolunk és gondoltunk, azóta, amióta.
VII
Átvágok egy elnevezett
téren,
az elnevezett közben
megsüvegelem
a szobrot — furcsa emberi hívság
az ilyen létesítmény, senkinek se jó
emberformát látni némileg
tartós anyagból, kivéve, ha műremek,
. ellentétben azzal, aki csinálta
vagy nézi — kezemben sör van,
sör, motyogom, sör, a sör innivaló —
nem baj, motyogom, és azt hiszem, hogy
és mit tegyek, ha boldoggá tesz valóban
ez a még egy, még egy szomorúság,
amit megéltem?

A kritikus megáll
i
A kritikus megáll az olvasásban,
ideges, rágyújt. Látja: róla írok.
Még nem tudja, hogy mi következik,
de vergődik nagyon. .Mély szánalom
fog el szegényke láttán, s hajlamos
lennék nem írni róla mégsem, ám
flekkenként egy-egy százas üti markát,
ha alkotom az
életművemet,
hát folytatom, hogy keményen
levágjon
S kicsiny családja ne maradjon éhen.
Ha ez nem humanizmus, nincs is ollyan!

boldogan

II

A kritikus megáll az olvasásban,
rágyújt megint, új vershez
érkezett.
Miként e versem témája a versem,
az ő témája mi lehetne más,
mint kritikusi léte
kritikája?
Ám — rákacsintok — tudjuk mind a ketten:
ő ítél, ámde nem
gyakorlatán,
utat mutat, de kívül
lábkörén.
Heves koromban csalásnak
neveztem
volna e ténykedését,
s mily
szerencse,
hogy érett, higgadt korszakomba
értem!
Már csak mosolygok rajta, és ha ezzel
jobban bőszítem — mélyen
fájlalom.
III
A kritikus

FÁBRI

megállt

az

olvasásban.

PÉTER

Tandon-tanformák, ahelyett, aminek indult
EGY B U D A P E S T I KOALA Ü Z E N I
I.
A TANFOLYAM
1. Amit most „föltérképezek"
az egy térkép fölötti térkép;
a kép-arcok és kép-kezekből (bál) összeállított
tér-kép;

2.

Kriszti azt mondja, „tandoris"
amit leírtam — bánom én is,
bánom is én! Mert akkor is
így kell leírni mégsem — mégis.

majd azt mondjuk: ez Budapest,
vagy: Budapest egyik darabja,
vagy: hogy a külön Buda, Pest
így állnak össze egy darabba.

Hátha az, ami „tandoris",
az is „olyan", az is
hasonlít
valamire? Minden sztorit
egy más sztori magához szólít.

(Egy darabbá.) Ez sok darab,
s ami sok, maradjon meg soknak.
Ami egy, az itt egy marad,
csak a jelzői sokasodnak.

Mint Isten, rég a lelkeket.
Mint lelkek szólították
Istent.
Mert minden mást feltételez.
Miként más feltételez
mindent.

3.

A volt Opera étteremben,
mely a volt Andrássy úton
állott (volt, működött stb.), .
ültünk egymással
szemben;
az egyik én voltam, s a „más"
vagy másik: egy barátom
((Itt álljunk meg egy pillanatra. Föntiek mind „Budapest", de
'már három (!) különböző időben. 1; a „volt" Andrássy út:
ez volna a legrégibb, de ez még ma is van, csak másképp
nevezik, Népköztársaság útja lett a neve. 2; a volt Opera
étterem — ez az Opera étterem, mikor ott ültünk, a Népköztársaság útján volt;
valóban volt, mert most nincs; lehet,
hogy lesz, és lehet, hogy ismét ugyanazon a néven — az
mindenesetre volt, de, mint látható, másik volt,
mint az
Andrássy út. 3; „én voltam" — ez csak
igeidő-egyeztetés,
mert most is vagyok; barátom is megvan, köszöni szépen.))
együtt ültünk és vacsoráztunk,
s ízlett a
krumplipaprikás.
S ami itt majd a „4."
lesz, az ótt született;
tehát „1." lehetett volna,
de hol? Hisz még nem volt meg „ez".
4.

5.

Az asztal egyik oldalán
György ült, s a másikon (vagyis:
az egyik másikon — talán)
!»
jómagam. „Játsszunk
Tandorit!"

A térkép — most — nem készül el.
Ez készült el helyette.
Élj soká, föltérképező!
Nem pályázom
helyedre.

mondtam neki (magamnak), ám,
mert minden játék elkopik,
ez is, máris, kimondva,
lám,
papíron ért az abroszig.

Neked az rossz, nekem meg ez.
Kinek-kinek
magáé.
Lehet, hogy ez tiszteletet
jelent — de az is másé.

Még hat sor kell, s kész a szonett,
mely a volt Andrássy úton
időkitöltésként
(minek

Én csak
iro(nizál)gatok,
s te „gatsz-getsz
rémületben",
mint megírtad. Rád
hallgatok.

a kitöltéseként?),
helyett,
ott az éttermi asztalon
elkészült — naná, hogy nem ez.

S önt csak addig

tegeztem,

amíg a forma engedélyezte, versbe helyezve.
Tudjuk: „a pő, ha engemély"
„de mindegegy" — fejezd be.

57

II. KÉSZÜLŐDÉS A PÓTVIZSGÁRA
1. (Egy verssor kijavítása)
? ^r /w

vrt

& Wr Ktyc inuíet(/.

2. (Rimbaud-emlékplakett)
Dosztig vagyok Dosztojevszkij,
Balzac és mások nevével.
Inkább egy ponyva árnyékában hűsölök.
3. (A tanformákról)
A tanforma: másodlagos irodalom. „Másodlagos irodalom": ez
egy szakkifejezés, és nagyjából azt jelenti, hogy az ilyennek nevezett irodalom nem forrás, hanem csak egy forrás körülírása.
Megjegyzés,

föntiekhez:

Egy forrás — legföljebb — csak körülülhető.
Minden irodalom másodlagos.
4. (Datálás)
Ma is öregedtünk egykét sorral.

GÁCSI MIHÁLY GRAFIKÁJA

BÁLINT

TIBOR

i

Menn/ei romok
A kocsik' egymás után suhantak át a városon, s mind déli irányba igyekeztek, ahol háztető, kémény, jegenyék lombja egy kék félkörív párájába
merült.
„Igazán örülök, hogy a marslakó nálunk szállt le" — gondolta a polgármester, aki elöl hajtatott, s ősz öregségében ajándéknak érezte a nagy
eseményt.
Hatvan, sötét színű kocsi rohant az országúton, s ide-oda kanyarodva,
kioldódott gyémántfüzérhez hasonlított, amely üveglapon siklik tova; fél óra
sem telt el, mióta a hatóságot értesítették a tényről, s a filmesek, rakétaszakértők, orvosprofesszorok máris karavánban igyekeztek a színhelyre.
Az utat figyelték, s tekintetük csak a várostól húsz kilométernyire fordult
bal felé, ahol a háború előtt katonai röptér volt; a polgármester maga elé
képzelte a marslakó tekintetét, amelyből a józan, hideg világűr mered rá, s
zavart lett a bombatölcsérekben száradó szemét s ürülék láttán.
Pár perc múlva, egy kanyar mögötti réten, megpillantották az összesereglett népet: holmi csenevész akácfa hegyében gyerekek füjggtek, s hallgatóság
közepén pedig hosszúinges férfi hajladozott, mint Keresztelő Szent János.
Az ólomköpenyes, gázálarcos emberek nehezen, de buzgó igyekezettel
vonszolták csizmájukat a mezőn, melyet kiperzselt a nap, s tele volt juhok
faggyúsan erjedő gubicsával; valahonnan a gödrök felől kolomp hangja szállt.
— Utat! —• szólt egy hang, amelyből az izgalom sem tudta kiszűrni a
hivatalosságot.
A gyűrű kettévált, s a marslakó kissé megszeppent az előkelőség láttán,
de nyomban utána elmosolyodott; haja kifakult, ajka cserepesre száradt a
szakáll vörösen lángoló bozótjában, amely fölött szelíden kéklett a szeme.
Suttogások hallatszottak:
— Két lába van, mint nekünk!
— Meg két keze.
— És két szeme.
— No lám, ki gondolta volna?!
A marslakó pedig csak állt, szinte időn s téren kívül, beleépülve saját
mosolyába; mögötte a gép rozzant nikkelkordához hasonlított, és a páros
motor burkolata csacsifejnek volt kiképezve áramvonalas fülekkel.
Az ellenőrök körüljárták a repülőt, intettek, hogy nincs sugárzási veszély,
és a sokaság megmozdult; villanólámpák lobbantak, pörgött a felvevőgép tárcsája, s a pilótaülés kóbere alól egy borzas asszony bukkant elő; ölében csecsemőt szorongatott, kibontott melléből csöpögött a tej.
Valaki aggódva mondta:
. — Nem ide akart leszállni!
59

— Honnan tudja?
— Megmutatta a térképét!
És a marslakó most valóban ismét elővette inge alól az összehajtogatott
papirost, s oly alázatos-félszegen nyújtotta át a riportereknek, mint egy eltévedt paraszt, aki éjnek idején idegen házcím után tudakozódik; az emberek
közül sokan tüstént felismerték a naprendszert kilenc bolygójával, s bár a
papiros elvékonyult, mint a tetűrágta falevél, jól látták, hogy a nagy körből
egyenes vonal nyúlik át a Vénuszra.
— Miért jöttél el!? — kérdezte a polgármester, erőszakolt hunyorgással,
ahogy süketek fülébe szokás bekiabálni, s hátratette a kezét.
A marslakó a magasba tekintett, a kovakőszagú, kék távolságok felé, ahol
hazája rejtőzhetett, mosolyogva ingatta a fejét, s szakállába könnycseppek
hulltak; aztán a kebléből egy fényképet vett elő, amelyen ő maga állt összedőlt viskója előtt, a pólyást ölelő asszonnyal — oldalt pedig, valami pálmafélék között, lezuhant bombázógép füstölt.
— Bumm-bumm-bumm! — mutatta tenyerét lebegtetve, s szeme nagyra
kerekedett, mint a gyermeké, aki fél, hogy nem értik meg a panaszát: —
Ta-ta-ta-ta!
Aztán rémülten, tanácstalanul elhallgatott.
Mielőtt a hatósági kocsik visszaindultak volna a városba, mindhárom égi
lakót átvilágították hordozható röntgenkészülékkel; tüdejük, májuk, bélrendszerük ugyanolyan volt, mint a-földieké, de mellkasukban jobb és bal oldalon
is szív dobogott.
— Hiszen ezek torzszülöttek!
— Mit beszél?
— Abnormisok.
— Ugyan, mi vagyunk nyomorékok!
A polgármester tátogva, sápadtan ült be kocsijába, s mert félszívűnek
érezte magát, a sofőr mellett foglalt helyet, aki hirtelen a sorstársa lett; útközben a tenyerét díszzsebkendőjére szorította, s nehézkesen szuszogott.
A telefonpalota előtt egy külföldi tudósító lefékezett, fölszaladt a lépcsőn,
s néhány perc múlva azt mondta be a kagylóba, európai szerkesztőségének:
— Halló?!... Magban ugyanaz, mint a F ö l d ö n ! . . . Lakói ikertestvéreink,
de egy szívvel fórban vannak! . . .

Megemlékezés a nevekről
N. városban egész nap szólongatták egymást az emberek; áttekingettek az
utcák szakadékai fölött, derékig kihajolva az ablakokról, mint amikor két hajó
egymás közelében halad el a nyílt tengeren, bizonytalanságot és sóvárgást
sajdítván meg az ismerősökben: hadonászva kiáltoztak reggeltől estig.
— Halló, Schilling úr, figyeljen!
— Halló, Christomas! Maga lát engem?
— Minden jót, Potifárné asszony!
— Isten áldja meg, szép Helénám!
— Erőt, egészséget, Saint Simon!
— Viszont kívánom, Shaw szomszéd!
— Meghal a nevünk!
— Ügy bizony, meghal!
— S nélküle mi is elszáradunk!
60

Az egyik utca sarkán részeg péksegéd hajlongott a fal mellett, lisztes sapkájával törölgetve a szemét, és esküdözött, hogy inkább börtönbe megy, de
nem engedi kicsavarni tudata kezéből az Angelo nevet, melyet örökölt.
— Halló, kolléga úr, halló!
— Szólítson csak Müllernek.
— Hát nem mindegy az, kérem?
— Nem, ma ragaszkodom hozzá!
— Akkor én is az enyémhez!
— Igaza van: maradjon Schneider. .
— ö n pedig Müller.
— Még annak érzem magam!
— Eddig szégyelltük a nevünket!
— Mert foglalkozást jelölt, azért!
— Mert nem volt benne képzelőerő!
— Pedig a Müller gyönyörű, kérem!
— A Schneider ugyancsak, szomszéd!
— Az öné fémes, szikrázó név!
— Az öné finom és nagyvonalú!
— Ó, köszönöm, nagyon köszönöm!
— Én is, igazán hálás vagyok!
Másnap megkezdték a nevek beváltását; a körzeti polgárőrségek előszobáiban gázmáglyákat gyújtottak, és hatalmas plakátok óvták a lakosságot bármiféle visszaéléstől; a fülkék ablakai mögött nem lehetett arcokat látni, mintha a hivatalnokok alánt dolgoznának valami pincében. Mélyről szállt fel a
kérdő hang is:
— Neve?
— Pithagorász Thétele.
— Neve?
'
— Inger Ferencia.
— Neve?
— Szolvay Szóda.
— Neve?
— Mária Üveg.
— Neve?
— Kova Moszat.
— Neve?
— Kvázi Részecske.
NEVEKET SZIGORÜAN CSAK A FIZIKA, A KÉMIA. A BIOLÓGIA,
VALAMINT A MATEMATIKA TERÜLETÉRŐL SZABAD VÁLASZTANI!
— Neve?
— Lézer Sugár.
— Neve?
— Poli Vinilin.
— Neve?
— Glauber Só.
—• Neve?
— Ultra Viola.
. — Neve?
— Véges Végtelen.
AZ ÜJ NÉV FÖLVEVÉSÉTÖL KEZDVE SZIGORÜAN TILOS BÁRKIT A
RÉGI NEVÉN SZÓLÍTANI, BELEÉRTVE A BECENEVEKET IS! '
— Neve?
— Tetra Éder.
— Neve?
— Tér és Idő.
61

— Neve?
— Ezüst Jodit.
— Neve?
— Kalkó Pirit.
— Neve?
— Null Pont.
— Neve?
— Abszolút Semmi.
Egyik ablaknál, amely előtt botra támaszkodó aggastyán állingált, kék
csöppektől vizenyős szemmel, hirtelen egy szögletes arc merült föl, de a rés
oly szűk volt, hogy a homlok felső része és kétoldalt a fül lenyesődött, akár a
képmontázson.
— Névbeváltó egyén kéretik otthon elfogyasztani a száraz kedélyét, nem
pedig itt szemetelni vele!
— Abszolút Semmi vagyok — mondta az öreg, s türelmetlenül köhécselt.
— Hát akkor legyen már valami! — ordított ki az ablakon a névátíró; de
az öreg csak megrázta a fejét és közelebb lépett:
— Hogy méltóztatott mondani?
— Abszolút semmi nem létezik!
— Bocsásson meg, kérem, de én szakmabeli vagyok — felelte az aggastyán, — Ez egy fizikai, vagy ha úgy tetszik... bölcseleti fogalom . . . és jogom
van annak lenni, aminek érzem magam!
Indulatosan kocogott a botjával.
— Mi-cso-da műveletlenség!
A hivatalnok visszamerült a bizonytalanságba, ahol tompa, izgatott vitatkozás hallatszott; kis időre csend lett, majd az ablak csatornájában megjelent
az új keresztlevél.
— Neve?
— Koszinusz Alfa:
— Neve?
—' Dimethil Éter.
— Neve?
— Kábító Kéjgáz.
— Képlete?
— Nitrogénmonoxid.
— Tovább!
— Chilei Salétrom.
— Tovább!
— Számtani Haladvány.
— Tovább!
— Kiló Kalória.
— A következő!
— Imaginárius Szám.
A hivatalnok, akit fölzaklatott iménti pörlekedése a professzorral és saját
tájékozatlansága, amely nevetségessé tette a várakozók előtt, most az előszobába lépett, kiragadta a villát egy vénasszony kezéből, és szitkozódva mutatta,
miként kell rászúrni a régi keresztleveleket, hogy az iratnak mind ,a négy
csücske elhamvadjon a máglyán, és a pernye a rostélyra hulljon; aztán körbemutatott a plakátokra, dühös mozdulatával vissza akarta nyerni fölényét.
A RÉGI NEVEK MA ÉJFÉLTŐL ÉRVÉNYÜKET VESZTIK HASZNÁLÓIKAT HÜSZ ÉVIG TERJEDŐ BÖRTÖNBÜNTETÉSSEL SÜJTJA A HATŐSÁG!
— Neve?
— Jupiter Lámpa.
— Neve?
62

— Mértani Test.
— Neve?
— I.
— Hogyhogy I.?!
— Négyzetgyök Mínusz Egy.
— Az más. A következő!
— Anti. Anyag.
— Tovább!
— Tompa Szög.
— Tovább!
— Celsius Fok.
'
— Tovább!
HA A MAI KORSZAK EMBERE VAGY, FELEJTSD EL, HOGYAN SZÓLÍTOTT ANYÁD! FOJTSD EL RÉGI ÉNED KÍSÉRŐ ÉRZELMEIT!
— Neve?
— Benzol Származék.
— Nem az őseire vagyok kíváncsi!
— Benzol kívánok lenni.
— De milyen származék? Naftalin?
— Isten őrizz!
— Fenol úr?
— Az s e m . . .
— Talári Anilin?
— Esetleg...
— Álljon ki a sorból, barom, és ne zavarja a munkát. Tűnjön el, nem
hallotta?
Most az előszobában nyüzsgölődés kezdődött, s az emberek közül jó néhányan, akik úgy érezték, hogy fölvett nevük nem pontos, s részleteiben semmivel sem indokolható, ijedt bűntudattal húzódtak hátra, vagy hirtelen új neveket találtak ki, amelyben valami káröröm lappangott.
— Neve?.
— Koch Bacilus.
— Neve?
— Sebhedt Bujakór.
^
— Neve?
— Tizedes Tört.
— Neve?
— Gravitációs Tér.
— Neve?
— Canis Merga.
— Neve?
. — Hulla Méreg.
— Milyen hullaméreg?
— Nem tudom.
— Kadaverin?
— Még mit nem!
— Putrescein?
— Szó sincs róla!
— Akkor álljon ki a sorból, és gondolkozzék rajta! Addig elmélkedjék,
amíg dögszagú lesz!
— Nem állok ki a sorból!
— Álljon ki, mert, ha n e m . . .
— Na bumm, és akkor mi lesz?
— Az lesz, hogy a név helyett egy csupasz számot kap, amit a szentek
se törölnek majd le magáról!
63

— Miféle számot?
— Például 00 lesz a neve.
— Hát akkor teszek a számokra,- te Pilátus kutyája! Legszívesebben beverném a pofádat!
A fiatalember, aki a sor élén állt, egészen behajolt az ablakrésbe;, haja
mélyen rásimult a tarkójára, és elöl fürtökben lógott, akár a kuvaszoké; sovány farát hátradudorította.
— Ha kifogásod van a nevem ellen, írd be az eredetit! — suttogta gyilkos
szemvillanással. Júliusz Cézár vagyok!
Ekkor egy toprongyos férfi, aki a váróterem szögletében gubbasztott,
egyetlen mozdulattal elsimította ruháján a szennyesen kifeslő bélés rózsáit,
fölugrott, és új öltönyben, csikorgó talpú cipőben kisietett az udvarra; sípjelére négytagú fegyveres őrség szaladt elő.
— Egy névcserélő egyed a technikai korszak új szelleme ellen lázít! —
mondta a civilrendőr.
A katonák berontottak; kettő közülük mindjárt a fiatalember lábát kapta
el, és úgy megrántotta, hogy a lázadó hanyatt esett, koponyája tompán döngött a padlón; a másik kettő megragadta a karjától, s fektében kivonszolta az
udvarra, majd ütlegelni kezdte puskája agyával, amely tömör gumiból volt
préselve; a vér nemsokára vörös szőnyegként terült alája.
— Neve?
— Párisz.
— Neve?
— Heléna.
— Neve?
— Iliász.
— Neve?
— Thaisz."
— Neve?
— Patroklész.
— Neve?
— Európa.
— Szóval lázadás?!... Általános lázadás?!... Mind megtébolyultak?! . . .
ő r s é g ! . . . Megnyitni a jeges vízsugarak útját! Őrség, ő r s é g . . . !
Beszélték, hogy a többi névcseréid-körzetben rendbontás nélkül folyt le
az új keresztlevelek kibocsátása; éjfél után az utcák elcsendesedtek, és aki
későn baktatott haza, fáradtan vonszolódott a falak mentén, mint aki nyűgként cipeli idegen egyéniségét; egy-egy tétova gondolattal még megkísérelte
ugyan új nevének éles és riasztó vonalai közé behelyezni magát, mint aki valami összedobált vasak közé roskad le, de viszolygása oly erős volt, hogy
inkább elhessentette magától a kísértést, s akár egy megcsonkított állat, amelynek már a menekülés sem nyújt védelmet; tovább vergődött előre.
Hideg, krétafehér fény terült szét az elhagyott tereken, és távolról sem
hallatszott semmiféle zaj; csak éjjel, úgy két óra körül hasította szét egy belvárosi mellékutca csendjét váratlanul valami női sikoltozás és cipősarkak ropogássá gyorsuló kocogása: nyomában súlyos meztelen talpak csattogtak az
aszfalton; a lány égszínkék tüllruhában volt, és teste úgy virított át rajta,
mintha izzásban volna: a fiatalember, aki üldözte őt, meztelen volt, csak a
szemérme elé kötött egy tenyérnyi műbőrkötényt.
— Állj meg! — mondta kérlelő-kétségbeesetten, a lány után suhanva, és
kinyújtotta a kezét. — Én még nem vagyok idegen!
A lány beugrott egy kapu alá, aztán hirtelen megfordult, és a mellét, mint
két légelhárító gömböt, a férfinak feszítette.
64

— Neve?
— Hát nem ismersz meg?
— Ádám!
A férfi tekintete sötéten villant a kapualj homályába, ahol egy szemetestégely komorlott; Éva félénken és. kiszolgáltatottan támasztotta tenyerét a
férfi csupasz vállának és sírt; a tüllruha úgy remegett rajta, akár a kékes
fény; aztán a fiú körülpillantott, s mintha nőjének reszketeg gyámoltalansága
lázítaná fel, egy mozdulattal lehasította róla a ruhát, és magával sodorta őt
a cementre.
— Mit teszel velem? — kérdezte Éva, de azért szorosan átölelte a nyakát,
ráfonódott egész életével.
— Űjranemzzük a világot! — szuszogta Ádám az ölelés buzgalmában
kissé irreális hangon.
— De miért épp itt, miért? . . .
— Mindén perc késő! Fajtám e l h a l ! . . . Már csak számozott barmok mozognak a f ö l d ö n ! . . . Ki kell törnünk a betonhasábok erdejéből valami üde
tisztásra, ahol élő nevű gyermekeket nevelünk!...
— A paradicsomot is újranemzzük? .. .
— A paradicsomot is. Feltörjük a talaj betonhéját, és almafákat ültetünk,
amelyekről mindenki ehetik majd!
— Akkor ölelj, Ádám, ölelj! — mondta Éva boldog nyögéssel, és forrón
elnyíló ajkát odakínálta a férfinak.
Testük jószagú verítéke egybefolyt, mint tavaszi olvadáskor a hegyek
leve, s már kábultan és öntudatlanul beléfeledkeztek a világ újrateremtésébe,
amikor kicsapódott mögöttük a kapu, és riasztó fénysugarak darabolták szét
a sötétséget: a géprendőr állt a bejáróban, és szemének fénypásztájával többször is körülseperte a kapualjat.
— Hol vagy, Ádám?! — zengett föl a lépcsőház. — A nevedet használtad,
és vétkeztél a törvény ellen.
A géprendőr kezében megcsörrent a bilincs; a férfi és a nő föltápászkodott a földről.
— A hölgyet hagyhatod — mondta a robot vigyorogva. — Majd a bajtársak elszórakoznak vele egy kicsit. . . Olyan élményben lesz része, hogy
sosem felejti el. ..
— Ádám, védjél meg! — sikoltott föl Éva. — Nem akarok gépet szüln i ! . . . Borzongok a gépektől!
A férfi egy redőnylehúzó rudat pillantott meg a lépcsőkorlát mellett,
megragadta a kampót, és a gépember felé indult: egyetlen mozdulattal sikerült elakasztania, úgy, hogy a robot hatalmas zajjal végigbukott a cementen;
akkor a mellére térdelt, és egy kőkockával bezúzta a borítólemezt.
— Meg kell keresnünk a szívét! — mondta. — Kiemeljük és magunkkal
visszük ijesztő emlékként!
A bal oldali részen azonban, ahol a géprendőr zubbonya bemélyült, akár
a letaposott konzervdoboz, Ádám mutatóujjal dühös mohósággal csak egy
hideg, fekete tekercsre fonódtak rá,, s ő iszonyodva mindjárt föl is ugrott a
robot mellől.
— Nincs szíve! — mondta, széttárva a karját szinte rémült meglepődéssel, és tehetetlenül nézte a meztelen nőt, akinek szép teste vérzett a karcolásoktól, meg a fogak harapásától.
— Hallod?! — remegett Éva — Fütyölnek!... Megmozdult minden gépz s a r u ! . . . Meneküljünk innen!
S csakugyan e pillanatban a rendőrsípok hangjai mint sivító és keresztülkasul egymásra dobált, óriási fűrészplattnik szelték át a város csendjét: a
férfi megfogta a lány kezét; és szaladni kezdtek a falak mentén, ki a házak
5 Tiszatáj

65

közül, a hegyek felé, amerről friss gyantaszagú levegő áramlott a völgyben
fekvő város felé.
— Attól félek, hogy ijedtünkben elfelejtjük a nevünket! — szuszogta a
férfi, mintha menekülés közben saját mellén taposna. — Szólongassuk hát
egymást, nehogy baj érjen! Kiáltozzunk!

PÁSKÁNDI

GÉZA

Megmagyarázhatatlan vonzalom a sarki ház iránt
(Ajánlott szinopszisok.)
Figyeljék csak e lélektani sci-fi-krimit fémdióhéjban elbeszélve. (Játszódik: háromezerben.)
1.
Tábor, ez a szomorú ember N. városban él, és afféle kishivatalnok. Mások
hét végén tülekednek ki a szabadba, ő arra gyűjtötte pénzét, hogy legalább
havonta egyszer X. városba utazhassák. Ott mindig a Planetárium Hotelban
szállt meg. Kiült az erkélyre és képes volt órák hosszat bámulni a sarki házat.
Tábor megmagyarázhatatlan vonzalma az X-beli sarki ház iránt évekkel
ezelőtt kezdődött. Átutazóban járt erre, amikor először megpillantotta. S azóta
mindig vissza kell térnie...
2.
A ház nem volt sem szép, sem csúnya: szürkére meszelt falú épület, háromemeletes, erkélyek nélkül, és ablakai sem sejtettek meghitt titkokat. Lehetett volna bármi, de lakóház volt, sok-sok emberrel, asszonnyal, gyerekkel.
3.
Tábor felesége, Elza gyanút fogott: a férfi ugyanis félvén, hogy ' nevetségessé válik, nem mondta el vonzalmát, mindig kiküldetéseire hivatkozott.
Elza magándetektívet fogad, aki nem sokkal azután jelenti, hogy semmiféle
nőügy nincs a dologban. Férje egy házat járt körül, bement a lépcsőházba,
majd a folyosókon bolyongott, amikor azonban az egyik. ajtó megnyílt, rémülten rohant le a lépcsőkön. Tábor szeme távolba révedő, máskor pedig szorongva töprengő volt. Az asszony elhatározta, szól a férfinak. Az ember szinte
szűkölve tiltakozott. „Kiküldetésben jártam." S ezt ismételgette makacsul mindig ezután. Elza azonban megkérdezte Tábor főnökét is. így a férfinak nem
volt mit tennie: elmondott mindent. Az asszony kezdetben hitetlenkedve hallgatta, amikor látta azonban, hogy Tábor szeme milyen fényes, ha a házról
beszél — megijedt. „Te beleszerettél e g y . . . egy épületbe?" Tábor lehajtotta
a fejét.
4.
A férfit Elza a pszichiáterhez viszi.
Pszichiáter: Járt azelőtt valaha is abban a városban?
Tábor: Soha.
66

Pszichiáter: Hasonlít ez a ház valamelyik régebbire, amelyben lakott?
Tábor: Nem. Egészen jellegtelen épület. Mondhatnám, stílustalan.
Pszichiáter: Mit érez, amikor megpillantja?
Tábor: Kimondhatatlan örömöt. A mellem tájékára meleg hullám csapódik. Egész hónapban a viszontlátásra gondolok s alig várom, hogy kiülhessek
a Planetárium Szálló erkélyére és nézhessem, amíg be nem sötétedik.
Elza: Direkt elutaztam, hogy megnézzem a (hangja megvető, gúnyos) vetélytársamat. Mondhatom, annyira tucatépület, hogy egy épelméjűnek nem
akadhat meg rajta a szeme. Mégha valami erdei meseházikó volna.
Pszichiáter (elengedi Elza nagyon közönségesen előadott szövegét): A szerelmi élete megcsappant azóta? (Tábor zavart.)
Elza: Igenis, nem szégyellem, megcsappant. Alig múltam harminc, egészséges, csinos nő vagyok, megértheti a professzor úr.
Pszichiáter: Ön hány éves is?
Tábor: Negyvenhat.
Pszichiáter: Asszonyom, legyen szíves fáradjon ki egy pillanatra!
Elza (száját elhúzza): Titok? (Kelletlenül megy ki.)
Pszichiáter (halk hangon): Megcsalta valaha a feleségét? Kérem, bízhat,
abszolút orvosi diszkréciómban. Viszont a kérdés nagyon fontos.
Tábor: Nem. Majdnem érintetlenül léptem a házasságba.
Pszichiáter: És a neje? Ö is érintetlen volt? Fontos a kérdés.
Tábor: Ö nem, azt hiszem, nem.
(A pszichiáter elképzeli a nászéjszakát. Látja Elza türelmetlenségét, megvető dühét. A szerep megfordul. Viszont azt sem akarja, hogy a férje érezze:
mennyire járatos a szerelemben. A képmutató játék kényszere és az éhes vágy
megütközése: az ingerültség rian, mint a jég. Hisztériásán sír. És ettől kezdve
ő lesz a férfi ebben a házasságban. Az ember langyos lehelete az asszony
arcát csapkodja: Elza viszont a mennyezetet nézi, majdnem unottan. „Fejezd
már be. Fáj." Holott ezt az ura mondhatná. Tábor nem tudja, hogy a pszichiáter szinte szó szerint el tudta képzelni az első éjszakát.)
Pszichiáter: Hát majd utána nézünk a dolognak. De addig is próbálja elfelejteni azt a házat.
(A pszichiáter nem sejtheti, hogy ezt a tanácsát milyen jó lett volna —
épp a Tábor érdekében — még jobban hangsúlyozni.)
5.
Mint mikor az utcán bolyongó
Céltalanul utcán bolyongó
Mint hontalan hajléktalan
Ha idő-mohos cégtáblákra bámul
Mint mikor az utcán bolyongó
Céltalanul utcán bolyongó
Hontalan és hajléktalan
Nyitott ablakon át bebámul
És szagot érez — otthonszagot
Mindegyiknek más illatát
Birsalma körte káposzta sajt csótány egér
Ilyesmit érzett volna Tábor? Ezért merengett a ház iránt?
A naplójába ezt írta: Ó, ÉPÜLET — HATALMAS EMLÖ.
És maga sem tudta, miért. Ez okozta átható szorongását.
6.

Tabornak egyre jobban kellett rejtegetnie nehéz szerelmét. Mert most
már Elza is vele utazott. Berángatta az erkélyről. Valóságos féltékenységi orgiát rendezett. Szemérmetlenül levetkőzött és az ablak elé állt, a kilátást el5*

67

takarva és gúnyosan mondta: Válassz! Van ez is olyan kemény, mint az a kő!
És fiatalabb! Tábor hol elsápadt, hol kipirult, és alig bírta már e parázna
mohóságot, mely kihívóan úgy támadott, mint a vívók — izgató, korbácsoló
kiáltásokkal.
7.
A pszichiáter ismét átnézte jegyzeteit. Minden adat fontos lehet, a legapróbb is. Szeme megakadt egy szón: „árva". És konokul újra meg újra
visszatért e szóhoz. Lehet, az intuíció fehér galambja hozta e szót zöld ágként
a betűtengeren át.
8.

— Ó, bár kártyás volnál, alkoholista, morfinista, bármi, csak ne ez —
így Elza, aki néha olyan volt, mint valamelyik windsori víg nő, a szőkébbekből. És, komorabb változatban.
— Nem tehetek róla — felelte Tábor és kissé vörhenyes szakállán babrált.
Tekintete vágyakozón kúszott el a fekvő, meztelen test fölött a függönyrésen
át — egy háztető felé.
9.
A pszichiáternek Elza odaadta Tábor naplóját, amelyre
kannia. A professzor egész délelőtt ezt böngészte. Roppantul
Praxisában az első. Sőt: sose hallott hasonlóról. Ö, ÉPÜLET
EMLŐ. Ennél is úgy állt meg szeme, mint nemrég az „árva"
úgy döntött: elutazik, megnézi azt a házat.

sikerült rábukizgatta az eset.
— HATALMAS
szónál. Hirtelen

10.

Tábort már ismerték a ház gyerekei is. Csúfolták. Egy-egy lakó gyanakvóan kérdezte meg: kit keres? De mert azt hitték, valami rendőrspicli, nem
kezdtek ki vele.
11.

A professzor a ház felé közeledett, amely előtt embertömeg tolongott. Ide
hallatszott Elza jajveszékelése. „Kiugrott a szálloda erkélyéről, de úgy, hogy
egy ideig még repült a levegőben a keskeny utcán át, a sarki ház felé. Karjait
kitárta." Ezt egy szemtanú mondja. Elza sírva: „Azt gondoltam, tréfál, amikor
azzal fenyegetőzött: ha nem engedem le, átugrik innen a háztetőre. A negyedik emeletről."
12.
,
A pszichiáter zárójelentése: „A következőket tudtam meg. Ez a ház jó
negyven évvel ezelőtt még nem lakóház volt. Egyike az ország első anyatejpor-gyárainak. Tábort csecsemőkorban hagyta el anyja. A gyermeket a lelencházban ezzel az anyatejporral táplálták. Semmi kétség, utánanéztem az intézeti könyveléseri. A márka ugyanaz: GEA anyatejpor. Művi úton az igazi
anyatej minden tulajdonságát reprodukálták benne. Ez a márka azóta megszűnt. Tabornak tehát nem volt igazi anya- és anyatejélménye. Valami megmagyarázhatatlan vonzalmat érzett viszont egy épület, végeredményben egy
cég, egy márka iránt. Érzelem-átvitelről van tehát szó. Átruházásról, képviseletről. Az egészben csak az a csodálatos, hogy Tábor nem tudta, mert nem tudhatta, hogy ebben az épületben negyven évvel ezelőtt, mi volt. De hát vannak
még megfejthetetlen vagy annak tetsző dolgok."
Így ért véget tehát a szomorú kishivatalnok egy épület iránti megmagyarázhatatlan vonzalmának története.
68

HUSZÁR

SÁNDOR

Bolondos naplólapok
Mottó: Az éle lelke az illetlenség
Sommerset Maugham
Persze kár volt a jó öreg Maughamot tanúként megidézni, mert az ügy amúgy
is köztudott. Virtuális vagy valóságos érintettek már a mottó tudatában — vagyis
sértetten — kezdenek az efféle írás olvasásához. Nos — régi
konjunktúralovag-családból származván —, így lettem alkalmi anekdotaközlő. Olvasóim ugyanis minden
efféle közlések után úgy lemocskoltak, hogy el kellett hinnem: van bennem némi
spiritusz.
Próbáljak hát újólag szerencsét.
(Névtelen leveleket nem őrzök meg és nem küldök vissza!)
RELATIVITÁS
Fiatal újságíró koromban, az ötvenes évek eleji Kolozsváron egyszer nagyon
kezdett fájni a szívem. Legalábbis én húsz-huszonegy éves fejjel nagyon meg voltam ijedve, hogy ez a bal oldali, bordák közül jövő, szuszogással együtt járó fájdalom szívfájdalom. Eszembe se jutott, hogy inkább gyakori autózásommal — tehát
úri emberré levésemmel — van kapcsolatban. Pedig erről lesz szó, no meg arról is,
hogy a szerkesztőségnek akkor nem volt fényes, új kocsija, csak olyan, hogy a
benzin is csak füstté válni járt belé. Emlékszem, az egyik DKW például a legkisebb
hegyre is csak háttal tudott felmenni, az országúton járók nem kis gaudiumára. De
a másikról sem feledkezhetem meg, amelyiknek azonban nem emlékszem a márkájára.
Egyszer, éjjel jöttem haza riportútról, s mikor kiszálltam a sofőr mellől, arra lettem
figyelmes, hogy a nadrágomnak egyik szára hiányzik. Kiderült, hogy lejött az akkumulátornak a teteje s a fölötte volt lábamról lerágta a nadrágszárat a sav.
No, de nem arról akarok beszélni, hogy miképpen dolgoztunk mi, újságírók a
hőskorban, hanem a szívbajomról, ami nagyon megijesztett. Az idős kollégák azonnal vigasztalni kezdtek s ajánlották, hogy keressem fel a szerkesztőség utcájában
rendelő Traub Vilmost, aki szerintük az ország egyik legjobb szívspecialistája. Mondtam volna, hogy nem megyek, de a szívem egyre jobban fájt s így ijedten és önérzetesen állítottam be a darabos beszédű, nagy testű szívorvoshoz, aki azonnal megvizsgált s megvigasztalt, mondván, hogy bordaközi idegzsábám van és felírja, hogy
mit kell a gyógyulás érdekében szednem.
Nagyon megnyugodtam, amit ő észre is vett, s ami talán neki jól is esett, mert
azt hiszem, nincs olyan orvos, akinek ne essen jól, ha meg tudja vigasztalni a paciensét. Rögtön le is ültem, míg Traub doktor egy hatalmas könyv vonalazott rubrikáiba bevezette az adataimat. A nevemet kérdezte, amit meg is mondtam, s amiből nem lett különösebb bonyodalom, mert alighanem akkor hallotta először. A foglalkozásom hallatán azonban felkapja a fejét.
— Szóval maga újságíró?
— Az — vallottam be szerénykedve.
Hümmögött valamit, becsapta a könyvet s felállt. Én is felálltam s megkérdeztem, hogy mivel tartozom. Traub doktor közben becsomagolta nekem a gyógyszereket is, amit szednem kell (előzőleg felírta, hogy vegyem meg), s mikor a kis csomagot a markomba nyomta így szólt:
— Semmit sem fizet.
Erre már én rettenetesen elpirultam. Nem hiába voltam szegény gyerek, önérzetemen esett sértésnek találtam a gyógyszert, meg a kissé fölényes feleletet.
69

— De kérem — mondottam indulattól remegő hangon. — Én tudom, hogy régen
az újságíró a koldussal volt rokon, de azóta a helyzet változott. Nekem fizetésem
van...
— Mi közöm nekem ahhoz, hogy magának van fizetése és mennyi — szólalt
meg dr. Traub, aki imádta a hangoskodást.
— Hogyne, lenne köze, doktor úr, mikor nem akar tőlem pénzt elfogadni. Bocsásson meg, de ez egy kicsit sértő.
Traub Vili — akivel évekkel később jó barátok lettünk — mellém lépett s vállamra tette a kezét:
— Ide figyeljen, fiatalember. Volt nekem egy feleségem. Író volt ő is, meg
újságíró. No, annak örömére, hogy én attól a hölgytől megszabadultam, minden
újságírót, írót ingyen kezelek.
,
És kituszkolt a rendelőből.

HOL ISZIK NAGY ISTVÁN?
Sokszor elgondolom, hogy az ilyen sokoldalú ember, mint Molter Károly is,
milyen hallatlan rendszerességgel kellett hogy írjon s éljen. Hiszen felsorolni is
nehéz, mi mindent csinált Molter közel hat évtizedes munkássága alatt. Már az első
tétel, az, hogy írt, maga is több alpontra oszlik. Mert írt regényt, novellát, színművet, esszét, kritikát satöbbi. Ezenkívül fordított több nyelvből, szerkesztett lapot,
rendszeresen és sokfelé tartott előadásokat, szervezte az irodalmat, és évtizedeken
keresztül a marosvásárhelyi Bolyai kollégium egyik legfelkészültebb tanára. Nos,
ahhoz, hogy mindezt győzte idővel s erővel, nyilván hozzájárult német őseinek közismert és irigylésre méltó rendszeressége is. Ám Molter Károly nemcsak azt szokta
meg, hogy pontosan meg kell jelennie a középiskolai — a felszabadulás után az
egyetemi — katedrán, hogy rendszeresen, sokat és sok nyelven kell olvasnia, hogy
írnia kell, fordítania meg szerkesztenie, de azt is, hogy este, vacsora után be kell
ülnie a város valamelyik kiskocsmájába, hogy borát szopogatva elbeszélgessen baráttal, ismerőssel, úrral, szegénnyel. így ment ez ,-már 1913 óta, mióta a városba letelepedett. Legfennebb a viták s a partnerek cserélődtek, tűntek el s váltották fel
őket mások. Legtöbbjük azonban nem is nagyon állhatott tova, mert Molter Károly
beszorította őket egyik vagy másik könyvébe.
Nos, Károly bácsi időnként — de elég ritkán — pár napra feljött Kolozsvárra
s ilyenkor finom somkóró illattal telt meg az árnyas Rákóczi út, míg Marosi Pétertől Marosi Pálig, azaz egyik fiától a másikig sétált. A Rákóczi út nagyon szép utca,
az unokák is mind nagyon szépek s kedvesek, Károly bácsinak mégis mindig hamar
támadt hazamehetnékje. Egy alkalommal, ha jól tudom, gyógykezelés vagy valami
hasonló halaszthatatlan ügy tartotta fogva Kolozsváron s vacsora után, amikor otthon, Vásárhelyen épp el szokott indulni befele a Bolyai utcán, nem bírta idegekkel
tovább a csendet s odaszólt a fiának, Marosi Péternek, aki épp az Utunk legújabb
számát csodálta áhítattal.
— Mondd, kérlek: az Utunktól az irók hol szoktak találkozni, melyik kocsmában?
Gondolta, ha nincs nagyon messzi, egyedül is elsétál, mert> ez a szárazpipás
Péter nem telik be a lapjával. Marosi Péter azonnal felfogta a szavak értelmét, de
mert nagyon kíváncsi volt, hogy Szőcs aheti cikke, amelyben néhány jól irányzott
csapással leteríti Shakespeare-t, hogyan hát nyomtatásban, hát röviden válaszolt:
— Az Utunktól az írók nem szoktak kocsmában találkozni.
Károly bácsi meghökkent, de kinek fejezze ki a csodálkozását? Hisz a fia fel se
emelte a fejét. Fújta hát a füstöt s magával folytatta le a vitát. Abból tűnik ez ki,
hogy nem sokkal később ismét megszólalt:
— És mondd, kérlek: a Korunktól az í r ó k ? . . . Azok melyik kocsmában szoktak
találkozni?
Marosi most, ha lehet, még kategorikusabb volt, mert. most már Jakab Anti kri70

tikáját olvasta, és ilyenkor mindig fel szokott borzolódni, mert szörnyű, hogy ez a
mai fiatalság nem úgy gondolkozik, mint 6.
— A Korúnkosok sem s z o k t a k . . . — és tovább rágta a ceruzáját.
De errg már bosszantani kezdte a dolog Károly bácsit s elhatározta, hogy a
végére jár a titoknak.
— És a Napsugárnál dolgozók? — kérdezte kajánul, mert úgy emlékezett, hogy
Bajor Bandi is ott dolgozik.
— Azok se — felelte Marosi a ceruza mellől faarccal.
Ekkor már bontakozott benne a gyanú, de még egy kérdést feltett a biztonság
kedvéért:
— Hát azok, akik nem dolgoznak szerkesztőségben? Nagy István, Horváth István, e z e k . . .
Marosi .most már végleg rájött, hogy a Baróti-cikket képtelen lesz élvezni, ha a
kérdést lényegében meg nem válaszolja, és kisebb előadás keretében elmagyarázta,
hogy Kolozsvár nem olyan, mint Vásárhely. Itt az emberek talán begombolkozottabbak, talán a város szelleme más, egy azonban tény: az írók nem találkoznak kocsmákban.
Molter a hosszú előadás alatt összehúzott szemmel s gyanakvóan nézett rá.
És a kérdés, amit feltett, a döbbent felismerés hangján szólt:
— Akkor ti mind otthon isztok?

POÓR LILLY ESETE A KÁDERESSEL
Poór Lilly, a kolozsvári magyar színjátszás nagyasszonya — akit én sajnos' csak
élete alkonyán ismertem meg személyesen — mindig a hajdani, az igazi színész
alakját idézi bennem. A. Szigligeti-félét, aki kicsit komédiás, kicsit nagyasszony,
igazi úri jelenség s a szó szoros értelmében proletár, legjobb teljesítményeiben nagy
művész, legszentebb álmaiban csepűrágó. Poór Lilly sosem játszotta a nagyot, talán
azért volt valóban nagy. Mikor ezüstfejű botjára támaszkodva végigment a színház
udvarán, a díszletmunkások — akik nem tartoznak az emberek hajlongásra hajlamos fajtájához, mert magukat legalább annyira tekintik a művészet részeseinek,
mint a színészt — láttára felugráltak és igazi mély tisztelettel, meghajolva köszöntötték. Persze lehet, része volt ebben annak is, hogy a művésznő a nagy Janovics
Jenő, a „diri bácsi" feleségeként élt az emlékezetükben. És főleg az idősebb színházi
emberek szinte babonás tisztelettel viszonyultak — az életek s szerepek teljhatalmú
urához — a direktorhoz. De nem csak a díszletmunkások, maga Liló néni is. Egyszer
a már említett ezüstfejű botjával rámutatott az igazgatói iroda ablakára — amelynek akkor épp én voltam az ura —- s azt kérdezte egy, az udvaron ácsorgó munkástól:
— Mondja fiam, fent van az öreg?
Egy Kisküküllő menti faluban az évben temették el a nagyanyámat, a szálas
termetű székely parasztasszonyt, aki hasonlított volt rá, de nálánál egy évvel később született. Mikor született hát Poór Lilly? Nos, épp erről lesz szó.
A színház parkettgyalulö munkásból lett káderese, Biró bácsi, aki hallatlanul
komolyan fogta fel forradalmi hivatását, rájött egy szép napon, hogy Liló néni
keresztlevele és személyi igazolványa között „tíz esztendős differencia van a születési évszámot illetőleg". És felhívatta a művésznőt, hogy emiatt elvtársi bírálatban
részesítse. Poór Lilly bár nehezen, mégis kötelességtudóan ment fel az emeleti irodába, mikor azonban meghallotta, mivel gyanúsítják, felugrott, bevágta maga mögött
az ajtót, s szó nélkül távozott.
>
Királynői léptekkel tartott éppen kifelé, amikor az udvaron találkozott Fekete
Mihállyal, aki az őszi langy melegben békésen pöfékelt.
— Nahát, ide figyeljen, Mihály! — fordult érces hangján hajdani széptevőjéhez
a nagy művésznő, kicsit azzal az igénnyel is, hogy az megértse. — Hogy micsoda
szemtelenek ezek a mai hivatalnokok! Képzelje el, azt állítja ez a Bíró, hogy tíz
évvel kevesebbet írattam a személyi igazolványomba, mint amennyi vagyok!
71

Fekete Mihály elnehezült szempillákkal nézett rá, hümmögött s talán mosolygott
is a pipája mellől.
— Mit szól hozzá, Mihály?! — szólt, rá állásfoglalását sürgetendő még hangosabban a hajdani udvarlóra, a hajdani diva. — Maga talán csak tudja v .
Fekete Mihály bólogatott s kivette szájából a kurta angol pipát,
— Hogyne tudnám, Liló. Hát nem együtt iratkoztunk be a Rákosi Szidi színésziskolájába? Én tizenhét éves voltam . . . Maga hét.
MADAME BULANDRA ÖSSZETÉVESZT . . .
A felbecsülhetetlen korú Madame Bulandrával kétszer találkoztam életemben:
egyszer nem ismert meg, mert ugyan honnan ismert volna, másodszor úgy vélte,
igen. Egyik alkalommal én döbbentem meg, de halálosan, másik alkalommal Victor
Rebengiuc lepődött meg, ám ő kellemesen. Bukarestben, a Művelődésügyi Állami
Bizottságnál járván, a színházi főosztály akkori vezérigazgatója meghívott, hogy
menjek el vele a Municipal Színházba, úgynevezett „vizionálási" főpróbára, mert
Madame Bulandra kérte, vigyen még magával jószemű színházi embereket. Más
nem lévén kéznél, engem vitt el. Ez az a próba ugyanis, amelyen a művészeti
tanács és a hivatalos fórumok képviselői megnézik s véleményezik az előadást.
Persze az előadás ilyenkor még nyers, és ezért a Madame nagyon ügyelt: illetéktelenek ne lássák a próbát, nehogy rossz hírét keltsék. A Madame ebbéli szigorát
nem-ismertem, s míg Mircea Avram az előcsarnokban időzött, szép lassan besétáltam a nézőtérre, egyenesen Madame Bulandra karjai közé, aki lesben állt a bejáratnál s várta a hívatlan vendégeket. Mikor feltűntem, elékapta a szemüvegét s
pillanatok alatt eldöntötte: ezt az alakot ő életében sosem látta, s halkan, erélyesen
megszólalt, elindulva felém:
— Iesi afará!
Szerencsére ebben a pillanatban utolért a vezérigazgató s bemutatott neki.
A kolozsvári magyar színház igazgatója.
Azonnal magához ölelt és hosszan magyarázta a tévedést, amin én persze jót
nevettem.
Második eset az igazgatók értekezletén történt, 1962 tavaszán. Szünetben az előcsarnok egyik sarkában álldogáltam meglehetős gondterhelten, mert épp szólásra
következtem, amikor arra lettem figyelmes, hogy valaki megáll mellettem s hosszan
ott áll, mintha várna, hogy észrevegyem. Odasandítok: Madame Bulandra.
Először, gondoltam megszólítom s próbálom emlékeztetni az esetre, amikor ki
akart tenni a nézőtérről, de féltem, bántaná az emlék, másfelől pedig; azért sem
szólítottam meg, mert nagyon gondterheltnek látszott. Egyszer azonban döbbenten
vettem észre, hogy a nagyasszony halkan, zsörtölődve beszélni kezd.
— Van egy sikerdarabom, jó előadás meg minden. És most vegyem le műsorról.
Azért, mert egy taknyosnak, egy fiatal tacskónak külföldre kell távoznia!
Pillanatok alatt felmértem, hogy nekem panaszkodik. Valakivel összetéveszt.
Mégpedig valamelyik minisztériumi vezetővel. Hiúságból ugyanis nem viselt szemüveget. (Mellesleg gyönyörű, ibolyakék szeme volt.) És így foltban emlékeztettem
valakire.
Mit csináljak, te jó ég?! — szorongtam. Szóljak neki? De hátha magában beszél! Hátha ez a szokása. Az ő korában . . . Álltam hát ott s úgy tettem, mintha nem
venném észre, hogy nekem beszél, ö pedig, hogy nem szóltam, ezt bátorításnak
érezte, s határozottabban folytatta:
— Nem értek egyet magukkal ilyen dolgokban. Elkapatják őket! Az én koromban az ilyen kezdő színészek éheztek. Ma külföld, díj, dicsőség! Ennek nem lesz
jó vége!
Válasz azonban erre se jött. Se bű, se bá. Se helyeslés, se tiltakozás. Ez már őt
is meggondolkoztatta s hangot váltott. Kislányosan, panaszosan folytatta:
— Persze, látom előre, hogy én fogok engedni. Mindig olyan szamár vagyok,
hogy vállalom az áldozatot. El fogom engedni ezt a taknyost. Mert ilyenek maguk:
72

a Madame majd elintézi, beugrat valakit a távozó helyett satöbbi... Mert jó a
szívem, és maguk ezt tudják!
Ekkor legnagyobb megkönnyebbülésemre véget ért a szünet. S a Madame szó
nélkül távozott.
Két héttel később a Bukarest—Moszkva repülőjárat egyik gépén ültem, útban a
szovjet főváros felé. Egy művészküldöttség tagjaként utaztam Moszkvába. Egyszer
mögöttem megszólal valaki:
— Csak azt tudnám, ki bírta rá a Madame-ot, hogy elengedjen. Azt mondta,
hogy a miniszter közbenjárására sem hajlandó.
Hátrafordultam s szinte unottan szóltam oda:
— Én bírtam rá.
— De uram — tárta szét Rebengiuc a karját — hiszen én magát jóformán nem
is ismerem.
— És mit gondol — feleltem —, ha a Madame valóban ismer, akkor maga
most itt van?
EDGÁR SZERVEZ
Mondanom sem kellene, hogy Balogh Edgárról van szó. Ezért is áll meg a
puszta keresztnév címként, mert Edgár — ahogy mondani szokták — fogalom. És
alighanem a szervezés megszállottja. Igaz, hogy a módszeres Gaál Gábor idegrohamot kapott időnként a légváraitól, s az is, hogy a nagy transzilván Tamási cikkben
fejtette ki, miért nem tartja helyesnek, hogy a Csehszlovákiából frissen érkezett
népnevelő azonnal az erdélyi szellem legfőbb letéteményeseként tartsa magát. Ám
történhetett akármi, igazság az is, hogy Balogh Edgár sokszor a realitással sem
számoló szervező kedve nélkül a romániai magyar közélet egy jellegzetes színnel
szegényebb lenné.
Nos, erről is beszélgettünk a hetven éves születésnapja alkalmából volt bukaresti fogadáson barátaimmal, amikor Edgár közénk toppant.
— Sándor — mondotta a rá jellemző szigorral — mért nem eszel?
— Tudod — mondottam —, gyakran veszek részt koktéleken s úgy találom, ha
az asztalnál elfogy a koszt, az emberek szétnéznek s azt mondják magukban: persze,
mert ez a kövér mindent megevett! Tehát akkor én inkább így a távolból nézem
őket, soványakat, hogy gyanún felül álljak.
— Megértelek. — válaszolta Edgár — az önérzet igen fontos állampolgári tulajdonság, de enned is kell s ezért én hozok neked ide ennivalót egy tányéron.
— Ó, köszönöm, Edgár, de kérlek, ne tegyél ilyent — mondottam s mivel azt
nem vallhattam be, hogy azért evés előtt még innék egy pohárral, s hogy ezért az
ácsorgás, őszinteségre fogtam a dolgot: — Sajnos, nagyon meg vagyok hízva.
No de Edgárt nem olyan fából faragták, aki a lehetetlenbe csak így beletörődik.
— Igen — válaszolta —, mert nem mozogsz! — és mielőtt beleegyezőleg bólintottam volna, így folytata: — Minden reggel, kérlek, ki kellene lovagolnod!
— De Edgár — mondottam döbbenten —, itt, az én körülményeim között, te
ezt mégis hogy gondolod?
— Kérlek — válaszolta Edgár és kézzel is jelezte, hogy döbbenetemet teljességgel indokolatlannak tartja —, nincs igazad, hiszen emlékszem, hogy annak idején
még maga az öreg Masaryk is minden reggel kilovagolt.
A KÖLTŐ IS EMBER
Olvasom, hogy korunk embere krónikus szeretethiányban szenved. A probléma
kizárólagos jelenidejűségében akkor kezdek kételkedni, mikor más tanulmányok az
íróra, a művészre is kiterjesztik e korszerű morbuszt. Megfigyelésem szerint ugyanis
az író, a művész, mióta világ a világ, érzékeny arra, hogy miként viszonyulnak
hozzá.
73

— Jó! — felelte a barátom, aki köztudomásúan a legérzékenyebb mindünk között. — Csakhogy l á s s a d . . .
És belekezdett.
— Itt van ez a Feri. Kiváló költő. Mikor intézményvezető voltam, ő volt az
írószövetség titkára. Arra jártamban benéztem hozzá is. Ilyenkor azonnal felfüggesztett minden tevékenységet, csöngetett, behívatta a személyzetet, kávét hozatott,
majd lenyomott a fotelbe és hosszan beszélgettünk. Történt pedig, hogy én már nem
voltam intézményvezető, dolgom viszont az írószövetségben volt, Feri azonban már
fáradt volt, már nem csöngetett, nem nyomott le a fotelbe, hanem csak azt kérdezte: na, mi van drága? Aztán az is megesett, hogy Feri sem dolgozott már az írószövetségnél s együtt sétáltunk, amikor is kifakadt: milyenek az emberek — mondta
— itt van ez a Kiss Jenő, amíg írószövetségi titkár voltam, a szobámban lakott,
most felém se néz. Elmosolyodtam s azt mondtam neki: Feri, ez pont így van.
Nekem is volt egy barátom, az írószövetségnél. Mikor intézményvezető voltam, kávét
adott, ajnározott, azután s e m m i . . . Szemlér fel volt háborodva: — Na, látod —
mondta —, hát ezek mind ilyenek!

MADAME CANDREA TÜRELMETLEN
Ügy gondolom, hogy e nevet előbb-utóbb meg kell ismernie az olvasónak. Madame Candrea ugyanis a bukaresti írók Házában kiszolgáló. Márpedig többek egybehangzó véleménye szerint az említett intézmény — a néha kölcsönt is folyósító Irodalmi Alap mellett — a hazai írók legsikeresebb megvalósítása, őszintén megmondom, szeretem ezt a hajléket, ahova belépvén, bízvást jobbra kell köszönni, mert a
sarokban ül minden este Eugen Jebeleanu. Ha nincs ott, mi, magyar barátai, riadtan kérdezzük egymástól: hol van a Jenő? Tán nem beteg? Méliuszékkal itt szoktunk elefántherét enni, mely alkalommal, időnkint tévés feleségemmel is találkozom.
De azért is szeretem, mert sehol a világon — lépnék be a legelegánsabb New York-i
vendéglőbe — ennyien és ilyen biztató-kedvesen nem mosolyognának felém. Fánu?
Neaguról nem is beszélve, aki lévén — saját glosszája szerint — régi lótolvaj ősök
büszke leszármazottja, velem, mint hajdani lótartó gazdával tárgyal.
Nos, itt fejt ki áldásos ténységet az említett Madame (akit annyian szeretünk,
s aki — ha van bennünk egy kis becsület — emlékiratainknak is szereplője lesz.)
Történt pedig legutóbb, hogy a Házban volt gyűlés után beültünk a vendéglőterembe egy összetolt asztalhoz többen, magyarok, s természetesen folytattuk ott,
ahol fenn abbahagytuk, míg Madame Candrea meg nem érkezett.
— Nos, mivel szolgálhatok az uraknak? — kérdezte, miután rosszallóan jegyezte
meg egyik-másik vidéken élőről, hogy régen nem látta.
Persze a válasz az ételt illető kérdésre a csend volt. Gáli Ernő egy ilyen kérdéstől csak frászt kaphat, mert neki mondják meg, hogy mi van, és kész! Sütő? Ahogy
én figyelem, egyszerűen nem szeret enni. Tehát csak nézett a kérdés elhangzása
után, hogy: itt áll, s mást nem tehet. Lászlóffy Ali épp a fiatal írókért vérzett az
asztal sarkán, ezúttal Gálfalvinak. Én a kövérségemre s szórvány magyari voltomra,
Szász a büfében titkon még bekapandó vodkára, meg a titkár rangjára való tekintettel hallgatott.
Annyit zavarában valaki megkérdett, hogy: mi van, ami teljesen felesleges volt,
mert mindig ugyanaz van: rostonsült, amit a Madame már sorolt is. De a tanácstalanság egyre nagyobbra nőtt, s ezért Szász vette át a szót:
— Tehát — fordult az idős hölgyhöz — Sütőnek, Gálinak meg Huszárnak, akik
ugye főszerkesztők, velőt hozzon, mert arra nagy szükségük van.
Candrea asszony akkor végignézett rajtunk s azt mondotta:
— Szász elvtárs, már meg se haragudjon, harminc éve szolgálom fel nekik a
velőt, és még semmi változást nem tapasztaltam!
74

MI, MÉLTÓSÁGOSOK
Kemény Jánossal csak a hatvanas évek elején ismerkedtem meg. Addig jószerével még azt sem tudtam róla, hogy mesehős. Mármint hogy szegény volt, teljesen
véletlenül megörökölt egy nagy vagyont, s ő — aki tehát a szegénységet személyesen ismerte — lényegében közügyekre költötte anyagi javai nagy részét. Csak azt
tudtam, hogy báró. Azt is tudnom kellett, hogy én viszont „proli" vagyok. A történelemnek ugyanaz a hulláma sodort mindkettőnket. És ez a hullám, amely engem
személyes érdemek, vagy különösebben szembeötlő szellemi képességek nélkül, pusztán származásom miatt egyre magasabbra emelt, őt ellenkezőleg, minden kiválósága
ellenére a mélybe nyomta.
Nem mondhatom, hogy e dialektikusan ellentétes sors miatt bármiféle lelki
zaklatottságot éreztem volna. Attól se tartottam, hogy mint az úgynevezett lecsúszottak a parvenüket szemrehányásokkal illet, hiszen biztos voltam benne, hogy
sovány tevékenységemmel nem terheltem meg a tudatát. Annál nagyobb volt a
döbbenetem, amikor Marosvásárhelyen, az Új Élet szerkesztőségében megismerkedvén, nevem hallatán öröm csillant meg a szemében.
— Te vagy az? — kérdezte —ó, hát én nagyon jól ismerlek — mondta és nem
kis restelletemre pár perc alatt felmondta az életrajzomat.
Sőt, a kezemet is megszorította és valami felejthetetlenül meleg mosollyal az
ajka sarkán azt mondta:
— Szervusz.
Majd, mikor látta a zavaromat és tapasztalta, hogy én továbbra is „tecciktudni"zom, megállított.
— Mért nem tegezel? — kérdezte most már komolyan.
— De kedves bátyám — mondtam, nem a kérdéstől, hanem már emberi varázsától megütve, rettentő zavartan —, hogy is engedhetnék meg magamnak effélét.
János még komolyabb lett s mondotta volt a következőket.
— Nem értelek öregem! Feltételezem, hogy a báróságomtól ijedtél meg. De
hiszen ez már egy lejárt bankó.
— Tudom — feleltem —, de mégis, u g y e . . .
— Mégis? Jó! Hát akkor beszéljünk így. Báró koromban, ha nem tudnád, a
kolozsvári színház igazgatója az ötödik fizetési osztályba tartozott, ami méltóságosi
ranggal járt. Tehát jelenleg ketten vagyunk méltóságosak Romániában. Ez remélem
elég ok arra, hogy visszategezz?

GÁCSI MIHÁLY GRAFIKAJA

75

TANDORI

DEZSŐ

Karinthy Ferenc: Római part
ZÁTONY EGY FEL- ÉS EGY LEVONTATÁSBAN
Személyek, abban a sorrendben, ahogy felvontatják őket a Zátonyra:
HINTARYK, híres anagrammaticus, természetes tudományú író, zátonyfutó;
a darab elején együtt fut zátonyra ő és
ANA, Hintaryk szerelme; a nevével elölről-hátulról ugyanúgy lehet játszani;
egy felvontatásban leteszi Szilárd Leót és az érettségit;
SZILÁRD LEÓ, gyakorlati fizikus, próbát tesz Hintarykkal és Anával szakítószilárdságból, de visszakapja;
A DARAB VÉGE — időfelbontásban a darab vége előtt még, itt, ott és egyáltalán, szőnyegen, tehát végtelenül —, ahol az a csattanó, hogy nem
derül ki, ki kit kap vissza;
ELEJSZON, Hintaryk fia; a kérdés az, hogy kirí-e; neve beszédesen jelzi,
hogy apja (eleje, előde) fia (de mar ilyen angolosan van jelen); távozik
ANN COURTIS, szuezi lány társaságában;
VAGABUND INKA DALNOKNŐ, másképp BUNDINKA, akiről Hintaryk egy
másik darabjában számol be;
KARAJÁN-PÁRZANAYNÉ, beszédes név;
AQUINCUMI „SZENT" TAMÁS avagy CUMI avagy HERDÁLÓ. BRŰNÓ, szerepszaporító ;
M. A. SEC, maszek;
M. A. SIC, másik (maszek);
M. A. SOC, mások.
(Ahogy a függöny felmegy, máris megkezdődik a Személyek felvontatása a
Zátonyra; ez történhet kajakokban, vízilabda-kapukban, nyúlgátnak álcázott
luxusnyaralókban, szent fazekakban, a rendező tetszése szerint; fontosabb,
hogy a „Garat" felkerüljön, amire a szereplők többször felöntenek; még fontosabb, hogy ott álljon egy betonbódé a hetvenes évekből — ez utóbbiak az
i. sz. háromszázhetvenes évek is lehetnek —, vízhatlanul záró vasajtóval, rajta
AVE CEZAR VAVAN felirattal; nem szabad lent felejteni Hintaryk műveltségét és természetes tudományát sem, amellyel most átöleli ANÁ-t.)
ANA (Hintaryk anagrammáit nézegeti): Hadd mondjak valami műveltet.
(Letesz négy általánost.) Műveltető ige.
HINTARYK: Mondd, hogy itt volt a hinterland. (Mutatja, hol. Közben többeket felvontatnak még a Zátonyra, akik. mind otthon érezhetik
magukat
Hintaryk birodalmában; köztük van Szilárd Leó is, a „szakító".)
ANA: És ez most mind hintar-land! (De közben már egyre távolodnak.)
HINTARYK: Ezt ne mondd, mert tiltja a szerénységünk; és különben is, alig
érünk rá. Szilárd Leó, Szilárd Leó, itt vagy?
TÖBBEN (az előbbiekkel laza összefüggésben, főleg a darab
továbblendítése
érdekében): Nem adok! Adj király... Durchmars! Nem adok!
SZILÁRD LÉÓ (feltalálja a hidrogénezett szexbombát): Akkor szakítok!
ANA: Te a kénhidrogént találtad fel? Mert az az én hajamnak is kéne! (Elszakad Hintaryktól. Elejszon kirí a színpadról, hogy ez az ő bűne. Elejének azonban csak a hátulja látszik, mert a zöldárral és érzéseivel
küzd.
Győz, epepével, a jobbik.)
76

HINTARYK: Amíg ti itt (küzd) — csak tudnám, miért (küzd)'— talán mert
ti vagytok a mai fiatalok (úgy tesz, mintha elfeledné a magánélet válságát, aztán így is marad, és a szemközti luxusvilla építésének szenteli magát; többeket szintén levontatnak a Zátonyról, vissza az építésbe) — csak
tudnám, miért mondjátok a Pó-partot is pop artnak?
ANA (visszakít hozzá; egy üveg whiskyt hoz engesztelésül; Hintaryk nem fogadja el az áldozatot; Ana letesz néhány szemesztert): Mit tegyek még le?
Amit akarsz!
HINTARYK (Szilárd Leónak): Látod? És még v a l a m i t . . . Ez a lány kiván „ .
kivándorolni nem fog veled, se disz . \ . disszidálni D e t r o i . . . a Ditrói Mór
utcába! De nekem ott, meg itt, meg amott sok barátom v a n . . . neked
az nélkülözhetetlen . . . itt s a m o t t . . . mert az a te szakmádban kell, érted,
a samott. .. !
SZILÁRD LEÓ (elkapja az öntudatát): Ana! Szakíts! Velem! Ha bírsz!
HINTARYK: Ügy is jó. Ide figyelj. Tudod, miért van itt ez a sebhely a . . .
(mutatja) Rántsd elő a késed, hogy elmondjam. Róma alatt vagyunk,
érted! És o t t . . . ketten . . . a Zatoninón . . . én meg a kraut.. . Vagy. ő,
vagy én . .. És akkor, persze, én . . . azt a trükköt. . . elővettem . . . "és láttad volna a szemét, hogy ő e z t . . . bevette. (Hirtelen elereszti Szilárd Leó
kezét.) A kiskésit neki!! (Szilárd Leó elejt egy tiltakozást a magyar vízilabda OB-I. játékvezetőküldése
ellen; a tiltakozás nincs kibiztosítva.) De
vannak más trükkjeim is. Például: A vécé zárva van. Ám ezt a poént nem
készítettük elő kielégítően. (Ana megborzong. Hintaryk azonban nem fogadja vissza. Mindhárman feszülten ölelik át egymást,
amikor)
ELEJSZON.(a Zátony oldalában matatva felikált): Egy kulcsdarab! Elejem, talán még egy-két ilyen darab, és nyílik a Zár! (Karinthy Ferenc Hetvenes
évek című darabját hozza; egy római hancúrió felejtette ott, miután eljátszotta benne a szerepét.) De ugye, nem ilyen egyszerű?
HINTARYK (még. őszintébben átöleli mindőjüket): Ave! Nem! Mondjátok utánam: Római part. Megy, ugye?'Így fogjátok a zárat is kinyitni. Karitni.
(Aritmiás karate-ütést mutat be; a fiatalok szájtátva bámulják.) Ti magatok. (Hosszú weekendre indul az ab-und-zu-i ugorok földje melletti Karintiába.) Hiába. Nem adhatok mégse a szátokba m i n d e n t . . . a végszavakat. ..
De ezt itt. .. f o g j á t o k . . . (A kezükbe adja a Könyvhétre megjelent Korallzátony néhány eredeti darabját, melyeket maga tört a Great Barrier Reefről a Koráll-tenger alatt járva. Azután még sokáig nem utoljára férfiasan
visszafogott indulattal, vízilabdázni indulva) Pop artria! (Ezt realizálva eltűnik, külhoni hátvédekkel csatázván a római
Sportucciodaban.)
ELEJSZON, ANA (majd az utolsó szótaghoz bekapcsolódik) SZILÁRD LEÓ (is):
Lieber Táte!
Csak a Koráll-tenger
hullámainak
és a meghatottság
könnyeinek
FÜGGÖNYE

77

/

KISS

BENEDEK

Bakafánt mellé tűzz kacifántot!
1. Mottó: „Küsded játékaink
felette fontosak.
Küsded játékainknál
lehet-e fontosabb?"
(Ben-ce)
2. Mottó: „Bakfis vagyok! — mondta halkan
egy hazudós kanhal."
(Ben Edek)
1. POÉTÁI RECEPTORUM
Kinocizál
Procizellofánum
Halluci-me tilén
Dezinformativátum
Baykáli-bi so, tres kalány
2. JÓTANÁCS (egyben használati utasítás is 1.-höz)
Ne rángj, ó,
rang után!
3. NANENÁ-né EMLÉKKÖNYVÉBE
H. Böll bollana,
Bolla bellana,
Bella ellana,
Ella bullana.
H. Böll
de Bolla
s tán a
Csak az

mégse boll,
se bell,
Bella ell?
Ella Bull.

4. NO VAJON?
Ml-nek (?)
Lentiben vagy
Novajon
teán él s tea-vajon,
papírból távcsövet
sodor,
rajta vers, azon
kukkéról,
úgy néz át a tavalyon —
vajon ki ö? no vajon?
5. A LA MORGENSTERN
Egy úr, név szerint
Fülebot,
kedvelte módfelett a Zenét,
miértis egyszer
adatott
ablakán
nacht-zenét.
78

Ám fájdalom, Zené nem őt
szerette, hanem Zet,
ki véle kisezer-öt
színkópét
nemzett.
6. MÉG EGY KÜLÖNÖS ESET
Fenekedre
fenekedve
fene kedve
kerekedett,
de leapadt,
már nem epedt,
mikor hasad
kerekedett.
7. A HALADÁSRÓL
Haladunk,
magyarok!
ótóbuszon
jár mán a poéta is!
Mihály, Sándor:
ne
kutyagoljatok,
ördögszekéren
ne szekereijetek —, .
buszol Dorottya s Iluska is!
8. NÉPIES DRÁMA-RÁMA
Számadó: húr a, csikós, lúra,
elszaladt a mínes!
Bojtár (hangja messziről
visszhangzik):
Elszaladtam ín es!
Elszaladtam ín es!
9. A FÉNYES LOVAGKOR UTÁN
A fényes lovagkor után
ím, a Lóság korában járunk:
Mint egy lóra, úgy tesznek rám.
(S én, mint egy ló, teszek rájuk!)
10. A DICSŐSÉGRŐL, ha mondjuk egy kakas azt hiszi, hogy
heuréka, mert költészet és P. G. (pol. gazd.)
azonos ( = )
Futott a kakaska, futott a vízre,
torkán akadt egy fránya gloár.
Hősi keservvel kiköpte végre.
Elkapta, s vitte a fáradt Loár.
11. PÁNTRAGIKUS?
Bélem ha luk — belémhalok!
12. BÉRMANEVEMRE
Aludj,
Gyula,
gyűl az
áliigy!
79

Sírfeliratok a szaploncai „vidám temetőből"
Nyugszom, ezen a helyen,
Pop Toader a nevem;
szerettem a juhokat,
fű-termő
tavaszokat;
hozták, adták a tejet,
töltötték a csöbröket.
Készítettem
juhtúrót,
hadd egyetek ti is jót.
Szerettem én a nyájam,
vele a hegyet jártam.
De az életet
otthagytam
72 éves koromban.
*

Amíg éltem világom
és éltem a világon,
sok mindenben telt kedvem,
italban meg ételben,
szép emberrel
mellettem.
Isten veled, Darvai,
jöhetsz engem siratni,
élhetsz akármilyen sokat,
mint én voltam, nem lelsz olyat.
*

Amióta elment Pista,
az asszonynak volt jó nyugta:
ezt is, azt is félredobtam,
soha semmit sem dolgoztam.
*
Nyugszom ezen a helyen,
Braie Ileana a nevem.
Öt nagy fiam volt nekem,
kiket Isten éltessen.
Grigá! ugyan leszúrtál,
mikor nagyon berúgtál,
bocsássanak meg neked,
mert gondosan testemet
tetted templom
tövibe;
te is eljössz majd ide.
*

Nyugszom ezen a helyen,
Gogea George a nevem.
Pirosul a zöld levél,
voltam fiatal legény.
Mikor voltam még kicsid,
szerettem a biciklit.
Halljátok meg, mi esett:
megkéseltek
engemet,
s abba helybe
meghaltam.
80

Ezeket a rigmusokat Ion Stan Pátra$ fafaragó írta és véste föl a
szaploncai temető fejfáira. Közülük
a legkorábbiakat még a harmincas
években. A fejfák uralkodó színe
a kék, a fafaragómester szerint
azért, mert ez az „ötödik szín", az
emberi élet egyes szakaszait jelképező négy — a sárga, a vörös, a
zöld és a fekete — után a végső,
az „ég színe". A rájuk rótt sorokból kiolvasható a kis máramarosi
falu krónikája is. Setesuta, vagyis
az illendőnek vélttől elütő, szabálytalanul derűs hangjuk és szemléletük pedig az idegenforgalmi ismertetésekben is szereplő nevezetességgé tette a szaploncai „vidám
temetőt".

Te csúf nevű, te halál,
de korán
elragadtál.
Mert az életet
otthagytam
22 éves
koromban.
*

Nyugszom ezen a helyen,
Pop Grigufá a nevem.
Szegény bölcsőm de puszta.
Voltam kicsinyke
pulya.
Hej, anyám, hej, anyuka,
már nem vagyok a tied.
Csinálj másik
gyereket.
Ügy akarta a jó Isten,
fiad hét hónapot éljen.
*

Nyugszom ezen a helyen,
és Stan Ioan a nevem,
loan, a Mihály fia,
rendőr voltam
Brassóba;
hol itthon, hol meg ottan,
igen jó rendőr
voltam.
Mostan nektek
szalutálok,
engem többé sose láttok.
A világot
elhagytam
58 éves
koromban.
(ZIRKULI PÉTER FORDÍTÁSAI)

GÁCSI MIHÁLY GRAFIKÁJA

KOLOZSVÁRI

GRANDPIERRE

EMIL

Az anyakönyvvezető
Még meg sem melegedtem a rádióban — Schöpflin Gyuszi, a műsorigazgató szerződtetett 1945 márciusán — az irodalmi osztály élére, máris a dolgozószobájába hívott, hogy beszédé van velem. Ekkoriban alapozódott meg kettőnk
kapcsolata, a kölcsönös, fönntartás nélküli bizalomban. Főnök és beosztott között ilyen nyílt kapcsolatra az én pályafutásomban csupán még egy van. Kapcsolatom Képes Gézával. Amíg a főnöke voltam, mindent elkövettem, hogy
minél több időt hagyjak neki versírásra, fordításra, minél nagyobb mértékben
mentesítsem a mással is elvégeztethető adminisztratív ügyektől.
Ugyanígy viselkedett velem Schöpflin Gyuszi. Noha e beszélgetés idején,
még nem tett semmit érdekemben, nem is tehetett, hiszen előbb meg kellett
tanulnom mindazt, aminek tudására az állásom kötelezett. Később annál több
kedvezményben > részesített. Szóval, egyelőre csak áttetsző nyíltságát, nyilvánvaló jóakaratát tapasztaltam, mégsem bántott meg a legcsekélyebb mértékben
sem azzal, hogy beavatkozott a magánéletembe. Ugyanis azért hivatott:
— Emici — mondta, ő is Emicizett, mint országszerte jószerint mindenki —,
ne haragudj, hogy szóba hozom a dolgot, de ideje volna rendezned a kapcsolatodat Magdával.
Mindenki más hasonló kijelentése dührohamot váltott volna, ki belőlem,
amit az ilyenkor hagyományos jókívánsággal csapoltam volna meg, és az ajtó
becsapásával tettem volna pontot a felszólító módú mondat után.
— Jó — mondtam könnyedén —, feleségül veszem Magdát, pedig nősülni
aztán igazán nem szeretek.
Idegenkedtem a házasságtól, részint első házasságom tapasztalatainak hatására, részint azért, mert eleinte az intézményt óhatatlanul összekötöttem az
együttélés kényszerével. Házasság annyi, mint közös lakás. Sajnáltam volna
föladni szabad, boldog, független, tágas, szárnyaló életmódomat, beleszorulni
a kettőnk között megoszló hatvan vagy hetven négyzetméterbe, hallani a
szomszéd szobából minden moccanást, tapintatból mozdulatlanul lapulni az
ágyban, ha az álmatlanság belémszúr s az éberség fokáról tudom, hogy hiába
próbálnám, órák hosszat nem süllyednék vissza az álomba.
Hogy néhány mondat erejéig visszatérjek Gyuszi kívánságára, ez bizony
fölöttébb váratlanul ért. Később, a személyi kultusz fénykorában, szakmányban rendeztették kinek-kinek a kapcsolatát, a barátnőjével, a szeretőjével —
nem ritkán azzal, akit annak véltek s erőszakoltak ki, vad kispolgári következetességgel egész sereg kényszerházasságot, amelyek vagy sikerültek vagy
nem. Abban az időben, amikor Gyuszi a maga kedves módján „meggyőzött"
házasságom szükséges voltáról, ez az áramlat még a jövő méhében szunnyadt.
Szerencsére az adott helyzet rávezetett arra, hogy összeköltözésre egyelőre
nincsen mód, tehát nem fenyeget az a veszély, hogy a törvényesség törvénytelenül virágzó, szép kapcsolatunkat elhervassza. Mind az én lakásom, mind a
Magdáé, szűk volt, egy ember is csak guggolva fért el benne. Ez a fölismerés
megnyugtatott, mert bármennyire viszolyogtam az intézménytől, beláttam,
hogy ezzel tartozom Magdának, fölvilágosultság ide vagy oda.
Tanúnak a házasságunkhoz Bóka Lacit és a feleségét, becenevén Zambra
Gigit, egész nevén dr. Zambra Siénát hívtuk meg. Előző este kissé furcsán
éreztem magam, az elhatározás és a belső ellenkezés viaskodott bennem és
ízetlen ötletekre ragadtatott.
82

— Melyik Munkácsy legkitűnőbb festménye? — kérdeztem.
Két, enyhén széttárt kar s magasra vont szemöldök, ennyit kaptam
válaszul.
— „A siralomházban" — vágtam ki, s mindjárt az elítélt parasztlegény
testtartását öltöttem föl. Olyan harsányan röhögtem a saját hülye viccemen,
hogy elszégyeltem magam — sajnos, csak másnap este.
Magdánál aludtam, reggel fölébresztett, és azzal bevonult a fürdőszobába.
Csinosan felöltözve, kirúzsozva, kipúderezve lépett ki onnan, illatfelhő szálldosott körülötte. Elhűlten meredt rám. Egy másodpercig, csak az ajka mozgott,
nem bírt azonnal megszólalni.
— Te még pizsamában vagy? — rebegte aztán.
— Pizsamában esküszünk.
— Pizsamában? — kérdezte tágra nyílt szemmel, mint aki még javában
latolgatja, vajon e gyökerében megváltozott világban csakugyan elvárják-e a
vőlegénytől, hogy sötét ruhában jelenjék meg a tett színhelyén, nem elégszenek-e meg a pizsamával, esetleg hálóinggel.
— Forradalomban élünk. Változnak a szokások.
Nem ez volt a szavajárása, de valami olyasmit mondhatott, hogy „ne
marháskodj". Annyit azonban bizonyosan mondott, hogy siessek, mert elkésünk. Föltűnő szelídséggel beszélt, hogy azt a kiszámíthatatlan pukkancsot,
aki bennem lakozott, meg ne dühítse.
— Óh — léháskodtam tovább — az ilyesmiről sohasem lehet lekésni.
Talán csakugyan pizsamában maradtam volna, ha nem szólal meg a
csengő az előszobában.
— Tíz perce várunk benneteket odalenn — hallottam Bóka hangját. —
Fütyültünk, kiabáltunk, nem mutatkoztatok. Indulni kell.
— Csakhogy E m i l . . . — hallottam Magda vékonyka hangját.
A következő pillanatban Bóka tűnt föl az ajtóban. Hirtelen állott meg s
nézett rám szigorún; merev, szemüveges Buddha, aki a megbotránkozásban,
mintha kiterjedése kétszeresére dagadt volna. Tágra nyitott mozdulatlan szeméből bénító delejesség sugárzott.
— Emici! — csak ennyit mondott s ez az egyetlen szó, úgy ért, mint az
ostorcsapás, hallottam a suhanását, éreztem a csípését.
Ajkbiggyesztve tápászkodtam föl, vállvonogatások kíséretében vonultam,
be a fürdőszobába, nem fürödtem, nem borotválkoztam, csak az arcomra
löttyintettem maroknyi hideg vizet., Valami olyasmit játszottam meg, hogy
fütyülök a fölszólításra, nem annak a hatására ugrottam föl a matrácról.
Szótlanul mentünk az anyakönyvvezetőhöz, már mint Laci meg én, a két
nő elöl fesztelenül csacsogott, figyeltem, de egy csipetnyit sem kaptam el
beszélgetésükből.
Beléptünk a kopár hivatali helyiségbe. Az anyakönyvvezető ábrázata
semmi jót nem ígért: — kerek fej, lapos homlok, apró malacszem, akadozó
nyelv, tömpe ujjak, közöttük idegen tárgyként a toll. Kérdés, felelet, írás —
minden művelet úgyszólván emberfeletti erőfeszítésébe került, az agya olyanformán járt, mint egy régi óra, amelyik napokat késik, mert időtlen idők óta
nem olajozták.
Elsőnek velem foglalkozott. Megnézte az ányakönyvi kivonatomat s belebotlott a nevembe.
• — Hogy mondják? — kérdezte, mint aki kísértetet lát.
Türelmetlenségemben egyszuszra böktem ki a nevem: •
. — Grandpieremil.
— Rabi Elemér? — visszhangozta megütközve. — Az nem lehet. Olyan
név nincs.
Ujjammal az anyakönyvi kivonatra böktem, aztán betűztem a nevet, őfejcsóváló hitetlenséggel írt betűt betű után.
6*

83:

— Két r-t mondott? — kérdezte, mint egy tanácstalan vízihulla. — Minek
kettő? Miért nem elég egy?
— Ha egyszer így hívnak! — tört ki belőlem a türelmetlenség.
A játék édesanyám nevével elölről kezdődött.
— Krassowszky Johanna.
Minek két s? Minek dupla w? Minek két n?
— Az ördög sem érti.
Ezt nem mondta, csak sugározta.
A menyasszonynál megnyugodott, boldogan vett lélegzetet s egyetlen nekifutásra kimondta a nevét:
— Szegő Mária Magdolna!
— Ez igen! — gondolta, de ezt a gondolatát sem nyilvánította ki.
A férfi tanú következett: — dr. Bóka László, a megingott egyensúly helyreállt, az anyakönyvvezető egy társasági ember fesztelenségével fordult Gigi felé:
— Szabad a nevét?
— Dr. Bóka Lászlóné dr. Zambra Siena.
— Siena? — kapta föl a fejét rémülten. — Az egy város neve Spanyolországban.
Gigi tömören helyesbített:
— Olaszországban. És az a keresztnevem.
— A városnév és a keresztnév két különböző dolog. Ezt én, mint anyakönyvvezető hivatalból tudom. Az a fiumei kartárs, aki ezt a születési bizonyítványt kiállította, nem értette a dolgát. Meg a pap sem, aki erre a névre
keresztelte. Én Stumpfelnágel vagyok — ősi budai családnév — Stumpfelnágel
József és nem lehetek Stumpfelnágel Budapest, Stumpfelnágel Szeged vagy
Stumpfelnágel Debrecen. Tetszik érteni?
Átmenetileg megnyugodott, szegény, megnyugtatták az okmányok.
— Szóval, dr. Bóka Lászlóné született Zambra Siena, ha már így keresztelték.
— Nem! Doktor Bóka Lászlóné született dr. Zambra Siena.
E pillanatban érezte magát első ízben fölényben, a toll veszedelmesen
közeledett a papírhoz:
— Senki sem születik doktornak, kérem. Már tessék megbocsátani.
Gigi sötét szeme megvillant:
— Nem születtem doktornak, hanem egyetemi tanulmányaim elvégzése
után szereztem doktorátust.
— Lány létére?
— Nem a férjem jogán vagyok doktor, hanem a magam jogán. Érti végre?
Doktor vagyok és Sienának hívnak.
Bármily valószínűtlen volt mindez így együtt, bele kellett törődni. Többet
semmit sem kérdezett, csak körmölt szorgalmasan, orrával szántotta a papirost.
Aztán fölállt, ünnepélyesen ismertette megváltozott helyzetünket, ennek utána
eldadogta a szokásos beszédet.
— A házasság kalitka — mondta, halálos komolyan. — De nem akármilyen kalitka, hanem aranykalitka.
— Az aranykalitkába éppúgy beleszarik a tengelice, mint a fakalitkába —
súgtam Magdának, de úgy, hogy mindannyian meghallják.
Azóta, senki nem tudná elszámolni, hányszor találkoztam ezzel az embertípussal, az eljövendő „személyi kultusz" sorozatban előállított káderével,
amely, mint az áradások után leülepedő iszap, lepte el egész közéletünket,
hivatalokat, hatóságokat, művészeti és irodalmi intézményeket, a csiga fénylő
nyálával jelölt meg mindent, amit tisztátalan testével megérintett. Ma tisztább szelek fújdogálnak, de hol vagyunk még attól, hogy e torzszülöttek sírját
a kegyelet több mázsás koszorújával fedjük be, hogy véletlenül se bújhasson
ki alóla egyikük sem.
84

Szalay Károly: Humor és szatíra
Mikszáth korában
A szerző e terjedelmes műve rég várt folytatás. Folytatása A magyar szatíra
száz éve (1966) című munkájának. Elvi-elméleti szempontból a Szatíra és humor
(1962), valamint A komikum breviáriuma (1970) című, korábbi köteteiben kifejtettekre épül, ahogyan jegyzeteiben maga Szalay Károly is utal erre. Az ú j kötetet —
mint a korábbiakat is — elméleti, szemléleti következetesség, az irodalomtörténeti
folyamat gondos szem előtt tartása, filológiai alaposság és kiváló elemzőkészség
jellemzi.
A munka három nagy részre oszlik. Az első az előzményeket tekinti át (A szatíra és a humor újjászületése és polgárosodása a szabadságharc leverése után), a
második A nagy polgári szatíra megteremtése címen Mikszáth munkásságát tárgyalja, a harmadik A polgári szatíra megoszlásáról szól. Ez a felosztás Szalay könyvének alapgondolatát tükrözi. Szerinte tehát a magyar irodalomban a polgári szatíra
és humor „klasszikusa", reprezentánsa Mikszáth Kálmán. E karakterisztikusan „polgári" humor és szatíra előtte még csak bontakozik, az ő életművében teljesedik ki,
a századfordulón a Mikszáthnál ifjabb írógeneráció műveiben valamiféle válságba
jut: vagy a nevetve szórakoztatás vakvágányára siklik, vagy következetesen igyekszik társadalomkritikai célokat követni, ingadozó esztétikai szinten.
Erre az elgondolásra alapozva egy egész irodalomtörténeti korszak nagyvonalú
áttekintését kapjuk könnyed, a legszélesebb értelemben vett olvasóközönség számára is élvezetes előadásmódban, sajátos, de mindenképpen indokolt nézőpontból.
Szalay ugyanis — folytatva korábbi művét — a korszak íróiról, műveik humorosszatirikus elemeiről, szatíráik jellegzetességeiről ír mindenekelőtt. így, választott
nézőpontjának következetes alkalmazásával, kiegészíti a korról készült monográfiákat, összefoglalásokat. írók, művek olyan vonásait, elemeit helyezi ezúttal is előtérbe, amelyek eddig vagy elkerülték a kutatók, méltatok figyelmét, vagy csak mellékesen vetettek ügyet rájuk.
Jelentékeny részt töltenek ki a kötetben a kevésbé tájékozott olvasók számára
íródott tömör, népszerűsítő íróportrék, jellemzések, találó vagy pusztán csak példának szánt közeli-távoli világirodalmi párhuzamok. Néhol tájékoztat Szalay a művek
keletkezéstörténetéről is (Különös házasság), másutt népszerű pszichológiai ismeretterjesztésre is vállalkozik (Beszterce ostroma), néhol fontosnak érzi a művet fogadó
kritikai visszhangra is kitérni (Üj Zrínyiász).
Az így fölvázolt korszakkép igen szemléletes, és olvasónak, szakembernek egyaránt tanulságos. Nagyon megszívlelendő például, amit az első részben, Jókai humorát vizsgálva, a szakirodalomban évtizedekig kelletlenül emlegetett és óvatoskodva méltatott Az új földesúrról ír. Ez a regény éppen akkor kapja meg méltó
(korántsem túlbecsült) helyét a Jókai-életműben, ha tudomásul vesszük azt a benne
rejlő „bújtatott szatírá"-t, amelyet Szalay Károly finoman és találóan elemez. Igaz
az is, hogy Mikszáth és kortársainak humora, szatírája nem bontakozhatott volna
85

elő Jókai és Arany János műve, mint előzmény nélkül. Talán nem ártott volna
•emellett utalni arra. hogy nem csupán Aranynak volt egyfajta „humorelmélete",
hanem Jókainak is. Ezt elsősorban nem adomagyűjteményeiből, élclapjaiból lehet
kikövetkeztetni.-Tételesen megfogalmazta 1859-ben, akadémiai székfoglalójában (A magyar néphumorról). Ebből az derül ki, hogy Jókai a romantika folklór- és néprajongásából eredezteti a maga elméletét. Szerinte a legtágabb értelemben vett humor
alapja egyfajta önállóságra jutott, fejlett ítélőkészséggel rendelkező „népjellem". Fölsorakoztatott példáiból kitűnik, hogy a magyarság önmagát megítélni, saját hibáit,
félszegségeit, a körében jelentkező igazságtalanságokat föltárni, kicsúfolni képes és
merész: nevetségessé teszi az emberi ostobaságot és az előítéleteket, nem retten
vissza tekintélyektől (nagyurak, papok, sőt uralkodók rovására gúnyolódó anekdoták).
Az adomák humorában tehát — mondhatnánk — a nemzeti önismeret speciális lecsapódását véli fölfedezni Jókai, amely részint a népköltészet, részint az irodalom
•egyes műformáival fonódott egybe. „Minden adoma egy kerek történet, mely egyént,
osztályt, népfajt, kort és néha egész nemzetet jellemez." — írja. Az így felfogott
népi-nemzeti adomakincs, mely épp úgy él a szájhagyományban mint a folklór, Jókai
számára a nemzeti azonosság bizonyítéka és biztosítéka, mint ahogyan a népdal és
a népmonda. (Lényegében itt rejlik Jókai sokat vitatott anekdotizmusának a titka is!)
Azért időztünk hosszasabban ennél a kérdésnél, mert bizonyosnak látszik: Jókaitól elsősorban ezen a réven vezet át az út Mikszáth humorához, szatírájához.. Nem
lehet véletlen, hogy Mikszáth 1879-ben Az igazi humoristók címen a d j a közre szerény terjedelmű népi (paraszti, falusi) adomagyűjteményét. Mikszáthnak is volt tehát
kezdetben valamiféle, Jókaira emlékeztető „humorelmélete". Azt lenne érdekes kimutatni, hogyan és mikor jutott ezen túl. (Talán akkor, amikor a fiatalkori, kétes
értékű és hitelű, publicisztikus ízű vagdalkozásai — ezeket Szalay mintha túlbecsülné
— után szatirikus karcolataihoz a francia Scarron nevét választotta álnévül. Ez a
választás minden valószínűség szerint tudatos szatíramodor vállalást-folytatást is
jelentett. Ez bele is illene egyébként a Szalay-féle „polgári szatíra" koncepcióba!)
Kár, hogy Mikszáth parlamenti, politikai karcolatairól, a Katánghy-levelekről alig
ejt szót a könyv, pedig ezekből bontakozott ki a Két választás Magyarországon és az
Új Zrínyiász is.
Lehetne, de ezúttal kár volna azon vitatkozni a szerzővel, hogy például Jókai
A jövő század regénye, vagy később Iványi Ödön: A püspök atyafisága című műve,
vagy a Különös házasság szatíra-e abban az értelemben, ahogyan itt elemzi ezeket.
Természetesen a koncepció szerint joggal középpontba állított Mikszáth-életmű
a leglényegesebb kérdés. Itt bontakozik tehát ki a magyar irodalomban igazán a
„nagy, polgári szatíra". (Bizonyára sajnálatos véletlenek folytán ez a fogalom sűrűn
előfordul a szövegben „nagypolgári szatíra"-ként is!) Vitathatatlan, hogy a korszak
legjelentősebb magyar humoristája, szatirikusa Mikszáth Kálmán. Viszont humorának és szatíráinak „polgári" volta tűnik meglehetősen nehezen körvonalazhatónak.
Szalay Károly a polgári szatíra létrejöttének föltételeit így jelöli meg: „A citoyen
életforma megizmosodott, a városi világ életképes társadalmi tényező..." El lehet
gondolkozni azon, hogy az 1870—1900-as években ez Mikszáthban tudatosodott-e, vagy
akár csak ösztönösen is ez csapódott volna le humorában, szatíráiban. Mikszáth nem
csupán arisztokráciaellenes, nem csupán a köznemesség („magyar középosztály"-nak
titulálja gyakran) helyét és történeti-társadalmi funkcióját korszerűen folytatni képes
polgárság hiányát fájlalta egész életében. Tartott a „népzavargások"-tól is. Amilyen
ravaszul és néha kegyetlenül bevilágított a parlamenti élet kulisszatitkaiba, a dzsentrivilágba, úgy óvakodott komolyabb szociális problémák hánytorgatásától. Van —
mint Szalay kiemeli — gunyoros csipkelődései mellett jó szava is a nemzetiségekről.
Nemzet- és történelemszemlélete azonban mindvégig a kiegyezéses Deák Ferencéhez
állt legközelebb, jóval közelebb, mint a Szalay és más Mikszáth kutatók által oly
sokat emlegetett 48—49-hez. (Már Szegeden is a deáki elveket valló, úgynevezett
Egyesült Ellenzék híve volt, Kossuthot is kioktatta az emigrációban, nem is szólva
hazai híveiről, levelező társairól: Bakay Nándorról, Hermán Ottóról stb.) Hogy Deák
86

tiszteletre méltó liberalizmusa mennyire polgári vagy netán citoyen, azt döntsék el
a történészek, de ne feledjük, hogy Mikszáth élete végén még csatlakozott Tisza István Munkapártjához, s egy ilyen kortesúton szerezte halálos betegségét.
„A klasszikus polgári szemléletű és polgári erkölcsű író a talajt vesztett hajdani
vezetőrétegek által bepiszkított polgári liberalizmussal volt elégedetlen" — írja Szalay Károly. Mikszáth pedig sokáig önmagát is áltatta állítólagos nemesi származásával. Fájt a szíve azért, hogy a magyar nemesség meggondolatlan nagyvonalúsággal,
„virtus"-ból odadobta a népakaratnak előjogait 1848-ban, s ezzel nemcsak maga
alatt vágta a fát, hanem tragikus helyzetbe hozta szerinte az erre a változásra fölkészületlen nemzetet. Erkölcsbírói ítéletei (érdemtelen törtetés, hitvestársi hűtlenség,
becstelenség, hatalmi visszaélés, csalás, korrupció, anyagi önzés, hazug érzelmek,
ostoba illúziók kergetése stb. fölött) elvileg többé-kevésbé időtlenek szinte a Biblia
óta. De ne folytassuk... Mikszáth a magyar humor és szatíra történetében így is
korszakos jelentőségű, de nagyon is jellemző erre a furcsa korra. Szalay Károly
figyelemkeltő műelemzései ezt minden eddigi, többnyire deklaratív megállapításnál
alaposabban igazolják.
Nem lehet szóvá nem tenni azokat a kételyeket, amelyeket Szalay Károly álláspontja kelt a kötet harmadik részének Keserű, szomorú, kiábrándult
szatirikusok
című alfejezetében. Gozsdu nyomasztó, lehangoló képeinek szerintünk alig van szatirikus élük, mániákusai pedig inkább szánalmas pszichopaták, mintsem szatírai alakok, karikatúrák. Justh ismeretes regényciklusának — A kiválás genezise — holmi
humoros-szatirikus elemeit már csak azért is nehéz fölfedezni, mert Justh naiv-pozitivista, tudóskodó koncepciója eleve útját állja az ilyesféle megoldásoknak. Ő nagyon kritikusan nézte ugyan kora magyar viszonyait, kívánta a magyar társadalom
mielőbbi „regenerálódását", de éppen ebben a komoly reformer indulatban távolodott el a humoros szatirikus hangvételtől, amely naplóiban, az Ádám című kisregényében föl-fölbukkant. Ahogyan példaképei (Taine, Zola) természettudományos objektivista elvekre utalva akaratlanul is száműzték a prózából a „komolytalankodást",
a tréfát, a humort, a szatírát. (A szatíra mindig kritika, az objektivista-pozitivista
kritika aligha lehet valaha is szatíra.) A naturalizmushoz hajló magyar írók művei
inkább szociológusi diagnosztizálások. Ügy vélik, nem engedhetnek meg maguknak
fiziológiai, szociológiai, lélektani pontosságra törekvésük közben egy-egy humoros,
netán groteszk, anekdotikus fordulatot, ha a valóság talán kínálná is. Két oldalról
érezhették magukat veszélyeztetve: hírlapi glosszák, találó, de elsősorban publicisztikus, irodalmon kívüli fogások egyfelől, közkeletű, „olcsó" átalánosításra csábító
adomák, „viccek" másfelől. Ezért szigorú moralisták, szinte polgári inkvizítorok. (Az
inkvizítoroknak — még ha polgáriak is — aligha van humoruk, bár ítélnek ők is.)
Ha műveik egyik-másik szereplője ironikusan fogalmazza meg érveit elvi ellenfelének nézeteivel szemben, számukra az a jellemrajz tartozéka, de nem humor az írói
szemlélet vonatkozásában. (Szalay Károly Justh Fuimusából idézi az apja „turáni
nyugalmát" ironikusan aposztrofáló egyik nőszereplőt, mint Justh szatirikus hajlamának példáját!) A kötet szerzője sejti, hogy e területen koncepciójának érvényesítése magyarázatra szorul: „Jogos a kérdés: vajon mennyiben tartozhat Papp Dániel,
Gozsdu, Petelei, Justh írásművészete a századvégi szatírahanyatlás kategóriájába?"
— Talán úgy is jogos a kérdés — Papp Dániel műveit kivéve —: mennyiben tartozhat a felsoroltak írásművészete a századvégi magyar szatíra kategóriájába?
Szinte fölfedezés értékű fejezetei a "könyvnek a vígjátékokról szólóak. Imponálóan szellemes áttekintéseket kapunk az európai drámatörténet e korra eső szakaszáról. Szükségesek a magyar korképhez annál is inkább, mert a nálunk ekkor egyre
divatosabbá váló operettekről is szólnak. Az operettek pedig bővelkedtek — olcsóbb
vagy szellemesebb — humoros-komikus fordulatokban. Jobb esetekben (elsősorban
az Offenbach által megzenésített francia szövegkönyvekre gondolunk) egyértelműen
szatirikus hangvételűek voltak. Tekintélyeket, beidegzett előítéleteket, történelmimitológiai tabukat, konzervatív erkölcsi normákat tettek nevetségessé. Szalay Károly
ezen a téren igazán otthon van. A legjobb vígjátékok, operettek jellegzetesen föl87

szabadult polgári gesztusa a kaján-frivol szatíra, ha az operett-termés nagy többségének esztétikai szintje rendkívül alacsony is.
Ugyanez a része a kötetnek kitűnő jellemzést ad a máig is alig méltatott Papp
Dánielről, indokolt portrémódosításokkal korrigálja az egyoldalúan beidegződött irodalomtörténeti véleményeket Rákosi Viktorról, Herczeg Ferencről, Eötvös Károlyról.
Külön öröm lehet minden olvasó számára a korszak burjánzó élclap-irodalmáról
szóló alfejezet, és az, hogy Szalay Károly imponáló bátorsággal ír a századforduló
olyan sokszor megkerült problémájáról, mint az asszimiláció.
Az olvasmányos, tanulságos kötetet a vonatkozó szakirodalom gondos fölsorolása
zárja, igazolva a szerzőt és tájékoztatva az olvasót. (Magvető, 1977.)
NACSÁDY JÓZSEF

Földipóló
AVAGY

Humorfi pótlózófia
BVAGY

Orbán Ottó kis(ebb) és nagy(obb)
(bada)remeklései
Hogy fentebb-cím lentebb-egyelőre-papírűr még-dolog-se-dolgozatunk kritikai
élét — ami ezúttal csak és csak dicséret lenne! — a szerző balszerencséjére ekképp
elvegyük, másképp viszont mégse vegyük el, hadd mondjuk el gyorsan, hogy egyik
legkitűnőbb irodalomhumoristánk, parodistánk, mint ő maga mondja kb.: badaristánk könyvét kapkodta szét, amikor Orbán Ottó A világ teremtése és egyéb badarságok című munkáját meg- s megvásárolta az olvasó. Van ebben a kötetben létezésfilozófiai helyzettanköltemény, teremtéshistorikomikumnak álcázva, azaz mit, álcázva! amikor fordulatról fordulatra nyomban kifordul a külszín bélszíné, jelezvén
a józan derű létjogait, hol is nincsenek erősebb vagy gyengébb rések és bástyák, és
minden van, mert le van teremtve (mint: „le van gyártva" és tsa.), és vannak „abszurdum versek", azaz badarkák, ahol szintén a létezésfilozófia humoráig jutunk el,
mint például a Lehel vezérben:
Folyton-folyvást fújta kürtjét nagy Lehel vezér,
kérdezték is tőle épp ezér:
„Mit csinálsz a kürttel, Lehelem?"
„Lehelem",
válaszolta rá és épp ezér
legalább egy félpercig nem kürtölt nagy Lehel vezér.
És vannak irodalmi paródiák (mint: így írtok ti és tsai.), és ezzel a hármas ötvözettel Orbán Ottó az egyik legpezsdítőbb s nem mindig gazdag magyar literatúrai hagyományba kapcsolódik, lelkes üdvözlésünk közepette, a magas és mégis közérthető
humoréba, tehát a kritika szándéka: Heuréka!
88

Szellemünk bizonyos vetületeinek alapmondásait Karinthy Frigyes szolgáltatta.
És ez, ahogy mondani szokás, „nem véletlen", azaz „jelent valamit". Hadd maradjak
a magam egykori kaptafájánál: amikor az Egy talált tárgy megtisztítása című kötetem némely darabjait írtam, tehát 1969 körül, mind erőteljesebben kezdett átvilágítani papírjaimon a Karinthy-paródiavízjel: Joepardy-mondások formájában (ld. így
írtok ti), hogy pélául minden túlsó parttal szemközt megtalálod az innensőt, vagy o
hegycsúcsok felül vannak, netán sokból a semmi is kevés, sőt, kimondott „zen-koan"
jellege van — nem tréfálok — annak a négysorosnak, amelyet Karinthy történetesen egy drámaparódiája Don Muliójának ajkára ad:
Pándon már volt búcsú,
Pécelen még nem,
Szeret engem egy kis lány,
Ő engemet
nem...
— vagy ahogy az én fejemben zümmög ez a dalzáradék: de ő engem nem. Vagyis
Karinthy Frigyes nemcsak alapmondásokat szolgáltatott, hanem mintha előreparodizált volna, mintha azt karikírozta volna, ami még nem is volt akkoriban, illetve,
némi büszkeséggel mondhatjuk néhányan, hogy ha a spanyolviaszt nem találtuk is
föl, legalább olyasvalaki csempészte be szellemi alapanyagunk bizonyos elemeit a
magyar elmejárásokba, mint Karinthy. Karinthy, akinek legjobb dolgai — ezrével,
de százával legalább — intellektuális népdalkincsként kerültek a köztudat némely
rétegeibe; jó példa rá még akár a magamé is, ahogy zökkenőmentesen átköltöm,
kavicsként forgatom vizes korsómban, 'tisztítókőként azt a bolondos verssort.
Aki Magyarországon irodalmi paródiát ír, a Karinthy-közkincset kamatoztatja.
A filozófiapótló humort; ha nem is teljes anagrammaként, ennek lesz humorfi pótlózófia, pótkötetkészítőként az alapmű gyarapítója, a „lexikon" bővítője. Orbán
Ottó — Timár György mellett —, úgy érzem, ma ezt a legmagasabb fokon műveli.
Elemi erejű nevetésre ingerel Déry-, Örkény-, Tornai-, Garai-, Nagy László-paródiáinak egy-egy különlegesen teli találatával, amelyek közül hadd idézzük itt csak
a Déry-félét: A napok sódere című nagyobb. remklésnek azt a visszatérő motívumát,
hogy „Kertünkben kihajtott az első k a n k a l i n . . . Kertünkben kihajtott a második
kankalin ...", és így tovább, közbeiktatott morfondírozásokkal, míg a végén ez jön:
„Kertünkből kihajtott az első Volkswagen". Vagy Nagy László Zsilett angyal-a\ de
Somlyó György se panaszkodhat, s általában, mi többiek sem, megkapjuk a megtiszteltetést Orbántól, hiszen már Karinthy korában is jelentett valamit, ha valaki
bekerült az így írtok .. .-ba.
A Badarkák Lehel vezéres verse, láttuk, valóban filozófiai mélységig hatol —
felhők közti könnyűséggel. De vannak még további, a szójáték kereteit szétfeszítő
pompás tartalmi lelemények azon a tájékon. Például a Gözék, avagy a megverselt
filozófia. És megverselt filozófiánál jóval több a kötet címét adó humor-főmű,
A világ teremtése maga. Már a szereplők felsorolásánál is mókás, hogy az ELSŐ
ANGYAL teljesen hülye, a HARMADIK ha mód van rá, viszonylag értelmes stb.
Mókánál több ez ott lesz, ahol rájövünk: az angyalok szövege ezekkel a jellemzésekkel kap igazi dimenziót! A vi}ág teremtése nemcsak' Orbán fölényesen biztos
ízlését, versszerkesztő-készségét bizonyítja, hanem valami jelentősebbet is: nagy
dolgokról könnyedén tud szólni költőnk, méghozzá teljes érvénnyel. Ez a teremtéstörténet, úgy hiszem, jól látszik: bizonyos történelemkönyvecske-pótlék. És a legmagasabb rangú költészet teszi azzá, emeli az aktuális humorizálás pompásszintjéről maradandóságig. Ahogy az első angyal azt mondja, hogy „ne húzzuk az Ür primőr idejét", és ahogy „a paradicsomot teljesen konszolidálták", és Éva így beszél
más, hírből ismert naprendszerekről: „De mihez fogna a kényelmes lélek ott, / aki
ehhez az édenhez szokott?" S hogy — Ádám szerint — „ez a paradicsom egy kis
paradicsom. / Kissé ütődött, de azért finom." Éva szerint: „ . . . e g y r e többnek van
barlanglakása", „a tejben . . . több a tej és kevesebb az őspor, /. szidják is sokan,
89

hogy ez már nem a hőskor, / hogy ez már nem az a világ, / amit az Ür egy-két hete
csinált..." És végül ahogy Goethe úr bemutatja a világegyetem összes
vasútvonalára
érvényes szabadjegyét! (Azok után épp, hogy Ádám kijelenti: „ . . . é n üdvözülök, ha
a srácaimat / a világegyetembe fölveszik!") Goethe a „nagy reményekből egy sikerdarab"-bá változott teremtésről beszél, „a telt ház előtt futó világ"-ról. Orbán Ottó
igazi költészetet csinál ebben a remeklésben, és eszembe juttatja egy régi, képzeletbeli „abszurd-játékomat". Kitaláltuk egyszer a barátaimmal a földipólót. Ahogy vízipóló van, miért ne lehetne földipóló, mondtuk. A földipóló szabályai szerint a
játékosok nem vízben, hanem földben állnak, mozognak — már amennyire bírnak.
És úgy játsszák a mérkőzést. Már ahogy abból mérkőzés lesz, ki t u d j a ; sosem játszottunk ennél tovább egyetlen földipólómecset se. Csak nagyokat nevettünk. Maga
a humor is ilyen földipóló lehet; termékeny és statikus, szó szerint is földhöz kötött
— mégis a legkiszámíthatatlanabb és a legkövethetetlenebb bonyodalmakkal, elágazásokkal ékes. Ilyen játék ez az Orbán-könyv; a legnagyobb -magyar földipólós, a
fentebbiekben sokat emlegetett Klasszikus Fedezet egy-egy húzásának megújítását,
továbbfejlesztését élvezhetjük benne, és még valamit: a már ugyancsak említett öntörvényű jó minőséget. Tehát tulajdonképpen teremtéstörténelem-póló az, amit
Orbán a költészet válogatott csapatában ezúttal is bemutat.
TANDORI DEZSŐ

Brusz Menyhért visszatér
MOCSÁR GÁBOR: KÉK BARLANG

A hatvanas évek második felében méltán keltettek föltűnést Mocsár Gábor szatírái, a Pávatoll, az Illetlenek, az Őznyalató, és persze Brusz Menyhért története, a
Kerek egy millió. Mocsár Gábort a közvélemény drámai hangú elbeszélőnek, alapos,
valóságismerő szociográfiai írónak tartotta, s némiképp meglepetésként hatott szikrázó, szatirikus kedve, játékos humora. A szociográfus és a szatirikus azonban nem
szétválasztható, egymástól megkülönböztethető írói alkat; sőt, a szenvedélyes .szociográfiai kutatás természetes következménye lehet a szatirizáló hajlandóság. Vannak a valóságnak ugyanis olyan szelvényei, amelyek aligha fogalmazhatók meg másként, mint komikusan. Az író megismeri a jelenséget, fölméri, elítéli és kinevetteti.
Ennek az elítélésnek és kinevettetésnek az együttese a jellegzetes, eltéveszthetetlen
Mocsár Gábor-i szatíra.
A klasszikus hagyományokat folytatja. Ami annyit jelent, hogy kora valóságából
megfigyel egy jellegzetes, torz magatartásformát képviselő embertípust, a korra jellemző társadalmi viszonyok közé helyezi, s hagyja cselekedni. Mocsár szatíráinak a
mozgatói tehát emberek, mai emberek, esendők,*hitványak, gyöngék, akik megpróbálnak mindig a közösség, és a közösségi erkölcs ellenében, vagy azt megkerülve,
érvényesülni. Mocsár Gábor két jellegzetes kortípust teremtett (a többi között),
amely két típus immáron irodalomtörténeti jelenség. Az egyik Hudák elvtárs, a ha-'
talmával visszaélő, erőszakos, féktelen, vidéki kiskirály, a másik Brusz Menyhért, a
széplelkű sikkasztó és szélhámos. Aki pedig az első Brusz Menyhért történetet olvasta, rögtön kitalálja, hogy a Kék barlangban csakis őróla lehet szó. Menyhért
ugyanis merengő lélek, Capri szigetéről, a csodálatos kék barlangról ábrándozik, s
minden esetben azért „billegteti az eszét", hogy pénzt keresve, azt a kék barlangot
egyszer megpillanthassa. Bizalomgerjesztő, kedves pofa, mindenkit rászed, fogházőrt
és szerelemre vágyó asszonyokat egyaránt. Egy rabtársával megszökik, hogy kül90

földre meneküljön, mert a kék barlang itthonról egyre elérhetetlenebbnek tűnik.
A két szökött fegyenc éjszakára meghúzódik egy présházban, s a hordók mögött
ajtóra talál, amely mögött jól berendezett titkos szórakozóhely tárul elébük. Váratlan vendégek érkeznek, s kiderül, a titkos szoba helybéli hatalmasságok aziluma,
amit arra is használnak, hogy a Pestről, vagy „föntről" jöttek szórakozásáról is gondoskodjanak. Vannak, akiknek kulcsot adtak a borpincéhez, ezek kivételezettek,
külön kasztot képviselnek a közönséges halandók táborában. S mivel Bruszék az
imént lecserélték egy föltört nyaralóban csíkos ruháikat, az újonnan érkezők azt
hiszik róluk, ők is a kaszthoz tartoznak. Brusz azonban nem tagadja meg magát,
hazardírozni kezd, nyomozónak adja ki magát, s fölismeri, az új vendégek hivatalukkal visszaélő csalók s inkább börtönbe valók mint ő. Meg azok is persze, hasonszőrűek, akik még nincsenek itt a találkán.. Vígjátéki alaphelyzet; feszültséggel,
veszélyekkel, félelmekkel teljés. Menyhért rabtársa retteg az idővesztegetés következményeitől, s a másik társaság nőtagja, Katinka is rádöbben arra, hogy ez a két
ismeretlen aligha nyomozó. Menyhértet azonban elragadja szenvedélye, a szélhámoskodás mámora, a másik társaságban pedig fölcsillan a remény, nagyszabású disznóságokat lehet majd művelni, ha a nyomozót is belevonhatják a buliba. Csak a szőlőcsősz ismeri föl a helyzetet, annál is inkább, mert már körözik Brusz Menyhértéket,
s ő azt is tudja, a közelben föltörtek a szökevények egy nyaralót. Az öreg aztán a
rendőrök kezére játssza a későn eszmélőket.
Ezúttal azonban nem Brusz Menyhért a szatíra főhőse, hanem a háttérben maradó titkos szórakozóhely fönntartói. Az öregember ezt is tudja: azokat kéne hamarébb hűvösre tenni, nem ezt a két nyomorultat, kisstílű szélhámost. Arra azonban
nincs parancsa a rendőrtisztnek. De azért megnyugtatja a csőszt: „Majd intézkedünk.
Megpróbálunk intézkedni." Fontos második mondat, mert a rendőrtiszt sem hisz
nagyon az intézkedés lehetőségében. És ez a szatíra gyilka, mérge, csattanója. Ez az
•erkölcsi intelme, a társadalmat óvó magva, töltete. Rezignált? Megkeseredett? Cinikus? Egyáltalán nem. Csak józan és ismeri a valóságot. Nagyon jól tudja, 'hogy
sokféle szélhámosok léteznek a nagyvilágban, s mégis, csak a Brusz Menyhért-féle
ábrándozok jutnak hamar rendőrkézre. Szatírája célja éppen az, hogy az egészséges
bele nem törődést, a közösségi szellem és a társadalmi ellenőrzés szakadatlan frisseségét szorgalmazza, a Brusz Menyhértnél ügyesebb, arctalan és névtelen bűnözőkkel szemben. Azokkal szemben, akik körülbástyázzák magukat a paragrafusokkal és
megvesztegetett bűntársakkal, hogy zavartalanul folytassák az állam és a társadalom
kárára üzelmeiket.
Mocsár Gábor nem elvadult szatirikus. Ezt tanúsítja a kötet második darabja a
Küldöttség koszorúval, amelyben bizony elérzékenyül a jugoszláviai asszonyok meleg emberségén. A harmadik írás pedig dokumentumregény, egy kitett gyermek története. (Életem legszebb nyomozása.) Nem detektívtörténet, sokkal inkább szociográfia, egy elhagyott húszhónapos kislány után nyomozva tárul föl előtte a leghétköznapibb élet, emberek és családok kálváriái. A nyomozás során megismerkedik különféle emberekkel, különféleképp gondolkodó és viselkedő „személyekkel", akikről
jobbnál jobb miniatúrákat, portrékat rajzol meg. Imponáló emberismerete e művében is kamatozik. Könnyedén, egyszerű eszközökkel teremt figurákat, amely jó
tulajdonsága úgy látszik szatírában, szociográfiában, dokumentumregényben egyaránt
elhatározó jelentőséget nyer. S végső soron ez határozza meg írásművészetét.
A kis kötet tehát hű keresztmetszet Mocsár Gábor alkotói egyéniségéről, parányi tükre sokarcú életművének. (Szépirodalmi, 1978.)
SZALAY KÁROLY

91

Vérre menő mániák
(ÖRKÉNY I S T V Á N : ÉLŐSZÓVAL
C S U R K A I S T V Á N : AMERIKÁI CIGARETTA)

Ülök a debreceni Csokonai Színházban; Páskándi Géza A diákbolondító című,
kollégiumi játékból fogant mai szatíráját adják. Pompás humor árad a darabból,
a színészek is jókedvvel, ízléssel komédiáznak, s a közönség alig-alig derül. Legfönnebb egy-két szóviccet érdemesítenek tapsra. Egykedvűen, mi több, értetlenül
figyelik a színpadi komédiázást.
A stílus, a játékkeret pedig igazán honos, Csokonai Alma Mátere és deáksága
elevenszik meg, s ami ebből sugárzik, nagyon is mai modell: oskolafelügyelőstől,
urizálástól a szellemi vámvizsgálatig. Nem és nem értik. Visszatérő tapasztalatom ez
az értetlenség. És nemcsak Páskándinál. Két, most közreadott könyv alkalmából
talán közelebbről is megbeszélendő.
Örkény István Élőszóval címen adta közre drámáit, Csurka István Amerikai
cigaretta címmel gyűjtötte egybe színműveit, rádiójátékait és tévéjátékát. Teljességigényű az előbbi, újabb, a Ki lesz a bálanya című drámáskötet után írott munkák
foglalatja az utóbbi. Noha ebben az állapotában se tekinthető kereknek, hiszen nem
találjuk benne a Szék, ágy, szauna című játékot, aztán a Majálist, aminek előadásával csak hitegetnek bennünket a színházak, s talán-talán csak a nyomdai átfutással magyarázható a Nagytakarítás hiánya, hiszen az őszön kapott színpadot, majd
ez év telén az újabban átdolgozott változat.
Népszerű és becsült szerzők, mondjuk róluk. Kellemetlenek, nyugtalanítóak is,
egészítsük ki; mert ha színpadi életüket áttekintjük, meglepő, mennyire nem szorgalmazott szerzők. Amikor a Tótékat és a Macskajátékot Marosvásárhelytől Amerikáig a nemzetközi érdeklődés olyan figyelme közepette játszották, amit Molnár
Ferenc óta magyar színpadi szerző nem ért meg, akkor meglepő az a tény, hogy
vidéken csak a Szolnoki Szigligeti Színház játszotta folyamatosan Örkény darabjait, a Macskajátékot mutatta be még Debrecen. Utóbb, ugyancsak a Macskajátékot, a Népszínház ú j elnevezésű, de régi Déryné Színház-keretű együttese adta elő.
Csurkánál még feltűnőbb az érdektelenség: a fővárosi előadások mellett eddig
Veszprémben játszották visszatérően, egyszer pedig, egy korai darabjának zenés
változatát Debrecenben. S ha még hozzágondoljuk, hogy a Csurka írásából készült
A kard című, tavaly bemutatott filmszatíra látogatói mutatója csaknem azonos a
mindenféle manírral feltupírozott, belterjeskedő Maár Gyula-i filmek érdektelenségével, akkor tűnődnünk érdemes az okokon.
Csurka és Örkény humora keserves kacaj; szatírát és tragikomédiát írnak.
Kedvük volna a vidámságra, ám elkötelezettségük épp abban van, hogy alább nem
adhatják, mint ahogy látják a világot, és ahogy közérzetük funkcionál.
írói természet és etika összhangja — nem mindig felvethető esztétikai kérdés.
Megbeszélendőnk azonban még humor dolgában van.
Illetékesség és hitelesség sokszor kérdéses volt már ama kerekasztal-megbeszélések esetében; nyilvánvalóbb és őszinte gesztus volna szögletes asztalhoz letelepedni alkalmanként. Igen, Csokonai humora, és a diákszínjátszás szelleme, aztán
Petőfi és Arany, mindmáig nem eléggé vizsgáltuk Ady véres-szatirikus természetét;
s aztán a humoristának kivételes csoda Karinthy! A köztudat mégse ebből építkezett századokon át, íme máris egy jogos közbevetés. A népszínművek parasztszemlélete, a göregáboros, Dani bá's ízetlen korcsosodás történetileg megvizsgálandó feladat volna, amely ma sem maradt abba; a nagybajuszú paraszt bácsik sokezer
megalázó viccét elemezhetnénk a Ludas Matyi három évtizedéből, akár a humoris92

ták havi rádióműsorát, amikor affektált raccsolással, úgymond falusi élményekről
kezdenek adomázni.
Igénytelenséget és színvonaltalanságot teremtett itt az operetthumor, a táncoskomikus blődli udvarlása — ez is már évszázados reflex tapsra és röhögésre. Értelmetlen sóhajtás ma már, hogy akkora művész mint Kabos Gyula, micsoda humorista lehetett volna, ha igazi irodalmi anyagot' kap a kezébe. Mondott-e valaha is
Karinthy-szöveget? Aztán Latabár, aki üres estéjén vidéken haknizott, hogy egyik
fő poénként a nézőteret állatkertnek mondta, hozzátéve: mekkora állatok vannak
itt. Gyermekfejjel nevettem persze, főként feledhetetlen ámuldozó-blazirt arcán,
nevetett a közönség is, de csak most villan át igazán bennem: micsoda megalázás
ez, lebecsülés és pökhendiség.
Mert a humor a demokrácia megnyilatkozási formája. Optimálisan partnerséget
igényel nemcsak a személyeség körében, hanem társadalmi értelemben is. Mindkettőnek fokát is méri. Minálunk a hatvanas években kedvezően nyílott az idő, s
engedékeny volt Csurka, Örkény, Moldova írói természetének kiteljesedéséhez, ám
a funkcionálásban még zavarok mutatkoznak. Hogy például személyek és témák
mentelmi jogot élveznek és a kitüntetettség különösen nem használ ennek a műfajnak. Aki például párt- és kormányálláspont ellenére a népességszaporulat kérdését az anyanyulakéhoz hasonlította, akkor, amikor már a világ egyik legrosszabb
statisztikai mutatója a miénk volt; és ahogy tendenciózus következetességgel történelmi személyiségeinket erőltetett aktualizálással kabaréjelenetek szereplőivé tette,
megalázóan mulattatott. Tehette zavartalanul.
A belterjesség személyi és gondolati köre itt a nagy akadály. Rádióban és televízióban, ama igényesnek áhított vidám színházban a rendszeres szerzők sorából
ezért hiányzik Örkény István, Csurka István, Mocsár Gábor, Moldova György, Páskándi Géza, Rákosy Gergely, vagy az egyetemes magyar irodalomban a műfaj
egyik legkiválóbb ja, Bajor Andor.
Nem poénok, hanem vérre menő mániák éltetik Örkény és Csurka írásait.
S ami mégsem emeli ezeket a hősöket és történeteket a tragédia magasába, az arány
tudatos billentéséből következik. Akár közvetlen utalások nélkül is, Csurka és Örkény a társadalmi, történelmi emberről gondolkodik. Vérzivataros, embert megalázó, megsemmisítő háború, nagy álmokkal, megbízatásokkal induló generáció,
aztán újabb megtöretések a bizakodás hitében — életekre való döbbenettel és megrázkódtatással. Tisztázni való és elemezendő van tehát bőven; írói természet, nézőpont és távolság a hangvétel kérdése.
Egyikőjük sem úgy látja, hogy okunk volna előhozakodni a hősiességgel, s a
nagy gesztusok társadalmi erejével. Legfönnebb az önáltatás működik, de ez az
említett aránybillenés, s ettől már nevetséges a küzdelem. Ám, ha életre-halálra
megy a tét, tragikomédiába fordul a történet. Miként a Tótékban is: a mindent
feladó szolgálatosság azért történik, hogy a Gyula fiú a fronton biztonságban legyen
és életben maradjon. Halálhíre hiábavalóvá teszi ezt a küzdelmet, bennünk nézőkben és olvasókban, mert Tóték nem értesülnek róla. A kicsiség hamis törekvése így
aztán nemcsak a továbbiakban lesz értelmetlenné, hanem visszautal a korábbi, a
még reális reménnyel működő ambíciókra is. De nem működik másképp a tragikomédia érvényessége a Holtak hallgatásában sem. A kettősség azonban a történelem dramaturgiája, tragikus tanulsága alapján bennünk, mai nézőkben, olvasókban, azaz túlélőkben nyílik meg: iratok, jelentések okos csoportosítása a tárgyilagosság mögött az ostobaság, hígagyúság a kicsiség hátborzongatóan nevetséges vádsorozata. Csakhogy százezrek halálával járt, ez pedig nemcsak a személyesség, hanem társadalmi, történelmi érvényességben tragédia. A dokumentumdráma érvényességében pedig tragikomédia. Aminthogy ezzel jelölte Csurka az Eredeti helyszín című darabjának hangvételét is. A henye olvasat, vagy a kerekítésre hajlamos
színházi előadás, mint volt a Pesti Színházban is, komédiának véli a filmforgatás
körüli háromfelvonásos bonyodalmat. Kedélye van, humor élteti a dialógokat is, ám
végső tanulsága, mélyebb rétegben lelhető fel: a tehetséges ember „elkurvulásának"
93

eredeti, helyszíni jelentése. A tehetségtelen rendező mellett ott dolgozik Szerdahelyi
is, aki érti a szakmát, s azt is tudja, hogy ha a világ elé áll, miféle művel beszéljen hitelesen. De most, mint ki tudja hányadjára, szocialista népszínművet forgatnak, napi munkáját tehát adja a filmhez, de distinkció, igény és remény dolgozik
benne. Amikorra azonban önálló művel, a maga mondandójával szólhat, már ő sekülönb, mint egykori „mestere". Eddig talán még szabályos szakmai komédia is.
lehetne, ám abban lesz tragikussá, hogy Szerdahelyi Kis t u d j a és felismeri a magafeladást. Nem az önsajnálat akar itt a II. richárdi tragédiába emelkedni, hanem
már a darabból kisugárzó tanulság döbbenetes: a generációváltás etikai, társadalmi
aggodalmairól szól Csurka. Mondván a Böröczker-féle joviális, nyájas és patriarchális közélet- és közérzetteremtés egy olyan folytonosságot garantál, amely már épp
elég bajt okozott. Veszélyes ez pedig azért is, mert épp az ember veszélyérzetét
oltja ki, etikus igényességét oldja fel. Az egyetlent, ami hitel és megtartó erő lehet
békésebb időkben. A Kulcskeresők záradéka is ezért komor; Bodó a tényeket, az.
igazságot vinné a világ elé; ám csak nevetnek a többiek. Az ajtó nem nyílik.
Mert a cselekvés kérdésessége Csurka és Örkény egyik nagy gondja. Bevallott
vagy titkolt vágyaink nagy gesztusok, nagy tettek, győzelmek beteljesülését szeretnénk. De nem vagyunk nagy hadvezérek, feltalálók és bölcsek sem, az ilyesfajta
ambíciókhoz az idő nem is igen kegyes. Személyes hősiességünket se igényli a világ.
Cselekedni, az élet-halál tétet felérezni emberi természetünk. Ha nem, hát legyenek mániák; vérre menő mániák. Az őrnagy javaslatára Tóték dobozolnak, a Versenynap szereplői megszállott fogadók a lóversenyen, s az már a történelemből kivont groteszk-esszencia, hogy a Pisti a vérzivatarban című darabban mindenki
Pisti akar lenni. Pistiből pedig több is van, ahogy az időhöz alkalmazkodó ingadiság megkívánja; Örkény véleménye itt Mocsár Gábor Mindenki városa című szatirikus játékával egybehangzó: aki a fasisztáknak elküldte a feljelentést, ugyanaz,
azonos szöveggel, elküldte a szovjet parancsnokságra is. Vérre menő mánia a t e h e t ségtelen Hajtmanszkynál a rendezés, színész és asszisztens szenvedi. Ami őneki
tétnélküli egzisztenciális passzió, az vereség társadalmi méretekben. Kontraszelektív
közállapotban zavartalanul üzemelhet. S a mindenféle mániák már-már túlzottan
áttételes megnyilatkozása a Vérrokonok, ahol a szereplőkben az a közös és egybefogó, hogy a vasútra tették az életüket.
Mivégre záródnak ezek a történetek? Megoldani őket a legnehezebb; mert se
Csurka, se Örkény nem cinikus. A játék ötlete, logikája a valóság igényében megoldást követel. S nehéz feladat azért is, mert állapotok, helyzetek sora következik
egymás után, amiben pedig megoldásként újabb csavarhúzás volna szükséges, a
hangvételhez illően, a játékhoz alkalmazkodva. Amikor tehát a valóság se látszik
moccanni; a tragikomédia, szatíra, komédia és a groteszk magához illő megoldást
követel. A Tótékban felnégyelik az őrnagyot, a fordulat a valóságosból egy filozofikus parabolába tart, a Kulcskeresőkben marad minden nyugtalanítóan. Megfigyelhető, hogy olykor az érzelmes" szeretet igyekszik segíteni a megoldásban; a Versenynapban például, ahol talán a túlzott személyesség okán Csurka nem tud olyan k ö vetkezetesen kemény lenni, mint az Eredeti helyszínbén. De hiába a Pisti végén az
egyik ötperces, toldaléknak tűnik, mert Örkény lelke szerint békességes Budapestutazással zárja véres és zivataros történelmi groteszkjét. Említettük az Eredeti helyszín keserű beismerését, a Döglött aknák befejezésével elégedetlenek vagyunk. Azért
is, mert a boldog emlékezetű Katona József Színház bemutatóján a harmadik felvonás a rózsadombi otthonban játszódott, egy későbbi előadás tévéfelvételéből meglepődve láttam, hogy Moór és Paál küzdelme kórházban zárul, s így olvasom most
a kötetben is. Társadalmilag és dramaturgiailag is erősebbnek érezzük az eredetit,
mert a vitának megnyílik a valóságos közege is, mígnem utóbb pszichopata csetepaténak tűnik ez a nagyon is félelmes harc.
Kemény, önismeretre döbbentő, tragikus komédiák zajlanak Csurka és Örkény
színpadán. Nem altatnak, nem gondtalan, joviális derű és viccelődés, belterjes h u 94

morizálás élteti színházukat. Mindannyiszor veszélyre figyelmeztetnek, éberségre
hivatkozva illendő tisztelettel kérnek három órányi játszási időt. Teret is olykor,
mert Latinovits hiába kezdte próbálni a Pistit, és egy korábbi Csurka-darab, a
Deficit se jutott el a bemutatóig Pécsett.
Adassék tehát Örkénynek és Csurkának több tér és több figyelem. Nem viccelnek a komédiával. Ha szavazatomat vennék, az íróság emberi és szakmai rangjához
híven én reájuk voksolnék a Karinthy-gyűrű odaítélésekor.
ABLONCZY LÁSZLÓ

95

Augusztusi

SztfitM&rí
Vendégünk volt Dr. Hőbör Gyula az
ötszáztizenkettedik utcából. Tárgyalásaink a kölcsönös meg-nem-értés jegyében. szívélyes légkörben zajlottak. Dr.
Hőbör szemünkre vetette, hogy hatezer
soros eposzát, amelyet pedig — a honoráiumról is lemondva — mintegy
három héttel ezelőtt ajánlott fel közlésre, nem találta a friss számban. Válaszra sem méltattuk Feszti-válok
a
honfoglalás
korában
c. értekezését,
amely már igazán szegedi tárgyú. De
mindennél jobban fölháborítja annak a
szonettjének a mellőzése, amelynek a
címe egyenesen így hangzik: Tiszatáj.'
A vádakat összegezve megállapította,
hogy mi is beletartozunk abba a maffiába, amely a hozzá hasonló tehetségeket elnyomja, s miután ez éppen a
tizedik magyar
irodalmi folyóirat,
amely remekművei fölött ily vakon és
süketen áll, könnyen kimondta a végkövetkeztetést: ekkora ellenállás láttán
azért sem hagy föl az írással!
*

Vendégünk érkezett
Kelet-Európából
is: pár napja egy balkáni gerle rakott
fészket a szerkesztőség ablakában, légvonalban alig egy méternyire a szerkesztői asztaltól. Lapzártakor a kicsinyek még nem keltek ki. Az aprócska
hír szót sem érdemelne, ha nem tekintenénk e fészket jelképes
jelentőségűnek. így azonban ...
•

96

aszóit
Sport és irodalom oly kozmikusnak
tetsző távolságát igyekeztünk rövidíteni
múlt évi egyik összeállításunkkal. Elhatároztuk, hogy ennél gyakorlatibb lépéseket is teszünk. Miután a budapesti
SZOC REÁL csapatának széthullásáról
érkeznek hírek, időszerűnek találjuk
egy szegedi irodalmi futballcsapat megalakítását. A neve: LITER SC. Erősíteni kívánunk természetesen az ország
minden egyesületéből, nevekkel azonban még nem szolgálhatunk. Megtanultuk, hogy a labdarúgásban mindennél
fontosabb a titokzatosság. Annyit talán
mégis elárulunk, hogy a játékosok labdát fognak rúgni, minden valószínűség
szerint a lábukkal, de kiszivárgott az
elnökségi ülésről olyan híresztelés is,
amely szerint a csapat — kapussal
együtt — tizenegy emberből áll majd.
*

Komolyra fordítva a szót:
gyakran
beszélnek irodalmunk komor,
mindenkor borús hangjáról, sótlanságáról, noha a szatíra, a groteszk sem
idegen
ettől az irodalomtól. Ennek
bizonyítására terveztük és szerkesztettük
augusztusi számunkat. Amennyiben
olvasóinknak is kedvére van és szerzőink
sem
fordulnak el a vidámabb
műfajoktól,
jövő nyáron ismét jelentkezünk
hasonló
összeállításunkkal.

