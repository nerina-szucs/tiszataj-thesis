tiszatáj
982. MÁJ. . 36. ÉVF.

5

Tervay
Gizella,
Jánosy
István,
Tornai József versei;
Kurucz Gyula, Nagy Gáspár
novellája; Csoóri Sándor,
Jávorszky Béla, Rab Zsuzsa
versfordításai;
interjú
Sík
Ferenccel

tiszatáj
I R O D A L M I ÉS K U L T U R Á L I S

FOLYÓIRAT

Megjelenik havonként

Főszerkesztő: VÖRÖS LÁSZLÖ
Főszerkesztő-helyettes: A N N U S JÓZSEF

Kiadja a Csongrád megyei Lapkiadó Vállalat. Felelős kiadó: Kovács László
82-1667 — Szegedi Nyomda. Felelős vezető: Dobó József igazgató
Szerkesztőség: Szeged, Tanácsköztársaság útja 10. — Táviratcím: Tiszatáj, Szeged,
Sajtóház. Telefon: 12-670. Postafiók: 153. Terjeszti a Magyar Posta. Előfizethető a
hírlapkézbesítő postahivataloknál, a kézbesítőknél, a posta hírlapüzleteiben és a Posta
Központi Hírlap Irodánál (KHI Budapest, József nádor tér 1. sz. — 1900) közvetlenül
vagy postautalványon, valamint átutalással a KHI 215-96162 pénzforgalmi- jelzőszámra. Egyes szám ára 12 forint. Előfizetési díj: negyedévre 36, fél évre, 72, egy
évre 144 forint. Kéziratot nem őrzünk meg és nem adunk vissza. Indexszám: 25 916.
ISSN 0133 1167
A szerkesztőség tagjai: Csatári Dániel, Mocsár Gábor, Olasz Sándor, Tóth Béla

Tartalom
XXXVI. ÉVFOLYAM, 5. SZÁM
1982. MÁJUS
JÁNOSY ISTVÁN versei: Meddig kísért?, Aszályos
nyár, Szókratész
HERVAY GIZELLA versei: Nagyvíz, Torkomból a föld
beszél
TORNAI JÓZSEF: Buddhista szerelmes (vers)
VÁRI ATTILA: Strófák ébredés után (vers)
KURUCZ GYULA: Fény és meleg homály (elbeszélés)
NAGY GÁSPÁR: ZöldErvin — Tübingenből (elbeszélés)
PASKAL GILEVSKI: Tolnai Ottó — A világpor költője (Borbély János fordítása)
SZAKOLCZAY LAJOS: Vándor a lisztsivatagban
TOLNAI OTTÓ: A Bayer-noteszból
KISS DÉNES: Éjszakai irtózat versei
VECSERNYÉS IMRE: Apollinaire (vers)
KODOLÁNYI GYULA: Björn Borg legyőzi a montecarlói rémet

3
5
6
8
9
12
17
18
20
22
24
25

*

Mai finn

költők

JÄVORSZKY BÉLA: A versválogatás elé
LASSI NUMMI versei: Istennő-töredék, Arcod, mint
álmon átlebegő arc (Csoóri Sándor fordításai)
PENTTI HOLAPPA versei: Ősz, Egy ház (Jávorszky
Béla fordításai)
TYYNE SAASTAMOINEN: Felhők (vers; Jávorszky
Béla fordítása)
PERTTI NIEMINEN versei: Arc nélkül, B e s z é l j e n e k . . .
(Jávorszky Béla fordításai)
MIRKKA REKOLA versei: Emlékezet, Évszakok (Jávorszky Béla fordításai)
VÄINÖ KIRSTINÄ versei: Állsz egyedül, Ki kicsoda?
(Jávorszky Béla fordításai)
NIILO RAUHALA: Ordít a szél (vers; Jávorszky Béla
fordítása)
JARKKO LAINE: Klasszikus (vers; Jávorszky Béla
fordítása)
RISTO RASA: Sorok (vers; Jávorszky Béla fordítása)
CAJ WESTERBERG versei: Mérhetetlen, A vers (Jávorszky Béla fordításai)

26
27
29
29
30
31
32
33
33
34
34
1

ARTO MELLERI: Az „Italia" léghajó (vers; Jávorszky
Béla fordítása)
35
*

DIENES ISTVÁN: László Gyula gergelyező véndiákjai 37
DOMOKOS MÁTYÁS: Jékely Zoltán fejfájára
40
HAZAI T Ü K Ö R
TÖTH BÉLA: Tisza járás (29.)
KELET-EURÓPAI

43
NÉZŐ

Szovjetunió
RAB ZSUZSA FORDÍTÁSAI
JURIJ LEVITANSZKIJ versei: Fejedet támaszd a tenyeredbe, Imádság visszatérésért
LIA SZTURUA versei: Párhuzamok, A páva
MARK SZERGEJEV versei: Éljünk egy kurta esztendőt akár, Ketten
IMANTAS ZIEDONIS: Négy dal (vers)

48
50
52
53

KRITIKA
ALFÖLDY JENŐ: Tájak, tárgyak lelke (Mándy Iván:
Tájak, az én tájaim)
CSETRI LAJOS: Sükösd Mihály: A törvénytevő; Babilon hercege
KOVÁCS ISTVÁN: Spiró György: Az Ikszek
BALOGH ERNŐ: Regény — beváltatlan ígéretekkel
(Fülöp János: Szerelem hava)
LACZKÖ ANDRÁS: Jánosy István: Az álmok kútja
végtelen
NŐVÉ BÉLA: Signore Codolagni, és más hasonmások
(Kodolányi Gyula: A tenger és a szél szüntelen) ...
BODRI FERENC: Jeles értékű Babits-dokumentációk ...
KOVÁCS KRISTÓF ANDRÁS: Péter László: így élt
Juhász Gyula
SZIGETI LAJOS SÁNDOR: József Attila verseinek ú j
kiadásáról
GREZSA FERENC: Kocsis Rózsa Németh Lászlókönyve
CSŰRÖS MIKLÓS: Tüskés Tibor: Csorba Győző

56
60
64
66
69
73
76
78
80
83
85

MŰVÉSZET
Magyar

Játékszín

PÁLFY G. ISTVÁN: „A közéleti népszínházat szeretem" (Beszélgetés Sík Ferenccel)
88
Szerkesztői asztal

96
ILLUSZTRÁCIÓ

Szenti Ernő grafikái a 8., 21., -36., 42., 47., 96. oldalon

ISTVÁN

Meddig kísért?
Álmaimban
még mindig
visszajönnek.
Dontól őket döcögtették
szekerek,
marhavagonok.
Majd a szalmán
hörögnek
— hörögnek vagy röhögnek —
nem értik, mi velük
megesett.
Isten korbácsát ők sehogysem
értik,
s azt se, miért kell
meghalniuk,
mikor már otthon vannak végre, s értük
ott sír lányuk, asszonyuk!
Kavarog
agyukban még az állva megfagyott
ló
— úgy peng a bőre mint a kék üveg —,
s a jó barát fél-fagyva,
kit a kavargó
hóban már nem bírnak vinni...
És szemek
sikoltnak rájuk: „vigyetek
tovább!" —
és félholtan a
gyűjtőhelyeken
nem értik a tábornoki
rétorikát:
„Gyávák, rongyosok,
defetisták!"
S azóta is csak fogynak a listák:
reggel a kórteremben
két-három

halott.

Álmaimban még mindig
visszajönnek,
és gyomorgörcsben
fölriadok
— még mindig nem bírom
megemészteni:
üszkösül a seb, hogy magyar
vagyok.
Meddig kísért e ronda,
vészteli
vízió? —
„Holtodiglan!"
— röhögnek rám a bádog
csillagok.

Aszályos nyár
Levelét a tengeri
összesodorta.
Sárgáll az aszott fű. A kert de kopár.
Terítve félig a meggyfa
bozontja.
Poros úton mászik a
krumplibogár.
Ott, ott fehérek a portul a bokrok.
Rőt katlan a Nap, pléhszürke
az ég.
Zsugorainak
az árnyak. Agyunk kusza,
Hallgatnak
a cinkék,
tengelicék.

bomlott.

Rőtbarna zsákok a strandon a testek.
Redős elefántbőr
ott az iszap.
Hogy a nappalok is rövidülni
repesnek,
gyorsulva
kavarg, nap után fut a nap.
Már kerge napok sora
Észak szele harsan, itt
Arcod de hiába hajtod
lomb vagy csak: a szél

hajszol
előre.
van az ősz.
a kőre:
lesöpör,
megelőz.

Szókratész
Platón fordítása közben

Az éj azúr zománca alatt a
Parthenon
márvány tömege fehéren szinte
éget,
s a fák temető-zöldek.
Így látta e vidéket
sasnál élesb szemével
s a
gümnaszion
fövenyén
hajlongó nyurga
kamasztestek
bájos ritmusában
meglátta a zenét;
Diotíma alakján mint tétován
estek
a ráncok, bámulta lelke
Édenét.
Oly élesen látta, hogy az idő
megállt.
Így lelte a múló mögött az Ideát.
Xanthippé
csörfölését
sem hallotta
már.
Jobb a gonoszt elszenvedni,
mint
tenni.
— Ha bántottak,
mért nem mégy
pörlekedni?
— Jelentsem
föl, ha megrúg egy
szamár?

HERVAY GIZELLA

Nagyvíz
mikor a kutakat
leszögezték
megáradták
a
nagyvizek
felhasadt számból zuhog az árvíz
felpuffad az
emlékezet

felhólyagzott
kiszúrt szemű
fejük felett
vigyázzállásban

gondold meg annyiszor
meghaltam
hogy nem tudom már hányszor
éltem
a nagykabátom
régi még
de szülőföldem
fölcseréltem

hosszú sörénnyel úsznak az.
üstökösök izzadt
lovak
ráhorkannak
az
elmúlásra
lehunyt szemű házak
alatt

kiszáradt nagyfa áll a dombon
reményt tátogok víz alatt
egy-egy elkékült kézfej
lábfej
ágai közt
fönnakad

jönnek a dézsák
lepedővel
ölükben lúgmosta
kezek
kereplők
elmerülőben
leborotvált
fegyencfejek

két ázott szárnyát
kiteríti
a tüdő a napra ziháló:
remény
akasztott erdő bokája
csattog
úszók szemed tengere felé

fel-felbukva
ráugatnak
a holdra harapnak
vizet
szemükbe tágul a szabadság
árral sodródó
sziget

felszántja a Szamost a szél
hogy élek még már annyi csak
mint örvényben forgó faág
s az ár fölöttem
összecsap

felmered egy szálfa
ujja
árnyéka
égreragad
a vízcseppek
a napba
szállnak
mint a költöző
madarak

fényképeken
nagyanyák
megőszülnek
a fák
árban

Torkomból a föld beszél
a homlokomon
húzott
határt
elmossa a Szamos a szél
benövi a
kövirózsa
torkomból
a föld beszél
a hazudni nem tudó haza
a hontalanok
igazát
mondja: Mikes
halhatatlan
iszapba fagyott
lábnyomát
5

TORNAI JÓZSEF

Buddhista szerelmes
Buddha azt mondja: nincs olyan
tenger,
olyan hegykaréj s vágykozás,
hogy el ne mossa
a csillagokon tajtékzó idő: az örök
nevetés:
szeretlek, szeretlek,
amíg élek,
szeress, szeressél, amíg élsz.
Buddha azt mondja: nem a test a bűn,
nem a hatalom, nem a
gazdagság;
a mocskos ragaszkodás
keni be sárral a
szeress, szeressél, amíg élsz,
szeretlek,
szeretlek,
amíg
élek.

képed:

Buddha azt mondja: te magad
káprázata,
indagubancban
jársz, zöld
bilincsben,
arcod a semmi csiga-ködébe
vész:
szeretlek,
szeretlek,
amíg
élek,
szeress, szeressél, amíg élsz,
Buddha azt mondja: szerelmesedben
én rejtőzölc,
hiába keresed mosolyán,
csípőjében,
nem ő
a titka a rózsa
üdvösség-leheletének:
szeress, szeressél, amíg élsz,
szeretlek,
szeretlek,
amíg
élek.
Buddha azt mondja: tollasodik a héja,
szárnya nő, fölszáll vijjogva a térbe
s testéből nem marad csak a tiszta
röpülés:
szeretlek, szeretlek,
amíg élek,
szeress, szeressél, amíg élsz.
Buddha azt mondja: szenvedni
született
az ember és a kő, szenvednek
a
göröngyök,
óriáspipacsok,
pillanatok,
véglények:
szeress, szeressél, amíg élsz,
szeretlek,
szeretlek,
amíg
élek.
Buddha azt mondja: felejtsd el
anyádat,
dobj szülőföldedre
szemfedőt,
szivedet
úgyis
markába kapja a
mindenség-rettegés:
szeretlek, szeretlek, amíg élek,
szeress, szeressél, amíg élsz.

6

Buddha azt mondja: mihez kötöd
magad?
Itt üresség minden: arany
templomok,
acélhasú birodalmak,
világteremtések:
szeress, szeressél,
amíg
élsz,
szeretlek,
szeretlek,
amíg
élek.
Buddha azt mondja: miért csak egyet
Nekem éppoly kedves egy levél, egy
mint a nap s tízezer más csillag vagy
szeretlek,
szeretlek,
amíg élek,
szeress, szeressél,
amíg
élsz.

szeretsz?
pióca,
ész:

Buddha azt mondja: két indulat, nö a
férfi a nőt üvöltő vaddá teszi
végül,
neked a hallgatás ágán van a
fészked:
szeress, szeressél,
amíg
élsz,
szeretlek,
szeretlek,
amíg
élek.

férfit,

Buddha azt mondja: halássz a halálra
szomjúságod
folyóján,
s hálódon
átvakít egyszer a gyöngypikkelyes
feledés:
szeretlek,
szeretlek,
amíg
élek,
szeress, szeressél,
amíg
élsz.
Szerelmem!
kiáltok: te vagy a Buddha
s én a te öledbe veszek, félő
utasa
a meg-nem-maradásnák,
éjnek:
szeress, szeressél,
amíg
élsz,
szeretlek,
szeretlek,
amíg
élek.
Mátészalka, 1982. február 8-

VÁRI ATTILA

Strófák ébredés után
Gyopárt fagyott a hajnal,
kékül az ablak, a pára,
hoznak a mennyei
boltból,
új dadogást a mára.

Éneket mímel a hírlap,
színészként
színleli
vétkem,
sokbetűs irtás az oldal,
egyszer én erdőnek
véltem.

Fordul a nyelv
motollája,
rag ragad nyűtt
szavakon,
vérzik a mondati
bárány,
béget a
csorda-havon.

Kékül a ködben az arcom,
gyanakvás pára a léken,
tátogni bukkan a hal,
csali fény siklik a jégen.

Jelszókkál
föltarajozva,
rikkant a
béke-kakas,
tyúkok közt megbújt a róka,
gyárosul summás
paraszt.

Idebent minden a régi,
odakünn semmi sem az,
háborúm szennyesen
égi,
reggelem földien az.

Sarlónyi résre
szemem,
ablakom mindre
csukom,
értelmet álmodtam
éjjel,
de mit? — ezt sosem
tudom.

SZENTI ERNŐ GRAFIKÁJA

8

KURUCZ GYULA

Fény és meleg homály
Egyre az motoszkált a fejében: „ő fő lészen, te pedig fark lészesz". Tekintete vonalában, a könyvfal padkáján, aranyozott gerincű könyvsorok alatt a
selyempapírba csomagolt Seguin-konyak — vitájuk, hogy elég egy pezsgő, vagy
ilyen drága piával vágják ki a rezet.
Bébi felkacag, megrázza melírozott aranyhaját. Utánanyúl, végigsimít lila
mohair ruhaujján — gyors oldalpillantást kap. Mögötte, a hangulatlámpa fényköre szélén, a heverőn halvány, sötét folt gubbaszt. A fény hófehér dohányzóasztalra esik, átvetett lábakra, két pár térdre, két pár nadrágszárra, poharakra,
cserép kisüstisüvegre, sörre, Deitre. Torka tiltakozóan összerándul. Miért nem
lehet kettesben Bébivel?
Zoli hunyorgó, cinkos arca, vidám kék tekintete, alig hullámos haja, barátságra ingerlő, mosolygó szája. Egy tucatszor találkoztak. Barátokat keresni
örökké, akik kiállják kettőjük próbáját az otthon, kettesben becsméreltek, a
leírtak és elhagyottak után.
Eljut hozzá egy nevetés, kezében megmozdul, elhúzódik a mohair. Ránéznek — saját magán nevetett? Mi ez?
— Látod, Zotya, ha te így reagálnál, csupa öröm lenne az életünk.
Mosolyog, nem tudja, mit nyelt le.
— Ti azért sokkal elnyomottabbak lehettek a gimnáziumban, mint mi az
intézetben — mondja neki Zita. — A hátamon feláll a pihe, ha arra gondolok,
hogy egy igazgató, egy helyettes. Nálunk megoszlik a hatalom az igazgatóság,
az osztályok, csoportok, káembés brigádok között.
Mi lehetett, vajon mi lehetett a poén? Jó poén lehetett, hiszen Bébi elhúzta
a karját. Figyelni kell.
— Karcsi független úr az osztályában, az óráin, te meg csak itthon vagy
korlátlan hatalmú nagyasszony — vigyorog Zoli.
— Ki mos, főz, takarít, tartja rendben a gyerekeket, meg téged? Majd ha
nem hozol haza munkát, nem pucolsz lesunyt fejjel az asztalodhoz, akkor járjon a szád.
— Zituska, légy igazságos. Néha mosogatok, takarítok is, viszem mindenüvé a gyerekeket. Jól jön az a különpénz.
— A különpénzünk, Zotya! Többet hozok haza, mint te. Inkább keresnél
jobb helyet. Bárhol lehetnél főkönyvelő, nagyobb fizetéssel, több mellékessel.
— Én is hiába mondom neki, hogy lépjen be a pártba, lehetne igazgatóhelyettes.
Bébi hatalmas, mézszínű szemei egy pillanatra felé fordulnak. Ö Zolira
néz, koccintanak, isznak, összerándul a gyomra, fölfelé indul a forróság. Bébi
háta mögött zavaróan ott lapul a sötét, lélegző, néma csomag. Annak nem
adnak? Megcsomósodik benne a szöveg, kiböki:
— Ismerd el, Bébi, hogy minden jellemhibám ellenére kiválóan takarítok,
mosok, mosogatok.
— Elismerem.
— Milyen büszkék és öntudatosak! — vihog Zita.
Zoli a sarok felé kacsint:
— Jó neked, Dóra, téged senki nem szapul — feláll az üveggel, kilép a
fénykörből.
Tehát Dórának hívják. Nem fordul meg egészen, kissé arrébb billenti a
9

székét, többet lát felesége lágy, ingerlő mohair ruhájából, megüti az ismert
illat. Ki lehet hátul ez a nő: gyermekgondozó, barátnő, szegény rokon? Miért
hallgat? Mi az úristenért hallgatja ki őket?
Zoli a lemezjátszó mellől kérdezi:
— Mit tegyek fel? Bach? Beethoven? Boney M?
Bébi Beethovent mond, Zita Bachot. Az előbbi kerül fel, a dögunalmas,
kopogtatós sors. Bébi Boney M-et szereti. Vajon ki mit szeret?
Megint négyen a fénykörben, egy hátul: Doris? Bea? Hogy hívják? Vele
szemben Zita: mélyzöld fanyaklánc a lila selyemjersey ruhán. Manapság minden drága ruha lila. A mohair drágább. Lám, mégis megtanulta az anyagok
nevét. A mohair jobban kiemeli a pici, hegyes melleket, a jersey a tányérmelleknek kedvez. A ruganyos tányérok körül izomfonatok a vállon, a csípővel egybefutó erős derékon. Kemény, feszes nő. Mennyire más Bébi hosszú,
hajlékony teste, szépen kerekedő csípeje. Utánanyúl, megszorítja a karját, halvány mosoly a válasz. Visszahúzza a kezét, tudja: senki ne lásson semmit az
ő kapcsolatukból. Csak az egyetértést. Hátulról, a heverőn vajon látszik?
Egy erősebb hangra megrezzen.
— Ott maradok! Ott legalább nincs bezárva fölfelé az út, mint Zotya előtt!
— Fiatal az osztályvezetőm, nem ölhetem meg. Az én koromban ez nagyon rendes pozíció. Hál istennek, előtted nyitva az út, Zituska, csináld meg
a kandidátusidat, tarts több előadást.
— Mellettetek?
— A csoportban neked van a legtöbb pontod.
— Kinek lenne? Én vagyok a csoportvezető. Azért tiszta röhej ez a pontrendszer: emiatt kell összeollózni mindenféle cikket, kérni az ismerősöket, hogy
idézzenek tőlem, cserében én is idézek tőlük, mert az is pontot hoz, aztán barátsági gyűlést szervezni pontért, meg a többi szar. A két gyerek, az nem pont.
— Nem, a két gyerek az öröm.
— Persze! Lehet velük vesződni. Nektek van igazatok, szabadon éltek!
— Nem! — nyög fel. — Mi még csak két éve, . . . mindenképpen akarunk!
Rávillan Bébi, érzi, hogy elpirul. Bébi hűvös hangja végigsuhint rajta:
— A reklámszakmában egyet megtanul az ember: a föltétlen nyugalmat
és biztonságot. Aki ideges, elárulja az alárendeltségét.
Zoli öntudatlanul mosolyog Bébire. Képtelen kivonni magát a hatása alól.
— Törik magukat előttem, tudván, hogy kevés a hely és tőlem függ: ki,
mikor, milyen helyre kerül. Próbálkoznak a megvesztegetéstől kezdve egészen
addig, hogy bájgúnárokat küldenek abban a reményben: a férfi valami egy nő
előtt. Olyan az egész ugrándozás, mint a kakasok berzenkedése a tyúkok körül.
— Ez azért olyan tyúkfilozófia-szerű, Bébi.
— Lelombozol, Murkó!
Murkó! összeszorul a torka. Ezt nem lett volna szabad, ezt nem!
— Murkó? — csap rá Zita. — Így hívod? Muris!
Sírás csattan föl a szomszéd szobából, mozog a kilincs, kinyílik az ajtó,
felső testét előreengedve anyja ölébe rohan a kislány, könnyeket erőltet a
szeméből:
— Ajukazolimegütöööü
Zita a száraz könnyeket a tenyerébe fogja, nehogy folt essék a ruháján.
Villámlik a szeme. Az idősebb kisfiú rémülten feszül az ajtó keretében:
— Odajött hozzám és megharapott! Nem én kezdtem! Apuka!!
Az asszony férje ölébe nyomja a kislányt, szája, szeme összeszorul, felugrik, ujjai ráfeszülnek a fiú karjára, körülöttük elfehéredik a bőr. Ütései
ütemére kiabál:
— Hát te nem értesz a szóból?! Nem megmondtam, hogy ne bántsd a kicsit ?! Nem tanulod meg végre?! Takarodj az ágyba! — A karjánál megraga10

dott gyereket a levegőbe lendíti, eltűnnek a szobában. Zoli utánuk megy a kicsivel. Bentről hallják:
— Zita, mindig ezt a gyereket püfölöd!
— Tanuljon meg vigyázni a húgára! Csukd be az ajtót!
Harmadik árny az ajtókeretben, az a fura, hallgatag: Bea? Dóra? Becsukódik az ajtó.
— A haverod meg a családja!
Hallgat: ezek sem lesznek jók, folytatódik a keresés. A szürke, rakott
szoknya, ahogy meglebbent az ajtó keretében, hallgatag, karcsú csípő, néma
derék, sokat bíró vállak. Milyen lehet a melle?
Feláll, gyorsan Corellire cseréli a kopogó sorsot, lehalkitja, hogy csak kevesen hallják meg.
Először Zoli jön ki, aztán Zita. A harmadikat hiába várja.
A konyhából szendvicsek kerülnek az asztalra, ég a gyomra, alig fékezheti
a kezét. A pirítósokon fekete szélű gomba, sonka, tojás, sajtreszelék. Az ajtó
még nem nyílik, de a széke már másként, oldalt áll, félig rálát az üres heverőre. És a mohairt szúró mellbimbókra. Későn jutnak haza. Túl késő lesz, s ez
csupán neki fáj.
— Szörnyű, hogy a nappali mellett van a gyerekszoba! És még két hosszú
év, amíg elkészül a szép új lakásunk! Képzeljétek el, micsoda teher a kocsi,
a háztartás, meg a két gyerek mellett két év alatt két-száz-ezer forintot összehoznunk! Kétszázezret, hogy egy szobával többünk legyen! Nem tudom, mit
gondolnak ezek: hogyan maradjunk egyenes gerincűek, tiszták!
— Olyan nagy baj az, ha a gyerekek bejönnek?
— Dehogy!
— Mit vársz tőlük? Mondják, hogy direkt aranyos a bőgésük, a verekedésük?
Kinyílik az ajtó, mögötte sötét és csend. A karcsú, ügyetlen, néma testen
telt mellek néznek kétfelé, a pulóver ujjából fehér csuklón vékony, érzékeny
ujjak tétováznak. A pillanatnyi megtorpanásnál mégis mindent fölülmúl a
fényben a dióbarna, hatalmas szemekből áradó nyugalom és meleg.
— Megbűvölted őket, Dóra?
Dóra, Dóra, Dóra! Elhalad mellettük, hátra, a helyére. Mégsem volt elég
a székfordulat, szemhatárán csak sötét folt és a hegyes, szúró bimbók. Dóra.
— Annyi öröm van bennük! Ahányszor maszek melót hozok haza, mindig
elfacsarodik a szívem, hogy a tőlük elszakított idővel szerzem a pénzt!
— Mert nem munkaidőben maszekolsz, mint más!
— Zituska, nekünk sok a munkánk!
— Senkinek nem sok a munkája. Élhetetlen vagy, és a gyerekekkel takarózol !
— Gondolod, hogy nem játszanék szívesen heteken, hónapokon át a két
vacakkal? Nem tudjátok, mekkora öröm megfogni az egészséges, izmos kis testüket, beszívni az illatukat!
— Hagyd abba, Zotya! Nekik nincs gyerekük, nem kíváncsiak az ömlengéseidre.
— Csináljatok gyereket, Karcsi!
— Hagyd békén őket! Azt sem tudod, hogy nem akarnak vagy nem sikerül nekik!
Bébi megfeszül:
— Én megvizsgáltattam magam!
— Ááá, szóval neked nem megy! — kacag őrá Zita.
— Bébi, de hiszen az átfúj ások, az egészségügyi!...
— Minden megtörtént! Nem rajtam múlik!
Zuhan a székével együtt, zuhantában még indokokat, tényeket üvöltene,
ha nyüna a szája. Ráfeszül Bébi hideg, parancsoló tekintete.
11

Zoli újra tölt, koccintanak — szinte vidáman.
— Te sohsem iszol, Bébi?
Bébi megvonja a vállát:
— Nagyon ritkán. Valakinek kell vezetni, ha a másik iszik.
— Legalább valamire jó vagy! — pattan ki belőle, mint az okádék. Olyan
is utána a szája. Lám, nem sikerült benn tartani, lám nem sikerült.
Látószögébe kerül a sötét alak a heverőn, most szégyelli el magát igazán.
A néma, halk meleg mögötte. Kihallgatta. Nem bírja tovább, feláll, a vécére megy.
Kacagásra tér vissza, megzavarodik. Ellene fordultak, míg odavolt? Zoli
mesél, talán mégsem. Leül, rágyújt. Nem iszik többet.
— Jó, jó, morgunk, panaszkodunk, de azért nézzünk körül. Itt ülünk négyen, nagyjából mind harmincöt évesek, és a társadalom mindőnket felelős,
vezető beosztásba helyezett. Megbíznak bennünk.
— Karcsi csak tanár — teszi hozzá Bébi.
Hirtelen elfordítja a székét, egyenesen a sötét folt felé fordul:
— Mondd, Dóra, te mivel foglalkozol? Mit csinálsz azon túl, hogy kihallgatsz minket?
Szégyenkezve gondolt arra az estére, annyira, hogy hamar kiesett az emlékezetéből. Jóval később, amikor párját faggatta a történtekről, Dóra csak
mosolyogva ingatta a fejét.

NAGY GÁSPÁR

ZöldErvin — Tübingenből
Ültem a 22-es buszon, és a gyér megvilágításban egy Népsport fölé hajoltam. Ilyenkor, október közepe táján, este negyed tízkor már mindenkinek jut
ülőhely, nincsenek mázsás hátizsákkal ricsajozó turisták. Csend van, béke van.
Csak a motor köhécsel fölfelé az emelkedőn. És gyér a világítás; a szemem
majdnem kiesik az erőlködéstől: az újság második oldalán a Területi Bajnokság Bakony-csoportjában gólarányt számolgatok. Hajszálnyira azonos az egykor szebb napokat látott Fűzfő és a meglepetésekre is kész, hazai pályán pedig
verhetetlennek látszó Répcelak gólkülönbsége. Csak a több rúgott gól dönt
— pillanatnyilag — a Fűzfő javára. Majd robbant a szénsavgyár — gondolom.
De ez még viccnek is rossz, jól emlékszünk a jó néhány évvel ezelőtti robbanásra, amikor a gyár fele a levegőbe repült, a fél ország meg patronok híján
klóros vizet ivott — és halottak is maradtak a csatatérhez hasonlító gyárudvaron. Ha mondjuk a Fűzfő „robbant", akkor meg végképp bealkonyult a Balcsinak, a környezetvédők kivándorolnak, és a Titicaca-tóról írnak vészjósló
prognózisokat. De bízzunk abban, hogy a két robbanásveszélyes üzem kitűnő
futballistái a zöld gyepen kísérlik meg a feljutást a nemzeti bajnokság második
vonalába. Így töprengtem és némiképp keseregtem a Csorna (Csornaja) gyászos szereplésén, amikor a fölfelé erőlködő busz meglehetősen drasztikusan
fékezett; fejem legalább hetven fokot előre billent, majd a fizika törvényeinek
12

engedelmeskedve visszafele is megtette ezt az utat, sot a lendület gyönyörétől
még hátra bukott, mint aki egy jókora ütést visz magával emlékbe. Egy hatalmas hangszertok nyomult fel az átkozottul szűk ajtón. A tokhoz egy törékeny,
hosszú hajú leányzó tartozott, akin látszott, hogy alaposan kimelegedett a futástól, s épp végszóra dobbantott a megállóban. Gondolható, milyen imát mormolt a hazafelé vágtató sofőr, amikor fékeznie kellett a kóbor utas miatt. Egy
pillanatra kifelé pillantottam, hogy a történtek helyszínelését elvégezzem; a
lágy döccenésekből és a szokottnál nagyobb kinti fénycsóvákból arra következtettem, hogy a Villamosok Éji Menedékhelyénél
járunk. (Ezt korábban egy kiérdemesült kalauznőtől hallottam, s mindig vágytam, hogy leírhassam — most
megadatott az alkalom.) Tehát a REMIZ-nél. Itt szállt fel a hosszú hajú lány,
de arcát még nem tudtam szemügyre venni, mert irtóztató gyorsasággal el
kezdett rohanni a busz hátsó vége felé. Ö is csak a fizika törvényének engedelmeskedett — mint a vad fékezésnél az én szegény fejem —, ugyanis a pilóta
a vakmerőbb FORMA l-es nagyágyúkat utánozta: kilőtt a néptelen úton, s a
lány alól egyszerűen kihúzták a szőnyeget, ezért rohant hátrafelé, felém, de
akkor is óvatosan tartva az aránytalanul nagy hangszertokot. Az utasok figyelték az elzúgó lányt, aztán megnyugodtak, aludtak tovább, mert láthatták, hogy
a busz vége szilárd, ott megáll a lány és a nagy fekete doboz is. így történt.
A hosszú hajú hölgyet és talányos hangszertartóját nem zavarta a kényszerű
futás, határozott léptekkel megkeresték az egyetlen üres helyet: mellettem.
Ez akkor történt, amikor feladva a meddő gólarányszámítást, az újság hátsó
oldalán Korcsnoj lélektani hadviseléséről akartam valami zseniális okfejtést
olvasni. Megzavart csöppet, hogy az órási hangszertok közénk került, így a
hölgy arcából még mindig nem láttam semmit, nem beszélve arról, hogy bal
felől elég forradalmi hévvel oldalamba nyomult a szörnyű monstrum. Próbáltam odébb húzódni, és ezt olyan félreérthetetlen rosszallással és nyögdécseléssel tettem, hogy az ifjú hölgy értett belőle; a tokot, mintha csak tíz deka lenne,
lágy mozdulattal kiemelte közülünk, és maga mellé, a busz olajos padlójára
tette. Láthatta, hogy megnyugszom ettől az akciótól, és kedves kíváncsisággal
nézek a gumipadlón heverő feketeségre, mint egy jókora kutyára, amelyikről
a gazdi már levette a szájkosarat. „Nem harap, nem mar a vesédbe" — pillantott rám. Kimondottan átszellemült, zenészarcot véltem felfedezni az itt-ott
gondosan megdolgozott, ilyen-olyan krémek alól is izgatóan egyedinek tűnő
arcból. Szóval nem volt tucatarc: határozottan különös elrendezésben, szögben
és ívben helyezkedett el mindaz, amire figyelmünk tapad: tehát a két szem,
az egy orr, és az egy száj, ezt azért mondom, mert ahogy néztem a lányt, nem
csodálkoztam volna, ha három orra és két szája van, és még mondjuk, az
egyik füle is ott pirul a homlokán. Ezt azért is tudtam rögtön elképzelni, mert
szép hosszú hajától a feltehetőleg elvöröslő fülek nem látszottak, és én szerettem volna valami illendőt súgni ennek a hatalmas hangszertokkal rendelkező
ifjú hölgynek. A Labanc utcánál járhattunk, amikor egy szép kötésű könyvet
vett elő és felnyitotta valahol a közepén, ahol egy ismeretlen várost (kanyargó
folyó, háttérben magas hegyek) megörökítő képeslap volt az alkalmi könyvjelző. Láttam a méla megvetését, ahogy átpillantott a kezemben zizegő Sportra,
gyorsan a semmitmondó sakk-kommentár végére értem és szinte élvezkedve a
helyzetemben — hogy a legkitűnőbb sajtóterméket böngészem —, elkezdtem a
leányzó légzésterébe férkőzni; újra lapozgattam az újságot, és az érdekesebb
címeknél és képeknél az orra alá csúsztattam a lapokat, és figyeltem a hatást:
Beloberk Éva (kedvenc, gazella mozgású kosarasom) kosárra dob, így bünteti
régi csapatát; Fradi—Lajosmizsei
Dózsa (edzőmérkőzésen
13:2), a nézőszám
több, mint a legutóbbi Volán—Csepel meccsen; Siska Xénia gátak és szorgalmas gátlók között; Meglepetés az Izvesztyija Kupa nyitómérkőzésén:
Csehszlovákia—Szovjetunió
4:3. Láttam, hogy azt olvassa, amit szerettem volna, de
teljesen szenvtelenül, egy csöppet sem hozza izgalomba a Fradi 13 gólja, sem
13

Beloberk, ahogy finom eleganciával, tempóból elengedi a labdát. Amikor ezt
a nyilvánvaló incidenst végrehajtottam, egy csöppet megnyugodott a lelkem:
az ember nem él hiába, az önérzetén esett csorbát, ha alpári eszközökkel is, de
kiköszörüli. Űgy láttam, hogy most az ő lépése következik, mert közelebb húzódott hozzám és a fény felé emelte a kinyitott könyvet, amelyben (számomra
tökéletesen kínaiul) olvasható volt rengeteg zenei kifejezés, a főbb fejezetcímekből csupán a tonika szó rémlett valahonnan. A lány is látta, hogy dolgoztatom a szemem, de főleg az agyamat, ezért fordított, ahol egy fehér lapra
fekete filctollal ez volt fölvésve: „Pálmát ne szánjatok cserépedénybe" — hoszszasan nézte ő is a szöveget, mint aki mereng, hogy ki is tette ezt a könyvébe,
és főleg azon, hogy kitől is van ez a szép idézet. Én is töprengtem, mert valahonnan „ismerősnek" tűnt a mondás, aztán az ablakra ragasztott felvételi hirdetésre tapadt a tekintetem, ahol meg ezt olvastam: „Gyertek fiatalok a BKVhoz, kiemelt fizetés, munkaruha és egyéb kedvezmények!"
És ekkor a lány
meglökött véletlenül a könyökével, ettől zavart lett, én meg, mint aki folytatást vár megkérdeztem:
— Te írtad? — Nem. Még Hölderlin, talán még Tübingenben, ahonnan ez
a képeslap való. — És előhalászta a könyvből Tübingen látképét. Meglepett,
hogy milyen szép hangja, egészen mély hangja van ennek a törékeny lánynak,
és főleg az, hogy válaszolt. Azt már nem mertem megkérdezni, hogy ki az a
Hölderlin nevű főszer, aki leírta, a virágcserépre és a pálmára vonatkozó nézeteit. Nyilván valami költő, azoknak van mindig bajuk a cserépnagysággal.
Pedig ha tudná ez a Hölderlin, hogy a Fény utcai piacon mekkora cserepeket
lehet vásárolni, mindjárt nem elégedetlenkedne! Ezt azért tudom, mert a feleségem igazi szakértő, időnként harang nagyságú virágcserepekkel toppan be,
meg egy mázsányi feketefölddel, természetesen a taxis még cserepes felárat is
számol, szóval mondhatom, torkig vagyok az egésszel. Ha nem volnék annyira
pacifista, hát legszívesebben eme harangokból ágyút öntenék Gábor Áronnak,
és ezzel is fel lenne virágozva a lakás. Ajaj — még énekelnék is hozzá!
— Aha, szóval Hölderlin? — de nem is annyira kérdőn, hanem inkább
megnyugvással fordultam a lány felé. Mint akinek szintén a szája szögletében
volt már a megfejtés, de aztán udvariasan átengedte. Passz! A felfutó balhátvéd mindenkor kockáztathat, de egy Hölderlinben nem érdemes tévedni. Olyan
nyugodt lettem, mintha egy zsák Elenium keringene bennem. Akárki is ez a
ZöldErvin, nem vagyok róla valami nagy véleménnyel! Csak a pálmák és a
cserepek érdeklik! Engem egyre jobban a hosszú hajú hölgy, állapítottam meg
magamban. A Vízműveknél egy testes, ősz hajú, világos öltönyt és fekete nyakkendőt viselő férfiú szállt le. Hatalmas aktatáskája lavinaként zúdult utána.
Feltűnt a pofa gondterhelt, némileg bűntudatos képe, mint aki fontos ügyekben forgolódik, de szívesebben üldögélne otthon egész nap, s akkor nincs
frusztrációs élmény, sem bűntudat. Innen a busz érezhetően könnyebben gurult
fölfelé. A Campingnél egy lélek se szállt le: végérvényesen itt az ősz, gondolhatta egy-két felsóhajtó utas. S ekkor az egyik lágyabb kanyar után a lány
mellett levő hangszertok, felrúgva minden prüdériát, szabályosan feltárulkozott; kattant valami zár, szakadt valami szerkentyű, és kinyílt a szokatlan
színház: három szál ismeretlen virág — fekete-sárga császári színekben pompázva — csúszott az olajos padlóra. Különben teljesen üres volt a buja bársonybélésű tok. A lány halk sikkantását a busz köhécselő-krákogó basszusától
valószínűleg csak én hallottam. Láttam, fölemelkedve, ahogy először a szétcsúszó növényzet után kap, és csak utána próbálja a szétnyíló tokot az útból
beljebb kényszeríteni. Bosszanthatta, hogy mindezt látom — akaratlanul is, no
meg az eddigi arcátlanságokat mégcsak fokozandó — szinte felegyenesedek
ültömből és túlordítom a motorzúgást:
— Kisasszony, gyönyörű virágai vannak! Ezek ám az ÉG angyalainak a
föltámadásra hívó harsonái! És milyen frissek, mintha csak most nőttek volna
14

abban a bársonyos tokban! — éreztem, hogy az intonációt ennyivel be is érhetem, mert a lány őrült zavarában már csaknem a sírással küszködött, és a hoszszúra nőtt fekete-sárga növényzetet, amely csak első felületes benyomásom
szerint látszott virágnak, próbálta visszaterelni a bányaként tátongó óriás dobozba. Ilyen növényt még soha sem láttam, de ilyen gyönyörű bársonyú hangszertokot sem. Sikerülhetett a művelet, mert a lány fölegyenesedett, valósággal
kihúzta magát, haját a felém eső arcoldalról, amely eddig inkább harcvonalnak
számított, lazán föllebbentette, hátra csapta s hozzám fordult:
— Ugye nem látott semmit?! És ha mégis így lenne, akkor a kedvemért
elfelejti — szárnyalt az altból induló hang egyre magasabbra.
— így lesz! Semmit se láttam, de mindenre emlékezni fogok — hadartam. — Almomban is ezek a kimondhatatlanul furcsa...
Lassított ismét a különben már régóta csigalassúsággal vánszorgó busz;
legalább egy tucat kiskatona erősen kapatos állapotban imbolygott, hangosan
énekelgetett a megállóban. Feltornázták magukat egy rövid időre; úgyis hamarosan leszédülnek a laktanyánál. A leányzó láthatóan rosszul viselte, hogy a
buszban fogy a levegő, és több szempár részeg fényben ragyog rá, sőt némelyik még kihívón fixírozza is. Szép csendesen kinyújtotta bal karját és átölelte
a fekete hangszertokot, jobb kezével meg hármat koppintott a térdemen, mintha a reflexeimre lenne kíváncsi. Ha ez nem jel, akkor semmi sem! A zeneelméleti vagy afféle könyv visszavándorolt a helyes kis táskába, erről azonnal
átláttam a helyzetet, hogy leszállási kísérlet történik hamarosan. Valóban, a
lány szélsebesen fölkelt és a hangszertokkal elindult az első ajtó felé. Én is
kijjebb csúsztam, és tátottam a szám, mert elővette a felszállásnál gondosan
kezelt, lyukasztott buszjegyet, szemeit körbehordozta, és a közönség szapora
pillogásától övezve a használt, de még a végállomásig használható jegyet a
lyukasztóba csúsztatta. Aztán jelzett és nyugodtan várakozott. Örömmel nyugtáztam, hogy egy bölcs és humánus szokás startjának szemtanúja vagyok. Csak
azt nem értettem, miért száll le itt a lány ezzel a félelmetes nagyságú és különös tartalmú hangszer tokkal? Itt a Ságvári-ligetnél, ahol valóban leszállt a
teljesen néptelen megállóban. Még láttam, ahogy tanácstalanul álldogál, majd elindul a murvával felszórt úton az Úttörővasút felé. Arra gondoltam, ha éjszaka
is járnának a szerelvények, biztos egy kis utazgatásra határozta el magát, és
kegyeleti célból meghatározott helyen kidobja a fekete-sárga, ritkaszép növényeket (esetleg mégis virágokat). De mintha csak sejtettem volna: éjszaka alszanak az úttörők is. Ezt egy hét múlva tudtam meg a bűnöző képű nyomozótiszttől, akinek mindent elmondtam, mit tapasztaltam akkor este.
Mert a lány eltűnt. Nevét se írták ki az újságokban, csak azt, hogy nagyon
keresik, és különös ismertetőjele az az általam is megcsodált és furcsának tartott hangszertok. Elmondtam, hogy milyen virágokat rejtegetett magában a
bársonyos doboz, s milyen zavart volt a hölgy, amikor ez kiderült. A bal térdem kihívó megkocogtatásáról hallgattam, nem akartam a lányt fölösleges kérdések elé állítani, ha mégis előkerülne. Persze erre semmi esélyt nem láttam,
akár fogadást is köthettem volna a bizalmatlanságomba foglalt Bűnüldöző
Szerv képviselőjével. Mert úgy láttam, hogy szokott ilyen fogadásokat kötni,
de a szeme állása nem sok jót ígért. Egy meglehetősen rosszhírű presszóban,
közel a csodálatos szépségű krisztinavárosi templomhoz, kérdezgetett a lányról. Vendége voltam — a Szerv vendége — egy kávéra, s kis unszolásra később
a konyakot is elfogadtam. Magam is abban a reményben ültem le ebben a környezetben, hogy hátha itt!, több hasznosítható momentum jut eszembe, ami talán
a lány nyomára vezet. Sokadszorra futottam neki a szinte időtlen történetnek,
amikor egy váratlan közbekérdezéstől elkezdett bennem nyüszíteni valami;
föltámadt a gyanú, mivel egyedül én jelentkeztem önként, én meséltem el ezt
a történetet, ami most itt fekszik az asztalon, mint egy irodalmi alkotás, és a
szúrós szemű, tévedhetetlen szerkesztő közbekérdez:
15

— És ugye ön is leszállt, mert borzasztóan izgató, hosszú combú és látszólag tanácstalan elvtársnőről volt szó eddig? Mit mondhattam erre a fortélyos
rendőrirodalmi fordulatra, amely az elvi meggyőzés minden válfajától több
mérföldnyi távolságra esett.
— Hogyne — így volt pontosan! Képzeletben leszálltam. A buszon történtek után csakis ezt tehettem. Leszálltam, átöleltem a lányt és indultunk a murvával felszórt ú t o n . . . És a busz robogott velem tovább. Most már tudom:
hiba volt nem leszállnom, mert akkor tán még most is azzal a lánnyal vagyok
és nem mesélek magának.
— Ebben maradunk! — válaszolta nevetve. — Jó éjt!
„Ismét megérkeztünk Leverkühn bácsi háza elé, és Adrian kinyitotta a kaput." Akkor éreztem, hogy engem a hatóság szépen átejt, műveltnek satírozza
magát: úgy tesz, mintha ő volna dr. phil. Serenus Zeitblom, aki nem az én
Népsportomból startol. De mit szőrözünk ezzel, nyugtattam magam az elvetemült gyilkosok modorában. Járjuk végig az utat!
És elképzeltem a nőt, a lányt, a kisasszonyt, az anyámat, a feleségemet,
a lányomat, az összes törvénytelen lányomat és törvényes szeretőmet feldarabolva egy BKV busz lüktető gyomrában: a hangszertok bársonyán egy akó
sós vér. Mert aki élt, s ön ért paruszki, szóval mondhatnók úgy is: szmertyelno
rányen, tehát vége a dalnak: halálos sebet kapott, mint Puskin ama párbajban.
Lehajtottam a fejem, két kezembe vettem szinte, és szerettem volna legurítani
Nagykovácsi felé. Mert menthetetlennek látszott a helyzetem. Az önkéntes
száműzetés valamit segített volna, éppen ezt latolgattam, amikor az újságok
szerint előkerült a lány és egy haja szála se őszült meg. „Pedig nagy történetei akadtak" — így tolmácsolta őszinte elismerését a Szerv. Hátborzongató, félelmetes történetei, míg előkerült!
Nekem csak ezután meséli el. Ma bejön ide a klinikára és meglátogat. Már
egy hete erre a találkozásra készülünk, tréningezünk az orvosommal. S ha jól
megy minden, szépen végighaladunk az ő történetén — melyet természetesen
majd továbbmesélek! —, akkor két ápoló behozza a fekete hangszertokot, az
ágyam mellé állnak, s én belenézek a bársony szívébe. Aztán belefekszem, a
fekete-sárga virágok mellett még bőven elférek. Csapódnak az ajtók, ereszkedik lefelé a lift. Könnyedén cipel a lány. Megáll valahol, pénzt csörget, aztán
egy friss Népsportot csúsztat a tokba. Táplál és elvisz, ö az egyik alördög lánya. Most határozottan lóbál a város forgatagában, aztán egy buszra száll velem. Valakikkel beszél, akik biztatják, tegyen csak úgy, ahogy akkor volt, akkor este, amikor fölszállt és mellém ült. Amolyan helyszínelés. Kiszólok, kisuttogok a tokból, hogy nem jó az egész, most úgy érzem, ebben a bársonyos
sötétben délelőtt lehet, s nem este negyed tíz, nem ugyanaz a buszcsengő
hangja, s nem is biztos, hogy egy 22-esen ülök, azaz kuporgok. Egy szerencsétlen Zöldervin-hölderlin
örökre összegubancolva, mert a vak szerencse se
kísérti! Most olyan ez a busz, ez a tok, mint egy — Isten tudja, ki által finanszírozott — Balsorskereskedés;
az ember csak betér, és rögtön megkapja a
maga sorsát. Ilyeneket gondoltam a zizegő Sport friss nyomdaillatába takarózva. Olvasni abban a sötétben képtelenség, pedig az illatból is csupa érdekes
hír ígérkezett! Elfogott a keserűség és kiüvöltöttem, hogy a felelősség
elképzelhetetlen szabadság nélkül. Már nagyon régen olvastam valahol, amikor még a
Sporton kívül főleg cseh regényeket és filmeket használtam ismereteim bővítésére. Ez a mondat most csak úgy kiugrott a számból, pedig fiatal koromban,
úgy a hatvanas évek vége táján néztem (be) magamnak. Az üvöltést szorgalmas
cipelőm jól hallotta, megsimogatta a tokot és visszaszólt: — Épp ez az, erről
fogok mesélni, csak érjünk a helyszínre. Valahol a Kuruclesi út táján járhattunk. Nyöszörgött fölfelé menetben a rabszállító.
A lány története akkor kezdődik, ha kiszállhatok a tokból, ha kattan a
zár. Mindent elmond. Így ígérte.
16

PASKAL GILEVSKI

Tolnai Ottó — A világpor költője
Tolnai Ottóról, a költőről, nem elég egyetlen írásban, egyetlen ismertetésben,
egyetlen versben szólni. Mert róla is verset kell írni, aminthogy ő is verset ír más
költőkről, más művészekről, festőkről, zenészekről. Ügy érzem, megközelíteni, megismerni, megérteni és megszeretni őt a költészet, a színek, a hangok, a meghökkenés révén lehet legkönnyebben. Hiszen maga is, költészete is, a művészet elementumában lebeg, itt minden egységbe áll és alkotóelemeire hullik szét, a poézis molekulájává, világporrá, a szellem finom hamujává omlik, mert itt mindenképpen el
kellett égnie, hamvadnia valaminek, hogy aztán, főnix módjára, önnön poraiból
támadjon fel. Tolnai minden verse tehát keletkezés és elmúlás, kezdet és vég,
valami, ami e két ellentétes pólus között történik, önmagában tökéletes egészet alkotó részlet, fragmentum, porszem, amelyben benne van az egész világ, s amely
nélküle elképzelhetetlen. Ez az érzelmi képlet, az üresség és teljesség, a homorúság
és domborúság érzete egy időben (amelyet a Homorú versek című első kötetében
már sejtet a költő), egész költői opuszának alapérzése, s ez — éppen örökös alkotói
elégedetlensége miatt — rendkívül erőteljes és kiapadhatatlan. Ügy tűnik, a költő
mindent ki akar írni magából, mindent teljessé tenni itt belül és ott kívül, eggyé
válni a világgal és önmagával. S mindezt a költészet révén, amelyet a dolgok, az
egész összességének értelmez, s amely minden mást pótol, mert a költészet nem
más, mint az élet másik megjelenési formája, ahonnan annyi nosztalgiával, annyi
vágyakozással tekint annak elsődleges alakjára, vagy — platóni szóhasználattal
élve — az elsődleges, tiszta „ideára". Ezért Tolnai verseiből kihull minden sallang.
Versei csupa aktív — pozitív vagy negatív — hordozó elemből állnak, mert hiszen
a negatívum is lehet aktív értelmű. Egyszóval, ami a versben marad, csupa elementáris dolog, noha olykor egészen mellékes, banális és költőietlen, sőt vulgáris elem
is előfordul ilyen szerepben. De mindig mint lényeg, úgyhogy mindezek a verslényegek, a nyúlfarknyiak, sőt az olyan egysorosak is, mint a „svejk sörhabja", végeredményben egyetlen nagy verssé, modern eposszá állnak össze. Azt hiszem, napjainkban József Attila írna így, vagy valamelyik régebbi, de épp oly kamaszos-fiatalos
költő. Egészen bizonyos, hogy mind sutba vágná a régi prozódia kötöttségeit, a veszszőket és pontokat, a csodálat vagy a félelem figyelmeztető jeleit, mert mindezt a
szónak kell magában foglalnia, annak kell önmagában is beszédesnek lennie, hogy
túlszárnyalja önmagát, vagy ha erőtlen hozzá, akkor is felülkerekedjék, s így vonuljon be a költészetbe, így legyen versépítő elem. Mert a vers az a műfaj, amely aztán igazán nem tűri a hazugságot, kiveti magából, mint az egészséges szervezet az
idegen testet. Tolnai jól tudja ezt, azért is nyúl le egészen a lelke mélyéig, onnan
hozza fel a legrejtettebb kincseket nagy-nagy utakat járva be, mint valami világutazó, modern Ulixesz. S letörli a port sarujáról, letörli a port verseiről, m a j d így
megtisztálkodva-megtisztulva, hamisítatlan, eredeti mivoltában állítja elébünk. Verseinek nyomában legfeljebb a költőálom, tehát egy riogató szellem, világporfehője lebeg, mert a költő álma — ugye — nem álomba ringat, hanem ébreszt, serkent. Ezt akarja velünk Tolnai álma is, mármint, hogy maga után édesgessen bennünket a költészet világába. Belépve tehát a költészetnek ebbe a világába, ennyit
akartam papírra vetni Tolnai Ottóról, noha még nagyon sokat lehetne írni és mondani róla. Mindenki tudna írni róla valamit, vagy ha nem, m a j d ír ő édes mindannyiunkról. Ezért ír verseket. Mert valakinek el kell végeznie azt, amit annyian
elvárnak tőle.
BORBÉLY JÄNOS fordítása
2 Tiszatáj

17

SZAKOLCZAY LAJOS

Vándor a lisztsivatagban
Tolnai Ottó legújabb drámájának, a Bayer aszpirinnek van egy félelmetes mozzanata: Simon — aki egyben szent és őrült — a moziban, filmnézés közben megerőszakolt egy zsák mosóport. Hullt, folyt, szóródott mindenfelé a fehér, beborította
a vásznat, a mozit, beborította a földet. Előbb gipsztollak, majd hótollak keletkeztek
és végül a Bayer aszpirin is olyan „nullásízű" lett, mint a világ. Fehér, de ehetetlen.
Tisz'ta, de mégis olyan, mint aki tudja: a porból — világporból! — összepréselt
halmaz bármikor szétrobbanhat. Mindez valóság? Látomás? A költő rémálma?
Ez is, az is. Tolnai Ottó kiélezett helyzetei — a költő azt is kimondhatja, amitől a
politikus fél — akcióállapotot mutatnak: szüntelen mozgást, egy éles elme és egy
nem is akármilyen erkölcs kihívását. Ne kérdezzük mivel szemben, az életmű adja
a választ.
Szándékosan mondtam életművet és nem könyvek sorát, hiszen az újvidéki
költő verseiben, drámakölteményeiben és esszéiben már eddig is — nemrég múlt
negyvenegy éves — egységes életművet teremtett. Ha az indulás, egy nemzedék
indulásának körülményeit nézzük, nem is mindig a legrózsásabb körülmények
között.
Ki ne tudná, a Sj/mposion-nemzedékről és folyóiratukról, az Űj Symposionról
van szó. Ha az avantgarde-ot szó szerint annak vesszük, ami, vagyis: élcsapatnak,
előttünk a valahai fiatalok vágyálma: összetörni a megcsontosodott régit. Forradalmat hirdettek — versben, képben, gondolatban. Dühösen, nemegyszer társaikat és a
társadalmat is megbotránkoztatva. Hitük és erős akaratuk mögött valahol ott volt
Kassák konok következetessége és — hogy közelebbi példát is említsünk — Sinkó
Ervin erkölcse. Ez utóbbi írta a Kontrapunkt című antológia előszavában: „az intellektuális produkciónak nem a nagyközönség parlagi színvonala, hanem az a forradalmi és követelőbb emberi szenzibilitás a mértéke, az egyetlen elfogadható mértéke, mely nem nyugszik bele az adott méretekbe és mértékekbe, hanem mint
eltökélt és nyughatatlan rendbontó lázad ellenük. — A szellem, hogyha élő szellem,
nemzedéktől független, és mindig a világot és az embert újra felfedező ifjú szellem."
Látható: Sinkó nem csupán formai bravúrt várt a fiataloktól, hanem ú j erkölcsöt is. Szerencséje — még inkább az egyetemes magyar irodalom szerencséje —,
volt kitől. Rövidesen mi is meggyőződhetünk arról, hogy a nemzedék, és legjobb
költője, Tolnai Ottó, a Sinkó ajánlotta úton meddig jutott. Kár meditálni, hisz az
érték állásfoglalásra kötelez: a nagy költészetig. Mely úgy vállalja a provinciát,
hogy mindig magasabbra tör; vagyis semmi nem idegen tőle, ami emberi. A polgárpukkasztó harlekin-vigyor, a némelykor vég nélküli handabanda, az ezer és ezer
megtévesztő mozdulat mögött fölsejlik a gyermeki, tiszta arc: egy
közép-európai
ember sír.
Ezt az embert becsapták, megszégyenítették. Minduntalan álmot kínáltak neki:
látványos világkiállításokat éppúgy, mint az újvidéki áruház rózsaszín próbababáinak műanyag mosolyát. Maszlaggal etették: ha el tudod hinni a csodát, boldog leszel, szentem!
És az ajándékba kapott tasak — benne egy gépember türelemre intése és kortynyi szabadság — egyszercsak szétdurrant. Megsemmisült.
Maradt az érdes, csak költők által ily félelmetesen ismert valóság. Az embert
— Csömöre bácsi tudatosította ezt a Végeladásban — tárgyak és szinte tárgyként
Elhangzott 1981. dee. 9-én a Kossuth
és a Magyar Rádió közös műsorában).

18

Klubban:

Tolnai Ottó szerzői estjén (az Ojvidéki Rádió

funkcionáló emlékek veszik körül. Például: kávédaráló-eszmélet, süvegcukorközöny,
gyúródeszka-félelem és ováltükör-szabadság. Csömöre, aki a Tisza p a r t j á n született,
mindezt kiárusítja. Még a halál előtt tartozik evvel magának: vesszen a veszendő,
Szibéria jégpokla, ahová hadifogolyként jutott el, vesszen a nyolc évtizedig türelemmel viselt élet, melyben ő — a vajdasági kicsiny pont — mindig azt tett, amit parancsoltak. És végül — ezt már a drámaköltő mondja — vesszen az alázattá szelídült szorgosság, mely meggátolta az egyén kiteljesedését, mely rossz, garatba esett
csavarként hiába zakatol, úgyis össze fog törni a világgépezetben.
Tolnai Ottó már két évtized előtt megsejtette: az igazi vers csak homorú lehet.
Magán kell viselnie — hogy ne mondjam: tüntetően — a hiányt.
És később széttört mindent. Formája — példa a karfiol — a formátlanság lett,
anyaga a további szétmorzsolásnak már ellenálló „világpor": a gipsz, a púder, a
liszt, a tetszés szerint formába sajtolható fehér. Korábbi költészeteszményéhez ugyan
hű, de az idők során bölcsebbé, titokzatosabbá vált vándor sétál itt a lisztsivatagban.
Körötte fehér alkony, szemet-szájat elborító, illetve betömő homok. Ha komolyan
veszi feladatát — nem tudni, hogy mikor — bekövetkezik a fulladás. Ma még él — és
játszik. Gipszhegedűn. Szintén tőle — verséből — tudjuk, hogy miképp. „Orpheusz
légy alázatos / hisz már minden pózban megaláztak / a kő énekel / az ének m á r
nem énnekem." Eddig az idézet, de az utolsó sort egészítsük ki valamennyire: „az
ének már nem énnekem" való. Hát kinek? Maradjon a kérdés megválaszolatlanul.
Tény viszont: a vidéki Orpheusz éneke egyre szakadozottabb. Tépettebb, széttördeltebb — de mestermunka. Tolnai, mikor gondolatait papírra veti, egyre több
időt áldoz a nagy román szobrászművész, Bráncu§i vallomásainak. Az egyik így
szól: „Sohasem gyúrom meg gipszből, amit akarok (mint Rodin). Mindjárt az anyagot dolgozom meg. A gipsz énbennem van, belül kell elkészülnöm vele." A vers
előtt szereplő mottómagyarázatnak nem kis feladata van: a vers hangulatának megteremtésén túl általa lesz kimondva, amit a szemérmes költő nem akar tudomásunkra hozni. Hol van már a Gerilladalok önfeledt humora, zenéje, groteszk t á j ismerete!
Az ú j verseskönyv főképp nem andalító olvasmány. Elsősorban a költemények
alakzata furcsa: címük nincs, szétszakítva, de ugyanakkor egymásba folyatva is
olvashatók. Megannyi soruk külön-külön is egy kis világpor. összetörve észre sem
vennénk őket, de formává kerekítve — még ha az formátlan forma is — anyaguk
megnő, asszociációs tartalmaik megsokszorozódnak. Ha alapjuk is a váratlan nyelvi
ötlet, a meghökkentést kiváltó szókapcsolat, a váltakozó hosszúságú sorok aritmiája,
megnevezhetetlen fájdalmat tükröznek, összeomlás előtti rettenetet. De ez csak az
egyik Tolnai, a másik — néha fogát összeszorítván — harcol, küzd; lételeme a meg
nem adás.
Ha itt-ott-amott fegyverkezésről fröcskölnek, előveszem a Rekapitulációt
és
azonnal megnyugszom. Tizenhatodik, számozott darabja egysoros vers. Mindössze
ennyit közöl: puskaszar. Nem ismerek ennél megrendítőbb békenyilatkozatot.

2*

19

TOLNAI OTTÓ

A Bayer-noteszból
Gyakran tűnik úgy nekem, hogy Goethe tudott vagy legalábbis sejtett
valami lényegeset a gipszről; 1786. december 25-én a következőket jegyezte föl
olaszországi naplójába (Utazás Itáliában): „Szemközt a Rondadini-palotában
van egy Medúza-fő: életnagyságnál nagyobb, méltóságteljes és szép arcán elmondhatatlanul találóan nyer kifejezést a halál félelmetes merevsége. Szereztem róla egy gipszöntvényt, de ezen mi sem maradt meg a márvány varázsából. A kő sárgás, testszínhez közelítő nemessége, áttetszősége eltűnt. A gipsz
a márványhoz képest mindig krétaszerű és halott.
És mégis, milyen öröm belépni egy gipszöntőhöz! Ott elnézheti az ember,
hogyan emelkednek ki egyenként a formából a szobrok fölséges tagjai, s eközben egészen új képet kap az alakokról..."
Afféle pop artos gesztus ez tulajdonképpen: kioltani az alkotásokat, dolgokat, illetve abszolút megvilágításba helyezni őket. A gipszre még a legerősebb reflektor is árnyékot vet, a gipszen maga a fény is árnyék — ha máshol
nem, hát üres bensőjében.
Magam is sokáig készültem így „belépni" egy műhelybe — nevezetesen
Kürthynéhez, a krétakészítőhöz, Budán, a Hegyalja úton. Ügy képzeltem el,
egy csokor vörös rózsával (a rózsa árnyéka vér a gipszen — gondoljunk
Magritte Emlékezés című festményére) fogok „belépni" az iskola- és szabókréta-rengetegbe.
Azután meg az egyik gipszrozetta-készítő
műhelybe akartam betoppanni,
szintén Budán, de most valahol a Duna-parton, és a szűz gipszbe kiáltani
Krúdy ismert szavait: Pest, feketére fest!
Afféle magánhappeningek akartak lenni ezek a belépések, látogatások —
ám egy hátsó szándékkal: a klisét, az öntőformát akartam felkutatni náluk,
mert hát az a bizonyos belső gipsz (amiről Bráncuji beszél), liszt etc. csak karfiolt meg kenyérkét eredményezett: magát a formátlant. De, nemcsak kenyéren
él az ember. Az abszolút szabályosat, geometrikusát — kört, keresztet — is
meg akartam találni, el akartam készíteni...
És egy napon, lekörözve a kisiparosokat, kréta- és rozettakészítőket, begurult verseimbe a BAYER-aszpirin!
Nem emlékszem már egészen pontosan e motívum felbukkanására, fejlődéstörténetét sem tudnám rekonstruálni hirtelen.
Ürfelmutatás Bayer-aszpirinnal — írtam egyik régi csendéletemben. Aztán
a Végeladás gyógyszeres jelenetében is megjelenik természetesen: Fagykenőcscsel bedörzsölt Ázsia. Báyer-aszpirin alatt Kijev!
Csak a nagyipar (Bayer Leverkusen) formatervezői készíthették el azt a
szép ürességet, melynek közepén, számomra afféle csodaként, látomásként,
megjelent a kereszt, a horog — és egyáltalán mindenféle kereszt angyali negációja: a Bayer-kereszt.
Amikor elhatároztam, hogy egyfajta kis hommaget írok a műsorfüzetbe a
Ladik—Jancsó—Benovich
triónak, azt mondottam magamnak félig-meddig komolyan: olyan rövid legyél, hogy egy cug-poros (másképpen: kombináltporos)
papírkára is ráférj.
Hát igen: a cug-por!
Gyermekkoromban mindig ügyetlenül csomagoltam be füzeteimet — ezért
csodáltam minden bizonnyal annyira (sőt gyűjtöttem is egy időben!) a cug-por
20

csomagolását. Míg barátaim papírrepülőket, papírcsákókat készítettek nagynagy háborúkra készülve, addig én cugpor-tasakot, csöpp fehér cugpor-borítékot hajtogattam, vasalgattam.
Lexikonjaim (se a régiek, se az újak) nem tudnak a cug-porról (pedig, érdekes, a nyáron, a Járásszélen még mindig hallottam használni ezt a kifejezést).
De böngészés közben a Reggeli Űjság lexikonában (nekünk otthon nem volt
Tolnai-lexikonunk, csak ez a kétkötetes újvidéki mindentudó) egy szép meghatározását találtam az aszpirinnek: ASZPIRIN (acidum acetilosalecylicum),
finom tűkből lemezekké tapadó fehér por. Láz- és fájdalomcsillapító.
De nem folytatom, mert már így is az alkímia, az alkímiai porocskák területére kerültünk (igaz, Breton is mindig hangoztatta a szürrealizmus és az
alkímia közös vonásait).
Első találkozásunkkor, még a nyáron, Jancsó megemlítette, jó lenne gondolkodni azon, nem kellene-e meghalnia a vers (monodráma) végén a színésznő-színésznőnek. Noha a szalicilkeresztre való felfeszülése lényegében már halála is, néhány sort mégis hozzáírtam a vershez: Íme:
hogy ragyog benne a keresztje
hogy ragyog
hogy ragyog
hogy ragyog
minden porszem
hogy remeg a huzatban
hogy remeg a
kereszthuzatban
istenem hahaha
cug-por
hull
de tán már én nem is vagyok
hull
hulla
szép halott vagyok

SZENTI ERNŐ GRAFIKÁJA
21

KISS DÉNES

Éjszakai irtózat versei
Márta nevűnek

FEHÉREN FEHÉR-FEKETE
Fehér papíron futok
fehéredésből
fehérbe
Mikor fehéredik az ember
feketedik a vére

E fehér tavasz árulás
a szirmok
feketék
Vakult nap süt arcodból
Sikolyt ejt el az ég

Fehér arcomon
éjszakák
Szemem
csillagtalan
Fehér világba fordul át
aki maga van

Ridegedik a szerelem
s mint izzó vas ha hül
belefeketedem
istentelenül

NYOMAID
Már nem tükrözöl
vissza!
Megállt a tárgyak
szívverése
Az ágyamban hajdani voltod
a szerelmes
nyomai örök

gyűrődések
hullafoltok

ÉJSZAKA
Az éjszakában minden
világos!
Akár pillám szemfödele
mögött
egy darabban lüktet messze a város
Elárultatásomon
őrködök
Az óra is tisztán
kiáltja:
elmúlt elmúlt elmúlt az idő
Az ember
magamagára
zuhan-koppan
miként kőre kő

22

VÍZJEL
Fehér papírra
havazás
amit a szerelmedről
írtam!
Nézem: nem is látszik más
csak a vízjelek a papírban
KIÍRÁS-IRTÁS
Kiirtalak
magamból!
Fekete tintává
lettél
Fehér papíron
barangolsz
Tél van ott hideg tél
Csak az ujjam ami követ
szédült
megszokásból
összegyűröm
a versemet —
kidoblak a világból
ÉJFÉL U T Á N
Az utca is ellenünk van!
A szitkozódó
felszínesség
Rettegek már hogy versbe
írjam
a szerelmet — kiröhögnék!
Rettegek hogy magam
vagyok
álom-időkből
itt ragadtam
s ami homlokomról
ragyog
gyöngeségem
— nem a hatalmam
Rettegnem kell
fogvacogva
e szentségtelen
nagy
szerelmet
mert a vadak elé dobja
amivé lennem kéne s lenned
MINDEN SZÓ
Minden szó mit neked
mondtam
kijajgattam
kivajúdtam
saját vérembe fúl
Marad kövület vad kínokban
láthatatlan és hallhatatlan
halhatatlanul!

VECSERNYÉS IMRE

Apollinaire
kiástalak
vaskoronás királya a versnek
mint fogainkat a nyelv
megszoktad
a halált
koponyád
grafitporba
fulladt
kagyló
homokszem-e

a

szilánk
őrzi legapróbb fonású háló
jégbe fagyott
tengeralattjáró
a gondolat — néma fém nem moccan
a rím léket ütne de csak koccan

kiástalak
arcod
céltáblájában
érintő hetes találat
(... a pokol hetedik köre . ..)
a pont
neuf-ről
vízbe ugrik valaki
táguló gyűrű
1. pókháló (egy kültelki
elhagyott
házban szobádban szobámban
valahol)
2. szürkére mosott kokárda
(március
tizennegyedikén
vízfestékkel
átpingálva)
3.
céltábla-arcod
kiástalak
kukacok rajzolják
szemöldököd
föld-zabálta
ajkadat
megáll visszahulltában
a rög
az öngyilkos félúton a víz felé
madárraj tapétázza az eget
szemed lőréséből rám feszül
a pusztulás
célkeresztje
kiástalak
hát ne engedd lőni
guillaume!
hisz eljöttem
hozzád
Magyarország-kocsmából
miben
jóllakott
s mit körülvizelt
Európa

középre
lelkünk
vécében

szorult
szorongásunkban
közös és
kimoshatatlan:
a törülköző

eljöttem
hozzád hogy
kiássalak
utolsó
lövészárkodból
s látod nem hoztam
mást
csak aláaknázott
szavakat
te meg fekszel csőre töltött
rettenettel
kopog a szívem —
megzöldült
olyan mint sárba fagyott
békatetem
mert a költőknek
távoli rokona az isten
mint utcára köpködött
magvaknak
egy ónnál csurgatott
napraforgó

KODOLÁNYI GYULA

Björn Borg legyőzi a monte-carlói rémet
Karátson Gábor festménye után szabadon

A fejek felfelé s féloldalt fordítva, mint katonáké asszír
díszszemléken.
Megfeszülnek
a nyakak, kiürülnek az arcok, a szemek. A tekintet mind egy
helyre sűrűsödik, az aranykeret közepébe. Megvillan az aranykeret
a főpaplovag kezében, s feje körül az aranyhaj. Björn Borg lyukas monstranciája,
bedrótozott ostyasütője lecsapni készül a magasból. Két órája tart a viadal.
Dominus vobiscum, mormolja Borg svédül.
Pamm! A fejek felülről-bálról
lefelé-jobbra
fordulnák
közös
áhítatban.
Ász! Az ütés lesöpri a pályáról a monte-carlói rémet. Karja s feje
ernyedten ereszkedik le. Segédei kituszkolják a tribün mögé.
Et cum spirito tuo, üvölt fél a gyülekezet, ki-ki a maga nyelvén.
Tenyerüket egymáshoz verve ismétlik el a párbajt. Zeng az ég az üvöltéstől és az ádázul egymásnak csapódó tenyerektől.
Aztán sóhajtanak, lenyelik az
izgalomtól
felgyűlt nyálukat, s megkönnyebbülten
indulnak hazafelé. Íme, a rém
megszelídült. Gratulál Borgnak, s ígéri, többé nem merészkedik Monte-Carlo
tájékára.
Borgé az aranyserleg, az aranyszínű Citroen, s övé lesz Dél-Európa
legforróbb pinája. Tudják ezt mind, és helyeslőn bólogatnak. Az övé lehet
minden,
amit elképzelni tudnak. Tétova léptekkel sodródnak a kijárat felé,
egymásnak
dűlögetnek, hangjuk túl magas vagy éppen csak rebegő.
Elcsendesül a térség, nagyon üres. A labdaszedök nem mernek
visszajönni
az elgurult lábdákért. Ott maradt a lombok mélyén a rém világos
árnyéka.
25

MAI FINN KÖLTŐK
A VERSVÁLOGATÁS ELÉ
Ismét néhány finn költőt szeretnék bemutatni, főleg olyanokat, akik ezidáig
méltatlanul keveset szerepeltek antológiáink, folyóirataink lapjain. Ezek a költők
részben a két nagy generáció, az ötvenes és a hatvanas évek költői nemzedékének
képviselői (Nummi, Holappa, Saastamoinen, illetve Rekola, Kirstinä, Nieminen),
részben fiatal, még épp csak megszólalt, de máris tehetségesnek látszó lírikusok
(Westerberg, Rasa, Melleri).
Az itt közölt versek többsége az elmúlt néhány év versterméséből való. Az idősebbek is ú j verseikkel szerepelnek: Lassi Nummi (sz. 1928) legtöbb nemzedéktársától eltérően erősen megújult s úgy tetszik, legutóbbi két kötetében (Lähdössä
tänään — Ma, indulóban, 1977 és Heti, melkein heti — Mindjárt, majdnem mindjárt, 1980) költői pályájának ú j csúcsteljesítményeihez érkezett. Űj verseit a korai
kötetek legjobb darabjainak monumentalitásával kell mérnünk, s ezek Nummit a
mai finn líra legjelentékenyebb alkotói közé emelik. Ugyanígy Pentti Holappát (sz.
1927), aki kerek húszesztendei hallgatás után adott ki két igen egyéni hangvételű
prózaverskötetet (Viisikymmentd
— ötven, 1979 és Pitkiä sanoja — Hosszú szavak,
1980). Holappa „hosszú szavaira", melyekben a költő a politika, a szerelem és az
öregedés problémái mellett főleg a világ elembertelenedésének szorongásos vízióival
viaskodik, Tyyne Saastamoinen (sz. 1924) színes mediterrán képvilága felel. Saastamoinen régóta él Franciaországban s líráján mély nyomot hagytak a dél-francia
tájak gyakran a nagy impresszionisták képeit idéző színorgiái. Pertti Nieminen (sz.
1929) a modern költői fabula mestere, aki a technika okozta szorongásainknak költői
mese formájában adott hangot, újabban szintén a prózavershez közelít, szerelem és
gyermek problémakörét boncolva. Magyarországon méltatlanul kevéssé ismerik
Mirkka Rekola (sz. 1931) költészetét, mely pedig feszes (igaz, nehezen megközelíthető) soraiban a mostoha (és kicsit zord) északi természet, a komor (és kicsit f á j dalmas) emberi kapcsolatok megszólaltatója. Väinö Kirstinä (sz. 1936) nevét elsősorban a kísérletező versek, a dadaista, lettrista, imagista ujjgyakorlatok tették
ismertté az olvasóközönség előtt. Kirstinä ennél jóval több, kísérletező lírája is
bizonyítja állandó megújulási, alakváltoztatási képességét, ő az, aki a legnagyobb
érdeklődést mutatja a tudatos költészet iránt, versei gyakran egy meg nem írt verselméleti példatár darabjai. A papköltő Niilo Raühála (sz. 1936) érthetően elsősorban a humánum, a természetben élő magányos ember érzéseinek a krónikása.
A fiatal finn lírát válogatásunkban négy költő képviseli. Közülük Jarkko Laine
(sz. 1947) nem szorul bemutatásra, versei számtalan antológiában és folyóiratban
szerepeltek már. Risto Rasa (sz. 1954) a miniatűr vers nagymestere, néhány sorban
képes szédítő távlatokat, sorsokat, egész novellákat kibontani. Caj Westerberg (sz.
1946) inkább a félbeszakadt kiáltások, a világ ellehetetlenülésének a költője, aki
azonban olykor a család, a gyerekek világáról rajzol meleg és bensőséges enteriőröket verseiben. Arto Melleri (sz. 1956) mindössze három verseskötetet publikált eddig, ezek azonban eredeti látásmódról, nagy nyelvi erőről tanúskodnak. Legutóbbi
(Ilmálaiva „Itália" — Az „Italia" léghajó, 1980) kötete kétségtelenül a legjobb verseskötet, amely Finnországban fiatal költőtől az elmúlt évtizedben megjelent
A finn líra — sokszor megállapítottuk már — nagy összegzésekre, ódákra, himnuszokra ritkán vállalkozik. Hangja az erdő hangja inkább, fanyar és tárgyilagos,
őszinte és keresetlen, amilyen maga a t á j és a benne élő emberek természete. Nagy
gesztusokkal ezekben a versekben nem találkozunk. Még akkor sem, ha egyébként
komoly emberi gondokról, szenvedélyekről vagy ijesztő szorongásokról tudósítanak.
Ám ha szemünket, fülünket rá tudjuk hangolni erre a lefojtott, koturnus nélküli,
26

északi versvilágra, könnyen megérthetjük, sőt magunkévá tehetjük azt, amit ezek a
költők modern eszközeikkel megvallanak: az élet, az emberi lehetőségek végességét,
távlatainkat és korlátainkat Kevés költészetben érzem ennyire őszintének és igaznak, ennyire kevéssé mesterkéltnek és ünnepélyeskedőnek a költői nyelvet, mint a
finnben. Olyan, amilyennek Caj Westerberg képzeli: „A vers legyen
égővörös
kendő, / sebezze föl az élők szemét, / takarja le a holtakat."
JÁVORSZKY BÉLA

LASSI NUMMI

Istennő-töredék
(A MEZOPOTÁMIAI M Ű V É S Z E T

Pihensz
végtelen
nyugalmad

KIÁLLÍTÁSÁN)

ban,

töredezett
istennő.
Minden égtájról emlékszem
rád,
holdfényes pillantásodra a
pálmaligetben,
háromezer éves szemedre,
messziről
ifjúságomból,
emlékszem a hajra, amikor vége lett a háborúnak,
szél jött a tenger felől,
a jövő még sehol, csak a beszűkült
napok,
a kényszerek, a csapdák,
de, istennő, a kortalan szabadság akkor rólad sugárzott

szét,

emlékszem a csípőre, a comb egy-egy
részletére,
az árnyékokra, a nyárközép melegére, melyben minden
történet
összefut:
múlt és jövő és ez a mostani pillanat is, készen arra,
hogy az öntözőcsatornák
érrendszerébe
beleömöljön
és kizöldüljön gyorsan a gabona, kalászt hozzon
és dombok emelkedjenek
pompás városok alá és romok alá,
hogy a nagy szélvészeken is áthullámozhassanak
jövendő
napokba.
Istennő

vagy,
töredezett,
tudatom repedezett
tükrében
teljesebb már nem leszel soha
és még csak a nevedet se tudom:
Senki-lény? Istár? Szépség?
Vagy a valóságot megtestesítő jelenés?
Igazság-Mag?
27

Nem tudom. Csak azt tudom: élsz. És olyan valaki vagy,
akit az idő és a föld egyik végétől a másikig hajszolok,
fémszárnyon, szálló kerekeken, lóháton s mezítláb
a pörkölő homokban
a képzelet

ízről-ízre

mert csak így teremthet

és így hatalmasul el a tudásnál is erősebb
hogy valahol
a föld arcán, a tenger szájaszélén
szétterülve
pihensz az égbolt
végtelen
nyugalmadban.

újjá

sejtés,

kékségeként,

Arcod, mint álmon átlebegő arc
Arcod, mint álmon átlebegő arc mosolyra nyílva
közeledett arcomhoz és hirtelen
megelevenedett
s valami édes bizsergést éreztem átsiklani a számon.
Megértettem: eljött a reggel, el a búcsú perce. Mint a halálé,
ő most elmegy, vagy nekem kell elmennem végleg
— és a nevető, könnycsurgásos arc elől elhajolva
mintha valaki másnak suttogtam volna: „Oly szép vagy, ó,
maradj még, ne menj!"
— pedig jól tudtam, hogy minden szó és minden
föllebbezés
haszontalan,
mert itt és most el kell fogadnom, ami eljött,
ámulnom se szabad és reszketnem se miatta,
inkább elibe állnom bátran, belépve saját
kontúrjaimba,
mintha a sorsunk járdájára lépnénk, mintha kocsinkba,
saját életünk magányos
kamrájába
— mert így érkezik majd el a Hírhozó is,
meglátod szárnyai ragyogását, belevakülsz
fényükbe
és csak később döbbensz meg: a pillanat komoly,
tiltakozni se tudsz ellene: úton vagy már!
S így jönnek el az álmok, a látomások. Így a bilincses
gondolat is, a föladat, az eszme, amelytől nem szabadulsz meg soha.
Bársonyos ruha vagy bársonyos bőr súrolja arcodat,
s az idő perzseld szikrái röpködnek körül. Aztán
eltűnsz, mintha élni se éltél volna. De fogolyként
is járod az utad. Mágneses vonzásköréből nem léphetsz ki.
Foszforos fénysáv ja élesen elüt a sötétségtől
a sziklás tájakon is, közel a hullámverés
morajához.
CSOÖRI SÁNDOR fordításai

PENTTI HOLAPPA
ŐSZ
A hegyről, az erdő sűrűjéből hajtunk be a faluba. Az első
viskó udvarán őszhajú asszony teregeti kötélre az ágyruhát.
A hegyről jól kivehető a mohával benőtt szikla, a völgyekben
piros és barnás fák, csupasz szirtek láncolata, ki egészen
a nyílt tengerig, ö felénk fordítja fejét s meglátja az
autót, ösz haja gondosan megfésülve és hajtűkkel
megtűzve
a fején. Elmúlt a nyár. A nedves ruhák csattogva lengnek az
őszi szélben. Ritkán jár erre autó, az is
megállás nélkül továbbrobog. A ház fala piros, vacognak
az almafa levelei. Az őszhajú asszony felénk fordítja
fejét.

Egy ház
Téli hajnál egy középkori kisvárosban. Alig dereng még.
A szűk sikátorokban öregasszonyok hányják a havat, fejükön
kendő, lábukon otromba csizma. A falu félig kifordítva lóg,
az ablakok üresen néznek a világba. Egy ház egyik sarkára támaszkodik, úgy próbál pihenni, hagyja, hadd folyjon ki
a repedésein az idő. A padláson a madarak még a múlt században vertek tanyát, bölcs és egyenletes brúgás hullik az
ereszről a földre, bölcs és egyenletes hangsor ez évről
évre. A fejedelemség árnya a köztársaság árnyékába olvad.
A szocializmus névtábláját a falra erősítették,
öregasszonyok sutyorognak halkan egymás között.
JÁVORSZKY BÉLA fordításai

TYYNE SAASTAMOINEN

Felhők
Felhők, fehér, törékeny csontok, a föld koporsójába
helyezett hálál.
Felhők, égbolt szigetvilága, vitorlázik benne egy fehér csillag. Most meg tűzhányó-kitörés, láva-okádék hegyek, Alpok, Leonardo da Vinci tömör tájai. És ha
29

várok egy darabig és nézelődöm, látom a Földközi-tenger partjait is, az iszapbirodalmat. Legvégül pedig
finn tavakat látok, kéket az égen, a felhők között, alatt.Zöldet vöröset szürkét feketét: az ablaküveg mögött
most bukik alá a lemenő nap.
JÄVORSZKY BÉLA fordítása

PERTTI NIEMINEN

Arc nélkül
Sok fiút ismerek, ki másról se tud beszélni, mindig csak
ugyanarról; nem csoda, hogy kínossá válik olykor a beszélgetés.
Legutóbb, hogy összefutottunk, így szóltam hozzájuk: fiúk, ne

csak
malacságokról beszéljünk, hanem valami másról,
és akkor elkezdtünk a nőkről fecsegni.
Sorra elmondták: egyikük az ilyet, a másik az olyat szereti,
a harmadik a soványakat és nagy mellűeket, én pedig
elmondtam,
hogy én minden szép és érett nőért bolondulok:
csak legyen fehér a nyaka s a melle, mézszínű a lába,
a combja
kemény, kivéve a combtő belső felületét, ott viszont
bársonyosan
puha és nem
nagyon vékony; Velázquez kiszabta vénuszi vállak és hát,
hasa akár Dürer Évájáé, ölét lehessen megfogni;
csak arcáról hallgattam, hiszen szép arc
van milliónyi.
Hazaindultak a fiúk, én pedig elmentem kedvesemhez. Ö
rámpirított, mondván, ó te ostoba, miért
titkoltad előlük arcomat, most majd minden nőt
levetkőztetnek,
mielőtt
rámtalálnak.

Beszéljenek...
Hölgyeim és uraim, fecsegjenek csak a gyerekekről, egyikük már
a gyermek évszázadát is emlegette, megint más abortuszt és
ingyenes
óvszereket. Minél többet fecsegünk a gyerekről, annál hamarabb
sápad statisztikai fogalommá. Már most is ködösen,
hústalanul, csonttálanul, vértelenül lebeg; nemsokára pedig
csak szó,
puszta szó lesz és gondolat se lesz már.
30

Hölgyeim és uraim, beszéljünk

egyúttal a szeretetről és a
békéről is,
úgy hallottam, ezekről éppúgy szeretnek fecsegni, akár a
gyerekekről. Azt is mondják, a beszéd megold mindent.
Beszéljenek hát, beszéljék lágy örömmé a félelmeket, a lakótelepi
kaszárnyákba
beszéljenek
gyerekszobákat, szeretni való szülőkké beszéljék a tülekedést,
a hadseregeket beszéljék tőkehússá, dühös öklöket
szelídítsenek gyerekfejet simogatni; beszéljék végre a közönyt
gyöngédséggé s esti mesévé beszéljék
haragjukat.
Beszéljenek, mindegy hogy miről, a beszéd fontos dolog.
Hölgyeim és uraim, tudják-e önök, hogy a szó
a szó a szó kevesebbet ér mint a mindennapi
rágógumi
a pulpitus alján? De ki mondaná el ezt, ki
mondaná el ezt önöknek, tisztelt hölgyeim és uraim?
JÁVORSZKY BÉLA fordításai

MIRKKA REKOLA

Emlékezet
Te nem emlékszel, kétéves voltál akkor,
mikor megegyeztünk, minden madarat elhívsz
a nyaralónkba,
te nem emlékszel, ugráltál örömödben,
hat éve már,
s most valóban
eljöttek,
mind bejöttek a havas udvarra, rátelepedtek a
a süvöltők, a zöldikék, a kék- és széncinegék,
a zöld küllő is és a varjak és a bagoly,
te nem emlékszel,
én emlékszem, én vagyok az emlékezeted.

madáretetőre,

Évszakok
Egyazon asztalnál

ülnek

mind az évszakok,
körülülik az asztalt, és megint,
már megint civódnak, hogyan osszák szét az
mely réges-rég
szétosztva.

örökséget,
31

Hiába mondanánk nekik,
menjetek, eredjetek haza időben,
az évet nem követi év, megrendelve az üres asztal.
Nem mennek el,
tányért
cserélnek,
egymás szavába vágnak.
JÄVORSZKY BÉLA fordításai

VÄINÖ KIRSTINÄ

Állsz egyedül
A megsebzett
őszben
egyhangúan hullnak a lucskos levelek.
Szögesdrótjaival
az egész világot
körülkerítette az acélszürke ég,
a hálált is, korhadó fák pisla fényét.
Bika bámul ki mozdulatlanul
s bambán az istálló ajtaján,
megállt az óra.
Árad a síkság,
hajlonganak a szélgyötörte fák és az árnyak
szófogadók.
Te itt állsz, a rétek közepén állsz itt egyedül.
Nem
mentegetlek.

Ki kicsoda?
Négylábú szerelmes pár
sétált
a százlábú
embertömegben.
Fűnyírógép zenélt.
Bimfehér felhők hallgattak
figyelmesen
a bamkék égen.
Zöldcsütörtök követett fekete
pénteket.
Én vers vagyok, te vers vagy, ő vers.
Ki vagyok én? hol vagyok én? ki kicsoda?
JÄVORSZKY BÉLA fordításai
32

NIILO RAUHALA

Ordít a szél
A dzsungel facsúcsai fölött
fütyül, ordít a szél.
Krokodilok úsznak a folyóban,
melyen át kell kelnünk.
A lomb között sárkány dalol,
kihajították
az égből.
A fölágaskodó
csigák
a napba
nevetnek.
A gyerekhad a szőlőfa alá
Wlßitß/cÜl
JÁVORSZY BÉLA fordítása

JARKKO LAINE

Klasszikus
Vékony szivarból fölszivárgó
füst,
akár egy lány
tüllkendője
amit a szélbe
dobott,
könyv a térdemen,
egy halott költő óvatos sorai,
az élet szépségéről szőtt
verssorok;
a földön egy katona hasal,
sisakján nedves fű, mocsári
gólyahír
virágja: haldoklik és sikolt: Anyám!
Anyám!
Csak Jézus hívta az apját,
aki elhagyta őt.
JÁVORSZY BÉLA fordítása

3 Tisza táj

RISTO RASA

Sorok
Amikor egy kisgyerek
betölt
egy egész szobát.

alszik,

*

Krőzus vagyok,
pénzem
az ég sötét
bugyellárisaiban.
*

Nagyon magányos,
előfizetett hát egy lapra,
hogy járjon valaki reggel az ajtaja
*
A zászlók
nemzetek

előtt.

mögött
lobognak.
*

Akárha közös takaró alatt,
alszunk az éj sötét szemhéja

alatt.

JÁVORSZKY BÉLA fordítása

CAJ WESTERBERG

Mérhetetlen
Hogyan viseli el ez az évszázad
halottai súlyát? Hogyan viseljük el
a kocsmaasztal szétfolyó
dőreségét?
E sanda kedvet?
A sirályok sikolya
mérhetetlenné
emberiesedik.
Mérhetetlen
az évszázad is, melyre
jövőnket
próbáljuk
fölépíteni.

34

A vers
Ha hallani akarod,
amit hallani akarsz:
mondd ki te magad.
Az én versem nem imamalom.
Nem szívem
manifesztuma.
A szív
kopott szövet is lehet,
helyenként
lyukas.
A vers,
igen, a vers legyen égővörös kendő,
sebezze föl az élők szemét,
takarja le a holtakat.
JÁVORSZKY BÉLA fordításai

ARTO MELLERI

Az „Italia" léghajó
Isten veletek,
kedveseim,
Nobile tábornok
itthagy,
elszáll léghajóján a csillogó halálba ...
aki indulásakor tudja már,
hová vezet útja, máris
megérkezett
egy apró, álig szárnycsonknyi
távolságba;
Isten veletek, kétkedők, szájatok sarkában mosoly
akár a zablanyom:
„ezen az úton sohase ér majd célba"
célba, mintha az is valami
városnév lenne,
egy nap alatt csak egy napnyi utat tehetünk meg, és
mégis többet, többet kell, úgy igaz, mértéket kell vennünk
a Múlandóságról,
Isten veletek,
kedveseim,
én ott leszek mellette, az írnokkal leszek,
a sírás
partjáról figyelem a nevetés
parttalanságát,
a kátrány és a tollpihe becsét,
és följegyzem: ez álom, egy éjszaka
mércéjével
örök,
a józan ész
Bastille-ostroma;
3*

35

Isten veletek,

ti akik mindig tudjátok mit kellene tenni
és hogyan,
tudjátok, nem teszitek, szögre akasztjátok a kalapotokat,
s a szög neve Történelem,
Nobile tábornok elröpül most a történelem kráterei fölött
északnak, föl északnak, a rémülettel teli
nap ónot olvaszt
és csaknem belefröccsen a tenger jeges vizébe,
a hold, kámforba áztatott
vattagolyó,
törölgeti a füstölgő eget,
Isten veletek, kedveseim, előttünk szikráznak már
Thüle
kristálypartjai
JÁVORSZKY BÉLA fordítása

SZENTI ERNŐ GRAFIKÁJA

László Gyula gergelyező véndiákjai
Az Eötvös Loránd Tudományegyetem
Bölcsészettudományi
Karának
tanácstermében
1980. március 14-én ültük meg ünnepélyes külsőségek
között
László Gyulának, a magyar régészet Atyamesterének
70. születésnapját
(Üj
írás, 1980/6. szám). Titkon abban bizakodtunk, hogy már ez alkalommal
átnyújthatjuk
az Acta Archaeologica László Gyulának ajánlott 1980. évi összevont kötetét (32. kötet/1—4. szám), ugyanis ebben a vaskos tomuszban
tanítványainak egy csoportja szépséges népvándorlás, honfoglalás és középkori leleteket adott közre, hogy ezzel is méltóképp tisztelegjen egykori
professzorának. Nem kerülhetett ekkor kezébe a magyar régészet nagymúltú
folyóiratának, az Archaeologiai Értesítőnek az a száma sem (1980/2. szám), amely szűkszavúan számot ad László Gyula eddigi életművéről. A szakmai
folyóiratok
megjelenését nem sikerült a nevezetes dátumhoz időzíteni, ezek az 1980. évfolyamú kötetek jó másfél éves késéssel, csupán néhány hónapja hagyták el
a nyomdát. Időközben megjelent a László Gyula által képviselt
régészetinéprajzi módszert elemző írás is (Valóság, 1982/3. szám). A
legcélszerűbbnek
az látszott, ha e jubileumi gyűjtemények csokrát az immár 72. életévét betöltő
Mesternek együtt nyújtjuk át. A szűkebb körű összejövetelnek
ezúttal nem az
egyetem, hanem a Magyar Nemzeti Múzeum középkori osztálya adott
keretet.
Az intézménynek
az a részlege, amelynek László Gyula évekig gazdája volt,
mielőtt katedráját visszanyerve, végleg az egyetemre távozott. Ott, abban a
szobában ünnepeltük, ahol valaha ő, meg a „szegény emberek
régészetének"
másik kiváló képviselője, az azóta már elvesztett Méri István, az egykori hűséges barát megszállottan dolgozott. Óhatatlanul felidéződött a vissza már nem
hozható múlt. A középkori régészet két nagy — személyiségében
ugyan eltérő,
de azonosan gondolkodó — alakjának egykori együttes jelenléte...
Alulírott
számára a pályakezdés, az indíttatás időszaka. Űjból elmerenghettünk
a Tanítómester és a tanítványok
viszonyán, mindazon, amit a szűkebb
szakmai
ismereteken túl is nyújtottak. Az alábbi köszöntő — gyarló, dőre módon —
ebből akar valamit kifejezni. 1982. március 12-én hangzott el, Nagy Szent
Gergely napján, a 72 esztendős László Gyula régészprofesszor
születésnapjának ünneplésén.

Kedves Gyula Bátyám!
Akárhogy is nézem, a tanítványok most összegyűlt csoportjának én vagyok a
doyenje. Búsíthatna, hogy ezt nem valami érdemdús munkásság tanúsítja, csupán
a Bóna Pistáénál egy fél évvel korábban keltezett keresztlevél, de a tényeken ez
mit sem változtat: 1929-es születésem révén a legszűkebb időköz, voltaképp csupán
egy jó fél nemzedéknyi időszak választ el korban tőled. Így pusztán az éltesebb
tanítványok legidősebbjeként érzem magam indíttatva arra, hogy megszólaljak a
mai napon, 1982. március 12-én, két nappal azelőtt, hogy betöltöd 72. életévedet.
Az Akadémiai Kiadó jóvoltából a 70. születésnapodra szerkesztett kötet, valamint
munkásságod kurta méltatása, sőt Fodor Pistának módszeredről írt szép tanulmánya
is ez alkalommal kerül ünnepélyesen kezedbe, tehát voltaképp még mindig a 70.
életévedet ünnepeljük, az idő kerekét visszapergetve, mintha azt valóban meg lehetne állítani. Igen, mi itt mindannyian két évvel idősebbek lettünk, mint 1980.
március 14-én, amikor legutóbb vett körül tanítványaid gyűrűje; ugyanakkor Te
megmaradtál 70 éves örökifjúnak, ahogy azt a megkésett kiadványok hírül adják.
37

Ez persze az igazságnak csak a fele, mert a veled való találkozásokon varázsos
módon magunk talán még inkább visszafiatalodunk: felidéződnek mindannyiunkban
az egyetemi évek, amikor — olykor bizony meglehetősen zordon idők között — az
ifjúság egészséges életösztönével léptük át 18—20 évesen a Tanszék küszöbét, és
— sorsunk szerencséjére — megismerkedtünk veled. Valamennyiünk számára az
ifjúságot jelented, amelyet persze nagyon különböző időpontokban éltünk át, de én
csakúgy, mint a másik, a legfiatalabb is: László Gyula közelségében. Ha szemeddel
rajtunk végigpásztázol, talán előtted is lepereg, hogy nagyjából milyen időrendi
sorban is szegődtünk tanítványaiddá, és miként bocsátottál útnak bennünket szellemiekkel, életbölcsességgel megrakottan.
Munkásságoddal, érdemeiddel e kis közösség számára előhozakodni aligha volna
helyénvaló, hiszen nemcsak ők ismerik azt jól, de műveid széles olvasótábora is.
Nem árt azonban — némileg tán rendhagyó módon — eltöprengenünk kissé afölött,
mi is magunknak e kis szűkebb csoporttal való viszonya, mi az, ami összefűz, összetart bennünket.
Talán abból indulhatnék ki, hogy az istentelennek, de legalábbis eretneknek kikiáltott Jean-Paul Sartre, korunk nagy bölcselője egy elgondolkoztató mondatot
vetett papírra az egyénnek a világban való létéről a „Zárt ajtók" című drámájában,
miszerint: „a Pokol — az a Többiek". Sartre persze minden munkájában fájdalmasan sötét képet fest a Világról, a Földön oly magára hagyatott, egyedüllétre, elszigeteltségre, elszemélytelenedésre, kiüresedésre, állandó szorongásra kárhoztatott emberről. Mivel mindenkinek sajátos En-je van, az egyedekre bomló társadalomban
szerinte elérhetetlen a vágyott harmónia, az összhang; az egyének és érdekeik folytonos összeütközése a természetes. Márpedig az Ég felettünk üresen tátong; az Isten
csupán a magányos és folytonos szorongásban élő ember leleménye, vágyálom tehát,
hogy a Mindenható utat mutasson és elbírálja cselekedeteinket. Nincs égi jel, nincs
ujjmutatás, a döntés joga az emberé. Azok ítélkeznek csak felettünk, akikkel belakjuk ezt a bús világot, elvontabban fogalmazva: azok, akik az Én számára Másokként
jelennek meg, akik jártunkban-keltünkben fürkészve ránkmerednek — ők mérik
meg tetteinket. Cselekedd akár a jót, akár a rosszat — Mások közönye, tartózkodása,
elmarasztaló ítélete az ember valódi Passiója. A Pokol tehát Sartre, ez „ateista
hivő" számára nem valami elvont fogalom, hanem nagyon is megragadható valóság:
Mások létezése és ítélete. Kínszenvedésünk itt zajlik le, ezen a földgolyóbison.
Tévedés ne essék: magam itt Sartre véleményét tolmácsoltam. Hogy az Égnek
van-e Magasrendű Lakója, avagy a Világra Ügyelő Férfi, a Teremtő — nevezzük
bárhogy — valóban csak képzeletünk csalóka ábrándképe-e, ezt itt nem lehet feladatunk megvitatni. Ez a mélységes titkok-titka a világból való kimúlásunkig, vagy
még azon túl is. Sartre fejtegetéseire azért utaltam, mert nagy sugalló erővel vall
a mi zaklatott világunkról, vívódásainkról, belső nyugtalanságunkról. Ha tovább
forgatjuk a „kétkedés kiválasztottjának" gondolatait, némi hiányérzetünk, kételyünk
mégis támad. Az igaz, hogy a földi valóság nem éppen felhőtlen, akad itt gyötrelem,
kudarc, szomorúság bőven, de itteni tartózkodásunk legborúlátóbb megítélésével is
el kell ismerni, hogy az elszenvedett sérelmeket, néha borzalmakat is felemelő pillanatok, enyhülést hozó helyzetek szakítják meg. És ha a Pokol kínjait a Többiek
okozzák, úgy a dolgok logikája szerint a Földön megvalósuló édeni szakaszoknak
ugyancsak Mások lehetnek a létrehívói. Azok, akik nem megvetően, kajánul, sandán
sunyítva tekintenek ránk, hanem megértően, biztatóan; olyanok, akik nem bűneinket fürkészik, hogy felvéssék emlékezetükbe vagy káderlapjainkra, hanem erényeinket tartják számon. Akik fészekmeleget tudnak biztosítani, megértéssel vesznek
körül, akiknek társaságában oldódik a szorongás, az elhagyatottság érzése, akik az
önmegvalósítást szorgalmazzák, sejtetvén a célt és az ahhoz vezető utat, hiszen
mindenkinek saját élete egyszeri kalandját kell vagy kellene megvalósítania.
A Mások tehát — szerintem — korántsem sorolhatók egyöntetűen az ellenséges
sötét erők közé, hanem sokszor a tisztát, nemeset, a fény birodalmát, szinte-szinte a
38

földre leszállott Égieket is megtestesíthetik. Mert azért vannak, akik azon fáradoznak, hogy életünket megédesítsék vagy legalábbis elviselhetővé tegyék. Ilyenek például a szülők, a tágabb család, néhány valódi barát, jó szándékú munkatárs, jóakaró — de mindenképp elsők között sorolható ide egy olyan nagyhatású, igazi
személyiséget sugárzó Tanítómester, amilyen Te voltál és vagy számunkra, Gyula
Bátyám. A Te könyveidből, munkáidból jutottunk leginkább a „bölcsesség táplálékához", mert pontosan 300 évvel a cseh Comenius Ámos János Patakra érkezése
után — az ő módjára — tudtad, mi kell 1950-ben nyiladozó értelmünknek. Előadásaidon beavattál minket a kutatás módszerébe, hogy miként lehet a régmúltat felidézni, szinte közelhajolva az egykori alkotó és gondolkodó emberhez, olykor mélytudatába is belesve, hogyan lehet őket szólásra bírni. És ha már vallottak, miként
kell felfogott és értelmezett üzeneteiket a jelen emberéhez, a néphez, nemzethez továbbítani, közvetíteni. Ahhoz a tágabb közösséghez, amelyből mi is vétettünk,
vagyis a Mások azon csoportjához, akik sok mindent hordoznak a mi Én-ünkből.
Dölyfös félremagyarázás volna úgy vélekednünk, hogy a népnek van ránk szüksége. Ellenkezőleg: magunkba szállva azt kell felismernünk, hogy mi vagyunk e közösségre rászorulva, hiszen csak a közös ügy szolgálata szabhat irányt tetteinknek.
Azt kell ú j r a és újra tudatosítanunk önmagunkban és másokban, határainkon túl
is, világszerte a hozzánk tartozókban, sőt más népekben is, amit Te és író-gondolkodó barátaid immár négy évtizede Szárszón hangoztattatok: minden népnek a saját
nemzeti műveltségén alapuló, erőszak és alávetettség nélküli rendet kell teremtenie
a saját portáján. A nemzeti művelődés sajátosságaihoz pedig hozzátartozik a múlt,
a népi műveltség kezdeteinek és fejlődési menetének ismerete, amelyhez némi adalékkal a régészet is hozzájárult.
Nos, efféle világformáló, emberiség- és nemzetmentő gondolatok is ki-kicsendültek előadásaidból, írásaidból, és akik itt körülülnek, ezekből mind kaptak útravalóul. Ez a kis társaság éppen ezért nem egy egyszerű „sorozat", „széria", akiket
csupán az tart valamiképp össze, hogy különböző időpontokban egyazon egyetem
padjait koptatták és azonos szakma művelésére nyertek képesítést, hanem — a
sartre-i értelemben véve is — a legtisztább fogalmak szerinti csoportot alkotják.
Jórészt az kovácsolja össze őket, amit cőled tanultak, hiszen ehhez — egyéniségük
feladása nélkül, sőt másságuk hangsúlyozása mellett is — önkéntesen, erkölcsi indíttatásból csatlakozhattak, ettől remélve egyedi egyetemes kalandjuk kiteljesedését.
És az csak szerencse, hogy e csoportnak nincsenek szervezeti-intézményi-hatalmitestületi keretei, hanem ez valóban az egyének szabad akaratából létrejött önkéntes
társulás, már-már a közösség olyan magva a miénk, a hőn áhított szabadság testet
öltése révén, amelyről csak utópisztikus gondolkodók álmodoztak valaha.
Vajon egy Tanítómester érhet-e el ennél többet?!
Kedves Gyula Bátyám! Merő véletlen, hogy köszöntésed valóságos születésnapodról, március 14-ről, amely most vasárnapra esik, erre a péntekre került, hiszen
ennek egyedüli oka, hogy ez a születésnapod előtti utolsó munkanap. Csakhogy
— Bálint Sándor „Ünnepi Kalendáriumából" tudom —, különös mód nevezetes nap
ám ez a mai március 12., hiszen Nagy Szent Gergely napja van, a régi Juliánnaptár alapján a napéjegyenlőség ideje, a télből tavaszba forduló nap ünnepe,
amikor a szőlőt metszeni kezdték a szőlősgazdák, hogy a tőkéről elegendő nemes
bort szűrjenek. Jeles nap volt azonban ez a mai más szempontból is, hiszen Nagy
Szent Gergely volt középkori iskoláink legkedveltebb védőszentje, erre a késői napra
esett — azokban a boldog időkben — a tavaszi félév kezdete. A diákok ilyenkor
felvonultak, parádés tavaszköszöntőjük volt a gergelyjárás vagy gergelyezés. Most,
ősi szokás szerint, afféle gergelyező vén diákként mi is eléd járultunk, hogy közösen kántáljuk el néked az egyik Gergélyi Versezetnek — az alkalomhoz illő —
egyetlen sorát:
„Jó mesterünk

vagyon, kit Isten

megáldjon..."
39

Isten éltesse a mi 72 esztendősen is — a kiadványok tanúbizonysága szerint —
70 évesnek maradt Tanítómesterünket, mondjuk örvendezve, hogy ezen alkalmat is
együtt ülhettük meg. Sok-sok szép születésnapot kíván korosodó pályatársai nevében is
egy vén diák
DIENES ISTVÁN

Jékely Zoltán fejfájára
Meddig zokogsz bennem, mély hegedű?
Sohase szűnsz meg, zsongó
fájdalom?
Ha elpusztít e sajgás egy napon,
tovább sírsz akkor is, mély hegedű?
(Jékely Zoltán: A láthatatlan hegedűhöz)

E láthatatlan hegedű birtokosát, melyen „egyéni léte titkos muzsikáját"
fél évszázadon át megszólaltatta, Jékely Zoltánt 1949 tavaszán ismerhettem
meg személyesen, amikor idegzetében ismét lobot vetett, s bizony megint nem
ok nélkül, a szorongás, hogy itt van az ideje újra az utolsó szó keresésének,
mert ismét „világszél sepri az ember nyomát, / düledék minden embertani
korszak". Meghívót kézbesítettünk neki, Lator Lászlóval ketten, mint ifjú
Eötvös-kollégisták a volt kollégistának, ei/y végóráit élő kollégium utolsó, hagyományos kabaré-előadására. A Széchenyi Könyvtár Hírlaptárának egyik
belső, levegőtlen helyiségében kellett felkeresnünk, ahol a padlón feltornyozott
és megsárgult régi újságok kazlából kiválogatni és rendbe rakni a másod-, harmadpéldányokat volt a hivatása Jékelynek. Hús-vér mivoltában ekkor, ebben a
környezetben pillantottam meg az „utolsó trubadúrt", a „nimfa-hajszoló pásztorfiút", akinek a műveit: az „álomban született versek édességét" s az „elfoszló agy-protuberanciákat" fiatalabb költőtársa, Kormos István elragadtatott
felolvasásaiból ismertem már. — Megőrülök! — kapott a fejéhez, köszönés
helyett, és mély sóhajjal mutatott maga köré. Kész kabaré volt ez is, ez a poros, dohszagú, köhögésre ingerlő környezet, középpontjában a rotációs közt
guberáló költővel, s egyáltalán nem idézte a „legszebb formáját a létezésnek",
az „álmodozás egy könyvtárról" világát, hol „nagy lelkekkel találkozik naponta" a földi ember. Ugyan miért őriz meg az emlékezet évtizedeken át egy
ilyen hétköznapi pillanatot, amelynek valódi dimenzióiról legfeljebb a Lét
„megfoghatatlan tragikumának a liláját" a groteszkben, a hétköznap porában
is kigyújtó Jékely-vers tudósíthatna igazi hitellel? Talán mert — in minimis
Deus est maximus — ebben az önmagában jelentéktelennek tetsző emlékben
ütött szíven azon nyomban — megismerkedésünk első pillanatában — Jékely
Zoltán napi sorsának és költői nagyságának példátlan, durva kontrasztja.
„Az életben csodást, nagyot akartam — vonta meg 1944 apokaliptikus
nyarán, személyes élete tragikus felezőjén, sorsának visszahatólagos, de voltaképpen a jövőre is érvényes egyenlegét —, tévelyegtem kéjben, kínban, viharban, fájdalmamban százszor ajkamba martam." A hétköznapi, polgári életlehetőségek és az ősemberkedvű vágyak, a civilizációs kényszerek és a bronzkori
40

férfiösztönök ollója senkiben sem nyílt oly szenvedtetően szélesre, mint őbenne,
aki „éltével egy ős gyermekkort idézett"; a Szamos pisztrángbalettjeit, Házsongárd, Szentgyörgypuszta gyújtoványfüveit és klemátiszait, Enyed bükköseit; az
ember nosztalgiáinak mélyén ragyogó, valahavolt Paradicsom hitét, a Földet
„végeltérítéssel" fenyegető, „notórius vízszennyezők" között. Soha nem aludt
ki benne a kamaszkíváncsiság, „hová iramlik a világ", miközben „élek: halálsápadtan lebegek / az iszonyú időmélység felett", s „vad mindenségfélelemmel"
„elhóhérolt szívében" is vallani tudta: „ó, az élők mégiscsak boldogok", ö n feledten vágtatott a kolozsvári Farkas utcán és a Lukács-fürdő platánjai között
„a visszahozhatatlan, játszi élet" pillangója után, mégsem volt ösztönember,
a carpe diem hedonistája. „A foszló hús mögött mohón / csüggtem az örökkévalón", írta az ötvenes évek elején, kiebrudalt költővoltának mélypontján,
melynek a szégyene nem az övé. A mindig messzebbre: Európa egyetemeire
és szellemi kincseskamráira tekintő erdélyi magyarság Ady-álmodta, pompás
emberpéldánya volt; „eltűnt légiók sziklaútjának" zarándoka Itáliában, s Párizs
köveit koptató, „nyugatos" magyar, ahol „szomorúsága árbockosarából" visszatekintve még tisztábban hallatszik a zsoltár a marosszentimrei templom meglazult, szuvas gerendái alól. A magyarsághoz való tartozása, a történelem
XX. századi menete következtében személyes sorsának tudatosan is alkatrésze
lett. Nem viselte vasárnapi rendjelként, csak szenvedte a fajtájához való végzetes hűségének „egy nép kollektív végrendeletét" is magába foglaló, nagy
versek sorozatában kicsapódó kínját. Mostoha években is nyíltan megvallotta
„egy nép emlékes szerelmét", s gyaníthatóan azért foglalkoztatta annyira a
48-as márciusi ifjúság: Vasvári, Petőfi sorsa, mert dicsőséges bukásuk példájában ugyanazt a kötőanyagot érzékelte, amiért Petőfi is papírra vetette, hogy:
„Ha nem születtem volna is magyarnak, e néphez állanék ezennel én." Jékely
költőkoponyáját is „szinte szétveti a gond: szegény magyarokért", s volt bátorsága — és józansága —, hogy a hatvanas évek közepén versben kimondja az
előretörő dezillúzió évtizedében nem éppen „korszerű" gondolatot, hogy nekik,
a magyaroknak is köszönheti a „finom világ", többek között, a Stephansdom
muzsikáló csodáját — „nekik, akik rongyos zászlók alatt /' csontjaikból raktak
védőfalat, / vérük sarából vályog-sáncokat".
Költőként, a „benne zokogó, mély hegedűben" a posztromantika egyik
mesterhegedűjét kapta a költészet istennőjétől, amely a modern ember halálneuraszténiás idegzetével volt felhúrozva, s ő virtuóz módon képezte költészetének hangjait ezen a hangszeren, amely csak az övé, s nem örökíthető tovább,
mint ahogy művének varázslata, hangzásának titka is továbbelemezhetetlen,
megfejthetetlen és utánozhatatlan. Ezért csak jelzők nélkül, csak a saját képeivel lehet a hitelesség reményével írni róla; az ő festékeivel
kell emberi és
költői arcát megfestenünk.
„Az élet és halál keveredése / hol hitbe ringat, hol kétségbe dönt" — jegyezte a kéziratpapírra 1946 októberében, Kolozsváron, majd hozzátette: — „s
mint kettétört életű egyének, / továbbélésem célját kutatom". — Mi törte ketté
életét? Sorsát? — kérdezhetnénk. De hát: „Mi tépte ketté ezt az egy-világot?"
— kérdezhetnénk, ugyanilyen joggal, egyik verssorával, s ugyanilyen fölöslegesen, hiszen költészete csillagtornyából olvasói elé tárul gyermekkorának
elveszített Tündérkertje, a „vértől sötét erdélyi sár" emléke; a hit, hogy a hazáért kiömlött vér „nemcsak iszap-lucsok l e s z . . . hanem a szabadság szentelt
kovásza s édes kenyere", s a csalódás, ami miatt — a vershez is — hozzá kellett tenni: „De hát nem így lett"; végül a legátfogóbb tragédia, amiben Jékely
az ősbűnt látta, hogy a XX. századi ember „ősi szerződését a Természettel
megszegőn" él, s „bűnétől iszonyodva néz szét megrontott erdőn és mezőn".
De hát akadhat-e olvasó, aki e tragédiák egymásból fejlődő láncszemeit rangsorolni merné? Az egymást hatványozó, személyes, történelmi és kozmikus
tragédiák borzadálya eszmélkedése első pillanatától haláláig megszállva tar41

totta lelkét, amelyből verseinek fogvacogtató szépsége áradt, és sajtolta ki
belőle a pálya végén a Vesztőhely a világ végén című iszonyatos és egyben
alázatos látomást, amelyben az eljövendő, egyetemes végítélet prelúdiumaként
végrehaj tátik az ítélet egy — bűnös? ártatlan? — földlakón:
A világ végén állt a
Egy kéz rányomta a
Félhold bárd villant
Örökre csend lett és

tönk.
fejét.
odafönt —
sötét.

Találgassuk-e, hogy ki volt, vajon ki lehetett az áldozat, kinek kilétéről,
ahogy a vers ajánlása megjegyzi, az álom nem világosította föl a leglidércesebb
hatású magyar négysoros költőjét?
DOMOKOS MÁTYÁS

SZENTI ERNŐ GRAFIKÁJA

42

TÓTH BÉLA

Tiszajárás
TORNYOSPÁLCA

29.

Mintha kiesett volna a szabályozás utáni Tisza kegyeiből. Négy kilométernyire
eltávolodtak egymástól. Pedig úgy a 14. századtól együtt éltek. Az egyutcás falu
kertlábai belelógtak a vízbe. Templomos település lehetett mindig, talán a neve is
onnét, hogy messzire látszó tornya, pálcája a síkság fölé emelkedett.
A lentebb való kubikos népek, a szentesiek szóhasználatában máig élnek játékos
kifejezések a mondottak rokonításához.
A torony nekik a falu nyele. A kéttornyú templom kétcsövű, amelyben duplalövetű Miatyánkot susognak, mondják a reformátusok a katolikusokat csipkedve.
Amikor belüktetek a nagyutcába, már szürkül. Nem vaktában jövök. Korábban
már leveleztem egy pálcái faluforrással. A miskolci levéltárban elhelyezett dolgozata
révén ismertem meg nevét, kerestem vele a kapcsolatot. Honismeretis, szakkörös
tanítónak vallotta magát válaszaiban.
Az első, közelembe kerülő atyafitól felőle kérdezősködöm, aki meg sem áll,
mentében bök maga mögé:
— Épp a kultúrházban találja, a ravatalon!
A művelődési ház előcsarnokából kriptái fények óvakodnak ki a fekete drapériával prémezett ajtón. A koporsófödél, ahogy nálunk is szokás, ott áll lábra állítva,
pontos névvel, életkorral megcímezve, talán, hogy valaki más bele ne költözzön.
Engem már nem tudotj; megvárni. Igaz, késtem pár napot.
Meleg hangú válaszaiban azt írta, bármikor jövök, szívesen lát, tudtomra adja,
mit ő tud a faluról. S ez lett a vége! Haragra nincs okom. Megesik ez mindenkivel,
még a legjobb emberrel is. Meghal. Aztán nincs is tovább. Firtathatom f a l u j a múltját, jelenét, jövőjét, egy kukkot nem szól hozzám.
A villanyvilágításos előtérben hatan állják körül a ravatalt. Nem a család.
A gyászolók a fejüket is másképp tartják. A tantestület sorosait vélem az őrségben.
A tömött bajszú férfi az igazgató lehet, a mellette álló két nőszemély kiérdemesült
kartársnő. Azután még egy férfi, inkább hivatalsegéd, mint tanár. Mellette két
szelíd arcú asszonyi nép. Leejtett karok, szánó arcok. A két utóbbi látására megenyhülök a halál hangulatának bádogosító merevségéből. Koporsósinas koromban
öt évet szolgáltam az élők és holtak között. Nem tudtam megszokni. A közelségét.
Nem tudtam elfásulni. Ha szólt a harang, csendítettek a halottnak, a h a j a m az
égnek állt. Idegen falu kutyájaként inaskodtam. A lakosok nagy részét nem ismertem. Nem is féltem. Annyi bölcsességet hoztam otthonról, hogy a halott ember a
legjobb ember. Nem üt, nem vág, nem harap. Mégis. Próbálgattam én magam odakeményíteni az élethez, halálhoz, hogy mások bánatának a szele meg ne suhintson.
A legtöbb temetésen fölsírt valaki. Fölpanaszolt erényeket, hiányokat, s ha d ü börgött a göröngy a koporsófödélen, segítettem szomorkodni én is. Szégyelltem kegyetlenül. Nagy legények voltunk, ördögökkel versengő gonosz inasok. S ilyenkor
micisapkával lopva törölgettem a szemem.
43

A most rám feszülő szomorúság bádogmerevsége alól az óvónő és a mellette
álló dajka szelíd vonásai oldanak bele emlékeimbe.
Legalább ötven évvel ezelőtt vetették belém mivoltuk virágmagvait, s most érzem, fölindázódik bennem, örömmel gondolok rájuk, menekülök szép emlékeikhez.
Baráth Viktorka. Az első nő, aki hozzám hajolt. Anyám? Anyám, az anyám.
Nem nő, hanem az állandóság. Mindig volt és lesz!
Viktorka dajkám volt, ahogy minden óvodásnak van dajkája. Az enyém a legkülönb, ahogy mindenkié az.
Derűs kék szeme körül mosolyredők. A redők között vidám szelídség, szeretet.
Honnét vette, mi fűtötte, nem kerestük okát, ahogy a nap melegét nem keresi az
óvodás, csak érzi, neki veti hátát. Ott ügyelte minden lépésünket az udvaron, a termekben. <5 gombolta aggodalmas kézzel nadrágunkat, ha nagy bizodalmasan megsúgtuk neki „bánatunkat". Háncsból való fonásokat tanított velünk. Jobb kéz jobbra
sodor, bal kéz balra sodor, a két szál egymásra szaladva erős lovazó zsinórt, karikaugrósnak való kiskötelet adott.
Tavasszal, ahogy megmézgásodtak a gesztenyefák, szép, sima, ú j hajtásaiból
csodálatos tolattyús sípok teremtődtek a keze nyomán. Ilyenkor ült egy kis sámlin,
mi körülfogtuk, mint kiscsirkék az itatócserepet. Hajlékony ujjai között a szerszám
engedelmesen szelte a sípnak való venyige hosszát, aztán a fúvókát metszette, aztán
késnyéllel fölpuhította a vessződarab kérgét, addig veregetve, hogy az megfordult
a fás részen. Aztán megszólalt a síp. Ahogy a dugattyút tologattuk, hol magas hangon, hol mélyen visongott. Minden óvodás szájában kesernyés vadgesztenyeízű síp
sikongott. Teli volt velünk a kék ég alja a falu határáig. Amikor cirokszárból építettük a lovat, a csikót, nyerítésünkkel szökött teli a tájék. Viktorka nem sokat
beszélt. Varázsolta előttünk a játékokat, s mi megkívántuk tőle. Agyagból fészken
ülő tyúkot formáltunk. Telikotkodáltuk a világot örömünkben. Aztán kutyát, kisborjút sikerítettünk, talán azért, hogy hangjukat szétkiálthassuk a falunak.
Kitől tanulhatta, nem tudnám megmondani. A teljes hat elemijén kívül egyéb
iskolája nem volt.
A falusi kupaktanács bölcsessége kormányozta dajkának az óvodába. Púpos volt.
Kaszára, kapára, határi munkára alkalmatlan. De hát kenyérrel élő ember. Haljon
éhen? Milyen örökemlékezetű dajka serkent föl belőle! Mi nem láttuk testi nyomorúságát. Jósága, magával hurcolt melegsége eltakarta előlünk.
Most tudom, hogy türelmét, eredendő emberségét őseitől örökölhette, hiszen azt
ma sem a diplomákkal osztogatják.
Hanem a legények nagyon is beleütközhettek testi fogyatkozásába. Soha nem
ment férjhez. Pedig népes, szálegyenes családból sarjadzott. Dologbíró, jókedvű
fészekaljból került az élet innenső partjaira. Valami útközben törhette el a gerincét. Hanem a természet minden emberi mozgató rugót beleépített. Tiszta, szerető, jó
feleség, anya tudott volna lenni, mint a testvérei. Milyen türelemmel, derűvel viselte sorsát! Ebbéli vágyait fukarság nélkül pazarolta ránk. Hiszem, ezer egykori
óvodástársammal hurcolom képét, keze melegét. Kékszirmú szeme villanása most
nyiladozik bennem, a tornyospálcai tanító ravatala előtt.
Horváth Ilonka óvónőm képe is előhívódik a szorongás ezüsthalogénjében.
Ahogy visszarévedek egykori csoportképeinkre, ülve is kimagaslik fehér ruhájában verébszürke egyvelegünkből. Világszépségű, derék, nagy darab nő. Talán a
hegedűje is méreteihez készült. Bizonyosan öt- vagy hatnegyedes lehetett.
Amikor éneket tanított, felállt a terem közepén, s míg kísérte dalainkat, vonója
számtalanszor beleütközött a mestergerendába. Alig vette észre. A gyanta fehér pora
füstölve gomolygott ki a feszes lófarokból, a hangszer melle lisztes volt szinte,
s mi úgy láttuk nekilelkesedve az éneknek, hogy lángra lobbannak hegedűjén a húrok. Ettől nekigyulladtunk az éneklésnek:
Esik eső juj, juj, juj,
Hozzá még a szél is fúj,
44

Ha esik is, mindhiába,
El kell menni óvodába ...
Ma efféle tandalokat nem eresztenek az óvodások szájára. Hanem az akkori
pedagógiai célzatosság énekeltette velünk:
Kihajtom a libuskáim a mezőre,
Tarkalepkés, vadvirágos
legelőre.
Egy meg kettő, három, négy, öt,
Három, négy, öt, csak előre!
Mármint a libáknak előre.
Tudom is én, hogy milyen gyökeret vert bennünk a tandal? Hanem a benne
levő biztatás hozzáadódott ismereteinkhez. A gyerek azzal foglalkozik, amivel a felnőttek. Uralni akarja azt a kicsi világot, ami körülfogja. Kormányozni kisded libacsapatunkat. Kihajtani, ahogy idősebb gyerekcimborák hajtották. Hajtották? Jobb
libapásztorok után úgy mentek, mintha zsinóron vezette volna őket.
Jaj, nekünk is volt három libánk, két tojó, meg egy gúnár.
A tandalocska felerősíthette bennem a vágyat, hogy rám bízódjanak a nagy
fehértollasok.
Mondtam is anyámnak, hohó, már zsendül a fű, teli bögyekkel járnak haza a
jószágok. Az volt a libapásztori dicsőség, ha olyan jóllakottan totyogtak haza, hogy
alig tudtak lépni tőle. Vágyódtam rettentően egy kis libalegeltető dicséretre. Biztattam anyámat, nem kell azokat mindig a zsákból étetni. Ott a legelő, itt vagyok én.
Csak egy kisustor kellene, aztán a többit majd rendezem én!
Féltem pedig a gúnártól, mert az gonoszabb jószág, mint a hamis kutya. Tojópárjainak oktalan védelmében sziszegő sárkánnyá válik, idegen emberekre támad.
Gyerekre, ha megszalad előle. A gúnár utána, még repül is, ha lábbal nem győzi.
Csípi, tépi, ahol éri. Szárnyával veri, aztán visszaballag övéi közé, hangosan nevetnek, sokáig megbeszélve a győzelem részleteit.
A gyerek pedig hetekig hordja a libaviadal kékjét. S fél, de rettentően a gúnártól.
De hát akkor minek énekeljük, hogy kihajtom a libuskáim?
Mondtam anyámnak, hogy pásztorolni akarom én a háromlibányi csordát.
— Elver a gúnár, gyerek! Ahhoz még neked csöpörödnöd kéne!
— Rávágok a karikás ostorral, hogy csak úgy repül a tolla, aztán megszelídül,
mint a kezes kisbárány.
Anyám bölcsen tudta, hogy nem az ostor a szelídítő szerszám, hanem az ész,
a tapasztalat. De azért engem bemutatott ú j minőségemben a libacsordának.
A gúnár nekem támadott.
— Kapd el a nyakát, pörgesd meg háromszor, ereszd el! A mesék sárkányokkal
bajmolódó legénykéinek ereje kell ide!
A sziszegő libalegényt tátott szája mögött nyakonkapni, megforgatni, hogy szelídüljön, tisztelje az erőt, a bátorságot.
Anyám elhúzódva a csatatértől, biztatott:
— Kapd el a nyakát!
Elkaptam. Fordulok vele háromat. Szédülten tottyan le a földre. Azután tántorog, mint a részeg. Nem is dicsekszik társainak, mint amikor ő volt a győztes.
Aznap még kétszer megkínáltam a gúnárt merészségemmel. Másnap tágult
előlem.
Ki hinné, milyen tanulékony a liba! Anyám bizonyosan akkor tanulta a jánoshidai gúnárokon bátorságát, amikor olyan idős lehetett, mini én, óvodás.
Jaj, a tornyospálcai ravatal végéről hová ellegelészik a kósza gondolat! Rápillantottam az itteni óvónőre, benne Horváth Ilonkát láttam.
Ha ő megjelent közöttünk, zajgó csirimpolásunkat a puszta érkezése elnémította.
Soha nem tapsolt csöndet. Várakozással lestük. Mindig hozott valami érdekeset
45

Nem a kezében. Meséket, verseket, dalokat. Szelídsége karszügyön járt a dajkáéval.
Hanem a szigor is benne lakott.
Egyszer mesélés közben kiszólították a teremből.
Távozása éhséget támasztott bennem. Odaosontam üresen árválkodó székéhez,
szaglászni kezdtem az ülését. Kesernyés orgonarügyillat áradozott belőle. Nem hazudom, ma is pontosan emlékszem rá.
Az óvodások csupa utánozó majmok. Odaszaladtak, körülfogtuk az üres széket.
Szaglásztuk. Horváth Ilonka visszaérve megtorpant a küszöbön.
— Ki kezdte?
Rám mutogattak. A terem sarkában egy suhintással rajzolta meg a büntetőkört.
Olyan volt, mint a kulcsra zárt börtön. Nem lehetett belőle kilépni. Csak mikor
kézen fogva kivezetett.
Minden porcikáját családalapításra építette az öreg természet. Sosem ment férjhez. Abban a csöppnyi faluban nem volt kihez. Akihez tanultsága révén elillett
volna, ahhoz ő volt szegény, a szegényhez ő volt tanult. Pedig bizonyosan benne
is zúgtak a vágyak, de erről nem tudott senki. Ránk pazarolta magát.
Éppen a gondolatnak arra az útjára térültem volna, hogy ugyan mi is lett későbben vele. De eltérít, kizökkent egy micisapkásan, patkolt bakancsosan ravatalhoz
lépő férfi, aki colostokkal centizi a koporsó hosszát, szélességét, miegyebét.
Na, mondom magamban, a szakemberhiány. Már a sírásó is kontár. Aki itt most
méricskél, vagy kezdő, vagy alkalmi munkás.
A gyakorlott sírásó, ha megszólal a harang, nem a colostok után kapkod, hanem
azt kérdezi, ki dobta el a kanalat, ki köszönt el az árnyékvilágtól. Ha a nevet megmondják, vele mondják a méretet.
Legalábbis nálunk ilyen volt Kiss Gyura temetőcsősz.
A falusi ranglétrán ő alatta m á r csak a kutyasintér tanyázott. Mégis irigyelték.
Jövedelme majdnem olyan biztos volt, mint maga a halál. A község cselédje, csőszházban lakik, kaszáló, veteményes, kukorica-, krumpliföld jár neki. És pénzbeli
csőszbér.
Viselte is Kiss Gyura a hivatalát olyan méltósággal, akár valami becsesebb
ipart űző mester. Mert mivel is lenne az különb őnála, ö épp olyan nélkülözhetetlen a község kormányzatában, akár a bábaasszony. Csak az az első végén révészeli
az emberiséget, emez meg az utolsó állomásnál. De hát így lehet ez már régóta.
Kiss. Gyura ezt tudta, s így viselte életét.
Pénze mindig akadt, esténként a kocsmában oldozkodott föl az élet göcsörtjeiből. Jutott neki is. Azután megszokta. Az italt. Nem tudott meglenni nélküle.
Hanem amikor esete volt, csak hivatalának élt.
Kézhez idomított szerszámai a szakma becsüléséről tanúskodtak. Nikkelfényes
ásó, lapát, kapa. A nyél egyikben sem siratta az elhalálozottat, de állt a köpüjében
olyan cövekkeményen, ahogy azt az ipari szerszámtól megkívánja a nagykönyvbeli
előírás.
Nem is lehetett volna a Maros, Kupa folyók szurokfekete földjében elhantolni
rozoga, hitvány eszközökkel a holtakat. Egy méter mélyig olyan lila ott a föld, hogy
attól fekete. Onnét aztán szőkül, ahogy a kétméteres mélységben már csupa tányérnak, bögrének, korsónak való szép sárga agyag.
Ásott is Gyura ebben a szobrász keze alá való földben olyan kívánatos, szabályos, fórsriftos, fényesre nyesett sírgödröket, hogy egészen meg lehetett kívánni.
Nem beszélve a kétoldalt szépen domborodó takaróföldről. Szabályos prizmába lapátolta. Kicsi utacska kétoldalt, hogy amikor kötélre veszik a koporsót, járó legyen
az eresztéshez.
Mindennek megvan a titka. Ahogy Dugonics mondja, ki minek a mestere, annak
a huncutja!
Csak rendelésre dolgozott. Unalmában, mert ideje van, előre, névtelennek, sírt
nem ásott. Ahogy mondjuk egy falusi bognár ellátta magát tartalék lőcsökkel, hámfákkal, kocsirudakkal, zápokkal, saroglyákkal. Gyura nem nyitott ki sírgödröt ho46

zomra, hogy majd lesz ennek jó gazdája, lesz ennek lakója, csak konduljon a harang. Nem ásott neki a vakvilágnak. Babonaságból? Hogy valaki bele ne szeressen,
bele ne essen, netán ő maga is iszonyodott a nyitott sírgödörtől?
Gyerekkori rosszaságok ellen ijesztgettek bennünket láncos bengával, fejetlen
emberrel, kukoricabetyárral. Temetőcsősszel soha.
Kimondatlanul talán tiszteltük is. Hogy élő létére ott mer lakni a halottak között. Éjszaka is. Talán bátorítónak issza a pálinkát?
Foga fehérét ok nélkül nem vicsorította. De ha valaki adósa maradt, s úgy halt
meg, annak a sírját megtaposta a temetéskor.
Beleállt a gödörbe, s úgy húzta fényes kapájával befelé a földet. Foga között
szidta, amit vehettek fohászkodásnak is.
— Na, csak a körmöm közé adott a sorsod! Hát sajnáltad tőlem, a családomtól
azt a szakajtó búzát, azt a falat szalonnát, csak etted, etted előlem! Látod, csak
idejutottál!
Tiszteletlenül nem átkozta a megboldogultat, csak félhangosan mondta a hátrányait, ahogy bizonyosan életében is. Megmondott mindenkinek mindent a szemébe,
mint lóci ember az ökrének. Némely gyászoló család ilyenkor ocsúdott föl a sírparton, amikor Gyura taposta hozzátartozójukat, a foga közül zsolozsmázott, hogy itt
adósságok maradhattak a temetőcsősz rovására, mert az most nagyon járja. Annyira
járja, hogy már majdnem táncol. S a szomorú család, talán a torhoz sem ül le
addig, amíg Gyurának az elmaradást ki nem adják. Néha a tartozás többszörösét.
Két-három évi adósság fejében fél szekérderék búzát, három kenyeret, oldal szalonnát. Talán a halott békéjéért is. Meg hogy haza ne járjon, ne kopogtasson.
Egyszer, zsíros halotti torból jöhetett, párbérszedéssel házalhatott, ahol ilyenkor
kínálgatni szokták, azt már nem tudom, de megtörtént, ami ritkán szokott, hogy
délelőtti részegségében bebotorkált az iskolaudvarba. Épp nagy nyüzsgésben szaladoztunk, mint eső előtt a hangyaboly, ő meg egy akácfába kapaszkodva üveges
szemmel bámult bennőnket. Hangosan sóhajtozott:
— Teremtő jó istenem, de sok sírt meg kell még énnékem ásni, mire ezeket
is eltemetem!

SZENTI ERNŐ GRAFIKÁJA
47

SZOVJETUNIÓ

RAB ZSUZSA FORDÍTÁSAI
JURIJ LEVITANSZKIJ

Fejedet támaszd a tenyeredbe
Ne melleden fond karod keresztbe —
fejedet támaszd a tenyeredbe,
szemedet húnyd le, ülj le és hallgass,
ha soká hallgatsz,
majd meg is hallod.
Meghallod azt a könnyű kis neszt is,
csöndes fuvalmát az esti szélnek,
halk zizegést és szárny suhanását,
hátad mögött a nesztelen járást,
és hogy két könnyű tenyér, mely szinte
áttetsző, s melynek súlya alig van,
szemedre simul
gyengéd-vigyázón,
és látva látsz majd,
és meg is látod.
... Meglátod majd a külső sötétben
az alvó Trója fölött a hollót,
és tisztán látod, majd a fa-lóban
acháj vitézek napverte arcát,
kardjukat, vértjük
fémcsillanását,
fegyverüket és pajzsukat látod,
s puszta szentélyben kő-szűz szemében
a szomorúság sötét árnyékát.
... És meghallod majd egyszer egy éjjel
a messzi égbolt
csillag-hívását,
meghallod majd az éjféli égről
a holdfény
jégcsap-csilingelését,
holdsugár-cseppek csengő zenéjét,
holdtölte titkos, halk muzsikáját,
tételeit és minden
akkordját,
meghallod majd a teljes szonátát.
48

Ne melleden fond karod keresztbe —
fejedet támaszd a tenyeredbe,
mert ez a póz az örök-fenséges,
egyedül ez, ez
termékenyíthet.
Fejedet támaszd a tenyeredbe,
várj türelemmel, várj
nyugalommal,
s majd meg is látod, majd meg is hallod,
lehet reményed
mindenesetre.
Jós madár röpte, holt kő zenéje,
kő-szűz szemének
szomorúsága.
Holdsugár-cseppek
csengő zenéje,
holdtölte titkos, halk muzsikája.

Imádság visszatérésért
Egy hétmilliós város nem lesz kevesebb,
ha elutazik belőle egy ember.
De elutazott belőle egy ember,
s most puszta és kihalt a hatalmas város.
Bocsáss meg, hétmilliós, hatalmas város,
hétmillió jó polgártársam, bocsáss meg,
de épp őnélküle nem tudok élni,
de senki nem kell más nekem, épp az az egy.
És most járok-kelek sívó sivatagban,
hová, miért megyek, azt se tudom már,
s hány napja már, hogy senkit nem veszek
s fogaim közt csak homok csikorog.

észre

Kedvesem, én kicsi lányom, én jegyesem te,
ünnepem és gyötrelmem, szép bűnös angyal,
imádkozva kérlek — gyere már vissza,
hiányodat már egy napig se bírom!
(Ó istenem, tedd, hogy hazatérjen,
ó istenem, tedd, hogy hazatérjen,
ó istenem, tedd, hogy hazatérjen,
tedd, istenem, tedd meg, mi az teneked?)
Itt állok, pusztaság kellős közepében,
és mint igézőt, mormolom
tízezerszer
azt a nevet, amelyet teneked
kitaláltam,
amelyről nem tud senki csak én.
Kis gyermekem, gyötrelmem,
menekülésem,
magam-formálta lény, káprázat, fata morgana,
kékcinke vad pusztám feneketlen
egében,
így imádkozom — gyere már, gyere már!

(Ó istenem, tedd, hogy hazatérjen,
ó istenem, tedd, hogy hazatérjen,
ó istenem, tedd, hogy hazatérjen,
tedd, istenem, tedd meg, mi az teneked?)
Itt állok, térdet hajtok a puszta homokján,
már tízezerszer elmormolta imámat,
és úgy érzem, cserben hagy a józan ész is,
egyre kuszább, homályosabb a szavam.
Kedvesem, kicsi lányom, én jegyesem te,
(de épp őnélküle nem tudok élni),
ünnepem és gyötrelmem, szép bűnös angyal,
(de senki nem kell más nekem, épp az az egy).
mag am-formálta lény, káprázat, fata morgana,
(ó istenem, tedd, hogy hazatérjen)
kékcinke vad pusztám feneketlen
egében
(tedd, istenem, tedd meg, mi az teneked?)

LIA SZTURUA

Párhuzamok
Fékcsikorgássál rémít meg az utca.
Tegnap még párás erdő volt a helyén,
teli kígyók és villámok
veszedelmével,
hol körmét törve a sziklán,
harcban ä létért,
az erős farkas a gyöngét
marcangolta, mikor
telihold pora hullt
a szironyhó
tetejére.
Sas zuhant a galambra,
s fehér melléből kiszívta a vért.
Közben egyik sem
mentegetőzött:'
azért áldoztuk fel
a legbölcsebbet, a legtisztábbat,
hogy az irgalomban a hit ki ne vesszen;
vagy amikor felragyogott a nap
s a szőrös test mélyén
sűrűit a kívánság méze,
szerették egymást és sokasodtak
hűségeskü nélkül is
és a lankadó vágy végén
birsalma-sárga
hűtlenséget
nem
gyanítottak,
sem tövist, mély felszegezi
szívünkre
vetélytársunk
arcát,
50

mély ifjabb s szebb a
miénknél...
Most a városban
közöttünk csak szavak élnek:
az állat szó, az isten szó,
a szerelem szó,
s mákonytól
részegülve
már nem is veszem észre
a fegyverként
reámszögezett
fékcsikorgást...
Nyugszik a nap,
de már nincs hozzá semmi közöm.
Kihűnyó fénye
a szakadék szélén nőtt almafáé.

A páva
Július van. Lábam alatt
vattás-puha
aszfalt.
A hazulról követő
szemrehányás
somlekvár vérével
elegyül,
ragacsosan nyúlik utánam,
kötélként nyakamra
fonódik,
és mint kutyát, húzna vissza, haza. ..
Egész testem érzi,, elnehezült
tarkóm,
gerincem szomorú
függőlegese,
hogy utamon követ valaki.
Olyan hőség van, hogy megfordulni lusta vagyok.
Követőmnek hosszú, takaros
árnyéka van,
amikor dél közeleg,
a napfény bronzos cseppjei
szögként fúródnak minden
ízületembe,
s keskeny szíja az önostorozásnak
itt sivít
közelemben.
Ebben a hőségben irreális,
kimért léptekkel követ a férfi,
talán nem is tudunk megállni soha ...
És egyszercsak meglátom az utca végén:
rozsdás bokor tövében egy páva áll.
Narancsszínű gyerekkorom kiáltó
meglepetése
itt a városban, ezen a gyűrött napon?
Megtorpantam.
Nyakamon
olvadt, foszlott a kötél,
s nem kiáltás-feltépte
szájjal,
hanem ajkamat szépen kerekítve
mondtam ki a szót: „páva"!
Követőm
meghökkent,
nem változott körülöttünk
semmi,
megolvadt aszfalt és autók,
poros verebek,
varjak,
mint gyümölcsük-vesztett
fákon

eleven gyümölcsök.
Egyszeresük megrezzen követőm,
hahotázik,
ujjal mutogat rám s kiabál:
— Háborodott! Háborodott!
Háborodott!
Már embergyűrűben
állunk,
a szavak kegyetlenek, élesek ...
Ha az emberek átlépnék
egyetlen ember egyenes
gondolatát,
s meglátnák
a páva gyönyörű, idegen,
tiszta tüzét,
vagy elhinnék, hogy azt a tüzet
a varjak-tűzoltotta
világban
meg lehet szerezni, akár olyan áron,
hogy májukat-szívüket
tépik a csőrök ...
De nem hitték.
A kötél, amely nyakamra
fonódott,
hurokká szorul össze
a buzgó férfi kezében.

MARK SZERGEJEV

esztendőt akár
Éljünk egv kurta esztendőt akár,
— hosszabb időt jobb, hogyha nem remélünk
éljünk, egy kúria eszienaut, akár,
de páratlanul, óvatlanul éljünk.
Oda, hol az igazság a határ,
lendüljünk fel szívünkkel
szárnylobogva.
Éljünk egy kurta esztendőt akár,
de úgy, mintha a legutolsó volna.
Milyen kicsiny lesz pletyka, bűn, szeszély,
milyen kedves lesz f űszál, eső, hangya,
hány üres héjat sodor el a szél,
s kicsillan a boldogság fényes magja.

Ketten
A FÉRFI (banálisan):
Szeretnék szellővé válni,
hogy ruhádat
simogathassam,
elbújjak a könnyű redők közt,
52

—

A N ö (haraggal):

szívednél
melegedhessem,
láthassam mindenegy
lépted,
hallhassam titkos sóhajodat.
Szeretnék tigrissé válni,
félénkké, egészen szelíddé,
csak azért, hogy a földön
tigrisségem ne tudja senki.
Sétálgatnék a fasorokban,
becsengetnék ide-oda, színházba járnék,
és — milyen furcsa volna! —
nem merne senki
hozzámcsatlakozni.
Becsavarognám a várost,
minden teret és mellékutcát,
az emberek arcába néznék,
hogy megtaláljak egyetlen arcot.
S ha meglelnélek a tömegben,
egészen közel lépnék hozzád,
mancsomat a válladra tenném
és nézném,
hogy változik el az arcod!

IMANTAS ZIEDONIS

Négy dal
A SZEKÉR DALA
Négy keréken futó doboz vagyok,
előttem folyton lófar imbolyog.
Mit nekem eső, hőség, vagy hideg —
csak el ne hagyjam
kerekeimet!
Hegyre kaptat az út, vagy völgybe tér,
vonszolódom, azért vagyok szekér.
Fáradt a ló, vagy ostor csípi meg —
csak el ne hagyjam
kerekeimet!
Szekér vagyok, hazám a tág határ,
a ló fara előttem föl-le jár,
Bánom is én! Akárhová vihet —
csak el ne hagyjam
kerekeimet!

53

A CSENGETTYŰ DALA
Cimborám, kedves sárga paripácskám!
Látod, az öblös ércharang a bátyám.
Valahányszor kondul falunk felett,
magam is halkan
énekelgetek.
Az a kolomp is rokonom, úgy ám,
melyet a Riska visel a nyakán.
Mikor port verve hazatér a csorda,
kísérem, halkan
fecsegve-locsogva.
A gyöngyvirág, a sárga liliom,
a harangvirág — mind-mind
rokonom.
Milyen nagy ez a csengettyű-család!
S hogyan csilingel tőlünk a világ!

A CSÖDÖR DALA
Kopog az út, minthogyha rőzse ropogna.
Kancám, én kedvesem,
vágtassunk messze robogva!
Porzik az út,
nyakunk szakad a hámtól.
Míg élünk, el nem enged soha magától!
Ó kancám,
kedvesem,
hogy csillog a szőröd!
Illatod, kancám,
az orrlyukamba
évődött.
Emlékszel arra az éjre —
a mezők hogy illatoztak! —
amikor csikómat, kisfiamat
a világra hoztad?
Mivel tápláljuk
magzatunkat,
gyönge csikónkat?
Fogytán van a szalma is,
a széna rothad.
Se zab, se széna. Régen üres a jászol.
Harmatos lucernamezők zöldellnek távol!
Kancám, én kedvesem,
csak előre!
Ma éjjel nem visznek minket legelőre.
Az istálló levegője áll.
Az éjszaka fülledt.
Gyere,
szaggassuk le végre
nyűgünket!
Maradjon itt a csengettyű —
úgysem fáj szíve utánunk
Meg a szekér — ne vonszolódjék többet utánunk!
Vigyük csikófiunkat is — nádaknak, ereknek.
Érzed, hogy orrcimpáink
hogy bizseregnek?

ö

maharánt,
hold sugarazza be homlokodat!
Érzed? Fűillatú réti szél simogat.
Reszketek. Te is.
Az édes szabadság — ez a jussunk.
Amíg még alszik a gyeplő —
fussunk!

A KISCSIKÓ DALA
Hová

futunk?

Sokáig kell még futni?
Nem szaladni szeretnék —
feküdni, aludni.
Anyám, ha húzod majd
a kévékkel rakott
szekeret,
azt ígérted, egy terű
csikófiadé lehet.
Azt mesélted,
behordtad a petrencéket,
meg a kévéket,
nehéz
aranyhegyeket.
Hát adjatok nekem is szekeret!
Most már •
a magam szekerét akarom!
Te húztad napverőn és téli fagyon,
keresztül áradáson,
főrgetegen.
Hát nekem
sose lesz szekerem?
JEGYZETEK
Juri} Levitanszki}
— 1922-ben, Kijevben született, Moszkvában él. Számos verseskötet szerzője, m a g y a r u l is megjelent egy válogatott kötete és sok verse folyóiratokban.
Kiváló műfordító is — több m a g y a r klasszikust és k o r t á r s költőt fordított, népszerűsített hazájában.
Lia Szturua grúz költőnő a középnemzedékhez tartozik. Tbilisziben él. A grúzok
legkiválóbb szobrászának, Elgudzsa Amasukellnek felesége. Költészetében a h a g y o m á nyos lírát megújító csoporthoz tartozik
Mark Szergejev
— 1926-ban született, Irkutszkban él. Hosszú évekig a Szibériai
Írók Szövetségének főtitkára volt. Több verses-, próza- és mesekötete jelent meg. S o k
verse látott napvilágot a m a g y a r folyóiratok hasábjain, antológiáinkban is.
Imantas Ziedonis lett költő 1933-ban született, az egyik legnépszerűbb lírikus h a z á jában. Egyik kritikusa így nevezte: „A kor éghajlatának meteorológusa," Széles s k á l á j ú
költészete: harc az ú j , h a r m o n i k u s emberért,

55

Tájak, tárgyak lelke
MÁNDY IVÁN: TÁJAK, AZ ÉN TÁJAIM
„s a tárgyakból

is kifelé

a sok lassú
tekintet"
(Nemes Nagy Agnes)

Mindig érzem a vállalkozás reménytelenségét, ha egy-egy író, költő művészi természetéről definíciót szeretnék adni. Inkább választom hát a tájolás, körüljárás, körültapogatás módját, ha kell, félvakon tapogatódzva a fogalmak félhomályában, de
néhány érzékletet mégiscsak híven tolmácsolva, mintsem hogy az olvasónak valamilyen kétdimenziós, elsematizált vagy impresszionista vázlatot adjak arról, ami
plasztikus, ami kimeríthetetlen színskálájú.
Mándy Iván elbeszéléskötete, a Tájak, az én tájaim, különösen gondos tájolást,
körüljárást, körbetapogatott látleletfélét igényel az értelmezőtől — vagy legyünk
szerényebbek: a kommentátortól, főleg attól, aki — mint e sorok írója — lírai művek értelmezésével kísérletezik egy tucat éve, s e kritika megírására az a körülmény bátorítja, hogy Mándy Iván — köztudomásúlag — lírai természetű epikus.
E köztudomás igazolásául most csak annyit, hogy Mándy költőtársa, Kálnoky László
ezt írta „A trafik nagyszerű szerzőjének" ajánlott versében (Befejezetlen
szimfónia
a Symphoniáról, a Trabukóról és társairól): „Te absztinens maradtál, és lám, mégis
megírtad / »A trafik«-ot, ezt a hibátlan prózakölteményt, / amely már első olvasásra
egy nem nagy méretű, / de tökéletesen csiszolt drágakőre emlékeztetett." Ezek után
valószínűleg fölösleges hangsúlyoznom, hogy Mándy azok egyike, akik a széppróza
oldaláról oldották föl sikeresen az epika és a líra közötti m ű f a j határokat. Mert az
is köztudomású, hogy a lírában, Mándyval párhuzamosan, ugyancsak történtek
jelentős határátlépések és határcövek-arrébbhelyezések (sőt eltüntetések), például
Orbán Ottó, Tandori Dezső vagy éppen Kálnoky László részéről; Kiss Anna pedig
nemcsak az epika, hanem a dráma (a farce, a bábjáték) mezsgyéjét is feltörte s bevetette az általa kitermesztett lírai hibridek magvaival.
Érdemes megfigyelni, hogyan küzd a kritika (a Mándyért, s nem ellene küzdő
kritika) ennek a valóban köztollon forgó véleménynek — tudniillik, hogy Mándy
lírai prózát ír — a pontosításáért.
Az író máig leghűségesebb kritikusa, Rónay György (legalább hat ízben írt
Mándyról!) ezt mondja Az ördög konyhájáról szólva: „Mándy Iván számára a próza
nemcsak közlési eszköz, nemcsak ábrázolásforma, nemcsak elbeszélésmód, hanem
ugyanannyira költészet is, azaz — mint a szürrealisták mondták — költői valóságteremtés. (...) Ez a költőiség azonban általában nem jelent nála olvadékonyan lágy
líraiságot. Többnyire nagyon is keményen rajzol, szigorúan, néha irgalmatlanul."
Máris felkaphatja fejét, aki az akadémiailag hitelesített műfaji kategóriákról
már csak azért se mond le, mert akkor milyen alapon gúnyolódhatna az „akadémizmus" kategóriáján? Itt ugyanis kétszeres csavarintás teszi próbára logikai érzékünket: Mándy lírikus alkat (idáig rendben volna, ilyet már Krúdyról, Gelléri Andor
Endréről és másokról is hallottunk), ugyanakkor líraellenes, amennyiben az ellágyulást nem tűri munkáiban. Mi a líra, ha nem érzelmi megismerés? — kérdezhetjük,
tudva, mit válaszolt erre József Attila (A líra nem érzelem, mert akkor sóhajtás
56

vagy tüsszentés is lehetne stb.; a líra logika, de nem tudomány — szabadon idézve),
de most ú j r a kérdezve, mert négy-öt évtizedenkint a lezártnak hitt kérdéseket is
érdemes fölfeszegetni.
'
A Mándy-kritikák sorában Lengyel Balázs próbálja feloldani a „lírai, de rteni
lírai" paradoxont, az íróról rajzolt portréjában: „Pontosan úgy telíti érzelemmel
a tárgyi világot, úgy vetíti bele szubjektumát, mint az objektív költészet. (...) az
antiromantikus költőknek a társa."
A költőiségnek tehát egy sajátos változatával állunk szemben, mely paradoxul
már önmagában is „de-lirizált líra": az objektív líraisággal. Méghozzá oly módon,
Lengyel szerint legalábbis, hogy „Mándy eleve rávetíti a maga belső világát, lírai
tartalmait a külső tárgyi valóságra".
Ez a „rávetítés" — a szubjektív elem, vagyis az érzelmek rávetítése az objektív
dolgokra — csakugyan a tárgyias líra egyik sajátsága. Mándy elbeszéléseiben ugyancsak fölfedezhető ez az eljárás — főleg az újabbakban; m e r t ne feledjük el, hogy
idézett méltatói javarészt a régebbiekről beszéltek.
Az objektív költészetnek azonban van egy olyan f a j t á j a is, amikor a költő a
tárgyból bontja ki a lírát, az érzelmi tartalmat. Rokon ez a módszer az animizmús
elnevezésű irányzattal, mely abból a primitív művészetből merítette alapötletét, hogy
(a vallásos elképzeléseknek megfelelően) — a dolgoknak — az élettelén tárgyaknak
is — lelkük van.
A modern, huszadik századi művészet rengeteget tanult a primitívektől. „Primitívet" értve a gyermeken is. Ügy gondolom, abban a versengésben, mely a minél
naivabb és minél természetesebb
művekért folyik századunkban, a pálmát nem
biztos, hogy azok viszik el, akik a legnagyobb feledékenységgel tudtak elfordulni a
huszadik századi ember civilizációs ellentmondásaitól. A műalkotás megáhított „őseredeti" és „gyermeki" tisztasága akkor méltó igazán az elismerésünkre, ha valamiképp éreztetni tudja a kontrasztot a tudatosan megtagadott jelen állapotok és a
visszaálmodott múlt (vagy a jövő) között. Ha nem csupán „leereszkedik" a primitívek és a gyermekek szintjére, hanem ily módon fölébe is tud nőni korának.
Mint például Pilinszky János, aki ezt mondja az auschwitzi múzeum dokumentumairól: „Legotthonosabb tárgyaink, hétköznapi civilizációnk szinte valamennyi
eszköze — az utolsó elhányt bádogkanálig — soha nem látott metamorfózison ment
itt keresztül. (...) ugyanezek a tárgyak, beleértve az eredendően kínzásra szánt eszközöket, lettek végül is a század legsajátabb ereklyéi. Valamennyit egyazon jelentés
elvéthetetlen jegyei borítják. Ütések és kopások, miknek kibetűzésére alig tettünk
valamit. Pedig ezek a század betűi; ezek a kor betűformái." Csajkák, kanalak,
kampók. Lágercsajkák, lágerkanalak, lágerkampók. A néma, beszédre bírhatatlan
tárgyak. („A kampó csöndjét, azt jegyezd" — mondja egyik versében Pilinszky.)
Ügy érzem, ezekkel eléggé fontosat, korszakosat mondhattunk az „objektív líra"
címszó alá sorolt művészetről. Azt, hogy a tárgyakhoz kapcsolódó múlt lényeges
üzeneteket közvetíthet, anélkül is, hogy a művész a saját érzelmeit vetítené r á j u k ;
ellenkezőleg, inkább a tárgyak „vetítik rá" a szerzőre árnyékukat, az objektíve — az
egész emberiség számára — bennük, rejlő, érzelemkeltő tartalmaikat. Mint Ivan
Gyenyiszovics kanala. Mint Gerard Semprun fogpasztás tubusa.
A tájak, tárgyak lelke a modern művész számára több, mint a tárgyak keletkezésének és használatának története, vagy mint a „couleur locale" — a helyi színezet. Inkább: a folyamat az állapotban. Az a fejlődő, de gyakrabban hanyatló vagy
romboló tendencia, mely a tájat, tárgyat, a jelenlegi állapotához vezette. A tájak,
tárgyak lelke: ezek emberi vonatkozásainak összessége. A költő szempontjából pedig: amit ezekből az emberi vonatkozásokból fel tud fogni, ki tud vetíteni, nagyítani; amit műfaji eszközeivel reprodukálni képes.
Mándy olyan kötetet válogatott össze újabb keletű munkáiból, melyek egytől
egyig a tájak, tárgyak lelkét bírják szóra. A mosoda, A lift, A trafik, A bútorok,
A villamos és a Mosdók, vécék: elbeszélések; versek; költői elbeszélések és novella57

írói költemények, amelyekből egyöntetűleg az derül ki, hogy a tájaknak, tárgyaknak lelkük, mi több, „lelki életük" van.
Hol is volt még ekkora jelentőségük a tájaknak, tárgyaknak? Például Babits
korai költeményében, A világosság udvarában, mely a szeméttel teleszórt „lichthófról" szól — csakhogy ez, jellegzetes kérdő mondatainak körforgást éreztető, patetikus dikciójával, mint Rába György állapítja meg Babits-monográfiájában, szimbolikus jelentést hordoz. Nagy Lajos költői tömörségű szociográfiájában, a Kiskunhalomban a tényközlés szenvtelensége és a tények dühítő volta kelt feszültséget.
Tersánszky Józsi Jenő idevágó műveiben — Egy ceruza története; Egy kézikocsi
története — csupán külsődleges, „technikai" megoldás, hogy a cselekményt az emberi kézről kézre járó tárgyak „beszélik el"; ezek a régi állattörténetek utódainak
vehetők. Illyés Gyula számos verse és prózája az „új tárgyilagosság" nevű irányzat továbbfejlesztése: a fegyelmezetten, pontosan közölt ismereteket felsorakoztatván, a költő végiggondolja az oksági összefüggéseket, s a lavinaként hömpölygő,
etikai tartalommal feldúsuló végiggondolás során egyre nagyobb indulati feszültséggel röpíti föl verseit rapszodikus vagy himnikus magasságokba — például A reformáció emlékműve
előtt című remeklésében. Nemes Nagy Ágnes néhány leíró
jellegű költeménye — például az Egy pályaudvar átalakítása című — a városi t á j
állapotának drámai megváltozására hívja föl figyelmünket. (Krúdy és Gelléri péld á j a már sok-sok Mándy-kritikában szerepelt.)
A „rokonság" e rögtönzött szemléjéből két kortársat emelek ki: a két lírikust,
Pilinszkyt és Nemes Nagy Ágnest, ö k segítenek legjobban annak bizonyításához,
hogy a legszorosabb összetartozás mellett micsoda sarkalatos különbségek mutatkoznak, egyazon művészi elv, a lirizálástól mentes líraiság gyakorlatában.
Vegyük először az elvet. Pilinszky Ars poetica helyett írt szavai annyiban illenek Mándyra, hogy ő maga is a tárgyak — és a tárgyak környezetéül szolgáló
tájak — ütéseinek és kopásainak, azaz emberi lenyomatainak kibetűzésére vállalkozott. S jóllehet csak ritkán egyetlen történelmi kataklizmához — a második világháborúhoz és a haláltáborokhoz — kapcsolódva (bár ezek lenyomatait nem kerüli
ki), azt elmondhatjuk, hogy ő is „az évszázad betűinek kiolvasására" vállalkozik;
Pilinszky tragikus, feloldhatatlan megrendülésétől eltérően, egyfajta elmélázó,
ugyanakkor éber iróniába hajló részvét jegyében.
Igaz, Mándy meglehetősen szűk területen járatja végig tekintetét, Pest régi külvárosában, a Józsefváros görbe és szűk utcáin, terein, házaiban, üzleteiben, különféle zegzugaiban, olykor más kerületekbe tévedve, ahogy diákkoromban kivillamosoztunk a „tuján" (a serdületlen olvasó kedvéért: a villamos ütközőjén, etimologice:
a hátúján) a Hűvösvölgybe, Zugligetbe, esetleg Budaörs és Érd felé, ahol az M7-esről ma is úgy tetszik, mintha a villamos a szántóföldre tévedt volna, mint valami
elbitangóit jószág.
Ez a kritika által unos-untig emlegetett „szűkösség" azonban csak földrajzilag
jelent beszűkítettséget; az időben, azt hiszem, tágasabb, mint Pilinszky lírája, sőt,
ha a tér fogalmát nemcsak földrajzilag értjük, térben is. Mert míg Pilinszky (a
mélységi intenzitás költője) szinte egyetlen történelmi csomópontban szemléli az
emberi sorsot, a morális jót és rosszat, addig Mándy a hétköznapi körülményeket
pásztázza végig, egy félig proletár, félig kispolgárian slumös tartományban, melynek — mint Rónay Györgytől és Faragó Vilmostól Galsai Pongrácig oly sokan kimutatták — folklorisztikus, vagy legalábbis etnográfiai értéke (is) van. S minthogy
ez a külvárosias etnikum, számtalan színárnyalatával, Rio de Janeirótól a londoni
Sohoig és a New York-i Bovery-ig és Salinger világáig, valamint a neorealista olasz
filmtől a japán Kobayashi filmje, a Dodeszkaden külvárosi színhelyéig rengeteg fokozata ellenére, rengeteg közös vonást mutat —, Mándy Józsefvárosa úgy aránylik
ezek összességéhez, mint egy etnikailag egységes, zárt kultúra (vagy szubkultúra) a
világ minden kis és nagy kultúrájához. Hozzátéve persze, hogy az ilyen Harlem-féle
területek („tájak"!) sokkal képlékenyebbek, hogysem tudományos módszerekkel
térképezhetnék fel őket
58

Mint Mándy írásművészete tanúsítja, mégis, rögzíthető, ábrázolható ez a világ
a maga jellegzetességeivel, karakterisztikumával, melyről csak akkor vesszük észre,
hogy „szubkultúra" voltában mennyire markánsan körvonalazott, ha már a Mándynovellák megíródtak róla.
Mindez azonban még csak az elbeszélések realisztikus oldalát érinti. A többi:
játék, humor, álom, képzelet, s ahogy a nagy elődről, Gelléri Andor Endréről szokták volt mondani, „tündéri realizmus", vagyis már szürrealizmus.
A lírai ábrázolásmód betájolásául azt a jól ismert — Petőfi és Arany által már
á tökéletesség fokán művelt — módszerét szeretném megmutatni, hogyan él a megszemélyesítéssel. S ha ezt megismertük, szemügyre vehetjük, miként fejleszti tovább ezt a klasszikus eljárást — az antropomorfizálás magasabb szintjére. (A kézenfekvő példák klasszikusainknál: a viharok birkózása A puszta télenben, a feketén bólogató eperfa lombja, vagy az ösztövér kútágas, hórihorgas gémmel — a példák tetszés szerint szaporíthatók.)
Íme egy jelenet A mosodából: „Az ing közben már a pulton. Kiterítve a pulton.
Elkapják a karját. Két gyors mozdulattal hátracsavarják, összekötik. Bevágják a
sarokba." — Egy oldallal arrébb egy hosszúkás, karácsonyi ajándékdoboz-forma dobozt hoz a patyolatos nő a pulthoz. A várakozók szemében „A doboz egyre öregebb,
ahogy közeledik. Zsineggel átkötött, horpadt homlokú aggastyán. Egy pillanat, és
szétesik." Mándy nem azt mondja, hogy „a várakozók szemében" ilyenek — ezt
csak én tettem hozzá; s nem metaforikusán beszél, mint aki azonosítássá egyszerűsítette a hasonlítást, a doboz tényleg megöregszik a patyolatos nő kezében, ahogy a
szemtanúkhoz közelebb viszi.
A példatár ezúttal is a végtelenségig bővíthető. A padlásra tett öblös karosszékkel, aki először háborog, hogy micsoda alakok közé vetették — ládák,
vasak és egyéb ócskaságok közé —, aztán gőgösen magába temetkezik (A bútorok).
Vagy a térdek, a vécén ücsörgő kamasz térgyei, ezek a pihés fejű, reszketeg és fejüket összedugó aggastyánok. Mándy költői stílusáról beszélni már ezen az alapon
sem túlzás. De minthogy ezek nem egyszerűen stiláris szemléltető eszközök, hanem
egy világlátás következetes kifejeződései, a „megszemélyesítés" kategóriába nem
férhetnek el; többről van szó.
Amit a nagyváros szürke sűrűjében élő, magányos, egymáshoz súrlódó és egymástól sérült, hétköznapi emberek — negatív lenyomatként — a tárgyakon hagynak,
mindabból kiolvasható az életük. Nem az eseményeik, a dátumhoz köthető, különleges történéseik, hanem a mindennapi életük. Állapotba merevült cselekvésmechanizmusaik. A sorsuk.
A sértődékeny karosszék a padlásra hajítva: egy öregember tizenöt-húsz évének
lenyomata, visszája. Talán, mert abban a roskatag fotőlyben töltötte szobafogságra
ítélt utolsó éveit. Talán, mert ő is „levitézlett", valahonnét őt is kiszuperálták, menesztették, bélistázták, nyugdíjazták, szegényházba toloncolták, kiutálták, kidobták,
ejtették, deportálták.
A barna szék a negyedik emeleten „Kibicsaklott lábbal a hátsó lépcsőház mellett.". Hogy került oda? — Íme: „Éjszaka vánszoroghatott fel a hátsó lépcsőn? Elég
keserves lehetett azzal a lábbal. Valahogy azért mégiscsak felvonszolta magát a negyedikre. Leroskadt a fal mellett." — Ez már maga a betetőzött sors, ha még oly
nevetséges is. Az örök üldögélésre ítélt helyzetét demonstrálja.
Van még tömörebb példa is — ennyi: „Három porcelán tányér a falon. Három
rosszkedvű nagynéni." Három cserépdarab, mely ízlést, életstílust, együttélést jelképez. Szinte látjuk, amint a három néni ott gubbaszt összezárva egy kicsi szobában, ki-ki őrizve a maga helyét, ölébe tett kézzel, sértődötten és hallgatagon.
De Mándynak nincs szüksége ilyen szavakra, ez már valóban olyanná rontaná elbeszéléseit, mint amilyeneknek az ellene haragvó kritika állította be őket. A szürke,
kilátástalan, sivár világ költészete így valóban prózává silányodna, a szürke, sivár
világ prózájává.
Aki viszont egy sereg képzetet tud elhinteni az olvasó fejében, anélkül, hogy
59

a kimondásukhoz mindennapian szükséges szavakat leírná, az költő. Méghozzá színes, érdekes, gondolatébresztő s főleg lebilincselő poétája tárgyának.
A költőiségnek talán sikerült valamelyes támpontját fölvennem ezzel az antropomorfizáló ábrázolásmódot bemutató tájolással. Hátravan azonban még jó néhány
mándyság, ami további feltárásra vár, például a szabadversbe futó sortördelés technikája. A tulajdonságok, lehetőségek, múltbeli életmonotóniák felsorolásszerű, mégis
szaggatottságot és elbizonytalanult összefüggéseket éreztető mondat- és szóoszlopa.
A gondolatritmus váratlanul bekövetkező zakatolása, zörgése, idegesítő vízcsapcsöpögése. Mintha már minden jóvátehetetlenül elromlott volna a házban, az utcában, a kórházban, a családban, a focisportban, a világegyetemben. Közben mintha így, remény nélkül is folytatható volna, és szép, megható. Lírai. Csak nehogy
arra az ellágyulásra gondoljanak, amitől egy hajszál választja el Mándyt, ám a
hajszál élességével el is vágja őt attól.
Aztán ott van a drámaiság kérdése. Ezt kevesebben pedzették — Faragó Vilmos
a mindenünnen leselkedő tragédiát veszi észre, Galsai Pongrác a drámaiatlanságban
rejlő drámát. Rónay a m ű f a j elméleti mérleget készíti el. Számomra — teli találatértékűén. Így: „(...) groteszk és ugyanakkor tragikum is van benne. Tragikomikus?
Nem, éppen csak erről nem lehet szó: komikumról. Tragico-groteszk, mondhatnám."
Hogy mondhatná-e? — Érdemes az emlékezetünkbe vésni. A groteszk állítja
meg az elvizenyősödéssel fenyegető folyamatot, s fordítja felénk a vigasztaló arcát;
nevetni enged azon, ami egyébként sírnivaló: a hétköznapok tragédiáin.
Kezek nyúlnak felénk Mándy magányos tárgyai felől. (Magvető.)
ALFÖLDY JENŐ

Sükösd Mihály: A törvénytevő; Babilon hercege
Két szépirodalmi könyvkiadónk az 1981-es esztendőben csaknem párhuzamosan
jelentetett meg egy-egy Sükösd-kötetet; a regény a Magvetőnél, az elbeszéléskötet
a Szépirodalminál jelent meg. A szerző fanatikus munkamorálja, melyről időnként
önmaga is vall, az ihlettől függetlenül is megszülető Thomas Mann-i napi két-három
oldal tempója a szemünk előtt nő lenyűgöző méretű életművé; publikált könyveinek
száma már a másfél tucat körül jár. Ennek az életműnek a nagyobbik fele azonban tanulmányokból és esszékből áll, melyeknek többsége a XX. század prózai
epikájának, elsősorban regényirodalmának legnagyobb alakjait és
legfontosabb
művészi tendenciáit tárgyalja, művészetük titkát faggatja bevallottan gyakorlati
céllal. E cél nem egyéb, mint e titkok „ellesése", alkalmazása saját művészi epikai
kísérleteiben, hogy hozzájáruljon saját művészete korszerűségével is a mai magyar
epika korszerűsödési törekvéseihez.
Egy prózai kisepikai műveket gyűjtő kötet szükségszerűen több év termését
összegezi. Elvben tehát, amennyiben a szerző írói tevékenységében egyáltalán felfedezhető „fejlődés", egy ilyen kötetben tükröződnie kellene. Sükösd azonban teljes
joggal konspirálja el a Babilon hercege írásainak keletkezési idejét s ezt igazolja
A törvénytevő
művészi eszközeinek minősége is: Kafka, Joyce, Thomas Mann,
Hemingway, Musil és mások életművének alapos ismerője, a Változatok a regényre,
Küzdelem az epikával, Kilátó és a Közelítések jórészt epikaelméleti tanulmányainak
szerzője már kialakította epikai eszményét, szövegszerkesztési eljárásait s ezeknek
a birtokában egyenletesen korszerű művészi és eszmei színvonalon alkotja műveit.
Melyek ezek a művészi sajátosságok? Sokféle jegyüket lehetne felsorolni, de a
három legfontosabbnak az alábbiakat érzem: a non fiction elemeit, mindenekelőtt
60

azokat, melyek szövegeit időnként a szociográfiai látleletekhez hasonlóakká teszik;
a szövegkollázs, mások (például Apáczai, Széchenyi) szövegei összevágásának, montálásának módszerét; végül az ilyen „objektív" szövegrészek természetével látszatra
gyökeresen ellenkező kifejezetten lírai jellegű szövegkezelést. S itt nemcsak prózaversről beszélnék, mint rádiókritikájában Iszlai Zoltán tette. Igaz, hogy ú j a b b
verstani szakirodalmunkban vannak, akik tagadják a szabadvers fogalmának létjogosultságát, mégis azt mondom, Sükösd szövegeinek azokat a részeit, melyeket a
hagyományos értelemben szabadversnek érzek, nemcsak az teszi szabadverssé, hogy
gyakran még tipográfiailag is versszerűen vannak szedve, hanem a retorikus elemek,
különösen az ismétlődés és a nyelvi párhuzamosság mozzanataival is bőségesen élő
lírai sodrás, dinamizmus, mely biblikus és Walt Whitman-i reminiszcenciákat egyaránt kelthet.
Mindezek azonban nem teszik heterogénné ezt a sükösdi elbeszélőtechnikát, sőt
tudatosan olvadnak össze abban az epikateremtési programban, melynek csak egyik
leghomogénabb és legátfogóbb, de nem egyetlen megfogalmazási kísérlete volt a
Változatok a regényre. Ez pedig a lemondás a XIX. századi nagyregény fiktív jellegéről és mindentudó szerzői elbeszélőjéről s helyette a modern, líraibb jellegű elbeszélésformák meghonosítására való törekvés. Ezek mindegyikének jellegzetessége,
hogy az extenzív totalitás megteremtésének igényéről lemondanak s legfeljebb
valami lírai jellegű intenzív totalitás megvalósítását tűzik ki céljukul. Ahol ez megvalósul, szinte automatikusan a sükösdi szabadvers belső monológjával történik,
mint a csodálatos Üknagyapám, S. Sámuel nagytiszteletű úr a Tömösi-szorost
védi
címűben vagy A törvénytevő belső monológjaiban. Egyébként azonban szövegeinek
jórészében a századelő avantgarde hullámainak vége felé jelentkező és a prózai
epika modernizálásában különösen nagy szerepet játszó Neue Sachlichkeitre emlékeztető és az utóbbi évtizedek neoavantgarde-jában ú j r a nagy szerephez jutó ú j
tárgyilagosság szociografizáló objektivitású, csaknem naturalisztikus látleletei dominálnak; jegyzőkönyvszerű tárgyilagosságuk éppúgy kizárja a párbeszédességet,
mint a dominánsan belső monológokból szerkesztett szövegrészek esetében. Ahol a
hagyományos, a cselekményre épülő epikaiságot megszégyenítően gazdag a m ű
cselekményessége, ott az elbeszélés hangoltsága, a szöveg szabadversszerű líraisága
gondoskodik az epikum háttérbe szorításáról (például Szövetség), ahol pedig az
események is, a megjelenítésüket szolgáló tömör elbeszélő és párbeszélő stílus is
(kétségtelenül Hemingway short story-művészetén iskolázottan s ezért műfajilag is
a Történetek ciklusában elhelyezetten) leginkább lehetnének epikai jellegűek, ott
kettős módszerrel oldja föl epikusságukat, az anyag drámai megszerkesztésén túlmenőleg: énelbeszélést alkalmaz s az énelbeszélőt megfosztja fiktivitásától azzal,
hogy önmagával, a szerzővel azonosítja (például a címadó Babilon hercege). Az az
író ugyanis, aki lengyel író barátja és a szép filippinó drámaírónő tragikus szerelmét leírja, még ha fiktív történetet is ír le, azonos azzal a Sükösd Mihállyal, aki
az USA-ban ösztöndíjjal tölt egy időt s aki lengyel író barátjának Mihali, aki a
Történetek ciklusában amerikai ösztöndíjas élményeiről további objektív látleleteket közvetít, például egy mexikói átruccanásról s így eleve megfosztja olvasóját
attól, hogy a címadó szerelmi történetet fikcióként olvashassa. Így a mellékszereplő
szemszögéből láttatott sztori líraiságát az íróval azonosított szemszög fikciót feloldó
jellege egészíti ki.
A nagyon izgalmas kisepikai kísérletekről beszélhetnék még bővebben is, de
azért fordulok most már inkább a regényhez, mert Sükösd is elsősorban a regényírásra készült fel regényelméleti esszéivel. Ráadásul regényét dátummal fejezte be,
amiből egyértelmű, hogy 1972 és 76 között született meg a műve. Hogy miért csak
fél évtizedes késéssel jelent meg, hogy Sükösd horatiusi aggodalmaskodása (nonum
prematur in annum), vagy a könyvkiadás és nyomda laboratóriumaiban és útvesztőiben való hosszú tévelygés-e az oka ennek, ne kutassuk. De a jelzett dátumok
között, tehát a regény születésének folyamatában Sükösd írt egy tanulmányt, melynek a címe: Milyen regényt szeretnék írni? (Megjelent a Valóság 1974/4. számában.)
61

Ennek gondolatmenetéből egyértelműen kiderül, hogy a Sükösd által megírni kívánt
regény azonos a most megjelent A törvénytevővél. Ha nem is föltétlenül kívánatos
írói szándék és megvalósulás összevetése, ha a modern irodalomelméleti irányok
nem is tanácsolják az ilyesmit s a művet önmagában, marxista alapállás mellett
pedig az objektív valósággal való összevetésében is tartják vizsgálandónak, én ez
összehasonlításról, igény és mű egymáshoz való viszonyának megvizsgálásáról sem
akarok lemondani.
Sükösd Valóság-tanulmánya arról számol be, miként akart a Magyarország felfedezése című szociográfiai sorozat számára egy könyvet írni a magyar értelmiségi
ifjúságról, s miért kellett erről lemondania több évi munka és anyaggyűjtés után.
Hogy miként folyt ez az anyaggyűjtés, annak én is az egyik tanúja vagyok; tanulmányában megemlíti, hogy vidéki egyetemek hallgatóival is volt egy-két találkozása. A szegedi találkozást az itteni bölcsészhallgatókkal én szerveztem meg annak
idején s így hallgathattam a szociológus tájékozottságú és nyilván korábbi felmérésekből is tapasztalatokkal, sőt koncepcióval rendelkező kérdező nyomos kérdéseit,
melyekre még a hallgatóival sűrűbben érintkező ember számára is elhangzott
néhány újszerű, élményt adó válasz. Így, bármennyire is akceptálom azokat az
érveket, melyeket Sükösd felsorol annak a döntésének az igazolására, hogy visszaadta a megbízatást a sorozatszerkesztő Darvasnak, azért mégis sajnálom, hogy ez a
könyv elvetélt.
A tanulmányíró bevallott bizonytalansága ugyanis tárgyának, a kutatott értelmiségi ifjúságnak megítélésében természetes és indokolt. Indokolt, mert a kutatás
tárgyát képező réteg messzemenően nem egységes, és épp a vizsgálat idejében,
néhány éves késéssel kezdte egy vékony rétegét befolyásolni az 1968-as európai,
különösen a francia diákmozgalmak ideológiája. Abban is igaza volt Sükösdnek,
hogy ez a vékony réteg nem azonosítható azzal az értelmiségi ifjúsággal, melyről
könyvének szólnia kellett volna, de az is becsületére válik, hogy írói fantáziáját
épp ez a vékony nonkonformista csoport izgatta s hogy bizonytalanságába az is
belejátszott, ami a hetvenes évek első felének sok igényes értelmiségijét sodorta
a válság szélére: nehéz volt elfogadnia a megbízást adó felnőtt társadalom eszményeinek kizárólagos igazságát azzal a deviáns ifjúsági nemzedéki eszménnyel szemben, amely, ha időszerűtlenné is vált, oly sok vonatkozásban emlékeztetett saját
nemzedéke ifjúkorának eszményeire.
Abban tehát igaza volt Sükösdnek, hogy a bizonytalanságot okozó ilyen tényezők által ingadozóvá tett értékítélet az átfogó igényű rétegszociológiai látlelet alól
kihúzta a talajt. Erre alapozta azt a hitét, hogy a nemzedéki konfliktus témája
annál inkább lehet egy olyan regény tárgya, mely a modern regényelmélet kívánalmainak megfelelően eleve lemond az objektivitásról és az extenzív totalitás
igényéről. S ennek megfelelően megírta regényét, amelyet olyannak képzelt el, hogy
„legyen... minél több látószöge. A figurák, az események minél több síkból legyenek láthatók, a közlés, az üzenet, az igazság, amelyet ez a regény továbbítani kíván,
ne a szerző (vagy a főszereplőbe, rezonőrbe, akárkibe átültetett szerző) véleményeként szólaljon meg, hanem — amennyire lehetséges — idézze fel az igazság megközelítésének valahány, nehezen megmászható lépcsőfokát. Ez a sok látószög úgy
jelenjék meg, úgy támogassa, gyöngítse, oltsa ki, erősítse fel egymást, hogy egységükből ne olcsó viszonylagosság derüljön ki a világról, a róla szóló ítéleteimről,
hanem az ellentmondásokból az igazság bontakozzék ki." (Valóság, 1974/4. 60.)
Ennek a szándéknak megfelelően Sükösd lemondott egy közös, akár szerzői
fiktív elbeszélőnek, akár az eseményekben részt vevő énelbeszélőnek a használatáról s helyette az ún. perszonális elbeszélést alkalmazta, vagy ha úgy tetszik, a többszemélyes elbeszélés rendező elvét hasznosította. Ez az elbeszélésmód is lírai, mert
ugyanazt az eseménysort vagy világot sok szereplő saját és egymástól eltérő szempontjának líráján keresztül ábrázolja, de a sok lírai szempont ügyes írói szerkesztés
esetén megsemmisítheti egymást és maximális objektivitás látomását nyújthatja.
Kérdés azonban, hogy Sükösdnek milyen mértékig sikerült ezt elérnie.
62

A szemben álló két nemzedék képviselői a regényben nem is találkoznak; a lázadó fiatalok nyomozati aktáinak olvasása közben készül e legújabb ügyére Méliusz
János osztályvezető bíró. Közben lírai jellegű belső monológja lépten-nyomon kiszalad az ügy aktái által meghatározott sínekről, saját múltjába kalandozik, megidézi tragikus végű enyhén deviáns nemzedéktársa sorsát, aki buzgó szektáskodás
után 56-ban disszidál, majd az emigrációban öngyilkos lesz. Eljátszik az ügyiratban
előtte álló ifjak sorsának lehetőségeivel s ennek során lehetőségként köréjük r a j zolja az utóbbi évtized leginkább törvénybe ütköző ifjúsági megmozdulásainak két
esetét: egy lánykollégium fegyveres megszállását, lakói túszul ejtését, valamint a
pesti március 15-i tüntetést. De hogy itt csak fantáziajátékról van szó, hogy a vádlottak sorsában ez csak lehetőségként szerepel, azt Méliusz vívódása is jelzi fölöttesének keménységet követelő s ifjú beosztottjának az ügy elejtését kívánó várható
véleményvégletei között; hisz ha a fegyveres támadást a kollégium ellen valóban
a Méliusz elé kerülő ügy vádlottjai követték volna el, esetleges felmenthetőségük
alternatívája fel sem merülhetne s ügyükön nem kellene annyit vívódnia Méliusznak — ezt a motívumot tehát Iszlai Zoltán kritikája alighanem félreértette.
Az ügyirat vádlottjai közül is megismerhetünk néhányat saját nyilatkozata
alapján. Kérdés azonban, hogy a választott szituáció mennyire bizonyult alkalmasnak Sükösd szándékának megvalósítására. Méliusz bíróként, az egész társadalom
törvényeinek képviseletében kerül szembe a vádlott ifjak csoportjával. Bármennyi
eleme is van saját múltjának, mely őt az i f j a k iránti rokonszenvre, helyzetükbe
való beleképzelésre indíthassa, az őt kötő felépítményrendszer (vagy ahogy a regényben nevezik, a létesítmény) túlzottan nyűgözi őt ahhoz, hogy ne torzítsa a vele
szembenállókról kialakítható képét. Ez önmagában nem volna baj,' sőt az írói szándékot megvalósítani segíthetné, ha a vele szemben álló oldalon hasonló igényességgel érvényesülnének az egyes deviánsok önlírájának szemszögei. De a rokonszenvesebb deviánsokkal nem belső monológjaik hatásosabb közvetítésében ismerkedhetünk meg, hanem a róluk (Verébről és Okosról) felvett jegyzőkönyvek száraz és
megfésült szövegéből, közülük a belső monológ művészileg magasabb rendű önkifejezési lehetőségét csak a főkolompos Berzi J a k a b kapja meg, ő azonban aligha
képezhet méltó ellensúlyt a kompozícióban a Sükösd nemzedékéhez tartozó bíróval
szemben, mert az ő deviánssága alkatilag, lelkileg predesztinált s ehhez csak keresi
lázas tájékozódásával a meglehetősen közhelyes ideológiát. Okos és Veréb szövegében több van a nemzedékre jellemző Unbehagenből, mint Berzi szélsőséges gesztusaiban. Maguk a figurák pedig nemcsak foglalkozásukat (a tanulmányok végén ígéretes diplomát) illetően nem mondhatók értelmiséginek (ez még nem volna baj,
mert nem diplomások nem szerepszociológiai, hanem a társadalmi értékekhez való
viszony lényegi vonatkozásaiban sokkal inkább lehetnek értelmiségiek, mint sok
diplomás), hanem szövegeik gondolati színvonalát tekintve se tekinthetők annak.
A történelem azóta nyugaton is elvégezte a marcuseizmus és az újbaloldal kritikáját; a mai fiatalság ott is sokkal könnyebben beilleszkedik az elődjei által r á hagyott „létesítménybe", mint egy évtizeddel ezelőtt. Perspektivikusan tehát az i f j ú sági deviancia súlyának és lehetőségeinek megfelelő ábrázolást kap Sükösd művében; óhatatlanul a társadalom igazolódik általa, a türelmes, humanista, esetleg
némi fenyítésre is hajlamos, de befogadásra mindig kész társadalom (még akkor is,
ha a bíró belső monológjait időnként mintha enyhe önirónia lengené be). Csak azt
nem tudom, hogy a művészi megoldás teljesen megfelel-e az eredeti művészi intencióknak.
Sükösd két könyve viszont jó bizonyítéka annak: a művészi tudatosság, a m ű f a j
adta korszerű lehetőségek fáradhatatlan kutatása milyen megbízható színvonalbeli
magas fennsíkra vezetheti el az alkotói tehetséget.
CSETR1 LAJOS

63

Spiró György: Az Ikszek
1830. november 29-én este a Krasinskiak terén álló teátrumban a műsortájékoztató szerint három darabot adtak elő: egy lengyel színművet, egy francia komédiát, valamint Seribe és Mélesville operáját. A nézőtéren szép számmal ültek egyenruhás tisztek. A rangidős azonban civil ruhát viselt. Józef Chlopicki tábornok nem
véletlenül járt polgári öltözékben. Még 1818-ban összekülönbözött Sándor cár öccsével, a Lengyel Királyságot kormányozó Konsztantyin nagyherceggel, és kilépett a
hadseregből. Varsó lakossága és a lengyel katonaság hazafias érzelmű része éppen
emiatt tüntette ki rokonszenvével. A színházi élményre áhító lengyelek között
Konsztantyin cári testőrségének tíz-egynéhány tisztje is helyet foglalt.
. . . Egyszerre dobpergés verte föl a csöndet. Az első pillanatban úgy tetszhetett
a közönségnek, hogy a kívülről beszűrődő zaj rendezői utasítás visszhangja csupán.
Egyetlen ember, egy beavatott tiszt tudta csak, hogy a váratlan lárma azt jelenti;
a hadapródok felkeléséhez csatlakozott lengyel katonák egy csoportja éppen ekkor
szállja meg a színház főbejáratát. Egy pillanat és ú j szereplő lép a s z í n r e . . . Valóban. Kivágódott az ajtó és kezében kivont karddal egy hadnagy rontott be a nézőtérre. „A rendőrség eltakarodik, vége a szolgálatának" — kiáltotta, hogy a jelenlevő
titkosrendőröket már az első pillanatban lefegyverezze határozott fellépésével. „Lengyelek, fegyverre!" — folytatta áthatóbb hangon. — Testvéreinket ölik a tazienkiparkban. Nincs most idő a szórakozásra! Fegyverre! A hölgyeknek pedig haza!"
Ezután Chlopicki tábornoknak nyújtva kardját, fennkölt hangon kérte: „Segíts nekünk tábornokom! Itt az idő!"
— Gondolkozzon, mit cselekszik — hangzott a felelet.
— Nincs már idő a gondolkodásra, tábornok — válaszolt könyörgő hangon a
hadnagy.
— Hagyjatok békén, megyek aludni — zárta le ingerülten a rövid dialógust a
forradalmi összeesküvők által vezérnek kiszemelt generális, és elhagyta a színházat.
Nagyjából így játszódott le a novemberi felkelés első felvonásának emlékezetes
jelenete. Micsoda modern darabot rendezett pár pillanat alatt a történelem. A színpadon a komédia kacagásra ingerlő színészei, akiknek mozdulatait, szavait kettémetszi a felkelés hírével berontó tiszt villogó kardja. A komédiások egyszeriben
mozdulatlan bámulói a nézőtérnek, amely, mintegy varázsütésre, színpaddá alakult át.
A tényleges színpadi komédiát felváltja a nézőtérszínpad groteszk drámája,
amely most a kardot hőn tisztelt generálisa felé nyújtó hadnagy és az őt „ásítva"
elutasító Chlopicki között játszódik. A jelenethez több százan statisztálnak. A frissiben színészekké avanzsált nézők arcán oly átélt riadalom, amelyet próbák sokaságával se lehetne hitelesebbé csiszolni.
Igen, voltaképp ilyesféle színházról álmodott Wojciech Boguslawski, Spiró
György regényének főhőse. Színházról, amelyben a valóság és a színpadi játék áttetszik egymáson, amelyben a nézőtéri széksorok is kellékei a darabnak, s az események nemcsak a színészek mozdulatára fűznek fel bennünket, hanem a tőlünk
harminc sorral odébb ülő „ismeretlen" gondolatára, életfonalára is.
Chlopicki egyetlen gesztusa jelezte, hogy az ő szemében a felkelés eleve bukásra
van ítélve. A publikum és a színészek egy része mégis követte a kardját magasba
lendítő hadnagyot, és az arzenálhoz, később pedig a harctérre, vagyis a halál elébe
vonult.
Ha valami csoda folytán Boguslawski rendezi a darabot, és nem az „élet tanítómestere", bizonyára lezárta volna az „álmos" Chlopicki ingerült távozásával. Hitvallása szerint ugyanis az Élet általunk és nekünk ácsolt napi dobogójáról kiiktatandóak a végzetes, megismételhetetlen nagy jelenetek, amelyek, legyenek bár dicsőségesek, mindig az embert pusztítják. A tökéletesedés záloga, hogy minden újra64

játszható, jobbnak ismételhető. Boguslawski életfilozófiája szerint minden
játék.
Élet-játék. Vele szemben az Ikszek, akik, jóllehet cselekvő és szenvedő résztvevői,
tanúi voltak a lengyel történelem századfordulót mégelőző és követő másfél-másfél
évtizedének s a kor valamennyi lengyel eseményének — az 1791-es május 3-i alkotmányt előkészítő munkálatoktól a napóleoni Varsói Hercegség bukásáig, a Sándor
cár által kikiáltott Lengyel Királyság létrejötte után a konszolidáció hívei és őrizői.
Fáradtak és kiábrándultak. Tapasztaltak — történelmileg. Érettek — politikailag.
Gondtalanok — anyagilag. Kulturáltak. Tevékeny múltjuk és „elszenvedett" jelenük
közé szeretnének egyenlőségjelet tenni — minden áron. Hogy életüket igazolhassák.
Ebből azonban csak jelenük igazolására futja. (Jelenüknél azonban tisztességesebb,
magasztosabb a múltjuk!) De az igazolás voltaképpen a hatalomnak szól, amelybe
„beépültek". Amelyet kiszolgálnak. Éppen ezért ellene vannak mindennek és mindenkinek, akik az általuk kiharcoltnak vélt rendet és nyugalmat zavarni próbálják,
legyenek azok tehetségtelen összeesküvő katonatisztek, vagy nyílt színen játszó tehetséges színészek.
Az Ikszek célja, hogy az állóképek élettelen pózaiba törjék az embert. A húsvér, de szellemüktől megfosztott emberszobrokat aztán úgy rakosgathatják ide-oda,
mint színpadi kellékeket. Az általuk képviselt hatalomnak kellékemberekre van
szüksége. Meg vannak győződve arról, hogy hatáskörük színterét ők rendezik be
élőképekkel. De kellékemberek ők is. Ezt jól tudják, hiszen ismerik egymás múltját
és jelenét, s egymást tulajdonképpen meg is vetik torzzá lett karrierjükért, életükért. Tudják természetesen azt is, hogy a hatalom fölébük emelkedik, de ők azt
hiszik, hogy kijátszhatják. Ahogy a fölöttük álló hatalom képviselői sem kételkednek abban, hogy képesek kijátszani az övékénél is „hatalmasabb" hatalmat.
Persze az 1757-ben született Boguslawski, a „lengyel színház atyja" — beleélő
képességénél fogva is — birtokában van mindannak az élményanyagnak, ami a
korszak lengyel és európai eseményeiből fakadhatott. Kortársaival szemben, többek
között, az a nagy előnye, hogy ő „testközelből" láthatta uralkodók (s az általuk képviselt államok) felemelkedését, vereségét, megalázását és bukását: „A bal kettes
királyi páholy (...) Még mindig rácsok különítették el a nézőtértől, odabent csillogtak a tükrök. Ott kuksolt a mindig egyformán tagbaszakadt testőrök szorításában
Zygmunt August, Friedrich August, Friedrich Wilhelm, Napoleon, Poniatowski, ott
kuksol mostanában Konsztantyin nagyherceg, ott ül majd Sándor cár."
Boguslawski, szemben az Ikszekkel, talált magának egy pontot a világban, ahonnan senki sem tudja kimozdítani. Ez pedig a színpad. „A királyi páholyban jöttekmentek az uralkodók, lengyelek, poroszok, szászok, oroszok, a szereplők változtak, a díszlet maradt. És maradtak a valódi színészek is, minden hatalom kiszolgálói,
akik a megfelelő pillanatban minden hatalmat hátba szoktak támadni" — elmélkedik Boguslawski. — „Ez az én birodalmam, ezt senki sem veheti el tőlem. Osinski
sem, a cár sem, az atyaúristen sem." Persze Boguslawski „biztos pontját" nem az
adja, hogy „valódi színész". „Valódi színészt" nem egyet megismerhetünk Spiró
György regényében. Ö több annál, ö t géniusza teszi „kimozdíthatatlanná".
Vele szemben milyen hatalmuk van a „hatalmasoknak"? Konsztantyin tart a
helytartóságról lecsúszott Czartoryski hercegtől, aki hajdan testvér bátyjának legjobb
barátja és külügyminisztere volt; Czartoryski herceg rengeteg kompromittálót tud
Roznieckiről, a katonai titkosszolgálat vezetőjéről; Rozniecki tulajdonképpen ellenőrzi a féllábú exjakobinus Zaj^czek tábornokot, a cár frissiben — (és Czartoryski
elejtésével) — helytartóvá (és herceggé) emelt kegyencét; Zajqczek határozatlanságában is azzal ámítja magát, hogy állásából következően bármikor leválthatja
Mostowski belügyminisztert; Mostowski szemmel tarthatja Novoszilcovot, a titkosrendőrség vezetőjét és a Lengyel Királyság társkormányzóját; Novoszilcov jelentéseket küld a cárnak Konsztantyin nagyhercegről, aki lengyel (színész-) nőt vett
feleségül és nem erélyes az összeesküvéseket szövögető alattvalóival szemben;
Konsztantyin bármikor összeugrathatja Czartoryskit és Novoszilcovot, a múltbeli
két jó barátot, akik a jelenben gyűlölt ellenségei lettek e g y m á s n a k . . . és így tovább.
5 Tiszatáj

65

Az a hatalmi rendszer tehát, amelybe az Ikszek is tartoznak, tele van függőségi, alá-fölé-mellérendeltségi mínusszal, plusszal, egyenlőségjellel, oda-vissza nyíllal, bilincsszerű zárójelekkel. Ebben az embertelen idomban minden pont összeköthető a másikéval. E kötöttség pedig nem enged lehetőséget a játékra. A játék Boguslawski élete csupán. Ezért akarják őt megnyerni. Megnyerni és ezáltal elpusztítani. Az öreg Boguslawski a múltjukat, ifjúságuk eszményét jeleníti meg. Tevékeny
tanú, aki előtt, akárha álomban is, magyarázkodni kell. Boguslawski ezért elpusztítandó. Ez kezdetben azt jelenti: kényszeríteni kell, hogy azt játssza, amit ők akarnak. De Boguslawski tudja, hogy a játék kényszere — nem játék, nem szolgálat,
hanem szolgaság. El kell tehát üldözni a színpadról. De játékának színtere egész
Varsó (sőt, az egész lengyel és német nyelvterület). Ezért nincsen különbség a varsói
színház és Varsó, mint színház között. Boguslawski játéka-élete a Nemzeti Teátrum
díszletei között folyik, de díszletként szolgálja játékát-életét az Öváros éppúgy, mint
a Nowy Swiat házsora, rompalotájának fűtetlen szobája, vagy éppen az az ágy,
amelyben haldoklását eljátssza és meghal.
Boguslawski tisztában van helyzetével. Mindenkor tudja, hogy mit kell tennie.
Így még az Ikszek keresztül-kasul hatalmi pókhálórendszerében is, amelyen bárki
bármikor fennakadhat, eredményesen és sikerrel éli-játssza... a szabadságot — a
szerepek legemberebbikét. A szabadságot, amelyet az ember csak önmagában, önmagával viaskodva vívhat ki. Halálba lehet kergetni, el lehet tüntetni a sírját.
Ö maga elpusztíthatatlan.
Az Ikszek a szabadság eljátszásának sajátos, hiteles ábrázolása, időtlen „eseménytelen" krónikája.
Spiró György egyetlen mélylélegzettel írta meg regényét. Ez azt jelenti, hogy
a kort és szereplőit kitűnően kell ismernie. De hősein túl nemcsak ismeri, érti is a
„lengyel kiegyezés" sokat vitatott másfél évtizedét, a „harcolni vagy gyarapodni"
nálunk is jól ismert dilemmáját. Spiró György könyve azonban nem történelmi és
nem is életrajzi regény. Színpadi jelenetekre lehet bontani, de nem „cseppfolyósított" dráma. Tudományos igénnyel megírt elemzések, elemzéstöredékek olvashatók
benne, de nem esszébe ágyazott értekezés. Mindezeknek a keveréke inkább, amelyet,
ha belekóstol az ember, meg is szeret — hősével, Bogusiawskival együtt. (Szépirodalmi.)
KOVÁCS ISTVÁN

Regény — beváltatlan ígéretekkei
FÜLÖP JÁNOS: SZERELEM HAVA
Mindennapinak aligha nevezhető kapcsolat áll a regény cselekményének középpontjában: egy vidéki város pártapparátusában dolgozó, szó szerint véve a mozgalmi
életben nevelkedett fiatal — ráadásul csinos — nő és egy extravagáns gesztusokban
bővelkedő, némileg „szabadgondolkodó" szobrász mind szenvedélyesebbé váló szerelme. Természetesen, e konfliktusokban érlelődő viszony itt is — miképp a puszta
belletrisztikát vagy a love storyk lapos érzelgősségét meghaladó művekben mindig —
több kíván lenni önmagánál: lényegeseknek ítélt társadalmi tartalmak kifejezésére
hivatott. Mindenekelőtt: az önki teljesedés lehetőségeinek, a politika és a művészet,
az intenzív közéleti tevékenység (a hatalom) és a tisztesség összefüggéseinek érzékletes kibontására. Ez utóbbit vetíti előre a regény — Epiktétosztól vett — mottója
is: „Mi lesz a helyem az államban? — kérditek. Az, amit úgy tudtok megszerezni,
66

hogy közben megbízhatóak és tisztességesek maradtok. Ha erről lemondtok azzal,
hogy az államnak hasznára akartok lenni, ugyan mi haszna lehet velejéig tisztességtelen és megbízhatatlan emberekből?"
Epiktétosz szentenciája — noha az újabb etikai elméletek ennél azért jóval
bonyolultabbnak, ellentmondásosabbnak tekintik az objektív politikai hasznosság és
az erkölcs kapcsolatát — kétségtelen alapkövetelményt fogalmaz meg: a közéleti
cselekvés és a morális tisztaság elválaszthatatlanságának elemi normáját. Ennek
érvényességét, mértékadó szerepét az sem bomlaszthatja föl, hogy egyértelműen helyes — a történelem által igazolható — célkitűzések olykor csak szükségszerű vétkek
sorának kényszerű vállalása árán valósulhattak meg. Az erkölcsi meghatározottságot
akkor sem mellőzhetjük, ha tudjuk: a politikában mindig az eredmény a perdöntő,
s a lehető legtisztább szándékok is vezethetnek a legsúlyosabb elhibázott lépésekhez. A „tiszta kéz" megőrzésének morális igénye gyakran merevedhet a cselekvés
akadályává, a tétlenség leplezőjévé, néha illuzórikussá válhat ugyan, de normatív
funkcióját mégsem veszítheti el.
A mottóban körvonalazott, végső elvként tehát messzemenően hiteles etalonját
Fülöp János a közelmúlt — az ötvenes évek — hazai kommunista mozgalmára, jellegzeteseknek vélt párttagtípusaira igyekszik alkalmazni. A témaválasztás — hangsúlyozzuk — kiemelkedő fontosságú társadalmi tendenciák, mély erkölcsi konfliktusok újszerű ábrázolására nyújt esélyt. A pártapparátusok világa irodalmunkban jobbára a „fehér foltok" közé tartozik, Fülöp János regénye ennyiben — életanyagának
egyik lényegi szféráját tekintve — vitathatatlanul teljesíti az eredetiség követelményét. Nem feledhetjük azonban, hogy a téma — önmagában — még csak ígéret, a
legjobb sem több puszta lehetőségnél.
Az ötvenes évek pártfunkcionáriusainak emberileg-erkölcsileg problematikus
képviselői a nő, Buházi Anna emlékképeiben vonulnak föl. A megjelenített valódi
és álkommunisták közül a legnagyobb nyomatékot talán az egykori férj, Tamás
kapja, aki a személyi kultusz politikai gyakorlatának és a szólamokká alacsonyított
eszményeknek az ellentétéből azt a hamis következtetést vonja le, hogy a hatalomhoz fűződő viszonyában a pártot is szükségszerűen a machiavellisztikus módszerek
jellemzik, a nagyszabású ideálok szerinte csak a tömegek tudatos megtévesztésének
eszközei lehetnek, mert a lényeg voltaképp az önmagáért való uralkodásban rejlik.
A disszidálás így törvényszerű végkifejlete következetlen, kisszerű magatartásának,
cinizmusba forduló meghasonlottságának. Megemlítendő, hogy később egy pártértekezleten Anna erkölcsi szempontból határozott különbséget tesz azok között, akik
szándékosan, önző számításból, és akik csupán gyengeségük miatt váltak árulóvá.
Ez a differenciálás kétségtelenül jogosult, de a mű szövege alapján Tamást — ellentétben felesége elképzeléseivel — nem sorolhatjuk egyértelműen a „megtévedtek"
közé, vétke az adott helyzetben alig-alig csekélyebb a tudatos árulók bűneinél. Mert
Tamás, noha már egyáltalán nem hitt az ügyben, a Központi Vezetőség apparátusában dolgozott. A pozícióra irányított következetes képmutatása erkölcsi normáinak
teljes felbomlására vall. Ez pedig nyilvánvalóan túlmutat a morális „gyengeség"
érvényességi körén, hiszen a rossz szándékos vállalását foglalja magában. Az elv
és a konkrét példa közötti feszültség elsősorban Tamás alakjának felszínes ábrázolásából eredhet. Vagy abból a szemléletbeli bizonytalanságból, mely egy felelős
politikai vezető partikuláris érdekű eszmei képmutatását „gyengeségnek" minősíti.
Gölöncsér elvtárs az aszketikus típus megtestesítője: m á r - m á r embertelenné végletesedő rendteremtési kísérletével az 56-ot megelőző hónapok ellentmondásait, a
pártban is fölfedezhető elbizonytalanodás jeleit igyekszik — elvakult módon — ellensúlyozni. Mindenhol ellenséget sejtő gyanakvása a törvénytelenségek által kiváltott szorongások következménye. A harmadik — még kiemelésre érdemes — párttag Dégenfeld, aki a szocialista erkölcsiséget a szexuális szabadossággal, a libertinizmus felújított változatával azonosítja. Az igen-igen kisstílű, emberileg jelentéktelen képmutató, a fanatikus aszkéta és a gátlástalan élvhajhász — ők tehát az
emlékképekben valamennyire még részletezett figurák. S ez pedig — véleményünk
5*

67

szerint — fölötte kevés: nem mennyiségi, hanem intenzitásbeli értelemben. Mert
ezek a vázlatszerűen ábrázolt szereplők — tételességük, csekély művészi erejük,
szűkösre méretezett eszmei teherbírásuk miatt — képtelenek a kor bonyolult, tragikus fordulatokban bővelkedő erkölcsi dilemmáinak, ellentmondásos emberi lényegének méltó képviseletére. Félreértés ne essék: nem a morális torzulások megelevenítését bíráljuk itt, hanem a mű világának felületességét.
Aránytalannak ítéljük a főhős, Anna alakját: remélhető jelentőségéhez képest
ugyanis csak töredékes, epizodikus szerepet kap a párthoz fűződő karakteres viszonyának, hivatástudatának, mozgalmi eszmélkedésének, munkája tartalmának egyéniségminősítő bemutatása. Épp az az oldal marad így homályban, kellő árnyalatok
nélkül, amelyik szerelmének — a mű egészének — különösségét alapozná meg.
Közhelyek felé hajló vélekedései, meglehetősen modoros, eleven gondolatokban távolról sem gazdag vitái zavaróan ellentétesek azzal az írói törekvéssel, melynek
alapján Annát rendkívül képzett, szuverén meggyőződésű kommunistának — elméleti cikkek szerzőjének — kellene tekintenünk. É többnyire csak deklarált képességek, személyiségjegyek valóságos erőtlensége folytán Anna egyediségében és sorsában a spontán nőiesség, az érzékiség válik meghatározóvá, szexuális megközelíthetetlenségének sorozatos kalandjai szereznek elsöprő fölényt, eltérően a szöveg sejtetéseitől.
Nem mélyül autonóm egyéniséggé a partner, Konok András figurája sem.
Filozofálgatásai inkább csak eredetieskedőek, evidenciákat rejtenek, magatartása
néha a hétköznapi tudat konvencionális művészsémájának szintje felé közelít, mivel
a lényeg aspektusából jelentéktelen külsődleges mozzanatok nyomulnak időről időre
előtérbe (szeszélyesség, bohém különcködés, harapós modor, az alkotás fétise stb.).
Világképének kidolgozatlanságára, alacsony nívójára vall az is, hogy a helyi értelmiségi körben tartott — mélynek, keménynek, bátornak tekintendő — előadása
valójában álproblémákat feszeget, a művészet és a politika viszonyának egyik huszadrangú kérdését emeli középpontba. E provinciális alkatúra sikeredett szobrászról
bizony nehezen hihető, hogy már-már világhírű művész.
Problematikus a regény befejezése, mely voltaképp egy fatális, szinte abszurdnak ható félreértésre épül. Röviden: Anna terhes lesz, de úgy véli, a férfi nem
hajlandó feleségül venni. Tudja, leányanyaként nem maradhat a pártapparátus vezető beosztású munkatársa. A szobrász viszont tulajdonképp nincs ellene a házasságnak, ám beszélgetésükből arra következtet, hogy Anna — hivatásának megőrzése
végett — el akarja vétetni a gyereket. Kíméletlenül szakít tehát vele. Anna azonban
eleve a munkahelyét kívánta otthagyni, elhatározását András véglegesnek tűnő
távozása után sem változtatja meg: vállalja a szülést. A regény végül tökéletes
happy enddel zárul: a férfi váratlanul visszatér, és karjaiba zárja A n n á t . . . E végkifejlet egésze aligha ítélhető színvonalasnak. Következetesnek pedig semmiképp
sem, hiszen e kapcsolatot korábban az jellemezte, hogy egymás legtitkosabb gondolatait kitalálták, a súlyos félreértés tehát mélységesen valószerűtlen. Vagy szerelmük ábrázolása, vagy a befejezés tűnik elhibázottnak. Túlzottan magától értetődő
— továbbá — Anna döntése, mivel a mozgalmi munkáról néhány hónappal korábban azt állítja: „nekem ez az életem". (Igaz, rövid idővel ezelőtt — szintén motiválatlanul — arra utal, hogy már kiveszett belőle a lelkesedés.) Ügy tűnik, Anna kissé
feledékeny, s épp egy lényegi kérdésben. De a legzavaróbb az, hogy áldozata, hivatásának morális pátosszal körített feladása — utólag tekintve — teljességgel értelmetlen. Mert a gyermeket megtartva a házasságnak nem lehet akadálya, tehát nem
lesz leányanya, így viszont maradhatna munkahelyén. Vagyis: a valódi konfliktust
bosszantó — egyáltalán nem szükségszerű — tévedések helyettesítik.
Végeredményben: a Szerelem hava — eszmei és művészi fogyatékosságai miatt —
nem nyújt tartalmas korrajzot, nem mutat föl mélyebb emberi igazságokat, a művet így mindenekelőtt a témában rejlő esélyek elveszejtése, üzeneteinek szegényessége jellemezheti. A mottó ígéretei ellenére a regény lényegében nem ad többet egy
érdekes szerelem vitatható színvonalú ábrázolásánál. (Magvető.)
BALOGH ERNŐ
68

János/ István: Az álmok kútja végtelen
Jánosy István ahhoz a költőnemzedékhez tartozik, amelyiknek szellemi eszmélése a világháború, illetve a felszabadulás időszakára esett. Az akkor lehetséges
egyfajta tájékozódásnak megfelelően került lírájának középpontjába mindaz, amit
korunk a nagy francia forradalomnak köszönhetett, illetve ezen belül is különösen
a szabadság gondolata. Prometheus című hatrészes kompozíciójának prológusában
szükségképpen írt így:
A nagy titán vagyok, kitől Zeus kapott
villámot, emberek. S hívom a lázadókat:
a malmot forgató, kivert szemű rabot,
öblös gályán kiket korbács sütése nógat.
Szabadság! — ez tehát az éterből lopott,
borostyánsárga fény — izzítson új kohókat!
Korai lírájában ennek megfelelően kapott hangot mindaz, amit átélt és látott
Budapest ostromából, illetve következményeiből (Katakomba,
Közös temetés,
Éj).
S ennek mintegy ellenpontozására szonettciklusban nézett szembe létfilozófiai igényű dolgokkal. Igyekezett — a korabeli törekvéseknek megfelelően — az egyszerűben, a hétköznapiban megmutatni a messzebbre utalót, a mozgás áramlását. Persze
ebben a ciklusban, s ezen túl az 1948-ig született versekben már észrevehető csírájában a bezárkózásra való hajlam, az elfordulás a korproblémáktól. A természet,
a táj, a szerelem inkább foglalkoztatta, s az impressziók megfigyelése, az intim vallomások. Kísérletet tett ugyan arra, hogy dal (Háztetőn), illetve rajz formájában
(Május) bizakodásáról, a bekövetkezett változások mibenlétéről írjon. De a verstermésből kitűnik, hogy sokkal jobban foglalkoztatták az „örök témák". A „mondd,
ki vagy?" nagy kérdései, s az elmúlás (Mondd, ki vagy?, Temess el!, Duna, Halottak, élők).
Azt mindenesetre érdemes megjegyeznünk, hogy Jánosynál nem virágzott a közösségi líratípus, s azt is, hogy az élménybőség messze több eredményt sejtet, mint
amennyit Prometheus (1948) című kötete felmutatott. Ez az a vonás, ami pályájának
alakulását meghatározta. Amikor 1960-ban Az örök béke álmai könyve megjelent,
akkor ennek felét a Prometheus darabjai tették ki, s benn volt a Rákóczi
ifjúsága
elbeszélő költeményének néhány válogatott részlete. A keveset szóláson meglepődhetünk, hiszen Jánosy művei — miként az összegyűjtött versek kötete, Az álmok
kútja végtelen mutatja — formai és stiláris biztonsággal születtek. A gondolati
igényesség, az erőteljes képalkotó fantázia és a változatosság egyaránt jellemzi.
Törések, ficamok vagy kevésbé érthető futamok ritkábban fordulnak elő nála.
Szinte pályakezdésétől törekvése a formával való teljesebb összeolvadás, az önálló
hang és nyelv körülhatárolása. Ezt a szándékát második kötetétől siker koronázta,
s ma már azt mondhatjuk, hogy stíluseszközökben gazdag, szín- és ritmusérzékeny
(muzikális) és grafikusi pontosságú darabok kerülnek ki műhelyéből. A klasszikus
formákkal (Tavasz, Táj, Egy tanár emléke) épp oly biztonsággal bánik, mint a
hangsúlyossal (Háztetőn, Őszi zümmögés Arany Jánoshoz, Őszi szólam), a zsoltáros
hangleütést (Szent Ferenc zsoltára) csakúgy bírja, ahogy a XX. századi magyar h a gyományokból eredőt (Mint érett kalászt). S bármelyikkel írjon, mindig átérzik
sajátos egyénisége.
Mindezekre figyelemmel vetette fel a kritika a kérdést, mi az oka a ritkább
megszólalásnak? A műfordítás — vélhetnénk a pillanatnyi felismerés igazságával.
Tény, líránkban viszonylag gyakori jelenség, hogy a műfordítónak kevesebb ideje
jut saját verseire, ugyanakkor az is, hogy a máshonnan érkező impulzusok bővítenek szemhatárán, változatosabbá teszik a hangot. Így az idegen nyelvű anyagokkal
69

való szembesülés legfeljebb csak részben magyarázata a szűkebb verstermésnek.
Okait nyilván mélyebben, a költői személyiségben kell keresnünk.
Az álmok kútja végtelen...
című költeményében a férfi ezekkel a szavakkal
zárja a párbeszédet:
Amit adtatok: álomfeletti
szép!
Tőletek kaptam az öröklét hitét,
s várom a pillanatot, mikor mindenki,
feltámad, s mint üveg
szökőkút,
szivárvány sugárban hinti szét
zsongva, susogva az emberség hitét.

aki

szép,

Ez a részlet, ami mellé máshonnan újabbak csatolhatok, arra mutat, hogy
Jánosy lírai magatartásának
meghatározó eleme a szépség szolgálata. Ugyanakkor
ez a feladat — mint leírta — „gyöngyházzal" vonja körül! Ez a kagylószerű bezártság önmagától és a megélt költői kínoktól egyaránt nő: „annál jobban magába
zár —, mennél jobban tárulkozni szeretnék". Sőt — mint Nagy Péter észrevette —,
ez annyira fokozódik, hogy olykor — például Rákóczi-versében — még az érzések
kimondásának sem látja lehetőségét. A magatartásban így lassan a zárkózottság
egyre nagyobb szerepet kapott; Jánosy most már a maga teremtette határok között
tud csak igazán tiszta fényű sorokat írni. Egyértelműbben mondva: a világtól elvonulva. Annak eseményei, történései leginkább áttételekkel jelennek meg nála.
Csak olyan világméretű dolgokkal foglalkozik, amilyen a háború, esztelenség, embertelenség vagy a szabadság öröme, az élet és a halál. Ezek viszont legtöbbször
remekműben kapnak formát, mint a Csak hallgatnánk...
címűben, ahol a háború
iszonyatát fejezi ki érlelt tömörséggel, vagy a Háztetőn soraiban, ahol a felszabadult ember érzéseit foglalta össze érvényes tartalommal, de említhető újabb terméséből a Himnusz a neuraszténiához,
itt a korjelenség és a művészet kapcsolódik
össze. Teljes lírai kötetéből sem lehet nagyon sok címet kiemelni, mert azt látjuk,
hogy a költői személyiség gátat emel önmagában a külvilágnak, s a család, a szerelem, a művészet szűkebb köreibe húzódik.
Ez pedig nyilván nem maradhat következmények nélkül. A versek tökéletes
csiszolt kimunkáltságának és a megfogalmazások végletességének ez a forrása.
De innen számítódik az élménykör szűkítettsége is. Jánosynál az érzékelhető, közvetlen benyomásokat gyakorta helyettesítik kulturális — azaz „másodlagosnak"
titulált — élmények. Lírájából erre nemcsak a Rákóczi ifjúsága lehet példa, hanem
a Dózsa emlékének szentelt költemény, illetve a következő művek: Csokonai, Mozart, Schumann, Vers Berzsenyi emlékére, A homorú világ, Állapotos nő, Ember,
Budavári jegyzetek, Ophelia, Megyeri Barna emlékére, Vilanella, valamint A kővendég kötet Csattognak a kerekek ciklusa és a legújabb versek jó néhány darabja.
Ezek alkotói módszerében annyi közös, hogy az ihlető konkrétum nyomán születtek
a költői beleérzések. Ennek a lírai magatartásformának nem is olyan régen még
negatív vonásait, kérdőjeleit emlegették, de létjogosultsága ma már egyértelmű.
Nem csupán azért állítható ez, mert a világirodalom és művészet története számos
nagyszerű példával igazolja, mi minden születhet kulturális élményekből. Jánosy
esetében még azt is hangsúlyozni kell, hogy neki a zene, a képzőművészet, a történelem ténylegesen mély inspirációt ad. Az ismeret, amivel találkozik, szinte készteti
arra, hogy a lehetőségekhez képest minél teljesebben kihasználja beleélő képességét,
s szinte ciklusszerű építkezéssel szóljon választott „hőséről", témájáról. Ugyanakkor
ezzel jellemző vonásokat árul el saját belső világáról. Vallomásokat, helyzetdalokat
ír? — tették fel már többen a kérdést. Azt is. Felújít egy hagyományos műfajt, de
beleszövi a modern pszichológiát és a mai költői eszközöket (leginkább az asszociációt).
Nagy kérdés volt Jánosy pályáján,- hogy eredendő hajlamát a bezárkózásra le
tudja-e győzni. Mert a szűkebb élményvilággal együtt jelentkezett a versek hermetikus zártságának a gondja is. Különösen erőteljesen a hatvanas évek termésében.
70

Már Nagy Péter kimutatta, hogy az Álmok kútja, végtelen...
című költeményének
indítása még akár közügyként fogható fel, de amint az álmok világába száll le,
akkor már az olvasó számára alig követhető terrénumra visz. Az álomkép nem lesz
látomássá, az indító gondolatok mélysége nem bomlik ki, a sorok m á r - m á r öncélúvá
válnak. Ez pedig már nemcsak egyetlen mű, de az egész líra szempontjából sem
közömbös. A dilemmával nyilván a költő is szembenézett, mert ezzel párhuzamosan
ezeknek az éveknek a művei között gyakori a „pillanatfelvétel", a közvetlen benyomásokat, képeket rögzítő vers (Dunántúl, Halász, Pillanatfelvétel,
Bognár, Tátika).
Ebből következett költészetének eklektikus volta, annak ellenére, hogy Jánosy
törekedett arra; egységes egyéni hangot és látásmódot alakítson ki. A Kukorica
Istennő (1970) című kötetében azt láttuk, hogy elsősorban a képtársítás, a Jánosyversek asszociatív jellege erősödött meg. Ez egyúttal utalás arra, hogy lírájában nem
történt alapvető nagy fordulat, nem került korábbi eredményeivel szöges ellentétbe,
de az egyértelmű lett, hogy mélyülő látásmóddal szembesült korábbi gondjaival.
Prometheus, első kötetének hőse nem véletlenül került ismét elő. Az ú j darab második szakasza bizonyítja leginkább, hogy a költő az érték (és szépség) teremtését
csak kínok, áldozatok árán tartja lehetségesnek. Az egyetlen Törvény: a szép ritmusának élni, mozogni, cselekedni — írta A nagy Karneválban. Ehhez társította a későbbiekben az áldozat, a szenvedés (az önmarcangolás) szükségességének eszméjét.
Helyesen figyelt fel arra Vörös László, hogy ez a Kukorica Istennő gondolati magja.
S nemcsak erőteljes kompozíciókat eredményezett, hanem meghatározta a lírai világkép további építményét is. Szinte ars poetica-érvényűen írta le ezt Jánosy a Március Idusáriban:
Életed sok nyűge, görcse
ne szegje
reményedet!
Fölfakad lelked gyümölcse
akkor is, ha rémeket
riogtatnak álmok, éjek,
megszabdalt
idegzeted.
Valami mindig megéled
műtők koporsók mögött.
Ez az alapmotívum — írjon közvetlen vagy művészeti élményről — mindig felismerhető (Gyenesi elégia, A nagy hadjárat, Gyerekkori látomás). Az áldozatot, á
szenvedés értelmét (racionalizmusát) keresi a költő mindabban, amit látott, és azokban is, amikről csak olvastott, hallott. Az persze nem állítható teljes bizonyossággal,
hogy a művészetekből, vagy a nemzeti múltunkból csak azért emelt volna ki neves
és névtelen hősöket, mert abból őt a lemondás, az áldozatvállalás eleme ragadta
volna meg. Barcsay képeire épp azt jegyezte fel, az Erőt úgy kell a Rend és Értelem négyzetébe terelni, hogy abból összhang legyen. Azaz, valamiféle céltudatosságnak kell lenni mindenben! Ugyanakkor tény az is, hogy Jánosy vonzódik az olyan
egyéniségekhez, akik valami okból kívülállók, útjukkal a szenvedést jelképezik.
Szükségképpen beszélt Gulácsyról és Juhász Gyuláról, akik századunkban testesítették meg a különös sorsot, de megidézi Teleki Blankát is.
Ütján haladva, az idő múlását felmérve egyre inkább az ifjúkor lett számára
költői forrás. A fiatalon átélt döbbenet, a pusztítás látványai, amelyek nem tűntek
el, sőt idővel egyre élesedtek. Emlékképeiben rögződött a félelem, a fulladás —
haláltól, az élve eltemettetéstől (Alom vízió, A költő még élt...)
Ez persze nem
állandósulhatott, hiszen a felejtés ezzel éppen ellentétes irányba hat. Jánosy önmagán figyelte meg, hogy kövül „az esztendők iszapja". A Rém, kivel h a j d a n kellett szembenéznie, s vele együtt azok, kik valamilyen lenyomatot hagytak a serdülő
lelkében. A balladás drámaiságban, amivel felidézi 1944-et, nagy a feszültség. Valamivel ellenpontoznia kellett, s ez a művészet és a régebbi múlt. Mindenesetre a negyedfél évtizeddel korábbiak megelevenítése lehetőséget teremtett arra, hogy a költő
71

szóljon a szeretethiány élményéről. Beszéljen a középkorról, vagy a paraszti világról — ez mindenütt előbukkan. A megélt valóság (a rettenet) és az elképzelt világ
(a szépségé és érzelmi mélységé) így Jánosynál egységet alkot. Ismétlődik nála a
változó időben, aminek kezdettől fogva hiányát érezte: a mindenen
diadalmaskodó
szeretet.
Ugyanakkor A kővendég (1977) című kötetével azt is sugallta, hogy ami nincs,
azért érdemesebb élni (vagy meghalni). Ez a paradoxnak ható állítás nagyon is
logikus gondolkodás eredménye. Emlékezzünk csak, amivel serdülőként találkozott,
az csak romlást, pusztulást hozott, s ifjúi élményeiben is csalódott. A meglevő, az
elért így szómára kevesebb értékeket mutatott, mint ami lesz. Az utóbbiban még
lehet reménykedni és hinni. Sőt, arra is van példája, hogy a szépséget el lehet
tiporni, meg lehet semmisíteni, de a hiányt nem. Ekként Jánosy elképzelése szerint a világot csak a hiányok által lehet megváltani, s a jövő azoknak kedvez, akik
erre építkeznek. Első pillantásra talán meghökkentő konklúziót a versek olvastán
elfogadjuk. A költő ugyanis — klasszikus példákon át — meggyőz arról, hogy a
tiszta esztétikum (a szépség) maga is kész volt áldozatot hozni a hiányokért. Summázat így A kővendég verssorozata arról, hogy Jánosy világában a legfőbb mérce
a szépség szolgálatán túl a nincsért, a hiányzóért való önfeláldozás.
Kell, hogy az ember — legyen tömlöcben, pokolban — valakit szeressen! —
mondja Wathay Ferenc hangján. A szeretet, illetve a szerelem jegyében tallózott
nemzeti múltunk (és jelenünk) értékei között, s így jutott el a Szigeti
veszedelem
tizenkettedik énekének motívumához: Vénusz örök diadalához. Zrínyi-parafrázisa
nemcsak arról győz meg, hogy mily kitűnően modernizálhalók a XVII. században
született sorok. Annak is bizonyságát adják, hogy Jánosy a kiemelt részlet továbbgondolására, egyéni leleményességű fejlesztésére helyezte a hangsúlyt. Zrínyi nyers
természetességű szavait finomította, illetve ú j variációkkal bővítette (a „Csigapár
egész testével csókolózik" sorról Kovács Sándor Iván mutatta ki, hogy mennyire
egyéni lelemény). Jánosy alapos, részletekbe menő tájékozottsággal bír a régi magyar irodalomból. Erre mindegyik kötete szolgáltat példákat, de A kővendég különösen sokat. Az Esőváró fohász kurzív betétsorai ősi magyar varázsszövegek (s ennek
jegyzetben a lelőhelyét is megadja, Fettich Nándor Vallásos jellegű varázsszövegek
a magyar néphitben című írása), a Monteverdi Esztergomban Balassi Bálint halálát
verselte meg, a Wathay Ferenc — 1604 a XVII. századi rab énekszerzőt idézi meg,
s ebbe a sorozatba tartozik a Berzsenyi Dániel Dukai Takács Judithoz,
Vörösmarty
apokrif költeménye, Petőfi Ostffyasszonyfán.
Ezek, valamint a korábbi és későbbi
(Tűnődő Berzsenyi Sopronban, 1820-ban, A dal hatalma) versek céltudatos és rendszeres búvárkodást sejtetnek, s feladatvállalást a költő elődök megelevenítésére.
Pár év előtti levelében Jánosy „modern velleitások"-at említett Zrínyi soraiban.
Azóta írt verseivel azt bizonyította, hogy ezt az áramlást másoknál ugyancsak
megtalálta.
A szépség és a hiány pilléreire épített költészet mívessége és gondolatgazdagsága egyaránt megragadó. A művek többségét nem közvetlen élmény ihlette, de az
eredmény szempontjából ez teljesen közömbös, mert Jánosy maradéktalanul kifejezte azt, amire vállalkozott. Rátalált arra a szerves kötőanyagra is, ami verseit
mindenki számára érdekessé teszi: a humanitás, a hit az emberségben. További
útja ezek által meghatározott. (Magvető.)
LACZKÓ ANDRÄS

72

Signore Codolagni, és más hasonmások
KODOLÁNYI GYULA: A TENGER ÉS A SZÉL SZÜNTELEN
„Bőség, kusza b ő s é g . . . " — töpreng Noah Webster készülő szótára fölött, s
ugyanez az izgató érzés keríti hatalmába az olvasót is, mind mélyebbre hatolva
Kodolányi Gyula most megjelent kötetében. Mert valóban: „van benne liget, tisztás,
indás, bokros sűrű". A verstermészet kutatója végigbarangolva a könyv öt ciklusán
(öt lírai éghajlat, ötféle dús vegetációján) kifulladtan áll m e g . . . Ám csak egy pillanatra, míg ledobja rendszertani katalógusai nyűgét, hogy szabadabban nekivághasson újra e nehéz ózonlevegőjű rengetegnek.
Meg kell vallani, nem mindennapi öröm várja. Kevés ilyen rejtett gazdagságú
költői világ kínálja magát manapság. Üj versesköteteink többnyire csak unalmas
séták: csikorgó törmeléksövényen vezetnek, hulló kerii díszek, tarlott bokrok között, hol alig-alig „leng a z e f í r " . . . Ki merné hinni, hogy van még tájék, melyben
a szél szüntelen — költő (lélek!), kit elevenen tart emlékezés, szenvedély és elemző
értelem? És ha van, létezik — mert hiteles bizonyíték rá ez a kötet —, vajon mitől
létezhet, és miért ilyen? Bárhol is keressük, valami különös modern pantheizmusban kell föllelnünk okát. Igen, ez hat e vadregényes lírai rengeteg ízeiben oly egyedien és egyben kultikus átlényegüléssel.
Persze bonyolult szintézis ez, nem sikerülhet egyformán minden magassági
szinten. A kötet első ciklusa inkább változatos aljnövényzet még. Találni itt áttetsző
kicsiny hajtásokat (Kínai tájkép, Két dal), arborétumból mentett példányokat (Kihaló fájdalmaink, Barázdabillegető) és van egy különös gombacsoport is (Négy változat egy Robert Creeley-versre). A „Tervek egy tájjal" alcímű válogatás m á r többet ígér az erdőből. Darabjai kis prózaversekké — költői prózákká — bokrosodnak.
Konkrét, tapintható tövükből abszurd oltványok hajtatják a történet ágait meredeken a magasba. Nem egészen „természetes" flóra ez, valami furcsa átmenetiség
figyelhető meg benne. Köznapi realitás és költői absztrakció még nem nemesedett
itt össze igazán; érezni a mondatok váratlan elnyesésén, s a cselekmény ágazásainak
bizarr irányváltásaiban. A közöttük bóklászó olykor fennakad kihegyezett csúcsaikon, poénvégükön (Lepkék), de ezt az apró bosszúságot nemigen b á n j a : bőséggel
kárpótolja a „cserjésből" áradó sokféle szín, aroma, s a lépten-nyomon felvirító
őszinte vallomás (Ajánlom).
Már ez a költői szint is esszék indázásaival van tele, de a „Noah Webster igaz
élete" és a „Noah Webster naplójából" a töprengések, meditációk valóságos dzsungele. Egyenesen liánként futnak fölfelé. És itt végre van hová, van mire! Ez a kötet
gerince (elhelyezésében is a középső egyharmad), sudár magaslatok a fojtott szenvedély trópusi k l í m á j á b a n . . . Lenyűgöző rész, de kerüljük meg egyelőre, ide még
úgyis vissza kell térnünk, hogy jobban belemélyedhessünk.
A Noah Webster után az „Üj Világ" lépték- és hangulatváltás megint. Első hét
darabja eredeti, rövid kis portré. Amerikai élmények, találkozások pillanatképei: a
néger sofőrről, az erdőkerülőről, az olasz fakereskedőről, az áruházról, az öreg filozófusról. Csupán az utolsó kettő (A tenger és John Smith; Fenyőzúgásban, a tűzkígyó levedlett bőrében) terebélyesedik extatikus lendülettel, s jut még egyszer a
„Webster" magasába. Érezni: elemi erő lüktet itt megint, a hullámzó sora akár egy
faóriás szélszaggatta lombozata. Emlék, szenvedély, felismerés és rezignáció — egymásba tűnő vonulatok szüntelenében.
A kötetet az „Átkötések" zárják (William Carlos Williams, Robert Duncan és
egy indián szerző műveiből valók). Talán ezek viselik magukon leginkább Kodolányi „botanikus" odaadásának nyomait. Klasszikus pompájában virágzik itt a költői
nyelv újra — mintha csak nyugatos fordításokat olvasnánk (Anyám volna soly73

mász). A kötet igényességéhez méltó befejezés ez, mégis szinte sajnálja az ember,
hogy nem a „Webster" katarzisa marad utolsó benyomásul...
Ügy tűnhet, igaztalan e sokféleségből kiemelni a „Webstert", ám ha akarjuk,
ha nem, az magától is kiemelkedik. S nem csupán, mert nagyságrendjével imponálóbb (már-már a lírai kisregény léptékét sejteti), hanem mert stílus- és jelentésárnyalatban is dúsabb, kiterjedtebb a többinél. De vajon mitől? Kodolányi rendkívül
finom rafinériával fölépít egy epizódsorozatot, melyben a többszörös szerepváltás
által az alanyi költő lehetőségeit megőrizve meghaladja. Alapjában véve egy monológfüzér ez. A költő alakja fokozatosan áttűnik benne a múlt századi amerikai
szótáríróéba. Félfikció, dokumentumszövegekkel (szójegyzet, napló) közbe-közbe
költői párbeszédek, finoman felvázolt jelenetezések.
Mondhatja bárki, nem ú j fogás ez (elég csak a Psychére gondolni!); a „deklaszszálódó" költészet kapaszkodása drámába, e p i k á b a . . . Nem, nem ú j fogás, de hát
nem is ez a lényeg. Az eredmény a fontos, hogy hiteles és hatásos művet hozzon
létre.
És ez itt maradéktalanul sikerült. Lássuk csak, miként! Az imént azt állítottam:
a költő alakja fokozatosan áttűnik Websterébe. Nos, hát nem egészen így van, ennél
bonyolultabb a dolog. Érdemes utána járni, nem öncélú bújócska ez (bár játéknak
is szellemes), valódi kulcs a megértéshez. Azonosulás és eltávolítás, átélés és reflexió, öntudat és önfeladás gyötrő dilemmája tárul elénk e szerepváltásokat elemezve.
Az első rész címe „Noah Webster igaz élete" tárgyilagos krónikát ígér, de hamarosan kiderül, irónia lappang e látszólagos objektivitás mögött. Az álom (Noah
Webster tréfája), melyben a költő kétségbeesett küzdelmet vív a szótáríró szellemével, nem igazi történet. Mint ahogy nem történet, életrajzi adalék az sem, hogy a
szótárírót szertartásos reggelizésében megzavarja egy hernyó (Retek), jóllehet itt
kizárólag Websterről esik szó, méghozzá hagyományos elbeszélő modorban. A „Gőzmozdony"-ban a Webster-kortársak egész galériája állja körül az újkor nagy technikai csodáját Byrontól Petőfiig. (Egy asszociáció erejéig még Buster Keaton is megjelenik.) Ez már valóban esemény, mi több, történelem. Azonban N. W. csak egy a
szemtanúk közül, s ráadásul nem is az ő szempontja, megítélése lesz a döntő.
(A lelkes Walt Whitman áll egymagában, a többiekkel szemben.)
A következő „epizód" a Káposztaföldek. Különös gondolatok megelevenedő,
suttogó káposztafejekről, emberi sorsok titkos üzenetéről. Webster itt Nagy S. Ernő
„rádióbemondó" hangján kottyant bele a szubjektív eszmefuttatásba, szabatosan
definiálva a szóban forgó tárgyat (a káposztát). Ám a költő számára nem a formák
leírása, hanem a „belőlük sugárzó kifejezés" a fontos; a rádiót (Webstert) ezért
ingerülten kikapcsolja.
A fordulópont a Beavatás: Noah Webster hálójában. A szótáríró kísértése (írni,
lejegyezni mindent!) itt, ezen a ponton teljesedik be visszavonhatatlanul: „Két napja
tehát, hogy lesben ülök a teraszon, úgy várom léprecsalt gondolataimat." Egy kirándulás Websterrel a lágymányosi téli kikötőben, gyerekkori csatangolások színhelyén
— ennyi szabadságot enged még magának utoljára a költő és azzal eltűnik, beleolvad a szótáríró alakjába. A cikluszáró két írásban (Az én hajam, Noah Webster
búcsúja) már általa vall elhivatottságáról. Testamentum, átvállalt és továbbadott
örökség fogalmazódik meg e sorokban.
„Sorsom én is nevemben hordom. Noénak kereszteltek szüleim, ki tudja, milyen reménnyel, milyen szorongással. Miért akarták, hogy a világ (az ő világuk)
átmentője legyek özönvízen át. Lesz-e özönvíz, volt-e.
Tudták-e ők is, hogy a világ folyton pusztul és születik, hogy az én bárkám,
szótáram fele terhe is elpusztul; életét veszti, mire mindent berakodok. Húsz éve
rakodok, az özönvíz szüntelen, szüntelen az alámerülés az örök vízbe, szüntelen az
ú j élet felbukkanása az árból. Halni készül az élő, amint bárkámba emelem."
És később: „Az én bárkám lakói szavak. Nem asszonyt költöztetek belé, csak
74

nevét, nem gyermeket, csak nevüket. Fiam-borjam szó, kutyám-macskám szó mind,
nincs egyéb rokonom, vagyonom, csak ez a toll, ez a darab papír."
Ügy tűnik, a küzdelem ezzel lezárult, „Webster-Kodolányi" végzete megpecsételődött . . . Mit tartogathat még ezek után számunkra „Noah Webster naplója" ?
Többet, mint gondolnánk. Mindenekelőtt — hogy végigvigyük a szerepviszonyok
elemzését — kiteljesedik a fikció: itt már valóban csak a szótáríró váltólázas belső
monológjára kell figyelnünk. Nincs többé nézőpont-áthelyezés (egyéb szereplők
színrelépésével), Webster ellentmondásos figurája képes minden lényegi mondandót
integrálni. A költő azért még ide is becsempészi saját a l a k j á t egy alig leplezett
inkognitóval (Signore Codolagni — Webster szótárkészítő teamjének embere):
„Codolagni hosszan fürkészte arcom, mikor a könyvtárba léptem. Megint. Óvatosan tette, de észrevettem. Mit bámul folyton? Arcátlan firkász, digó. Titkon megfigyel." Van hát bizonyos külső reflexió, ám ebből csak annyit érzékelünk, amennyit
Webster és amennyit a napló kerete enged.
A napló — a legszélsőségesebb írásbeli személyesség, s vele szemben a szótár,
az extenzív totalitás, de legalábbis nagyratörő igénye. Telitalálat, mesteri kettősség,
Kodolányi lépten-nyomon él is vele, egymás mellé illesztve Webster romantikus
csapongásait és szavainak maga által meghatározott szótári definícióját. („Vázlatban
átdolgoztam ezeket a szócikkeket: összhang, mennyei, csapodár, tengerszem, indulat,
érintés, ribanc, sugárzás, kozmosz. Például a sugárzás: 1...")
De álljunk meg, miről is szól ez a másfél tucatnyi naplójegyzet? A magányos,
öregedő szótáríró fellobbanó szerelméről fiatal munkatársnője, Inez iránt. Egy szenvedély története tehát, az elhatalmasodó monománia pontos és megrázó leírása.
(Csak jelzésszerű analógia Gogol: Egy őrült naplója.) E köré szövődik minden
egyéb, a költőien-köznapi valóság ezer szála és ennek a szenvedélynek rendelődik
alá vagy fölé a nagy mű is, a Szótár. A lelki folyamat töretlen, jóllehet mélyen
ellentmondásos. Manifesztálódása sodró lendülettel visz a végkifejlet felé. A hős
iránti szimpátiánk az események fölgyorsulásával átcsap empátiába. Emiatt van,
hogy az olvasót végül ritkán érzett katharzis fogja el.
Szó volt már róla a fordításoknál, de érdemes ismét kiemelni: Kodolányi rendkívül finom nyelvérzékű költő. Webster lelkiállapotát tökéletesen jelzi hangváltásaival. Irónia, öngúny, precizitás, frivol játékosság és pátosz — olykor mindez ugyanazon a lapon. Mégsem hat eklektikusán: csak ott él vele, ahol szükséges. S erre
mintha egyre jobban vágyázna. Bizonyára tudta, érezte maga is írás közben, hogy
immár lélegző figura sorsa van kezében, akit megfullaszthat a költői eszközök fölösleges halmozásával. Stílusa a mondandó súlyosbodásával egyre könnyedebb, m á r már éteri. Az elemi érzések keresetlen is szavakba találnak. Webster utolsó följegyzése jóformán tőmondatokból áll, hűen az emelkedett-rezignált számvetéshez:
„A Szótár ú j kiadása elkészült legalább. Teljes egész. Hisz magában és nem felejt. Nem felejti el Inezt, emlékszik rá a szócikkekben, amiket akkor í r t a m . . . "
S ezek a szavak nemcsak a máig is „nagy Websterként" emlegetett műre, de
Kodolányi Gyula kötetére is érvényesek. Valóban: kísérlet ez is, egyfajta teljesség
befogadása, szembeszegülés az elmúlással költészet és élet nagy szintézisének keresésében.
De nem csupán kísérlet, keresés — szép megvalósulás is egyben. Biztató jele
annak, hogy a lírai totalitás igénye, az alapkérdések megválaszolásának vágya elevenen él még java költőinkben. (Szépirodalmi.)
NÓVÉ BÉLA

75

Jeles értékű Babits-dokumentációk
Nehezen döntenénk, hogy az apró könyveket forgatva mi élményesebb: a Ságvári Endre Nyomdaipari Szakközépiskola
tanulóinak évenként rendre megjelenő
gyönyörű munkái, a kötetkék tipográfiai szépsége és tisztasága-e, vagy ,a lapokon
olvashatók. A mai intézet egykor Babits tanári műhelye volt, a mai kollégák és
érettségi előtt álló szakmunkás-növendékeik kivételes gonddal és fényűző szeretettel,
emellett izgalmas és érdekes kutatási eredményeket felmutatva ápolják az egykori
tanár hagyatékát, munkásságának, kapcsolatainak kertjét és virágait. És mivel
nyomdászok, módjukban áll mindezt élővé teremteni: a kötetekben irodalomszeretet,
hagyományőrzés és szakmai alkotásélmény találkozik.
Mindegyre izgalmasabbak az iskolai jó szokás kedves könyvemlékei. A Gál István és Téglás János (irányításukkal a tanulók) kutatási eredményeiből, összeállításában, szerkesztésében és jegyzeteivel megjelenő, bibliofil és dokumentatív értékű
sorozat egyik ágának eddigi darabjai egy Babits által válogatott és bevezetett Adyantológia (1977), A Simoné háza című, 1906-ban írt „falusi tragédia" Babits hagyatékából (1978), a Babits és Csinszka fordulatos és izgalmas kapcsolatát feltáró vers-,
levél- és dokumentumgyűjtemény (1979) voltak, mellettük a Babits és Tóth Árpád
barátságának, kölcsönösségének dokumentumait egybegyűjtő kötet (1980), az 1981-es
kötetke pedig a művésztársak Babitshoz írt leveleiből nyújt válogatást, a sorban
nem kevés, eddig nyomtatottan meg nem jelent írás és irat olvasható.
„A legkedvesebb ember, akit ismertem, Tóth Árpád volt..."
tűnik elő a Beszélgető füzetek 1940. december 10-én írt bejegyzései között, és hasonló ihletésű
vallomásokat olvashatunk a költő barát személyiségéről a kötetke lapjain. Ugyanitt
néhány Babits-tanulmányt Tóth Árpád munkásságáról, például egy 1939. november
20-án elhangzott rádióadás bevezetőjét „a gánestalan költőről, aki mindig valahogy
vendég és utas volt földi világunkban", emellett egy versválogatást, valóban a legszebb Tóth Árpád-művek közül. Utóbb ezt az „antológia-bevezetőt" (nyomtatásban
először itt olvasható) más tanulmányok és recenziók követik, majd a költő sírja
felett mondott gyászbeszéd, a Nyugatba írt búcsúztató, a Könyvről-könyvre
Tóth
Árpádról szóló részletei. A továbbiakban Tóth Árpád versben írt vallomása (Prospero szigetén) és recenziói, nem kevésbé zászlóhaj tón és megtisztelőn.
A másutt olvashatók alapján is sejthető „vonzások és választások" buzogtak tehát
a két költő között, de az itt egybefoglaltak már bizonyosságot teremtenek, mint volt
ez Ady, majd Csinszka esetében is. De az 1981-es kötet még inkább ismeretlen kapcsolatokhoz kalauzol: jó néhány művésztárs (festők és szobrászok, írók és előadók,
zeneszerzők és színészek stb.) Babitshoz írt leveleiből nyújt feltáró és példaadó, a
fellelhetők teljességének igényét keltő válogatást, a levelek után példás és informatív értékű jegyzeteket. Ascher Oszkártól Varsányi Irénig tart a névsor, „ . . . művészetről, alkotó munkáról, személyes gondokról" szólnak a levelek a jegyzeteket
összeállító Téglás János szavai szerint. De az olvasó előtt feltűnnek egyebek is (például Babits nagy tábora és középponti helyzete), a szépmívű könyvecske (ebben néhány képzőművész Babits-portréja színesen, Beck ö. Fülöp, Csorba Géza büsztjei,
plakettjei) így nemcsak szívesen őrzött emlék a tanulók számára, de az itt először
közöltekkel és a gazdag tájékoztatással akár forráskiadványnak tekinthető. Hasonlóképpen az előző gyűjtemények is, bár sajnos csak kevesek gazdagodhatnak általuk,
hiszen a kereskedelmi forgalomba nem kerülő kötetkék az iskolai és szakműhelyi
együttműködés gyönyörű emlékei. Az utolsó lapokon a tanárok és osztálytársak, a
kitűnő nyomdászmesterek névsora, soha kivételesebb emlékeztetőt a megszokottak
helyett.
*

A párhuzamos osztály még eredetibb, mintegy „belterjesebb" forrásközlésekre
vállalkozik. A Babits tanár úr című kötetke nyitotta a sort (1976), majd a Száztizen76

hat oldal egy iskola múltjából című folytatta a „visszatekintést" ezt követőn (1977),
az előző, az iskolában található Babits-dokumentumok gyűjteménye volt, a költő
itteni tanári idejével (1912—1916) foglalkozott, majd kényszerű megválásával a
Játszottam a kezével című „lázító vers" után. Módfelett érdekesek a tanári testület
üléseinek itt közölt jegyzőkönyvei. A másik kötet az iskola 72 éves fennállását ünnepelte, az intézmény története mellett bemutatta az itt tanítók és tanulók közül
a legismertebbeket. Az iskolaalapító GaáZ Mózestől kezdődőn Babits és a matematikus Dienes Pál, a közgazdász Antos István, a költő Benjámin László és mások,
orvosok, színészek és professzorok. Donath Jenő és Fricsay Ferenc a zeneszerzők
és karmesterek közül. Ügy tűnik, az iskola nem csupán egykori tanáraival büszkélkedhet, ugyanígy diákjaival is. A névsor színpompás és változatos. Az 1978-as kötet
Babits 1919-es egyetemi előadásainak (Az irodalom elmélete) gyűjteménye volt,
ezt két önéletrajzi jellegű írásokat, vallomásokat és interjúkat egybegyűjtő követte,
az Interjúk Babits Mihállyal (1979) és az önéletrajzok és interjúk című gyűjtemény
(1980). Mindkettőben többnyire igencsak nehezen elérhető hírlapokban és folyóiratokban, olykor a hagyaték kézirataiban olvasható dokumentumok találhatók, a legváltozatosabb témákról Babits nyilatkozatai. Ha például elolvassuk Babits véleményét Karel Úapek R. U. R.-jának 1924-es vígszínházi előadását követő hecckampányt
illetően, máris felmérhetjük a gyűjtemények súlyát és értékeit: „A kultúrában
azonban testvér mindenki és ebben Európa egy. A művészetben
nincsenek politikai határok, s ha nekünk az a vágyunk és törekvésünk,
hogy szomszédjaink
elfogadják
kultúránkat, akkor nekünk is ajtót kell nyitnunk az előtt a művészet előtt, amely
újat és tanulságosat nyújt..."
— vallja Babits a Színházi Élet körkérdésére, a vallomás merészségét és értékét a dátum határozza meg. Az interjúkban szó esik olvasmányairól, a politikáról és a műfordításról, a költőtársakról és költőelődökről, a
békéről és irodalomról, mellettük közvetlen hangú beszélgetéseket olvashatunk a
hazai kultúráról, az írók helyzetéről és a köznapok eseményeiről. A két kötetke
száznál több „szövegközlését" okos jegyzetanyag kíséri, pontosan idézve az itt olvashatók egykori miliőjét és körülményeit. A jegyzetek többsége Gál István, Pók Lajos,
Szabó Lőrinc, Éder Zoltán monografikus jellegű Babits-írásaira és -gyűjteményeire
hivatkozik, az itt közöltek az összefoglalásoknak és tanulmányoknak mintegy f o r ráskiadványai.
A Szabó Lőrinc által lejegyzett „emlékező beszélgetések" mellett ezekben a kötetekben is érdekes vallomásokat olvashatunk a Kártyavárról, interjúkat a Halálfiai „forrásairól", mintegy előkészítve az idei kötetet, amely nemcsak a diákok
emléke, de az irodalomtörténészek, az alkotáslélektannal és művészetfilológiával
foglalkozók, a „forráskutatók" kézikönyve lehet: az 1981-es munka a Halálfiai első
változatának tudós alaposságú szövegközelése lett.
A Pesti Napló hasábjain 1921 októbere és 1922 januárja között 66 folytatásban
megjelent első változat filológiai alaposságú közreadása, az 1927 húsvétján jelentkező, gazdagon átírt és súlyosan bővített kötetkiadás „előzménye" ez. A két szerkesztő
(Gál István és Téglás János) és a tanulók munkája az első változat alapszövegét
közli, egybeveti az azonosságokat és a különbözéseket, tipográfiával is kiemelten
olvashatók itt az utóbb átírt részletek, de elmaradnak az 1927-es, „kiszélesedett és
megnőtt regény" újságközlésben még nem szereplő epizódjai.
A könyvtári Babits-hagyaték még két másik vázlatot is őriz a regény terveiből,
az író „élete legfőbb alkotásának, egy halálra ítélt világ rajzának" minősítette az
„alkonyregényt" interjúi és a húszas évek levelezése szerint. Mindvégig foglalkoztatta az ismételt átdolgozások és a folytatás lehetősége, ehhez is voltak vázlatai és
jegyzetei.
A szerkesztők utószava részletesen beszámol a mű kristályos növekedéséről, az
1927-es kritikai fogadtatásról, bár szomorún hiányolunk egy, az itt láthatónál részletezőbb bibliográfiai eligazítást, hiszen még Kardos Pál is csak említi, de pontos
adatait nem jegyzi (Századunk, 1927/9.) például Kassák elítélő recenziójának monográfiája lapjain. A kiskönyv irodalomjegyzéke forrásként a korábbi interjú- és
77

vallomáskötetekhez utal, Illyés Gyula értékeléséhez, Mikes Margit emlékezéséhez,
Csányi László „szereplő-azonosításaihoz", a nemrégiben kiadott Babits
Mihály—
Szilasi Vilmos levelezéshez az ismert monográfiák után. És főként Sípos Lajos két
izgalmas tanulmányához (Irodalomtörténet, 1976 — Literatura,
1979), a „regény
regényét", a „mű genezisét" a Szabó Lőrinc által lejegyzett vallomások, az önéletrajzok és interjúk, levelek mellett Sipos tanulmányai tárták fel mélyrehatón.
Az áldozatos és szép „teammunkából" most kezünkben ismét egy „szöveg", a geneziskutatás kiszélesedve folyhat tovább. Bizonnyal akad még feltárni való a sokféle
értelmű és sokrétű világot feltáró regény körül: a kulcs e kötettel, a kód a jelzett
tanulmányokkal kezünkbe került, örömmel tölthet el, hogy egy irodalomtudós és
egy iskola tanárainak, tanulóinak összefogásából van még felfedezni való ezúttal
Babitsról a korábban alaposnak és olykor már véglegesnek hitt összefoglalások után.
Mi mindent sejtethetnek még a továbbiak!
Legutóbb egy ú j találkozás eredményeinek tanúi lehettünk: a Ritmus a könyvről
című versgyűjtemény (szerkesztette és válogatta Téglás János — 1980) után az iskola értékteremtő szándéka Szántó Tibor könyvművész terveivel találkozott. Ebben
a kapcsolatban eddig három mesteri módon tipografált füzet keletkezett: Keresztury Dezső versfüzére (Istenek játékában), Babits Mihály bevezető tanulmányával
(Nyugat, 1932), Illyés Gyula Három öregjének bibliofil kiadása és Borsos Miklós
Babits-portréjával Illyés „Babits visszhangjaként"
született verseinek szép füzete.
Izgalmas remények a további tervek között. Vajha a nyomdásztanulók okos
áldozatának lennének követői is, mint voltak hajdanán a Vajthó-csemeték!
BODRI FERENC

Péter László: így élt Juhász Gyula
Az így élt sorozat ismeretterjesztő
szándékkal mutatja be egy-egy jelentősebb
alkotó vagy történelmi személyiség életútját. Olvasói főleg az általános iskola felső
tagozatosai közül kerülnek ki, de a középiskolások is forgatják a tanítási anyaghoz,
orientálódó figyelmükhöz jobban kapcsolódó darabjait. A hullámzó színvonalú kötetsor egyik erőssége Péter László Juhász Gyula-könyve. A szerző jó ismerője, már
évtizedek óta avatott kutatója a költőnek — ebből is adódhatott a feladat nehézsége: egy meghatározott korosztály érdeklődési köréhez, teherbírásához kellett szabnia a beépíthető ismeretek, adatok mennyiségét, s a kommentár terjedelmét, mélységét.
A könyv Juhász Gyula-képe három szálból fonódik össze: az életrajz adataiból,
az ezeket „hitelesítő", értelmező idézetekből, és a történelmi-társadalmi hátteret
fölvázoló kultúrtörténeti információkból. A három elem egymást segítve erősíti a
portré hitelességét. Az első rajzolja meg a (Barta János által kidolgozott fogalomrendszer jelentése szerinti) hétköznapi létformát, a művész empirikus személyiségét,
az idézett, hivatkozott művek pedig azt a költői ént sejtetik meg, amelynek alapja
az egyéniség transzponálása, valamilyen lírai szerepbe való belehelyezése. A kötet
— céljából adódóan — csak érezteti a két létforma közti immanens különbséget
A szövegbe emelt életrajzi adatok eleget tesznek elsődleges céljuknak: határozottan kijelölik az életút fontosabb stációit; azonban a szerző értő válogatása arra
is törekszik, hogy a fiatal olvasót megragadja, képzeletét lekösse egy-egy adat; az
élettények emellett utalnak a jellemre, az egyéniségre, a költő belső meghatározottságára is. Ezt szolgálja az a jelenet, amelyben a gyermek Juhász Gyulára rácsapódik
78

egy nagy láda fedele, s itt éli meg először a halálfélelmet (4. old.), ilyen a váci
vezeklés bemutatása is (33. old.), vagy a váradi évekről szóló fejezetben az életrajzot kommentáló, a lélekrajzot szolgáló magyarázat: „Lelkét, életét, művészetét több
ilyen sajátos ellentét határozta meg. Pogány életöröm és keresztény lemondás;
mámor és vezeklés; modernség és magyarság; nemzetköziség és turáni őskultusz; az
élet és a könyvek szembeállítása; az erő és a gyöngeség kultusza és így tovább"
(83. old.).
Az életrajzi adatokhoz társított idézetek már a lírai én portréjának egy-egy
vonását sejtetik meg, emellett — visszautalva — hitelesíteni szándékozzák a biográfia tényeit, s ezekkel együtt a művek genezisét is jelzik. Juhász Gyula a szakolcai
éveket száműzetésként élte át, ezt transzponálta egy olyan önkifejezési, létdefiniálási
formává, amelyet poétikája határélmény-fogalmaként nevezhetünk meg. Péter
László jól sejteti meg olvasójával az empirikus lét és a lírai kifejezési forma egymást magyarázó, feltételező kapcsolatát (107. old.). Az életrajzot szerencsésen gazdagítják a versinterpretációk — persze az értelmező-elemző kénytelen volt fogalmi
apparátusát a sorozat kívánalmainak megfelelően kiválasztani, következtetéseit egyszerűsített formában megfogalmazni, s vállalni a summázás következményeit; mégis
ezek a próbálkozások emelik a kötetet a steril biográfia fölé. Még tanulságosabbak
és hasznosíthatóbbak azok a megállapításai, amelyeket Juhász Gyula egy-egy versformájáról olvashatunk; a szerző beszél a szonettekről, párrímes jambikus versekről, stanzákról (56—57. old.), az oeuvre-ben föllelhető „szabadversekről" (187—188.
old.), arról a verstípusról, „amelyben a szegényparasztság társadalmi megváltás
utáni vágyát a népi vallásosság eszméivel, fogalmaival szövi egybe" (176—177. old.),
és szól sajátos alkotói módszeréről, amelyet szemléletesen „emlékképződésnek" neveznek (89—98. old.). Az idézeteknek, versrészleteknek még egy fontos szerepük
van: az utalások segítségével inspirálnak a továbbolvasásra, az életműben való alaposabb tájékozódásra, a lírai én mind több jellemvonásának, kifejezésformájának
önálló fölfedezésére.
A szerző gyakran kitekint az életrajzból, és jelentős, fontos irodalomtörténeti,
művelődéstörténeti
anyaggál szituálja és eleveníti meg a költő állomáshelyeit; legtöbbet Szeged és Nagyvárad szellemi életéről, szociológiai adottságairól, történelméről ír, de megeleveníti a korabeli Szakolcát és Makót is. Részletesebben szól Juhász
Gyulának Adyval és József Attilával való kapcsolatáról, és a költő munkásságának
25 éves jubileumáról: Babits Mihály, Kosztolányi Dezső, Szabó Lőrinc baráti gesztusáról.
Nyelvhasználatára a mértékletesség a jellemző, nem kényszerít magára valamiféle egyéni(eskedő), a fiatal olvasó számára nehezen követhető vagy éppenséggel
érthetetlen nyelvezetet, szakmai és idegen terminusokat ökonomikusán, csak az értelmezés kényszerítésére használ, s akkor is körülírja őket; ebből adódhat, hogy
viszonylag kevés olyan megmagyarázatlan szó, kifejezés maradt a könyvben,
mint például a Szent István-rend kis keresztje, a „királynapok" (14. old.), a teozófiai értekezés (44. old.), a katatónia, anamnézis (132. old.) . . .
Jól megfelel ez a könyv rendeltetésének, az általános (és a középiskolai) irodalomoktatás segítésének; azonban — reméljük — egy más igényű és horizontú
Juhász Gyula-életrajz vagy monográfia előzményét is tisztelhetjük benne. (Móra.)
KOVÁCS KRISTÓF ANDRÁS

79

József Attila verseinek új kiadásáról
József Attila összes műveinek kritikai kiadása (Akadémiai, 1953 és 1955) után,
nagyobb példányszámban 1977-ben jelent meg az egész életmű a nagyközönségnek
is hozzáférhetően a Magyar Remekírók sorozatban. A Szabolcsi Miklós szerkesztésében (Fehér Erzsébet és Tverdota György jegyzeteivel) készült könyvről Benjámin
László írt elismerő recenziót (Üj Tükör, 1978. 8. 2.), amelyben ugyanakkor nem
hagyta szó nélkül, hogy az öt szegény szól című vers kimaradt, s helyét — „évekkel korábbi változata" — az Áradat vette át. Válaszában Szabolcsi Miklós azt írta:
valóban vitakérdés, melyiket kellene főszövegként közölni, s jóllehet, hajlott arra,
hogy az utóbb — feltehetően nem elsősorban politikai, hanem esztétikai szempontok szerint — továbbfejlesztett változat a végleges, mégis az Áradat mellett döntött, de egyúttal felhívta arra is a figyelmet, hogy készülőben van az ú j kritikai
kiadás, s a munkálatokat vállaló Stoll Béla „feladata lesz ebben a kényes (s sok
más ilyen) kérdésben dönteni". Nos, Stoll Béla azóta döntött is: a fenti esetben
mindkét szöveget közölte, főszövegként az utolsó változatot, tehát az öt szegény
szól címűt tüntette föl, mégpedig a mű keletkezésének legkorábbi dátumával, a változatok közé pedig a korábbi szöveget vette föl.
Stoll Béla, akit eddig a régi magyar irodalmi — elsősorban XVII. századi —
szövegek kutatójaként s kitűnő textológusaként ismertek, öt évvel ezelőtt vállalta
magára József Attila versei kritikai kiadásának elkészítését. A nehéz munkát befejezte, s a kritikai kiadás 1980 eleje óta megjelenésre vár. Szerencsés fordulat,
hogy a szövegkritikai munka gyümölcseként máris kiadta a Szépirodalmi Könyvkiadó a nagyközönségnek szánt ú j kötetet. Már ez a könyv is bizonyítja, hogy Stoll
Béla igen komoly munkát végzett. Számtalan fontos eredményéből most csak néhányra tudjuk felhívni a figyelmet. Hogy világosan láthassuk, mi az, ami új, az
eddigiektől eltérő a kötetben, az összehasonlítás alapjául József Attila verseinek
már említett legutóbbi, a Magyar Remekírók sorozatban megjelent kiadását használtuk.
Az első, amire felfigyelhetünk, az, hogy míg a korábbi kiadások az 1921-ben
írt versekkel kezdődtek, s az ezt megelőzően születettek a Zsengék között szerepeltek, addig a Stoll szerkesztette kötet az 1916—18-as Kedves Jocó! s az 1920-as
A szolnoki hídon című verssel kezdődik, majd az 1921-ben írt 21 teljes értékű műnek tartott verssel folytatódik. Érdekes újítás az is, hogy a töredékeket sem a megszokott helyükön: a főszövegek után, a kötet végén találjuk, hanem keletkezésük
événél, pontosabban az adott esztendő termését jelentő versek után együtt-egyszerre
olvashatók, egymástól csak egy-egy csillaggal elválasztva. E megoldás nemcsak annak a szempontnak az erősítését jelenti, hogy nem szerencsés a „töredékek" számát
szaporítani, hanem üdvös és hasznos is, mert az olvasó így képet alkothat egy-egy
esztendő teljes versanyagáról, s az így könnyebben is kezelhető kötet egyúttal lehetőséget teremt az alkotói folyamat közvetlenebb megfigyelésére is. (Sőt, érzésem
szerint még „játékra" is buzdít bennünket Stoll, amikor a töredékek általa megválasztott sorrendjével szinte biztat, hogy fogadjuk el izgalmas olvasatait, s akár
egybe is olvashatunk, egy versnek is tekinthetünk több hasonló tartalmú, vagy motivikusan egymásra utaló töredéket. A textológus kínálta olvasatok érdekes, ú j
értelmezésre is inspirálhatják az olvasót.)
A kötet leglényegesebb újítása az, amire ismertetésünk elején már utaltunk:
harmincnégy, önálló versként olvasható változatot is feltüntet Stoll Béla. Változatként — következetesen — a korábban írt szöveget közli, s az utóbb írt vagy átalakított verset tekinti főszövegnek. Ez egyúttal azt jelenti, hogy végső szövegnek
azt a változatot tekinti, amelyet József Attila — válogatott kötetébe, a Medvetáncba
vett föl. A széles olvasóközönség így tulajdonképpen több esetben, számára eddig
ismeretlen versekkel találkozhat. Megkönnyíti az olvasást, hogy a kritikai kiadás
80

eddigi gyakorlatától eltérően nemcsak a megváltoztatott részeket, hanem az egész
textust együtt olvashatjuk — élvezhetőbb módon — mind a főszövegek, mind a
változatok esetében. Lássunk csak egy példát: 1929-ben írta a költő Nyár című versét, melynek utolsó két sorát a nagyközönségnek szánt kötetek (s a tankönyvek)
eddig csak így közölték: „csattan a menny és megvillan, / elvtársaim: a kaszaél."
Ezt a versbefejezést most a változatként feltüntetett szövegben olvashatjuk a 495. oldalon, de ugyanott, a szöveg alatt ezt az utalást is megtaláljuk: „Változatát lásd a
278. lapon." Azaz: két változatról van itt szó, s a megadott lapszámon található a
textológus szerint főszövegnek tekintendő. Annak a befejezése pedig így hangzik:
„csattan a menny és megvillan / kék, tünde fénnyel fönn a tél." A szöveg alatt itt
ez olvasható: „1929 nyara / 1934." A Medvetáncba fölvett versek (Rög a röghöz,
Isten, Fagy, öt szegény szól) és változataik mellett helyet kaptak olyanok is, amelyeken különböző más okokból változtatott a költő. Így például a Simon Jolán és a
Németh Andor a változatok között olvashatók, főszövegként Két vázlat cím alatt
szerepelnek. Hasonló megoldással élt Stoll más esetekben is: a Két dal első darabja
Néhány éjjelre, padra, kőre, második darabja pedig Dal címen olvasható a változatok között. Az eddig Kirakom röggel címen ismert verset e címmel a változatok
között, főszövegként pedig, mint a Két vers, kertről második részét találjuk meg.
Az A fán a levelek változata Ösz címen, a Haszoné A tőkések hasznáról címen, a
Majd...
változata pedig (Kiknek adtam a boldogot...)
címen, a Zúzmaráé
Kínos,
szögletes múlásom címen, a Harmatocskáé (Lágy tájék...),
a Piros hold körül változata pedig Meggy a kórón címmel olvasható. A példák további sorolása nélkül is
megállapítható, hogy az ú j kötetben gyarapodott a József Attila-versek száma, még
akkor is, ha Stoll hagyott is ki olyan műveket, melyeket eddig József Attilának
tulajdonítottak. Mint azt a kötet sajnálatosan rövid — mindössze 24 sornyi — jegyzetrészében elmondja, kihagyta azokat „a kétes hitelű verseket, amelyeknek a szövegét csak a bizonytalan emlékezet őrizte meg: Nézi kedves...,
Elütötte
már...,
Lánykérés, Mózsi Ferencet lelőtték...,
Mint a szív az első szerelemnek...".
A Felfelé törés és a Kurucok beszélnek című verseket azért nem közölte, mert bizonyos,
hogy azokat nem József Attila írta, s kihagyta Stoll a kétes hitelű versfordításokat
is. (S az eddigi szerkesztőkéhez hasonlóan Stoll könyve sem tartalmazza a Nem!
nem! soha! című zsengét, „mert — talán — sértené a szomszéd népek nemzeti érzését".) Hiába keresnénk [A raktár] címen ismert rövid töredéket is, mert az, mint
a (Tehervonatok tolatnak...)
utolsó szakasza találta meg a helyét. (Ezzel a megoldással élt a kritikai kiadás 1955-ös javított változata is, de a „népszerűsítő" kiadások mindeddig nem így közölték.) Itt jegyezzük meg, hogy azok számára, akik
hozzászoktak már az eddigi kiadások felépítéséhez, címrendszeréhez, hasznos lenne,
ha Stoll kötetének egy újabb kiadásában bő(vebb) jegyzetanyag hívná fel a figyelmet az ilyen és hasonló esetekre-különbségekre. Az igényes olvasó számára komoly
munkát jelent azoknak a verseknek a kikeresése, amelyeket eddig más címen, vagy
csak kezdősoruknak megfelelően ismert. Ezért sajnálatos, hogy Stoll könyve nem
tartalmazza a kezdősorok mutatóját. Ugyanakkor legalább akkora öröm is, hogy a
szövegpontosítás, címmódosítás következetességéről tesz tanúbizonyságot Stoll Béla.
A sok példa közül csak néhány érdekesebbet, fontosabbat említünk, mégpedig úgy,
hogy a felsorolásban előre kerül az újabb cím, s ezt követi az eddigi gyakorlatnak
megfelelő „megszokott": A bőr alatt halovány árnyék — [Egy átlátszó
oroszlán],
Ady Endre helyett mondom = [A sírás nekem nem kenyerem], Munkáshalál
=
[A gép elkapta], Világ megokolt útálata = A világ megokolt utálata,
Költőszerelem teremtő ereje = [Az erdőben elülnek], Az új honőrhöz! — Egy új honőrhöz!,
Boldog hazug — [Óh, boldog az...], (Boruljatok csak össze bennem) =
[Istentelen,
bús sarkvidéken...],
Egy büntetőszéki tárgyalás irataiból = Jelenet egy
büntetőszéki tárgyalás irataiból, Furcsa fohász a sínek között = [Te a lelkek
összessége...],
Májusi ének = [örök reménység istenajka], Templom; hulla; rózsa = [Komoly, komor, magányos], (Szél csapta...)
= Szél, Ember is; magyar is; magam is = Mert
ismeretlenünknek
tetszik, (És ámulok...)
= [Én ámulok...]
stb. Az eddig Négy6 Tiszatáj

81

kézláb másztam címen ismert verset is hiába keressük így, s hogy kezdősora alapján találjuk meg, ez egyúttal azt is jelenti, hogy a mű ú j első szakasszal bővült,
mely bár csonka, mégis fontos részét képezi az Isten-, illetve apaversek „sorozatának". A csonka első versszak így szól: „Az isten itt állt a hátam mögött / s én
megkerültem érte a v i l á g o t . . . " A példák között több olyat is találunk, ahol Stoll
Béla a lehetséges címváltozatok közül az archaikusabbat-szokatlanabbat választja:
Drága barátim = Drága barátaim, Hymnus a borhoz = Himnusz a borhoz, Hymnus
az Élethez — Himnusz az élethez, vagy ahol az ajánlást fogadja el címnek: Herz
Henrik őméltóságának
= [A költő olyan, mint a kisgyerek]. De találunk érdekes
példát ennek fordítottjára is. A Szabolcsi Miklós szerkesztette kötetben szerepel a
Virág Mártinak, Stoll könyvében ilyen verset nem találunk, de fellehetjük végül is
e címmel: Virág. S ha fellapozzuk a kötetet, a cím alatt — apróbb betűkkel —
ajánlást olvashatunk: „Mártinak." Hasonlóképp rövidül meg az eddig Alkalmi vers
a szocializmus állásáról Ignotusnak ismert cím is, a címzett neve az ajánlás helyére
kerül. A címfelvételnek ez a módja logikusan illeszkedik a Stoll következetességét
igazoló megoldáshoz: bízva abban, hogy ez is érdekelheti az olvasót, más verseknél
is feltünteti az ajánlást. így a Kukoricaföld (Osvát Ernőnek), a Szeged alatt (Fogadja Espersit János dr. szeretettel), az őszi alkonyat (Kedves tanáromnak, Tettamanti Bélának), az Ősapám (Sz. Szigethy Vilmosnak), a Lányszépség dicsérete (Espersit Cacának), az Anyám a mosásban gyászkoszorú (Hirsch Albertné asszonynak
sok szeretettel), az Ars poetica (Németh Andornak), a Könnyű, fehér ruhában (Ignotus Pálnak), a „Költőnk és kora" (Hatvany Bertalannak) című verseknél.
Néhány jól ismert vers esetében Stoll Béla gondolt az olvasókra azzal is, hogy
megadta a címek eddig ismert és szerinte jogos formáját is. így tett József Attila
első versével is: kikereshetjük a (De szeretnék gazdag lenni...)
és a Kedves Jocó!
cím alapján is, de ha föllapozzuk, akkor már természetesen csak az utóbbi címmel
találkozunk. Mindkét címével kikereshető a Herz Henrik őméltóságának is. E szempontból a legérdekesebb példa ez eddig [Juhász Gyulának] címen ismert vers
„sorsa"; kikereshetjük a korábban ismert címén, de a megadott oldalon A Kozmosz
éneke című szonettkoszorút találjuk e néhány soros bevezetővel: „A melegszívű
Költőnek, / a nagyszívű Embernek, / JUHÁSZ GYULÁNAK / aki örök Atyám és
Bátyám, / nagy szeretettel és ezzel az ajánlásfélével:", s az itt következő ajánlásvers nem más, mint a [Juhász
Gyulának].
A szöveghűségre törekvés mellett a kötet másik legfontosabb eredménye a versek pontosabb datálása. Ahol több változat is ismert, két dátumot — a keletkezés
és a végső megformálás időpontját — ad meg, egymástól törtjellel elválasztva; ahol
bizonytalan a keletkezés ideje, ott szögletes zárójelbe tett kérdőjellel találkozunk.
Több vers keletkezési időpontjának meghatározásában látunk változást a korábbi
kiadásokhoz képest, s ez lényeges, mert a versek keletkezési körülményeinek-idejének pontosabb ismerete jelentősen hozzájárul az életmű mind teljesebb feltárásához-értelmezéséhez. Az újradatált versek nagy részénél egyévnyi eltérést látunk.
A korábbra datált versek a következők: 1924 helyett 1923-ra: (A lovak); 1925 helyett
1924-re: Esti felhőkön, Keserű, Én dobtam, Néha szigetek, Riának hívom,
Kilóméterekkel, Ekrazittömeg, Most fehér a tűz; 1926 helyett 1925-re: Ifjúmunkás,
Fiatal
asszonyok éneke, Munkás, Kovács; 1927 helyett 1926-ra: Kultura; 1928-ról 1927-re:
Dúdoló, Simon Jolán; 1930-ról 1929-re: Nyár; 1931-ről 1930-ra: Kispolgár, Farsangi
lakodalom; 1932-ről 1931-re: Fagy, Bánat (Hát kijöttem...), Sárga füvek; 1933-ról
1932-re: (Tehervonatok tolatnak...),
(Hová forduljon az ember...);
1934-ről 1933-ra:
(Magad emésztő...);
1936-ról 1935-re: Biztató (Csomagodat ne bontsd k i . . . ) , (Indiában, hol éjjel a vadak...).
Későbbre datált versek: 1923-ról 1924-re: Lányszépség dicsérete (Dicsérlek h á t . . . ) , Gyémánt; 1924-ről 1925-re: (Bibliai), Isten (Hogyha
golyóznak...), Istenem, Kertész leszek; 1925-ről 1926-ra: Kopogtatás nélkül, Beteg
vagyok, Erősödik, (Anyám meghalt...),
Négyen ugrottunk vízbe, Hajad az ujjamé;
1927-ről 1928-ra: József Attila (Vidám és jó v o l t . . . ) ; 1933-ról 1934-re: Bérmunkásballada; 1936-ról 1937-re: (Szállj költemény...).
Külön ki kell emelnünk azokat a
82

verseket, amelyeknek Stoll szerinti keletkezési ideje több évvel eltér az eddig ismert dátumoktól, így például a Gyász és patyolatot 1923-ról 1928-ra, a Hajón megyek Pestre címűt 1926-ról 1924-re, a Reggelit és a Tüzek énekét 1928-ról 1925-re, a
(Mi emberek.. ,)-et és (A kövezeten...)-1
1935-ről 1933-ra teszi Stoll. A kötet megjelenése után javasolta Stoll Béla az Arany című vers újradatálását is, mégpedig
1937-ről 1929-re (Irodalomtörténeti Közlemények, 1980. 5—6. 700—702.).
A József Attila minden verse és versfordítása után fontos lenne, ha mihamarabb
napvilágot látna — már a jegyzetapparátussal bővítve — az ú j kritikai kiadás, s
egy olyan könyv is, amely a költő eredeti köteteinek sorrendjében közölné a verseket. Egy korábbi híradás (Esti Hírlap, 1978. 14. sz.) szerint: ha a kiadó igent mondana, Stoll Béla ezt a munkát is vállalja. (Szépirodalmi.)
SZIGETI LAJOS SÁNDOR

Kocsis Rózsa Németh László-könyve
Németh László találó metaforája szerint a megismerés útvonala hasonlatos a
turistáéhoz, aki megérkezvén egy idegen városba, nem utcáról utcára halad, hanem
berohan a főtérre, előveszi a térképet, tervet készít, előbb az egészről szerez áttekintést, mielőtt a látványosságok tanulmányozásába fogna. Kocsis Rózsa könyve
ilyen nélkülözhetetlen bédekker, bevezetés Németh László világába, eddigi tudásunk
rendszerező összefoglalása, az írói munkásság házagtalan vázlata. Bizonyos enciklopédikus teljességigénnyel készült, de nem a szó filológiai, hanem logikai értelmében.
A részletek kinagyításába vesző epizodizmus helyett az életmű eszmei-formai lényegét akarja megragadni, a szépíró portréját a legfeltűnőbb vonásokból összerakni. Pontos tervezete egy nagy monográfiának, habár számos kitűnő műelemzését
is citálhatnánk bizonyítékul. Becse, eredetisége az áttekintő kép megbízhatóságában
van, ama törekvésben, hogy a korábbi részelemzések eklekticizmusát tisztázza, a
szakirodalom ellentmondásait egy tudatos koncepció érvényesítésével feloldja.
A centrum, ahonnan a szépíró Németh László teljesítményének teljes panorámája
belátható: az író központi eszméje, a minőség forradalmának termékeny gondolata,
a kör- és sugárutak pedig a regény- és drámaírói pálya nyomvonalai.
Kocsis Rózsa könyve fontos feladatot teljesít: visszaállítja a Németh László-i
életmű — korábban főképp taktikai okokból megbontott — egységét. Számára a
regény, dráma — nyelv, élet és gondolat ötvözete, amely együttesben az eszme a
vezérlő és szervező elem. „Esszéinek magvát Németh köznyelvre fordítja, és az élet
valóságának a közegébe helyezi" — állapítja meg a szerző. A gondolkodó és ábrázoló művész, a tanulmányíró és a szépíró Németh Lászlóban nem antagonizmus,
hanem elválaszthatatlan egy be tartozás. Az esszében fogalmi szinten ugyanazon minőségelv nyilatkozik meg, mint ami a regényben és drámában antropologikumként.
A Tanú utáni szépirodalom megkérdőjelezné, sőt cáfolná a Tanúban kifejtett utópisztikus és programos elképzeléseket? Kocsis Rózsa okkal és jogosan cseréli föl a
hagyományos sematikus modellt az összefüggések magyarázatának bonyolultabb és
realisztikusabb képletével. Ha maga az írói gondolkodás is drámai szerkezetű, ambivalenciákkal terhes, akkor az írói látomás legalább oly mértékben képviselete is az
eszmének, mint amennyire kudarca. Biologikum és erkölcs, ösztön és tudat, közérzet
és eszme: Németh valamennyi műfaját jellemző rétegezettség; e polifónia egyaránt
jelen van a tanulmányokban és az ábrázoló művekben. A szerző jellemző módon a
Janus-arcú minőségelvet főképpen humánus eszményként, messzenéző etikai utópiaként értelmezi. A művek világát beragyogó fényként. Ami benne praktikum, hely6*

83

hez és időhöz kötő és kötődő elem, azaz konkrétum, mintha kevésbé volna fontos
a számára. (Tán az anyag túlságos bősége, az ökonómia okán is.) Ennek egyik következménye, hogy a fejlődésrajznál élesebben rajzolódik ki a tipológiai leírás.
A másik, hogy a szépíró és a tanulmányíró korszakai nem egyező sebességgel váltják egymást. A szépíróé lassúbban. Míg az esszéista a majd fél évszázadnyi alkotói
pályán öt-hat vállalkozásban is megújítja önmagát: előbb nemzedékszervező kritikus,
aztán — a Tanú idején — ideológiateremtő gondolkodó, majd — a Kisebbségbenkorszakban — a magyarság történelmi veszélyhelyzetének ábrázolója, Vásárhelyt a
szocializmus embermodelljének kísérletezője, Sajkódon az életút számvetését végző
önérteimező összegező — a szépíró Németh Lászlónak Kocsis Rózsa periodizálásában
két korszaka van: egy felszabadulás előtti és egy 1945 után kibontakozó. Sőt, mintha
a folytonosság megteremtésének igénye erősebben jellemezné a szépírót, mint a tanulmányírót: az „etikámmal megemelt minőség" szándéka, az „életfilozófiai regény"
megformálásának igénye nemcsak az Égető Eszter és az Irgalom szerzőjére vonatkozik jellegadón, hanem már a korai Emberi színjáték alkotójára is. A történeti
szempont konkrétabb érvényesítése kihatna a genezis ábrázolására is. Az író eszmélkedése valóban sok szállal kötődik a Nyugat első nemzedékének válságérzéséhez,
amit Kocsis Rózsa oly árnyaltan elemez, de tán valamivel erősebb hangsúlyt kívánna a húszas években fellépő ú j írógeneráció (és Németh László) elszakadási törekvése, önállósulási vágya, ú j a t akarása. Az író úgynevezett görögös korszaka se
csupán világirodalmi ihletés, hanem a mezőföldi novellisztika archaikumélményének
lírai hevületű summája. Kocsis Rózsa gondolatmenete problémafelvetéseiben is érdekes: az írói pálya dinamikája vajon inkább csak eszmeiségére terjed-e ki, vagy
az életmű esztétikai arculatára is?
A tanulmány másik maradandó értéke Németh László helyének kijelölése a kortárs magyar és világirodalomban. A szerző mértéktartóan egyensúlyban tudja a
külső és belső impulzusokat. A Németh László-i regénymonódia hazai gyökérzetét
Móricz Fáklya-típusú realista regényírásában, illetve Kosztolányi lélekelemző prózájában jelöli meg, de figyelembe veszi a modern epika sugalmazó hatását is. Proust
az „ősképeket" megelevenítő emlékező technikával a mítoszteremtő ösztönt szabadítja fel benne, Duhamel, Huxley és Mann az esszéregény intellektuális igényét,
Gide alkat és erkölcs tudati konfliktusának ábrázolására ösztönzi, a nagy oroszok,
Dosztojevszkij és Tolsztoj a legenda epikai érvényesítésére. Németh gondolati drámájának előzményeként pedig részint a XIX. századi magyar történelmi tragédiát
és a XX. század eleji naturalista társadalmi drámát, részint a naturalizmuson felülemelkedő ibseni—csehovi irányt nevezi meg. Az az érzésünk azonban, hogy Kocsis
Rózsa korszerűbbnek ítéli Németh tragikus lételméleti problémákat vizsgáló, Illyés
és Déry törekvéseivel is kapcsolatba vonható intellektuális regényformáját (annak
mindkét variánsát: az ösztön és tudat drámáját kibontó parabolaszerű és a szellem
alkotó küzdelmét megtestesítő esszéizáló változatát), mint az író gondolati drámaműfaját. Tényszerűen persze igaza van, amikor a színikritikus és a darabíró szemléletének bizonyos kettősségét rögzíti, ám meggondolandó, nem tekinthető-e a Németh-dráma a harmincas-negyvenes években divatos egzisztencialista drámaforma
valamilyen kelet-európai analógiájának (Giraudoux, Anouilh, Sartre). Rokonságot
jelez az író megerősödő mitizáló hajlama (a franciáknál a görög, Némethnél a bibliai Paradicsom-mítosz jelenléte), a naturalista szemlélet klasszicizálódása, a választás szituációjának dramaturgiai hangsúlyozása. De a modernizálás tendenciájának
más nyomai is vannak: így a Papucshős pirandellói technikája, a Szépítő és a Harc
a jólét ellen arisztophanészi komédiázása, a Gandhi élete jelenetező brechti szerkesztése stb. A Németh László-i regény- és drámaírás sok hasonlósága természetessé
teszi, hogy egyformán ítéljük meg mindkét m ű f a j huszadikszázadiságát.
Kocsis Rózsa könyvének legszínvonalasabb fejezeteit a műelemzések töltik ki.
Néhány interpretációja (mint az Emberi színjátéké, az Iszonyé vagy a Vásárhelyi
trilógiáé) meredek csúcs az összekötő szöveg szelíd lankáin. Intuitív érzékenység,
definiáló tudatosság egyaránt jellemzi. Beleérző képessége és műveltsége sikerrel
84

állja a próbát mind az elsőnek vizsgált alkotások (írói utópiák, a korai
Akasztófavirág), mind a Németh-irodalomban már agyonelemzett művek esetében. Sohasem
öncélúan; tanulságai bizonyító anyagként épülnek be a műfaji struktúrák rajzába.
Igen érdekes módszere a párhuzamos elemzés, amilyen például az Emberi
színjáték
és a tolsztoji Feltámadás összehasonlító vizsgálata. Lehet, hogy csak szubjektív sejtés, de a szerző mintha valamivel otthonosabb volna a regényvilágban. Felkiáltójeleink itt a gyakoribbak. (Legföljebb olyasmit kérdőjelezhetünk meg, persze nem a
lényeget érintőn, hogy némi arányeltolódás érzékelhető a Bűn vizsgálatakor a társadalomkép javára s a tudatregény rovására, vagy hogy a Gyász gondolatmenetében
nagyobb szerepet kap a „magyar mélabú" lelkiállapota, mint a „büszkeség" rajza.)
Áttérve a Németh László-i drámaírásra, felfogásunk szerint ugyanis az ibseni tragédiamodell érvénye nem oly széles körű, mint ahogyan a szakirodalom állítja.
Ibsenről maga Németh vallja meg, hogy inkább ellengravitációra ösztönözte: „a pályáját termékeny volt szemben végigúszni". Idegenkedik „röntgen-drámái" tézises
elvontságától, a „rákos individualizmustól", amely hőseit gerjeszti. Emlékező technikája is legföljebb a szöveg felületén árulkodik némi hasonlóságról. A múlt — legalábbis Németh harmincas-negyvenes évekbeli nagy drámaíró korszakaiban — általában a jelen függvénye, s nem epizálja a konfliktust, hanem élesíti. A tragédia
görögös képlete inkább csak Németh történeti tematikájára jellemző, társadalmi
drámáinak többsége színmű. Hiányzik a bukás nélkülözhetetlen motívuma például a
tolsztoji szökést reveláló Győzelemből (a cím egyébként a főhősnek, és nem leányának diadalát minősíti!), a Cseresznyésből (a „sziget" már nem expanzív életforma,
mint a Kapásokban, hanem kényszerű védekezés!), a Villámfénynél
körorvosának
exodusából (csupán családjából vonul ki, de nem kora társadalmából!). A Mathiászpanzió csak a cselekmény egyik ágát tekintve tragédia, a Nagy család pedig legendaszerű elemekkel telítődik. A modern életanyag már nem viseli el a tragédia fenséges emelkedettségét. Sajnáljuk, hogy az értekező- és a széppróza határvidékén tenyésző „köztes" m ű f a j : az önéletírás hiányzik a tanulmány látóköréből. Elemzése
bizonyára hasznos tanulságokat nyújtott volna a Németh László-i regény- és drámamodell hasonlóságának és különbözésének kiderítésére, a műfaji autonómia mértékére.
A Minőségeszmény Németh László szépírói műveiben a felkészült irodalomtörténész és a rátermett pedagógus közös teljesítménye. Stílusa kristályosan tiszta,
szerkezete lényegkiemelőn arányos, mondandója közérthető. Szak- és tankönyv egyszerre. Kutatók, tanárok, egyetemisták egyaránt haszonnal forgathatják. Szerzőjének feladatvállalása nem önérvényesítés akar lenni, hanem szolgálat. (Elvek és utak,
Magvető.)
GREZSA FERENC

Tüskés Tibor: Csorba Győző
Magányos pécsi költőnek aposztrofálta Weöres Sándor, a pályatárs és b a r á t
Csorba Győzőt, és olyan jövőt, olyan utókort jósolt verseinek, amelyet csak a „maradandóság feszítő erejével" teljes, kivételes életművek érdemelnek meg. Tüskés
Tibor monográfiája ehhez az autentikus értékeléshez kapcsolódik, „a kortárs magyar
líra egyik legjobb lehetősége, legnemesebb változata" kimunkálóját ábrázolja, „szintézis értékű" magaslatra elért mestert, akinek alkotóereje és nyitottsága az út folytatását, az eredmények gazdagítását is garantálja.
A lényegre törő, világos szavú pályarajz összefoglalja és ú j adatokkal, szempontokkal egészíti ki, korrekciókkal tisztítja meg Csorbáról szóló ismereteinket.
85

Filológiai eredményei közül említést érdemel a költő generációs hovatartozásának
legendaoszlató tisztázása: érintkezések és a negyvenes években kimutatható közeledés ellenére inkább az elválasztó, elhatároló mozzanatok jellemzik pályaívének és
a „harmadik nemzedék" útjának viszonyát, ugyanakkor sok mindenben találkozik
az „újholdasok" szemléletével, ars poeticájával. Üjat mond Csorba esztétikai, kritikai, verstani elveiről kisebb bírálatainak áttekintése; további elmélyült kutatásoknak
lehet alapja és ihletője az a kezdeményezés, hogy a pályakezdés időszakában beolvasztott többféle irodalmi „hatás", példa közül Tüskés határozottan kiemeli a két
legfontosabbat, József Attiláét és Weöres Sándorét. Adatokban gazdag a tömör életrajzi (első), valamint a „fordító műhelyébe" kalauzoló, a műfordítások kronológiáját
is többé-kevésbé tisztázó (utolsó) fejezet; ha eredményeik nem mindig olvadnak
bele közvetlenül s a legalkalmasabb helyen a költői fejlődésrajzba, a kötet- és műelemzések sorába, akkor ez elsősorban a monográfia-műfaj „alkati" nehézségeivel,
szerkezeti követelményeivel magyarázható, melyeket a szerző ezúttal különálló
biográfiai és fordítástörténeti összefoglalások segítségével próbált leküzdeni.
A lírikus pályája egységének és tagoltságának fogas kérdésére árnyalt, rugalmas, csak a könyv egészének sugalmai alapján megítélhető választ ad Tüskés.
Csorba „komolysága, borongós és sötét kedvre hajló hangja", „introspektív" alkata,
a létezést ellentétek egységében látó, „dialektikus, harmonikus bölcsessége", „az
értelmi és az é r z e l m i . . . tényezők" összhangjának megteremtése, a formakultúra,
a műgond és tudatosság erényei — efféle vissza-visszatérő minősítések rögzítik a
kezdetektől mindvégig érvényes karakterjegyeket, a lírai jellem állandó vonásait.
A fejlődés „a kifejezés keresésétől" (az 1947-es Szabadulás kötetig) a megtalált saját
szemlélet és stílus kibontakoztatásán, a „számvetés és gazdagodás" korszakán át (az
ötvenes évek önéletrajzi liriko-epikája és lírája) a „kiteljesedés", egyfajta még
„bölcsebb, tudósabb" emberi-költői arculat kidolgozása és művekben való fölmutatása szakaszáig ível (a hatvanas évektől folyamatosan). Éles fordulatot, látványos
átalakulást egyet regisztrál Tüskés, a Szabadulásba gyűjtött versekből olvas ki a
pálya egészétől eltérő, Weöres akkori elveivel és költői gyakorlatával párhuzamos,
szürrealista poétikát. Kérdéses, hogy az empirikus „én" helyébe iktatott elvontabb
s általánosabb lírai alany, a létélménynek látomásos, szimbolikus vagy mitikus
tanításokban történő kifejezése, a vízió képeket sodró s a szintaxis bonyolult összeszövődéseket érzékeltető ereje köthető-e ily mértékben egyetlen átmeneti pályaszakaszhoz és stíluskísérlethez; másfelől Csorba a Szabadulásban küzd is e tendenciák ellen, a „magos nyilatkozás" várásának bénító ihletformája helyett a „szürke
perc", a „jámbor dolgok", „észrevétlenül növekvő semmiségek" figyelése, versbe
fogása programját éppen e kötet prológusában fogalmazza meg.
Más gondot támaszt a legutóbbi évtizedek gyarapodó termésének, egymást sűrűn
követő köteteinek belső periodizációja, értékelő tagolása. Tüskés vitát kezdeményez
a szerves folytatódást, az árnyalatnyi változásokat, a belső elmélyülést kiemelő koncepcióval, s vele szemben az extenzív gazdagodás motívumát is hangsúlyozza: „a
versek tárgyköre is tágul", a költői világ „új tartományokkal" gazdagodik, „széltében
is gyarapszik" stb. Magunk részéről Csorba virtuozitásig fejlesztett költői modelljének egyik aspektusát abban látjuk, hogy a személyes élet élményeit, alkalmait közös emberi, sőt az emberen kívüli létezés szféráiban is érvényes lényegükig csupaszítva, kozmikus és időtlen perspektívába állítja őket. Az életrajzi változások, a
környezeti megfigyelések, a hírek és olvasmányok benyomásai bővíthetik a költői
motívumrendszert, alakíthatják a bizalom és borúlátás arányalt, szaporíthatják a
formai változatokat, de meggondolkoztató, hová „tágulhat" egy olyan költészet,
amelynek szívósan őrzött lényege, hogy az egyszerit és esendőt a végtelen és örök
dolgok világával mutatja egytörvényűnek. A költőkben gyakran erősebb a folytonosság tudata és akarása, mint a változásé. A hetvenes évek elején a „megújult"
Pilinszky az „Amiként kezdtem, végig az maradtam" vallomásával indította a Szálkákat, Weöres Sándor monográfusai több évtizedes, termékeny pályaszakaszt tárgyalva is lemondanak az „irányváltoztatás (vagy szintemelés) értelemben vett fejlő86

O

dés" elvéről (Tamás Attila). Nem föltétlenül jár tévúton, aki Csorbára nézvést e
kérdés kulcsaként a Lélek és ősz emlékezetes üzenetét fogadja el: „A lélek kő márvány a lélek szigorú és kemény / legfeljebb néhány karcolásnyit változik."
Tüskés csatlakozik napjaink irodalomkutatásának műközéppontú törekvéséhez,
de nem osztozik néha már terhessé váló egyoldalúságában. Alapos műelemzései közül kiemelkedik az Ocsúdó évek ismertetése: a motívumok, a szerkezet, a verselés
és más komponensek tanulmányozása révén jut el líraiság és epikum összefonódásának műhelytitkáig, s az elbeszélő vers 20. századi átalakulásáról is van megszívlelendő mondanivalója. A Március analízise, melyet a szerző régebbi verselemzéskötetében már megismerhettünk, a „valóság" és a költészet, az élmény és a műalkotást konstituáló eszközök viszonyát középpontba állítva Csorba költészetének
általános törvényszerűségei közül is sokat megfejt. Általában tanulságosak, hasznosak a mindenkori kortársi kritikai véleményeket ismertető kivonatok, valamint az
egyes költői korszakok részletszintézisei, a világkép, ars poetica, verstípus, stílus,
ritmika, versmondattan sajátos fejleményeit leltározó összegzései. A bölcseleti, költészettani forrásokra, párhuzamokra való kipillantások érdekes, a tudományos komparatisztika igénye nélkül fölvillantott analógiákat eredményeznek; ilyenek a Rilkével való egybevetések, amelyek jelzik a két létélmény távoli rokonságát, de keveset
mutatnak meg az olyan különbözésekből, melyeket többek között Csorba szerényebb,
a köznapisággal nem szakító személyiségfölfogása, a transzcendencia helyett a természet és kozmosz törvényeit fürkésző evilágisága tüntet ki. Tartalmas fejtegetés
szól a kötetben Csorba „klasszicizmusáról", az avantgarde-hoz és a népi írókhoz
való viszonyáról, magyarázatot olvasunk korai korszaka szűkszavúságának és későbbi termékenységének látszólagos ellentmondására. Finoman oldja meg a monográfus a „vidéki költő" irodalomszociológiai státuszával kapcsolatos kérdéseket:
a pályakezdés nehézségeit a fővárostól távol élés inkább tetézi, mint csökkenti,
később nemritkán érvényesült Pécs meghitt szellemi környezetet teremtő, óvó, erőt
adó hatása is.
A jól szerkesztett, gördülékeny értekező stílusban fogalmazott könyv olyan fölfogást tüntet ki és tükröz belső arányaival is, amely szerint az irodalomnak, a szó,
a nyelv művészetének megértéséhez, méltánylásához változatlanul szükség van irodalmon kívüli tényezők végiggondolására, a történelmi, társadalmi körülmények,
olykor a családi-társasági mikroklíma ismeretére. A költő persze nem „terméke",
nem passzív következménye e külső viszonyoknak, inkább (meghatározott korszakokat illetően legalábbis) valamiféle párhuzamról, a szellem szuverenitását nem
csökkentő megfelelésről van szó Tüskés fölfogásában. Úgy véli: Csorba Győző „lírájának megújulása és kiteljesedő gazdagodása egybeesik azokkal a változásokkal",
amelyek a gazdaságban, a közéletben és politikában, „szélesebb kulturális értelemben pedig a személyiség teljesebb kifejlődésében" a hatvanas évek végétől Magyarországon végbementek. Bár így volna; félő azonban, hogy a mély önismeretnek, a
személyiség megedzésének, a türelem és cselekvés dinamikus egyensúlyára alapozott
életgyakorlat megörökítésének azok a példás teljesítményei, melyek közé Csorba
lírája tartozik, inkább előre siető kivételek, egyfelől mintát, modellt jelentenek,
másfelől bonyolult konfliktusos viszonyban vannak a társadalmi praxissal, mely
még korántsem zárkózott föl hozzájuk, nem esik éppen egybe velük.
(Akadémiai.)
CSŰRÖS MIKLÓS

87

Magyar Játékszín
„A közéleti népszínházat szeretem"
BESZÉLGETÉS SÍK FERENCCEL
„Húszéves színházi pályafutásom történetében körülbelül százhúsz darabot
rendeztem, s ebből legalább hetven
mai magyar író ősbemutatója volt.
Nagyjából ez az arány. Ha ehhez hozzáveszem még a régebbi magyar drámákat, a Csongor és Tündétől a Liliomfiig, akkor ez már kilencven, vagy
még inkább száz magyar darab lehet.
Olykor eltűnődöm rajta, hogy ha ehelyett a Hamletet rendeztem volna, aztán az Ürhatnám polgárt, meg Albee-t,
meg Pintért, meg Camus-t — amire
mindig volt kedvem, de sohasem jutott rá idő — nem jártam volna-e jobban . . . "
— Mint akármely más pályán, nyilván a színházi hivatásban sem pusztán az
eltöltött idő számít, hanem a közben felgyűlt tapasztalat. Te voltál vidéki színházaknál beosztott rendező, Pécsett főrendező, vendég a Vígben és a Nemzetiben, dolgoztál a televízióban és a filmgyárban, rendeztél erdélyi és vajdasági magyar társulatoknál, s most a Gyulai Várszínház művészeti vezetője vagy.
Következésképp
sokrétűen ismerheted a magyar színi világ mai állapotát. A viták
válságjelenségeket
emlegetnek. Ezt látod Te is?
— Más szót pontosabbnak tartok: apályhelyzetben van a magyar színház, és ez
aligha magyarázható a sokszor kárhoztatott nemzedéki ellentéttel, a színész—rendező viszállyal vagy az avantgarde—konzervatív csatározásokkal. Ezek csak tünetek — nem is mindig igazak — s ráadásul inkább elfedik, mintsem föltárják a szervezetileg, szerkezetileg és tartalmilag is megmutatkozó hiányokat. Bármennyire
megváltoztak a körülmények az utóbbi időben, továbbra is tagadhatatlanul létezik
vidéki és fővárosi színjátszás. Művészileg némiképp eltűntek a különbségek, de
megmaradtak a működést, a lehetőségeket és a feladatokat tekintve. És ez valahogy,
közérzet dolgában, egyik csoportnak sem használ. A fővárosiak azért vannak rossz
helyzetben, mert nyugodtan elkényelmesedhetnek, a vidékiek pedig azért, mert a
fővárosivá válás — mint tömeges lehetőség — megszűnt a számukra. A Nemzeti
Színház és a Népszínház átszervezésével a „csapatostul megyünk Pestre" lehetőség
hosszú időkre bezárult, s emiatt sokan elveszítették a perspektívájukat. A közelmúlt
elég világosan bizonyította: sokan azért akartak vidéken jó színházat teremteni,
88

hogy utána egy fővárosi színházban folytathassák a működésüket. Ez az, ami most
megszűnt. Hiszen arra nemigen van példa, hpgy egy fővárosi színházvezetőt vagy
színházi csapatot levezényeljenek vidékre, s ezzel egyben ú j lehetőségeket biztosítsanak. A budapestiek őrzik a helyüket, jól-rosszul elosztják egymás között a feladatokat, és igyekeznek ennek a kényelmesen kigondolt feladatnak eleget tenni.
Sarkítva mondom ezt, de azért, hogy világos legyen: az a f a j t a vérkeringés, amelyet
a szerződési rendszernek meg kellett volna teremtenie — és aminek a színházvezetőkre is vonatkoznia kellene — igazában nem jött létre. Az, hogy Miskolcról átmegy valaki Szegedre, vagy Kecskemétről Veszprémbe, nem vérkeringés. És az sem
az, hogy kivételes esetekben elmegy a Nemzetiből a Madáchba, vagy a Madáchból
a Nemzetibe.
— Nem vethetnék jogosan e gondolat ellen, hogy a nagyobb mozgás
veszélyeztetné a művészi munka nyugalmát, a hosszabb távú tervezés lehetőségét?
Hiszen
lehet-e jó előadásokat várni olyan alkotóktól, akiknek a feje fölött folyton ott lóg
Damoklesz kardja?
— Virágzó színházi életben nagyon is jogos volna ez az ellenvetés. De — mint
mondtam — nézetem szerint apályhelyzetben vagyunk, és semmiképpen sem lehet
az a célunk, hogy ezt tartósítsuk. A gazdasági életben mostanában kezd divat lenni,
hogy meg lehet bukni, csődbe lehet kerülni. A színházban, a színházvezetésben ez
ma még jószerivel elképzelhetetlen.
— Csakhogy a gazdasági életben

kegyetlen

számok mutatják

a csődöt!

— A színház sem csak az esztétikum világában mozog? Itt is pénzzel dolgozunk, méghozzá központilag elosztott, tehát ellenőrizhető összegekkel. Igaz, kulturális és nem közvetlen gazdasági célok szolgálatában. A pénznek azonban így is ösztönző és befolyásoló szerepe lehet. Mindenki számára világos, hogy nálunk az állam
a mecénás, s mióta világ a világ, a mecénás mindig arra adott pénzt, ami a saját
érdekeinek megfelelt. Épp ezért furcsa némiképp, hogy az állami támogatás ma
egyszer és mindenkorra adott. Legfeljebb a gazdasági helyzettől függően néhány
százalékkal emelkedik vagy csökken, de egyfajta egyenlősdi mindenképpen érvényesül. Holott a valódi érdek az volna, hogy azok a színházak, amelyek eredményesen
szolgálnak egy világnézetet, tízmillióról harmincmillióra verekedhessék föl az évi
támogatásukat, míg a kevésbé eredményes, mert kevésbé demokratikus, tehát egy
nagyon szűk rétegnek a nyelvén beszélő színházak kockáztassák ezzel az évi tízmilliót. Mondja az állam, hogy ha valaki ilyen színházat akar teremteni, ez nekem
esetleg csak négymilliót ér! Ehelyett most színházak, színházvezetők és társulatok
igazi értékrend és válogatás nélkül élvezik az egyforma támogatást és lehetőségeket.
— Kinek a nyelvén kell beszélnie
mes ma az állami támogatásra?

annak a színháznak

szerinted,

amely

érde-

— Mindenféle töltéstől függetlenül egy államnak ma Európában két nagyon
fontos réteget kell megszereznie és megtartania: a munkásokat és a fiatalokat.
Rögtön hozzáteszem: fiatalokon nem elég a tizennyolc vagy a huszonnyolc éveseket érteni. A tízévesek is fiatalok. Színházi kultúránkon, a közönségkapcsolaton
rettenetesen meglátszik a gyermekszínházi munka másodrangúsága. Ahol ez nem
ilyen lenézett, mint nálunk, nehezebb elfogadtatni a közönséggel a selejtet. Tehát
a munkások és a fiatalok az alapvetőek. Sokkal fontosabbak, mint az értelmiség.
Mert ők lehetnek a színház tömegbázisa. Különös, hogy ezt itt hangsúlyozni kell.
Pedig sajnos kell. Mert nem mindig azok a kezdeményezések kapják a legnagyobb
állami támogatást, amelyeket elsősorban támogatnia kellene egy átgondolt, következetes és messzire néző kulturális-politikai koncepciónak.
Eléggé közkeletű szólás a szakmában, hogy az csinál karriert, aki nagyobb botrányt, nagyobb blöfföt tud felmutatni. A legutolsó nagy blöff — a győri Hamlet —
talán már elgondolkodtató. Itt éveken keresztül a botrány, a kifejezett politikai
sandaság számított színházi forradalomnak. Filozófiának pedig az a konyhabölcses89

ség, hogy kemény, keserű és szeretet nélküli a világ, az élet pedig rossz és kilátástalan. Courths-Mahler-i szintű bölcsességek. Elfogadásukban és eszményítésükben
mérhetetlen a sajtó felelőssége. Abban, hogy ezek a negatívumok felnagyított eredményként jelentkezhettek. Tarthatatlan az a fölfogás, hogy a színházban csak két
véglet létezik. Az olcsó szórakozás felé kanyarodó volna eszerint az egyik, a másik
pedig a kiválasztottak színháza, amelyet a kritikusok, az intellektuelek értenek.
Vagy adott esetben ötezer kócos fiatal ember. Egy tízmilliós országban körülbelül
ennyire tehető a nagyon fésületlen hajúak tábora. Természetesen az ő igényük is
figyelemreméltó a maga helyén, de ha a rozoga kékharisnyák — az öregségtől való
félelmükben — a kócosok ízlését kiszolgáló színházat abszolutizálják egyedül lehetséges modern színházként, s ezt a kritika, a sajtó elég hangosan visszhangozza,
akkor meghamisítjuk a valóságot. Meghamisítjuk és helytelen filozófiai, esztétikai
„értékeknek" készítünk melegágyat.
— Mindez aligha történhet

ok nélkül. Mi lehet e folyamat

mélyén?

— A színházban elsősorban a tehetetlenség, vagy durvábban: a tehetségtelenség.
Az igazi feladatoknak a megkerülése. Nem lehet ugyanis valóban tehetséges az, aki
a legnehezebb feladatokat megkerüli. Divatos áramlatokat követni, ma könnyű sikert jelent. Másfajta színháznak a kialakítása rengeteg kudarccal, bukással, féleredménnyel jár. Nagyon kemény munkát követel és rengeteg türelmet. Egy rohanó
korszakban — hadd mondjam ezt a közhelyet — türelmetlen fiatal és nem fiatal
emberek nagyon gyorsan akarnak egzisztenciális biztonsághoz jutni, és hamar rájönnek, hogy ezt a türelmes, szívós munka, a nagy eszményekhez való hűség, nem
eredményezi. Tehát választják a könnyebbik utat, a blöff öt, a botrányt. Nézz körül,
milyen eszközökkel és milyen úton lehetett államilag támogatott színházi intézmények vezetéséhez hozzájutni. Ezen a pályán, akinek valamilyen nemes vagy kevésbé
nemes, egyéni vagy közösségi célja van, annak egy ilyen színházi intézményre van
szüksége. A rockopera-társaság — ezt nem szemrehányásként mondom — azért
ilyen lelkes, azért dolgozik már második esztendeje ingyen vagy nagyon kevés pénzért — ugyanakkor persze előadásaik igen magas állami szubvenciójával —, hogy
végül is professzionista színházi szervezetté, intézményesített színházzá válhasson.
Nincs ebben semmi rossz, sőt természetes. De az talán mégsincs rendjén, hogy az
Universitas együttes, amely ugyan ilyen-olyan sikerrel, de hosszú évek óta következetesen ápolja a magyar drámai hagyományt; az az együttes tehát, amely Teleki
Lászlótól Madách Imréig, Kosztolányi bábjátékától Dugonicsig vagy a Csíksomlyói
passióig kitartó munkával próbálja a magyar színházi hagyományt és színjátszási
stílust ötvözni az újabb törekvésekkel, sokkal csendesebben és sokkal szerényebb
támogatással működik. Jobbára a Gyulai Várszínházéval, nem pedig központilag
kiverekedett támogatással. Csodálható, ha a vállalkozó szellem a nagyobb anyagi
lehetőségekhez fordul, nem pedig a valóságos, a művészileg sokkal fontosabb feladatok felé?
— Nem ismerhetem belülről a színház világát, „csak" a nézőtérről. Meglehet tehát, hogy tévedek, mégis az a gyanúm, hogy a támogatási rendszer radikális megváltoztatása se változtatna sokat és főképpen egy csapásra a pillanatnyi
helyzeten.
Üj igények természetesen megfogalmazódhatnak
a színházon kívül is, de foganatjuk
csak a színházakon belül lehet, s ez elsősorban azokon áll, akik eddig is vezették
a színházakat. Van ehhez az általad is szükségesnek látott váltáshoz elegendő és
művészileg megfelelő
szakember?
— Sajnos, rendkívül csehül állunk színházvezetőkben. Igazgatókban,
zőkben egyaránt. Nem lehet véletlen, hogy mostanában nagyon sok olyan
bíztak színházvezetést, akik arra tökéletesen alkalmatlanok. Esetleg kiváló
állami hivatalnokok, tehetséges rendezők vagy színészek, csak éppen nem
vezetők. Az ugyanis egészen más tehetséget és rátermettséget követel.
— Olyasmit,
90

amire születni

kell? Vagy megtanulni

is lehet? Ezt azért

főrendeemberre
tanárok,
színházi
kérdezem,

mert hiszen több mint százéves a Főiskola, és több mint harmincéves a szocialista
színjátszás. Ha a színházvezetői
mesterséget tanulni is lehet, akkor külső,
végzetszerű okokra aligha hivatkozhatunk.
Csak a nevelésre hivatott műhelyek
felelősségét
kutathatjuk:
miért nem neveltek erre a hivatásra maradéktalanul
alkalmas
vezetőket.
— Nem is annyira a felelősséget érdemes kutatnunk itt, mint inkább a felelőtlenséget. A higgadt ítélkezéshez azonban azt is tudni kell: a főiskolai képzés csak
alap, ami után még tanulóévek sora kell a színházban. Az ugyanis, hogy ki mit ér,
végső soron ott dől el. Manapság azonban nem ritkaság, hogy harmad- vagy negyedéves főiskolai hallgatókat főrendezői kinevezéssel kínálnak meg; olykor nem
is eggyel. Válogathatnak, hogy melyiket vállalják. Tehát joggal érezhetik, hogy
érettek a társulatvezetésre, hiszen tálcán nyújtják a megtisztelő feladatot. Ha bólintanak, rájuk bízzák. Nagyjából ugyanez a helyzet a szakmába beáramló rokonági
művészekkel és az amatőrökkel. Természetesen én is fontosnak tartom, hogy a filmesek, a televíziósok és az arra alkalmas amatőrök megfelelő lehetőségeket kapjanak a színházban. Ahogy a színháziak is ott vannak a filmnél, a televízióban és a
rádióban. De ma olyan hatalmas a színpadok felé való áramlás, hogy az m á r önmagában is figyelmeztető lehet: pótlásról van szó. A jól képzett színpadi szakemberek kényszerű pótlásáról. Ugyanis hiányt szenvedünk ilyen szakemberekben.
— Valahogy

és valahonnan

mégiscsak

pótolni

kell ezt a

hiányt!

— Ez igaz. De nem hiszem, hogy csak azért, mert valaki éveken keresztül színvonalasan vezetett valamely amatőr együttest, vagy kiváló alkotó volt egy rokon
művészeti ágban, egyik napról a másikra alkalmassá válhat a teljesen más körülmények között működő professzionista társulat irányítására. Sajnos kevesen érzik,
hogy milyen nehezen érhetők tetten a károk, amelyeket a hozzá nem értő vezetés
okoz a művészetben. Ugyanis nem rögtön észlelhetők ennek a káros hatásai, hanem
tíz vagy tizenöt év múlva, s aztán még sokáig. Egy mai rossz döntés évtizedekre
meghatározó lehet.
— Ezek szerint még a viták olykort hevessége is magyarázható
nem csupán a mai pillanatról, hanem a távolabbi jövőről van szó?

azzal, hogy

itt

— Biztos vagyok benne. Nem tartom véletlennek, hogy a viták jó része épp a
magyar színjátszás nemzeti jellege, pontosabban a nemzeti jelleg hiánya körül forog. Ez úgyszintén nem katasztrofálisan jelentkezik, hanem másodlagosnak is vélhető jelekben. De akik erkölcsi felelősséget éreznek a színház jövője iránt, azoknak
a számára ezek a másodlagos jelek is beszédesek. Kiáltó jel például, hogy a nemzetnek nincs színháza: nincs épületileg, nincs társulatilag, nincs koncepcionálisan;
tehát sehogyan sincs. És ez nem egyetlen színháznak vagy pusztán a mi évtizedeinknek a kérdése. Nemzeti Színház nélkül ugyanis egész színjátszásunk sokkal nehezebben kapja meg nemzeti karakterét. Ha lenne egy nagyon színvonalas és kifejezetten erre a célra szerveződött műhely, amely fölismeri végre a maga feladatát,
térben és időben egyaránt kikerülhetetlen példát adna.
— Erre — tudomásom szerint — azt szokták felelni, hogy nem is egy
Színház létezik, hiszen a budapestin kívül ugyanebben a rangban van a
a pécsi és a szegedi
színház...

Nemzeti
miskolci,

— De ezek a színházak se felelnek meg teljes mértékben a nevüknek!
— Volna rá módjuk,

hogy

megfeleljenek?

— Olyan módjuk, mint a budapestinek, semmiképp. De ez azért bonyolultabb
képlet. Néhány évvel ezelőtt Pécsett megpróbáltunk egy nemzetinek nevezhető színházat megteremteni. Kétségtelenül voltak eredményeink, tartósítani azonban nem
nagyon sikerült őket. Gondolok a kortársi drámairodalommal való kapcsolatunkra,
és arra az esztétikai, erkölcsi súlyra, amellyel a magyar dráma akkor Pécsett sze91

repelt. Hasonló határozottság azokban az években talán csak a veszprémi Petőfi
és a Vígszínház műsorát jellemezte. Ez a három színház teremtette meg tulajdonképpen azt a helyzetet, hogy ma már — gyakorlatilag igen, de elvileg — el sem
képzelhető egy társulati évad kortársi magyar dráma bemutatása nélkül. De milyen
fórumokon tudatosodott ez?
Hét évig voltam főrendező Pécsett. Ez a társulat már előttem megpróbálta
— sok-sok áldozattal — kialakítani a maga nemzeti színházi képét. Úgyhogy az én
munkám által legfeljebb csak szívósabb, tudatosabb és elszántabb lett ez a törekvés.
De a divatos áramlatokhoz képest úgyszólván semmiféle visszhangot nem kapott.
Olyannyira nem, hogy az még a vezetőket is elbizonytalanította: jó úton haladnak-e?
Hiszen más vidéki színházak hírben és rangban egyaránt megelőzték a pécsi Nemzetit. Hosszú távon lehetetlenül küzdelmes olyasmit képviselni, ami nem divatos és
amit nem kap fel a hír. Hiába tudjuk róla, hogy fontos, lényeges és szükséges feladat. Azért jöttem el hét esztendő után, mert az volt az érzésem, hogy a korábbi
közös szándék és lehetőség megbicsaklik. Nem az én dolgom eldönteni, hogy beigazolódott-e a félelmem.
— Csakugyan megfontolandó jelenség: írók egész sora panaszolta keserű nyilatkozatokban az utóbbi időben, hogy nem érdemes drámát írni. Weöres Sándor színházi tapasztalatok után beszélt a drámaírói indulat kihűléséről; ismerjük Hubay és
kortársai véleményét, s most már Spiró is feladni látszik — a fiatalok közül. Nem
túl nagy a veszteség?
— A magyar színháznak végzetes mulasztásai vannak a magyar drámával
szemben. A tiédnél elszomorítóbb hiánylistát is fel lehetne sorolni. És az ebben a
legvégzetesebb, hogy a mulasztások következményei itt sem azonnal és katasztrofálisan jelentkeznek. Ha egy előadásra érett dráma nem kap színpadot, az igazán
nem ma, hanem a messze távlatokban fogja éreztetni a hatását. Mert valami visszavonhatatlanul elromlik. Gennyes seb az irodalom és a színház kapcsolatában, hogy
— szándékosan említek különböző alkatú írókat — Weöres Sándor, Hubay Miklós,
Sárospataki István, Spiró György, Pilinszky és mások darabjai fiókban maradnak.
Amíg ez a seb föl nem fakad, mérgező hatással lesz a színházra. Folyamatos együttgondolkodás és együttmunkálkodás csak az élő irodalommal lehetséges, mégis, ma
óhatatlan elszürkülésnek számít, ha egy színháznak háziszerzői vannak. Elszürkülést
jelent tehát egy elszürkült közgondolkodás ítélete szerint, ha Pécsett nyolc éven át
minden évadban Illyés-ősbemutatót tartanak; vagy ha Veszprémben következetesen
játsszák Németh László darabjait. Holott az ilyen vállalás adhatja meg a törekvések karakterét. Hányszor ért az a vád bennünket Gyulán, hogy m á r unalmas évről
évre magyar írók magyar történelmi drámáit adni. Pedig — mondjuk — öt évre
visszatekintve be lehetne látni, mennyire érdemtelenek ezek a vádak. Nagyobb távlatban könnyen kiderül, hogy olyanfajta ősbemutatókat tudunk felmutatni, amelyek
aztán szerves részeivé váltak az egész magyar színházi életnek. A Dániel az övéi
között azóta öt színházban ment, a Homokzsák háromban. Hűség és következetesség nélkül nem lehetett volna elérni ezt az eredményt. Mennyivel szegényebb lehetne a Vígszínház, ha Horvai nem ismerné Örkény, Csurka, Hernádi vagy Sarkadi
értékét. De hát — közös szerencsénkre — éppen ez az értékismeret adja az ő pályájának meghatározó vonását.
Természetesen a kölcsönös hűség az írón is áll. Illyés gyönyörű kötődése Pécshez ma szinte példátlan, s nyilván azért az, mert nagyon nagy ára van. Illyés
— hogy mást ne mondjunk — budapesti ősbemutatókat veszített el általa. Ehhez
pedig hatalmas elhatározás és türelem kell. Olyan feladatvállalás, amely nélkül sem
irodalmat, sem színházat nem érdemes teremteni. A színház nem arra való, hogy
mert fűtenek benne, ott vészeljük át a telet. Sajnos, a vállalások elfogadása szempontjából igencsak fölhígult a szakma. Nem akarok nagy szavakat használni, de
egyre kevesebben vannak — és ezt nem mondhatom másként —, akik egy nagy
ügyre, nagy feladatra teszik fel az életüket.
92

— Az azonban mégiscsak furcsa, hogy különös feladatvállalásnak
számítson magyar színházban magyar író darabját játszani. S különös olyan nyilatkozatokat
olvasni, amelyek szerint akadnak rendezők, akik nem tartják méltónak a színházhoz
a mai magyar műveket. Sokszor a régieket sem. Miért lehet ekkora szakadék az
irodalmárok és a színháziak ítélete között?
— Nézd, ma az számít művészi „forradalomnak", ami hasonlít a lengyel színházhoz vagy az angolszász újrealizmushoz. De semmi szín alatt nem számít forradalmas eredménynek Tamási Áront, Szigligeti Edét vagy Kisfaludy Károlyt sikerrel
játszani. Nem lehet véletlen, hogy Kisfaludyt a kolozsvári Harag György próbálta
meg Győrött visszahozni a magyar repertoárba. Akkor, amikor a hazai színházak
jó része — tisztelet a mostani Tragédia-felújításoknak — menekül a s a j á t hagyományaitól. Mintha muszájfeladat volna Az ember tragédiája, a Csongor és Tünde
vagy a Bánk bán. Holott nemcsak ezeket a remekműveket, de a kevésbé értékes
magyar drámákat is közönségsikerré kellene tenni. Magyar színházban ez jelenthetne forradalmat. Tehát — mondjuk — Kisfaludyt úgy játszani, hogy az korszerű
legyen, a mondandója nekünk szóljon, és — talán nem abszurdum — az előadás
sikert arasson. A lengyelek, Dejmekék a maguk hasonló értékű hagyományaival
már régen megtették ezt. Mi azonban nem a végigjárt úton, a módszerben követjük
őket, hanem a kész végeredményt akarjuk átvenni. A látványt, a stílust, az elleshető
elemeket, nem pedig a gondolkodásuknak mélyebb tanulságait. Természetesen minden jó példa hasznos lehet. Elkerülhetetlen, hogy ne érvényesüljön például a brechti
hatás. Csak közben nem szabad elfelejteni, hogy „minden nemzet a maga nyelvén
lett tudós, idegenen sohasem"! Hogyne lenne így ez nálunk, ahol a nemzeti függetlenség és az önállóság kivívása ennyire összeforrott a színház ügyével. Lehetetlen
nem ebből kiindulni és megteremteni egy európai szintű, sajátos tartalmi és formai
jegyekkel felvértezett magyar színházat. Másból kiindulva nem fog menni.
— Észlelhetők azért ilyesfajta kísérletek is. Te például néhány évvel
ezelőtt
megrendezted Pécsett Tamási Ősvigasztalását. Volt annak a balladisztikus
jeleneteiben valami pogány misztérium jelleg. Valami a sajátos színházi múltból, ami ott korszerű formát kapott. Viszont sehol sem láttam nyomát, a hatását a
felfedezésnek.
Érdemes visszhangtalanul is ebben az irányban
kísérletezni?
— Föltétlenül értelmes és szükséges. Valóban fájdalmas, ha a felfedezések, a
kísérletek nem hatnak, nem sugároznak át más alkotókra is, de ha csak találomra
fölsorolok néhány nevet, rögtön kiderül, hogy minden látszat ellenére mégsem enynyire elszigetelt ez a kezdeményezés. Ruszt Józsefnek a Csíksomlyói passiója ebbe
az irányba hatott, Kerényi Imrének m á r korábban, tehát a Passió előtt volt néhány
tétova kísérlete, Gali Lászlónak
Debrecenben és Rencz Antalnak
Békéscsabán
ugyancsak vannak hasonló elképzelései. Ennek ellenére igaz, hogy az ilyen szándékú tapogatózások eredményei nem szívódtak fel általánosan. Sőt, ha valahol
— sajnos elferdítve és rosszul — megjelentek, ezek a rosszul értelmezett hatások
kiáltódtak ki eredeti eredménynek. Mondom azonnal a példát, de kezeld tapintatosan! Hernádi Gyula Falanszterében, amely bár más tájakon játszódik, egyértelműen
mutatkoztak egy balladás magyar színházi stílusnak az oroszlánkörmei. Hála Hernádinak és hála annak az összműködésnek, amelyet a Pécsi Balettel ki lehetett alakítani. Ennek az előadásnak az elemei, elemsorai kerültek át aztán a Popfesztiválba,
de sajnos szervetlenül és felületesen. És ott ezek mégis eredeti találmányként értékelődtek: senki sem kutatott vissza a forráshoz. Lehet csodálkozni rajta, hogy miért
maradt folytatás nélkül a Popfesztivál. Azért, mert ami maga sem jut el a gyökerekig, azt nem lehet továbbvinni.
Az a kisebbik baj, ha az eredeti próbálkozásokat nem követi méltó elismerés.
A nagyobbik az, ha nem tudnak igazán a színházi élet szerves részévé válni. A kezdeményező ugyanis ilyenkor érezheti a legszomorúbban, hogy sziszifuszi munkát
végez. Mondom: a hagyományokkal kísérletezni föltétlenül értelmes és szükséges.
De derűsebb szívvel lehetne tenni, ha az eredményeinket — finoman szólva — nem
egymástól függetlenül érnénk el.
93

— Korszakunknak
jellemző színházi figurája lett a keserű hangulatú és keserű
nyilatkozaté
színész. Vannak, akik azt mondják róluk, hogy szakmai
problémáikat
csomagolják az olykor lehangolt, olykor lázadó mondatokba. Mondják azt is, hogy
alkalmatlanná váltak a korszerű színházi törekvések befogadására, elavultak, hasznavehetetlenek
és menthetetlenek
a mai színház számára. Lehetséges ilyesmi? Vagy
talán a színház felelőssége is, ha korábban óriásnak tartott művészekkel
nem tud
mit kezdeni?
— A színház felelőssége, sőt inkább lelkiismeretlensége. Engedelmes fiatalokba,
amatőrökbe, vagy akár tehetséges fiatal színészekbe mindig könnyebb egy rendezői
elképzelést átplántálni, mint azokba a nagy egyéniségekbe, akiknek kialakult elképzelésük van önmagukról, a színházról, a darabról és a világról, amelyben élnek.
Parancsszóval, despotikusán még akkor sem lehet náluk célt érni, ha egyébként
hasznos, okos és jó törekvések jegyében tesszük, ő k e t csak meggyőzni lehet, de ez
nagy felkészültséget kíván. Ha ilyen színészeket használhatatlannak minősítenek, az
a színházi vezetők használhatatlanságát bizonyítja. Nem mondom én, hogy nincs
közöttük olykor egy-egy, aki fölött valóban eljár az idő, aki nem képes átformálódni
vagy — divatos szóval — megújulni. De ez a kivétel. A nagy színész, a színészegyéniség azért lett azzá, mert nagyon tehetséges. A tehetség pedig erő és mobilitás,
alkalmasság a világ megváltoztatására. Csak venni kell a fáradságot hozzá, hogy
megértsük a gondolkodásukat. A kezeihetetlennek híresztelt Latinovits kezes bárány
volt olyankor, amikor egy értő színházi vezető vagy egy rendező nagy gondolattal,
nagy cél jegyében közeledett hozzá. Rögtön nemcsak a renitensségéről szálltak a legendák, hanem arról is: milyen alázattal tud részt venni a munkában. A maiak
cseppet sem renitensebbek, mint volt ő. A színháztörténet arra tanít, hogy az a
jó színház, ahova tíz nagy bölény megy, nem pedig az, ahol a tízből elmegy három.
— Beszélgetésünk idején Te is társulaton kívüli művész vagy. Igaz, minden évben megmarad számodra nyári előadásaival a Gyulai Várszínház. A kőszínház azonban mégiscsak más. Úgy érzed, hogy meg kellene változtatni a
gondolkodásodat,
törekvéseidet ahhoz, hogy valamelyiknek
a gárdájába
bekerülj?
— Nem hiszem, bár nyilvánvaló, hogy nem mindenütt néznek egyforma szeretettel rám. Azt szokták általában a szememre vetni, hogy sokfelé szaladgálok, elaprózom magam. A szaladgálás valóban igaz. De az okát és a magyarázatát kevesen tudják. Életemnek mindössze egyetlen időszaka volt, amikor a munkám minden
energiámat lekötötte: 1950 és 54—55 között az Állami Népi Együttesben. Sehova
nem vágyódtam, mert amit fontosnak és elvégzendőnek gondoltam, ott mind megtaláltam. Soha azóta ilyen teljességet nem éreztem. Ma bizonyos feladatokat másmás helyen kell elvégeznem. Feladatokat azok közül, amelyeket lényegesnek és
szükségesnek tudok. De ez nem teremt számomra konfliktushelyzetet. Ugyanakkor
kicsit fájdalmasan kell szembenéznem azzal a ténnyel, hogy olyanfajta színháznak
a vezetésére vagy megteremtésére nem vagyok szükséges, amilyet én szeretnék. Sok
helyre hívnak, vezetőnek is, de általában oda, ahol a színháznak igazában nem
én hiányzom, vagy az én elképzeléseim nem azonosak a színház tevékenységével.
Ki is mondom: azt a fajta közéleti népszínházat szeretem, vagy legalábbis szeretném létrehozni, amelynek a karaktere egyértelműen nemzeti. Rendezői, színészi, vezetői munkájában, irodalmi kapcsolataiban a nemzeti hagyományokon alapul. Világnézetileg úgy forradalmi, hogy kormánypárti. Közlési formáit tekintve pedig demokratikus. Azaz mindenféle réteg számára kínál szellemi javakat. Ez az ideám. Egyelőre ilyen lehetőség nem adódott. Maradnak tehát a több helyen elvégzett részfeladatok, és marad Gyula, amely nem kis támadások ellenében őrizte meg programjának következetességét. Azt, hogy mai magyar írók szavával és történelmünk
tanulságaival próbál korszerű színházat teremteni. Újraértelmezve a magyar történelmi dráma fogalmát, azaz bizonyítva, hogy nemcsak az a történelmi dráma, amely
nagy magyar históriai személyiségről szól, hanem az is, amely idevágó tanulságokat tudatosít. Székely János Caligulája például, vagy Illyés Homokzsákja. Egy
94

színház nem cserélheti az arcát, csak mert úgy diktálják a divatáramlatok. Nem
lehet kapkodni. Pécsett jó volt, ha legalább egy évre előre tudtunk tervezni, Gyulán
az öt sem kivételes.
Messzire tekintve lehet igazán következetesnek maradni önmagunkhoz. Csak így
látszik, hogy nem szalmaláng volt, amikor kapcsolatokat kerestünk a szomszédos
országok magyar irodalmával, színészeivel és rendezőivel. Amennyire lehetett, sikerült. Az elmúlt nyáron megrendeztük a határokon túli magyar líra fesztiválját.
Sikerült ez is. A jövőben megpróbáljuk kiegészíteni a diaszpórában született magyar
költészet értékeivel. Miért ne sikerülhetne? Hiszen ez is része a magyar kultúrának.
Természetesen egy kőszínháznak nem egészen ugyanilyen a feladata. De szellemében lehet rokon. Csakhogy hasonló szándékú szervezettel most nem találtunk
egymásra. Nincs bennem semmi szomorúság, nem vagyok reménytelen. Tudom,
hogy ez átmeneti helyzet. Lehet, hogy így fog eltelni fél év, egy év vagy kettő. Egy
biztos: én azért élek, hogy bizonyos feladatokat elvégezzek. És erre minden lehetőséget meg fogok keresni. Egyszerűen a folytonos mozgás magával hozza majd, hogy
találkozzak hasonló gondolkodású emberekkel és hasonló színházi intézménnyel.
— Abból, amit magadról és választott hivatásod ügyeiről elmondtál, arra következtetek, hogy nem tartod fölöslegesnek a vitákat. De törvényszerű-e
ugyanakkor,
hogy mostanában folyton a színház álljon valamennyi művészeti ág közül a viták
kereszttüzében?
— Igen, hiszen a közönség és az alkotó művészek talán egyetlen más művészeti
ágban sincsenek olyan közvetlen egységben, mint itt. A színházban a legvégletesebben csapódnak ki azok az ellentétek, amelyek művészet és közönsége között másutt
is meglehetnek, csak éppen nem kavarnak ekkora viharokat. A képzőművészetben
is van egy divatos irányzat, amely a nagyközönség számára érthetetlen és élvezhetetlen maradt, ez azonban senkit sem bosszant annyira, mintha a színházban találkozik érthetetlenséggel és számára elfogadhatatlan értelmetlenséggel. Itt lehetetlen elképzelni olyan tartós kapcsolatot a nézőkkel, amelynek az az elgondolás az
alapja, hogy én viszem a zászlót, a közönség meg jöjjön utánam. A festő műtermében közönség nélkül is megszületik a mű, bár, ha utána senki sem látja, nem sok
értelme van. Színpadi alkotás azonban eleve csak akkor jöhet létre tökéletesen, ha
nincs szakadék közte és a műélvezők között. Ha nincs világnézeti különbség az
előadók és a közönség fejében és szívében azon az estén. Ha a művész nem egyéni
ügyeivel pepecsel, hanem az általánost mondja. Nem az egyedi ellen van kifogásom,
hanem az egyéni ellen, az ugyanis a színházban semmiképpen sem jelenthet érvényes önkifejezést. A közösséget kell kifejezni, közösségi gondokat, szomorúságokat,
kétségeket és reményeket. Nádasdy Kálmánra hivatkozom, aki főiskolás korunkban,
amikor egy előadásról azt mondtuk neki, hogy „Tanár úr, ez nem elég egyéni!", azt
válaszolta dühösen: „Nem az a baj, hogy nem elég egyéni, hanem, hogy túlzottan
is az." Bármely művészet akkor lehet igazán jelentős, ha minél nagyobb közösség
hitét és kétségeit tudja kifejezni. Egy egész nemzet leglényegesebb sorskérdéseit.
A színházban sem lehet más feladat, mint a közösséget megtestesíteni a művészet
erejével. Hiszem, hogy előbb-utóbb egyre többen lesznek, akik erre teszik föl m a j d
az életüket.
PÁLFY G. ISTVÁN

95

S&rtM'ktr* cu&kdL
Laptársunk, a Kincskereső
szerkesztősége Ifjúsági Díjat kapott.
Gratulálunk a legfiatalabbak irodalmi
folyóiratának,
kiváltunk
további
eredményes munkát és nagyon sok érdeklődő
olvasót!

A veszprémi egyetem rendezett Tiszatáj-estet április 21-én. Folyóiratunk
szerkesztői és munkatársai közül részt
vett a találkozón Vörös László, Annus
József, Olasz Sándor, illetve Grezsa
Ferenc és Kovács István.

SZENTI ERNŐ GRAFIKÁJA
96

