tiszatáj í
1973. NOV. * 27. ÉVF.

•

Babits
Mihály
ismeretlen
tersei;
Csokonai-évforduló: Csetri Lajos,
vlocsár Gábor, Szauder József írása;
Bori Imre Krleza naplóiról;
Hézső
Ferenc
rajzai

IRODALMI

ÉS

KULTURÁLIS

FOLYÓIRAT

A M a g y a r Írók S z ö v e t s é g e
Dél-magyarországi

Csoportjának

lapja
Megjelenik havonként

Főszerkesztő: ILIA MIHÁLY
Főszerkesztő-helyettes: A N N U S JÖZSEF -

Kiadja a Csongrád megyei Lapkiadó Vállalat. Felelős kiadó: Kovács László
Szerkesztőség: 6740 Szeged, Magyar Tanácsköztársaság ú t j a 10. Táviratcím: Tiszatáj
Szeged, Sajtóház. Telefon: 12-330. Postafiók: 153. Terjeszti a Magyar Posta. Előfizethető bármely postahivatalnál,- á. kézbesítőknél, a posta hírlapüzleteiben és a
Posta Központi Hírlap Irodánál (KHI 1900 Budapest, József nádor tér 1. sz.) közvetlenül vagy postautalványon, "valamint átutalással a KHI 215-96162 pénzforgalmi
jelzőszámra. Egyes szám ára 6 forint. Előfizetési d í j : negyedévre 18, fél évre 36,
egy évre 72 forint. Kéziratot n e m őrzünk.meg és nem adunk vissza. Indexszám: 25 916.
73-4110 -L Szegedi Nyomda

• • •.

Tartalom
XXVII. ÉVFOLYAM, 11. SZÁM
1973. NOVEMBER
KISS BENEDEK versei: Csillagok bójái közt, Áramlatok,
A feltételes mód

3

TAKÁCS IMRE versei: Szabadító, Tétova kezed rajtam,
Legenda

6

SZALAI CSABA: Nem szólt érted (vers)

8

SERFŐZŐ SIMON: Otthonunk: e táj (vers)
LÁSZLÓFFY CSABA: In memóriám Csokonai (vers) ...

9
14

RAFFAI SAROLTA: A vén csibész (elbeszélés)

16

PATAKI EDIT elbeszélései: Temetés, Trónfosztás

30

VERESS MIKLÓS versei: Torzó a XXX. századból, A hal
és a kés, Tűz a szeméttelepen
32

ÖRÖKSÉG
Kétszáz éve született

Csokonai Vitéz

Mihály

SZAUDER JÓZSEF: A Békaegérharc Csokonaija ...

36

CSETRI LAJOS: Csokonai: Szerelemdal a csikóbőrös
kulacshoz
46
MOCSÁR GÁBOR: A váradi temetés (Közelítés egy
soha meg nem íródó Csokonai-drámához)
53
Kilencven

éve született

Babits

Mihály

Babits-dokumentumok (Közli: GÁL ISTVÁN)
Babits kiadatlan verseiből és verstöredékeiből

67

Babits két szegedi levele édesanyjához

74

BATA IMRE: Az ismeretlen Babits (A modern magyar líra történetéhez)
78

KELET-EURÓPAI NÉZŐ
BORI IMRE: Miroslav Krleza naplói

Hírek

ILLUSZTRÁCIÓ
Hézső Ferenc rajzai az 5., 13., 15., 29., 45., 66. és a
77. oldalon
Műmelléklet I—VIII.: Képek a XX. Vásárhelyi Öszi Tárlat anyagából. (Égető János felvételei)

KISS

BENEDEK

Csillagok bójái közt.
Felhők uszályain
ifjúságom
potyautasként
elhajózott —•
kerítve, kerítve most
csillagok
bójáival!
Az
emlékezetet
gyep veri fel —
a gyerekkor
udvarán
mindenütt penetráns
vaddohány,
s dúdolgatok hogy
vaddohány
lila virága halavány .. .
Mintha száj fagytól

lilul!

Ám madárarcú kis királylány
rozsszálból font
haja
kigyúl:
Édes Julis
mezítláb,
ebédessel
tipeg a rozstáblák közt
ma is
a Bógyikút

felé.

Beléugrik?
Egy csokor nefelejcs hull a kútba!
(Imbolyog az emlék
aranybojtja,
szertebomlott
összekuszálva
a sodrott zsinórok
szála,
csapdos iromba
mohakoszorút:
mint annak képét, ki
belehunyorgott
3

s maszatos
vigyora
benneszorult:
a kutat rég betemették

. ..)

...
Közvetíteni
a messzi kékség
hajócsatáit,
hullámverését
csordakút
maradt-e ott még?
S egy csipet derű
madárarcon:
elboruló, ha csillagok
bójái közt, mint zöld halott,
fölötte
hánykolódom?
Ha arra jár
szájcserepezö,
sós
a zord uszály
meg ifjúságom?!

éjszakámon

Áramlatok
Föld és Hold szájüregében a tenger.
Osztott kárhozat s estikék
illata.
Vérvillámlások.
Huzatos ház s haza.
Hörcsögmalmok. Kifosztott,
tört
gyerekszem.
Glóriatűz s kárhozat
füstszaga.
Eltékozolt, bíbor első
szerelmem.
A kéz, ahogy sújtottam s
összetettem.
S nyakamon anyám
kenderkötél-haja.
A macskazenétől fénylő
Golgota.
Az áldott fiú, ki tán örökre ment el.
S könnyek vihara s villámlás tiszta
szemben.
S a zárt bilincs. A versek. A tán soha.
S mind, aki enyém szívembe
temetetten,
s mit gyűlölök, mind sodorja az éjszaka:
hörcsögmalmok ... huzatos ház s haza . . .
Föld és Hold szájüregében a tenger.

A feltételes mód
Ha nem tudnám, mit nem tud a gyerek:
szájak barlangtüzét, sercegő
nyelveit!
ha lehetnénk, nem ifjak: csak szelíd,
dolgukat tudó s végző hű kezek,
ruganyos szív, ép ideg, mit feszít
de nem szaggat a
hármas-emlékezet:
a volt, a van s a lesz nem tép, de edz —
ha védhetnénk, szép
dámvad-emberek,
a sörétkerek hamisság
érveit,
ha nem tudnánk, hátunkba hogy röpít
az elől nyálkás érdek
nyílhegyet:
lehetne még, ami nem lehet így —
tudhatnánk, mit így tudni sem lehet!

TAKÁCS

IMRE

Szabadító
El akartam szabadítani
magamtál,
epret hadd kóstoljon,
bort hadd igyon,
vérillatú legények között hadd forogjon,
hogy éneke másképpen
szóljon,
hogy lelke
lombosodjon,
hogy kedélye
virágosodjon,
élménye
záporozzon,
hogy ami visszhangos neki, abba szóljon.

..

Ecetes ízű számat hogy felejtsd el!
Ordító fájdalmat szigeteld el!
Falazd el bánatomat te magadtól!
Sajnáld az éveidet
irgalmamtól!
Hogy te is irgalmas lehess
valakihez!
Hogy szerethesd szerethetéssel,
akit
szeretsz!
Bűnösségem ítéleteddel hogy
eltaszítsd!
Gyümölcsét kínjainknak magaddal
vidd!
Hogy holnapi bűnösségedtől óvd meg magad!
Hogy lásd: az életünk itt tört kirakat
széthulló göncei között folyna
tovább!
Hogy a nyárban kivirágozzon újra a szád!
Hogy életünk szakadékától
eljuss
életed
kezdetéhez!
Hogy az érinthetetlen időt be ne vérezd!
Hogy neked az lehessek,
végre azzá lehessek, aki lenni tudok!
Hogy ne jöjj a lehetetlenbe újra —
rádzuhanok!
Ha omlik szigorúságom újra: vétkes
leszek.
Vádolhatsz, vádolhatlak —
s mint az ebek,
ha föloldó szerelem híján tépik
egymást:
úgy ütsz a szavaiddal,
és én is ítéletemet úgy vetem rád.
Mondtam az asszonynak újra:
elbocsátlak.
Te mondhatod:
kirúgsz.
Én mondom:
elbocsátlak.
Én mondom: háborúmból küldlek haza.

Én mondom: tűzesőtől óva intlek!
Én mondom: szedj virágot,
fonj koszorút!
Én mondom: az asszonyi voltod hirdesd!
Én mondom: magadra építsd
önmagadat!
Én mondom: örömödre tükörbe nézz!
Én mondom: elmúlást eszem, sőt izzadok.
Én mondom: keserűség bennem a méz.
Te
Én
Te
Én

mondhatod: gyalázat izzik csontodban is!
mondom: gyalázatókban ég a csontom.
mondhatod: őrületbe kerget valakid!
mondom: ide kellett
fölzuhannom.

Te
Te
Én
Te

mondhatod: felhőkben úszol!
mondhatod: pokolból sisteregsz föl!
mondom: eltévedek a pokol felhőiben.
mondhatod: emberségedből
kivetkőzöl!

Én mondom: emberségemben fojtanak
az embertelenségek
itt találnák.
Te mondhatod: kificamítod
Én mondom: a csontjaimból
könnyeid
záporának.

meg,

önmagadat.
építek
tűzkereket

Tétova kezed rajtam
Tétova kezed rajtam
arcod nélkül.
Sötétben számba nyúlkál
arcod nélkül.
Fekete késed rajtam
arcod nélkül.
Elveszed
lélegzetem
arcod nélkül.
És
És
És
És

arcom?
arcom?
arcom?
arcom?

—
—
—
—

szenvedéstől üszkös gödör.
gennyes árok a legyeknek.
olvadó kő lángtoronyban.
Holdra dobott aranyóra.

És
És
És
És

arcom?
arcom?
arcom?
arcom?

—
—
—
—

oltalomtól puszta határ.
kőtélén sár, futóhomok.
vethetetlen
tarlóvirág.
engedelmes céltábla már.
7

Kettőnk arca közé
a felhők reggelre
behajóztak.
Foszlik az
emlékezetünk,
itt nem lesz újra tavasz.

Legenda
Pokolból arcom fölég
füst nélkül
;pernye nélkül.
Szövétnek gyanánt se immár
csak a parázs
fényével heve is már csak ragyogás.
Mint mennybemenetel
képe
képzeletben
mint a befejezettség
történése
egy kölyök tudásra gyulladt
velejében
vagy vének
jégszívében.
Pokolból fölég az arcom
mert lezuhan
a szemmel
láthatatlan
de bizonyos zuhanással a pokol.
Csák a tudást kérdezi vissza
holnap az elmúlásból
az ember ha ember marad a Földön
a kérdező.

SZALAICSABA

Nem szólt érted
a déli harang, csak a varjak szóltak Mumm
mezején:
jobb lett volna tálán, ha a gyomrunk volna
koporsód,
jobb lett volna talán kikopácsoljuk szemedet,
mert
hull feketén az üszögpor bársony mérge, s hull feketén
feledés; ország iszonyú
feledése.

Már a neved a szegények hű muskátlivirága
maradt,
de ki tudja, hol nyugoszik az a hű muskátlivirág?
Elrongyult lélekmelegítő évi ruhádban láttalak én
egy képen ott kiszegezve a könyved
lapján.
Ő még tán a Bánat is inna arcod kútjából,
olyan szomorú.
Ó ki is érti, kinek robotoltál ott a világok alján,
ó ki is érti. — Jött fejehajtó hír csoda őze,
sétált föl meg előtted rétek
nádremetéje,
de Te nem jöttél ki a nagy Meotis
mocsarakból,
vágtad a nádak orgonahangú mélyét,
megvérezted
a szád a bugák sípján, hogy toborozd a beszédek
szép-szomorú seregét — nem jöttél ki Te onnan.
Aztán láttalak én a gyerek
bojtárt
ütve ütések szíj
tenyerén,
ha a kis fene barmok hümmögték a falást,
bégették a vizet — meghogy
a kopjás villa rád veti ölni magát
gazda urad tenyeréből, így is láttalak én.
Es Te a csizmád szárán róttad a verset,
rajta viselted, el ne felejtsd,
s hónapokig a lopott fény lámpázó karikája
forgott éjjel, éjjeleken egy vak „kamorában"
összerepedt sorokon — nézted az írást,
bámultak jehovisták, csonk ceruzádnak
kékje
virágzott ballada fákon. — El nem ronthat
téged Idő, ország iszonyú feledése. Nem szólt
érted a déli harang, csak a varjak, ballada apja,
édesapám.

SERFŐZŐ

SIMON

Otthonunk: e táj
1

Földekkel elárasztott
táj:
fölhullámzanak
a magas óltetőre a barázdák.
9

A Nap-füstben sas süvít.
Guggolva a
fénybuckákban
megretten tőle kazal, ház.
Szuszog mázsás
döglégy.
Tehén kiabál.
A gúnárrál elmegyek
fürödni
a meleggel félig telt árokba.
S tapasztom a csipás ablakú
kiskonyhát. Köpülök este.
Hallgatózom a félfülű
bögrével:
a verébnevetgéléses
gyepföldeken
szelek gallyalják a fát.
Gyerekkorom
kotkodácsolt
arra,
kilesve a szárkúpok
mögötti
holdiszkolást. Száladtam
utána,
a föld-hegyeknél
ráhajítva a sapkám.

2
Vércseröpüléskor
a kakas-sziréna itt szólal meg
a boglyán. Az üstházban
motyogó kotlós lakik nyáron.
S az árnyékkupac mögé elásni
itt tolja a döglött borjút
a jajgató taligával
anyám.
Ugatják a kóborlásuk
dűlőinél
füvet legelő
vadkutyák.
S vicinálisok
visítoznak,
ahogy szaladnak a síneken
megrozsdásodva
a kanálispartnál.
Dinnyeföldek
megrepednek.
S traktorok rídogálnak itt éjjel
a varjúsétás
szántókon.
A falukból tehenek
kukucskálnak,
ahogy eldöcögnek a parlagokon
szénásszekerekkel
az utak.
Csapatokban a gágogó szelek
itt vonulnak el ősszel,
ahonnét
elmentem.
S ahol, mikor sivalkodtak
utánam
fölágaskodva a kútágasok,
zokogva öleltem magamhoz a földet.
3
Látom a csend
faluvégét.
Tanyák előtt a
nyárikonyhákat
kint ülni a porban.
Galamb megy
feléjük,
földről a köpést
jelissza.

Látom a parasztokat a
palántaültető-fával:
kiskampósbottál.
Verejtéküket
vödörrel lehet
kihordani az árkokba.
S amerre a múlt kertaljai
húzódtak,
s gödröket ásó tyúkjainkat
kapkodtam össze az adóba, beadásba,
borjúk ásítoznak a gazból,
s a messzeségekben
innen láttam
leszegényedni
a tájat.
S csak a kárörömnek volt jó,
nem másnak. Az mindig
örülhetett,
a más bajának. Hisz
láttam a bajt, mintha bombát
becsapódni az
egér-futóárkos
portákra. A baglyot riadozni
a jószágbömböléssel
színig telt jászolnál,
mikor kulákok szaladoztak,
bujkáltak
a rezegve leveledző fáknál.
4
Apám a vonító üszővel
szántogatott
hazahozott
munkásruhámban.
Télre pufajkám
hazahoztam.
Névnapra küldtem haza kalapot.
Fizetésem
hazahoztam.
Szombaton a csendesen ragyogó
patanyomüregek
mellett
de jó is volt hazajönni,
istenem!
A mozdonyprüszkölésben
vertem
a vonatozókkal a kártyát,
ájultan dűltek le térdünkről
a gyomron ütött táskák,
amikben hazahoztuk a kenyér héját.
S a békakummogásos
szérűk,
kormot pöfékelő
petrólámpák,
ajtók, nyüszítő kapuk
mind-mind várták visszajöttünket
már.
S a csárdást táncoló kutyák,
akik az öklendező gödörből
a dögöt
kikaparták,
s a csámpás madarak a környéken,
figyeltük, ugyan még
megismernek-e?
5
Hiába pisszegett messziről a csend.
Parasztok kínjától
ordítva
a villámoktól összecsikargatott
földeken:
az égimeszelő fánál
hánykolódtam.
11

A faluk alatt sírás
könnyezett,
míg a szélkelepes
tetőkön
cigánybanda húzta: a hangszóróból
magyar nótát azoknak, akik
elbúcsúzva
porból kapirgált
vagyonkájuktól
az úttal elkanyarodva
kullogtak,
amerre a hőségpihegéses lankán majd
ludakkal
sivalkodtam,
ahogy a közös földekre hurcolkodott a falu,
s a nyomuló hosszú szekérmenetet
láttam,
a kátyútörő
jószágvonulást.
Terelték télisapkás
emberek,
veszekedtek
a sovány farú
Kodályoknál.
S ahol majd a korgó gyomrú uborkásüveg
éhezett
üresen otthagyva a köcsögfán,
följajdulva guggoltam le a barázdákhoz:
a földek rángatódzása
odalátszott.
Meg-megvonaglottak,
ahogy tizenkét döglött ló rugdalt
nyerítve
a fertelmes trágyahalmok
alatt.
6
A piszkos bokornál összefogva a tanyasiak
lökdösik,
csákányolják
egér-tánctermes
házaikat.
Ledöntik a büdös sárfalakat,
füstöt sóhajtó
kéményeket.
Tüzelik a veréb
szétkaparta
napraforgószár
kerítéseket,
amiken mint a béka át tudtam
ugrani.
Szétrángatják a régi
szél-súgólyukas
fészereket,
amikből éjjel fáradt
járomnyögéseket
lehetett hallani. S viszik a
gereblyéket,
a mind a négy lábára fájós széket,
s a madzagfűzős bakancsokat, a
lábnyomorítókat,
viszik a penészcsámcsogásos
motyókat,
kacatokat a pótkocsis
vontatóra,
ahol a varjak belemártogatják
csőrüket
az agyalágyult
pocsolyákba,
s visszamenve még a meggörbült derekú
karóhoz,
elviszik azt is, vele a kislapátot,
a bolhameneküléses
határba
kihajítva róla a szemetet,
amerre akar, most már hadd szálljon.
7
Otthonunk volt e táj.
Apám és anyám
testvérei,
rokonai éltek és élnek

e tücsök-ugrabugrálós
kazlak,
sárfészkek, s a
répa-halottasházak:
a földvermek körüli világban.
A mi fajtánk: parasztok sorsának
dombvonulata mendegél itt
a porszemhulláktól
büzlö
síkságokon át. Hivatásnak
választva
a hitet, innen megyek én is messze,
ha messze
megyek.
Az ide visszautat is már
minden égtájról ismerem, nem téptem föl
magam mögött, s nem is teszem.
Könnyítsék a terheken: nem adtam fel
az itt élőkért is vállalt
kötelezettségem.
Akikhez nem az emlékeket
járok
meglátogatni, bóbiskolni az esték
nyár végi szérűinél, amerre az égből
most közelgő eső száll, elverve,
mint a kotlós után csipogó port,
a tanyák meleg szagát.

HÉZSÖ F E R E N C : L E V E G Ő

13

LÁSZLÓFFY

CSABA

In memóriám Csokonai
i

Lenyúzva kérge s héja viszi az ár a fiatal fát Duna Tisza örvényein
Nád
küllőzi kétfelől az anyaföldet Világ szemében szálka Lehet-é
keresztben
megállani az időárban? Halál örvényében hallható-e még a
hattyúének?
Szabadság fája századok hullámpólyája sem gyógyít ki téged Eleven ideggyötrelem kigyúlni érzed gyalogutakon kisebesedve visszaváró
gyíknyelvgyökereid Pípezhetnek téged ugyan pántlikákkal az ünnepléssel
felszított
port violaszín vér
pecsételi.
2
„Van borod
pecsenyéd
mit gondolsz ez elég
füst-fogta
hazádnak
kolbász-glóriát
adsz
homlokán érlelje
rágja ne szégyellje
s ha nyelve elállna
borral bélelt kádba
lógassa míg végül
a szeme világa
is bele nem szédül ,
a
Bacchus-homályba
Korán keltünk vagy még mindig virrasztunk itt Főhadnagy Fazekas úr?
E másnapos világért ki felel? Ha csak a gyertyánfa
fogadna csonkán de
mit szólsz a teméntelen csonka-toronyhoz meg csonka-emberhez
Sáfránysugarakat törő kancsal tekintetek Kacagjunk dohogás nélkül rajtuk
mintha csak reánk kacsintana a tulipán? Vagy üssünk szét közöttük a Koppóháziak kávéházában hol könnytelenül könyvtelenül
gúnárkodik a gőgös
gavallérság?! Mellem rokkant boltjai alá megfrissülő árnyékba
gyűjtöm
inkább utoljára a gyengéket a gyökértélenségtől
gyávülókat a gyógyulásra
szorulókat Nem fog rajtam addig semmilyen halál míg az égi tűz a vidám
a hibátlan fel nem lángol e földön
mindenkiben."
14

3

Temessétek homoktornyok
alá az oskolai száraz deklamációkat Századvégek korán sötétülő délutánjaiból mint földre ájuló levél árnyékából a
szentjánosbogárfény
kisüt a VILÁGI NYUGHATATLANKODÁS
Kacagsz
kurjongatsz kifogyhatatlanul
te remény hínárjából kiszabadulni
képtelen
miközben a világ változatlanul vért köpik Csak a rádfagyasztott
ragyogás
alól köhögsz fel kiszolgáltatottan
te is örökbe fogaclott fiú Ilyenkor az
utókor kocsonyás kegyelete
megremeg.

HÉZSÖ FERENC: V l Z

15

RAFFAI

SAROLTA

A vén csibész
Az öregúr óvatosan csukta be maga mögött a nappali ajtaját. Megállt,
hallgatózott. Vastag gyapjúsálját leemelte az előszoba fogasáról, gonddal igazgatta nyaka köré, két rojtos végét hónalja szorításába tűrögetve. A selymet,
az olajzöld-narancssárga mintás, tompa fényű, ám folyton félrecsúszkeráló,
semmire sem jó gyönyörűséget az előszobafal fésűtartójába rejtette — ha
minden jól megy, az asszony rá se akad. S amikor már a lépcsőkön botorkált
lefelé, a lépcsőház nyirkos homályába öltözött falát tapogatva, a reménytelenül egyhangúszürkét, csak akkor jutott eszébe, hogy azt a selyemrongyot
zsebre is gyűrhette volna, hiszen zsebkendőnyivé hagyja alázni magát: se
tartása, se súlya. No majd máskor. . . máskor majd fineszesebb lesz.
A bejárati ajtó vakító négyszögében újra megállt. Mellbe lökte a januári
reggel orrlyukat összecsippentő, kegyetlenül tiszta hidege, amely magabiztosan, egyértelműen s jogszerűen tolakodó, korántsem sunyi alattomossággal
az, mint a múlt hetek nedvessége volt. Az öregúr újra sálját babrálgatta.
Elveszetten hunyorgott, szemét még mindig bántotta a hó kék-fehér sugárzása.
Föltette szemüvegét. Ám a zseb melegétől még nem szabadult meg az üveg:
egyszerre bepárásodott.
Az öregúr keze fázott — enyhén reszketett már évek óta szobahőmérsékleten is. Bosszankodva, félszavakat motyogva dugta vissza most már télikabátja külső zsebébe a szemüveget. Henger alakú, puha, egyik végről nyitott
bőrtokot szeretett volna, amelyből könnyedén kihúzhatja, vagy amelybe finoman, szinte észrevétlenül visszacsusszanthatja a fránya segédszerszámot. Mert
nélküle szinte a kanál se talál a szájához immár.
Látott is ilyet az üzletben, de az asszony úgy lökte félre az üvegpulton
a megálmodott tokocskát, hogy az a falig szánkázott — kétméternyire csupán, mégis reménytelenül messze. S ő egy tökéletesen, kitűnően kattanó,
finom művű, precízen zárható dobozkát választhatott helyette, s mert örülnie
illett: örült.
A zár apró bronzpecsétjét Egyiptomra utaló, agyafúrtan egyszerűnek
tűnő, fekete rovátkamintákkal cifrázták. Inkább kitapogatta, mint látta a
négyzetek és csíkok árkait. Az asszony is tudta, hogy ügyetlen utánzatról van
szó, s még csak nem is iparművész kezéből került ki a tok egyedi darabként
— ám az asszony minden lehető alkalommal elgyönyörködött benne. S mindannyiszor rezignáltán, könnyű kis sóhajtások kíséretében mondta:
— Ö, én mindig vágytam Egyiptomot l á t n i . . . Alexandria, Kairó . . .
istenem!
Az öregúr lekecmergett a síkos gyalogjáróra, elindult lassan, vigyázva.
Voltaképpen legénykedve is járhatott volna, fürgén, fiatalosan: a reuma az
égiek különös kegyelme folytán elkerülte, s a szívére sem panaszkodhat. De
ha az ember látása — nos, nem egészen kifogástalan: bölcsebb a jégen óvatosan duhajkodnia.
16

— Csókolom, Ati bácsi, drága — köszönt rá a sok, mindenféle színű s
feléje közeledő foltok egyike, s ő nagy lendülettel, széles ívben kapta le
kalapját
— Kezét csókolom, h m . . . csókolom a kezeit >— mondogatta a kacérkodó
női hang után fordulva, s elégedetten ballagott tovább.
Népszerű ember, vitathatatlan. Ezt még a felesége se kérdőjelezi meg, sőt,
úgy sütkérezik férje népszerűségében, öröm nézni. Hadd sütkérezzék. Derék
asszony, szép a s s z o n y . . . még mindig szép. És jó anya, ami nem kis dolog.
Bizony nem az.
A rendelőintézetig mindig a hosszabb, de jobb utat választotta, a széles
gyalogjárót egészen végig a Fő utcán. A nagytemplom faránál — amint a népnyelv a csodálatos barokk épület gömbölyű alvégét tiszteli — a huzatos-szeles
kanyarban egyik kezével kalapját leszorítva fordult a célegyenesbe, hogy ellépkedjék még vagy fél kilométernyit, immár békességben. Itt már könnyebb
az ember dolga: diákok jönnek szembe, előzékenyen engednek utat, ismerik,
köszöntik. Részéről pedig a „Jó reggelt" mindig telitalálat. Az arcokra ügyelnie nem kell, s jó elvegyülni a sokadalomban: mindig szerette a nyüzsgést.
Ebben az utcában soha nem vakít a fény, a járdaszegélyt s a házak kerítését valóságos zöldövezet kíséri, tavasztól késő őszig buja lombok s bokrok
tömör vagy lazára kócolt zöldje. Télen zúzmara virágok, apró hókupacok az
ágakon, lila-szürke, leheletfinom árnyékot szétteregető rajzos fehérség kétoldalt, s a gyalogjáróra vetül mindnek földet megszentelő m á s a . . . Elmosolyodott. A nagy fehérségről éjszakai gyönyörűsége jutott eszébe, a könyvesboltban felfedezett kisregény, a csoda, amelyet a sok dioptria segedelmével csaknem végigolvasott hajnalig.
Nagy ritkán fog mellé: a könyvekkel általában szerencséje van.
Különben sem panaszkodhat — töprengett. A gyerekeivel sohasem volt
különösebb gond, az asszonnyal sem. Munkáját pedig hatvanöt évesen is változatlanul szereti. Nem, semmi panasza nem lehet. Betegei ragaszkodóak,
talán túl is becsülik, noha jó néhányat rendőr kísér fel hozzá.
A bejárati kapu előtt most nem várakozott senki. No igen, szokatlanul
hideg van — gondolta, s egyszerre átmelegedett. Nem olyan reménytelenül
öreg ő még, ha a januári fagyok sem harapnak bele.
A folyosó puritán józanságát zsibbadt beszélgetés moraja oldotta langyossá. Emberek topogtak, várakoztak hosszú sorokban. Levett kalappal ment
végig közöttük, bár tudta, ifjabb kollégái megmosolyogják érte — úgy vitte
a nyúlszőr karikát maga előtt, akár valami kerek tálcán önnön névjegyét —
mert igenis, tiszteli az embert. Mindig is tisztelte, s jöhet új szokás, íratlan
szabály — őt már nem változtatja meg. Méltóság! A méltóság és alázat egy
tőről fakad — ugrándoztak gondolatai fegyelmezetlenül —, valamelyik ókori
bölcs mondta valaha. De annyi okosat mondtak már bölcsek, akik hozzá,
Péter Attila bőrgyógyász szakorvoshoz, vagy akár mint művészeteket kedvelő
magánemberhez sem tudtak szólani, hogy igazolást keresnie fölösleges. Ö már
ilyen marad, bölcsen vagy botorul — mindegy.
Katica fehér köpenybe öltözött, vékonyka figurája az ablak fehér keretébe
illeszkedett, körvonalai elmosódtak. Az öregúr megállt a nyitott ajtóban, s
elgyönyörködött a lány puha, gyengéd mozdulataiban. Mintha egy festmény
elevenedett volna meg — feléje közeledett a pasztellszínekbe álmodott alak,
hogy mögötte a semmibe zuhanjon az imént még érte, vagy éppen tőle vibrálónak tűnő háttér, a téli reggel fel-felfénylő, világító kék villanásokkal gazdag
derengése.
Katica nagyon is eleven emberi mozdulatokkal segítette le az öregúr
kabátját, egyszerre a hétköznapok szorgos kis Katicájává lett megint. Az öregúr bólogatott aprókat, reszketősen — a varázslat attól varázslat, hogy tiszavirág-életű, hogy másodpercekig se tart — attól gyönyörűség.
2 Tiszatáj

17

— Az okulárém — tapogatózott ijedten felöltője után, de Katica már
kezébe is adta külön a tokot, külön a szemüveget.
— Egyszer még eltöri, doktor úr — mondta fejcsóválva.
— Gondoskodtam én a pótlásról jó előre. Sokan vannak — intett az ajtó
felé, miközben orrára csippentette a varázsszerszámot.
A tárgyak határozottan, keményen sorakoztak fel, s Katica ajkán a fénymáz gyöngyszínt játszott. Az öregúr megdörzsölte szemüvegét.
— Halovány az a rúzs, aranyoskám.
— Ó, a doktor úr mindent észrevesz — mosolygott a lány.
— Halvány — ismételte az öregúr.
— Ez a divat, doktor úr.
Az öregúr álldogált, pisla kis madárfejét oldalt hajtotta, orrnyergén megszaporodtak a ráncok.
— A m á s i k . . . sokkal előnyösebb — mondta hajthatatlanul. — Sokkal.
Sokkal, sokkal.
A lány arca enyhén megszínesedett.
:
— H a a doktor úr úgy gondolja.. .
. — Hm-hm-hm-hm — bukdácsolt végig egy rövidke skálát az öregúr
reszketeg hangja —, bizony, bizony, bizony — bólogatott, kezeit a fűtőtest
fölött melengetve — majd a tükörhöz lépett.
Nos, igen. . . hatvanöt év. De annyinak mégsem látszik talán. El nem
hízott.. . arca kicsit fanyar. Mindig fanyar volt, ifjú korában is, humora
csakúgy fanyar, mégis mindenkit szórakoztatott. Szeme mélybarna, sehol fakuló szürke folt, s Írisze környékén vérereknek nyoma sincs. Mindig iszonyodott a duzzadt vérerektől a szem fehér körítésén — ettől megkímélte a sors.
Hátát meggörnyesztette... de hát, istenem. Az évek nem múlnak el nyomtalanul.
Begombolta vászonköpenyét, s kezet mosott gondosan, sok habot verve
föl vékony ujjain, s a törülközővel kezében máris megfordult:
— Kezdhetünk, aranyoskám.
Az öregúr mindig hasonlíthatatlan élvezettel gyönyörködött egy-egy sömöröket virágzó bőrfelületben. A komolyabb elváltozások meg csaknem extázisba
hozták. Csakhogy ez kisváros — ritka ajándéka a sorsnak némely rendhagyó
eset: bizony ritka. Korán megtanulja az ember, hogy ne legyen túl mohó.
A felpanaszolt testrészeket finoman tapogatja, érzékeny ujjheggyel határolja
körül, s tized milliméternyi pontossággal határozza meg a duzzanatok vastagságát. Ezt már lehunyt szemmel, negyven év gyakorlatának biztos ráérzésével:
tévedhetetlenül. S mintha szivacsot fogna marokra, kesernyésen fintorog összecsukható ajka, álla környéke, s türelmesen ismételgeti fátyolos, fanyar hangon a kenőcs vagy folyadék használatára vonatkozó utasítását:
— Külsőleg, aranyoskám. Ott kenegeti szépen. Érti? Csakis külsőleg. Nem
meginni, nem elnyalogatni: kenegetni, aranyoskám. Megmosdatni, aranyoskám. Ahogy megbeszéltük. Külsőleg.
S ő maga is kívül marad valamiként, legalábbis így érzi. Nem azonosulhat betegeivel, mint a sebész, vagy éppen egy szülőasszonyon segítő kollégája
azonosulhat betegével legjobb, legnagyszerűbb perceiben — a rút nyavalyát
szerzett lányok, férfiak tekintetét még ma is, most már mindhalálig elkerüli
az ő tekintete —, nem is lehet másképp. Ezt csak így lehet. Pontosan, okosan,
látszólag személytelenül.
Katica felöltözni segítette a halálosan rémült, tanácstalan kislányt, még
vigasztalgatta is. ö megírta a receptet, s nyújtotta át süketen-vakon, hogy
nem nézett a boldogtalanra.
18

A telefon csengett. Az öregúr ajkát jobb oldalról balra rántotta, s összepréselte a bosszúság, orrnyerge harmonikázni kezdett.
;— Igen — mondta. — Itt Péter.
— Doktor Szabadi. — A hang kivárt. — Átjönnél hozzám néhány percre,
Ati bácsi?
Az öregúr meghökkent.
— Én? Most?
— H a . . . rosszkor hívlak, elhalaszthatjuk — hallotta a rendelőintézet igazgatójának jól ismert, óvatoskodó hangját. — A világért sem akarlak háborgatni, sőt. Akár én is átmehetek, ha úgy gondolod. Tekintettel a korodra,
ugyebár...
— Na-na. Te vagy a főnök. Megyek.
— Hát ami a főnökösdit illeti, ismered az elveimet ugyebár, Ati bácsi
kérlek . . .
— Ismerem. Máris megyek — tette le a kagylót az öregúr.
Megint a betegek sorfala közé kényszerült. Mostanra már zsúfoltakká
váltak a folyosók, az arcok egyformákká, s minden szempár feléje fordult.
Megszokhatta volna már — sohasem szokja meg. Eltéveszti a lépést, botladozik, a sarkon hevesebben fordul be a kelleténél, udvariasan lép vissza, mint
rendesen. Ismét meglök valakit: ma egy ismeretlen, termetes asszonyt, az
asszony is hátrál, ő is, kölcsönös udvariaskodás, azután megint egyszerre indul
el a két együgyűen mosolygó figura, a kövér asszony meg a sovány férfi, s
egyszerre állnak meg, ha lehet, még nagyobb zavarban.
A folyosó hosszán elfojtott kuncogás apró nyikkanásai. A derű, akár az
egérlyukakból pillanatra kileskődő, eleven, ám óvatos rágcsálók cincogása
félénken próbálja a maga erejét, visszavonulásra készen, mint rendesen, annyi
éve már.
Az öregúr egy pillanatra elcsüggedt. De hát ő itt mégiscsak a macskák
csoportjába tartozik, vénen is, elhülyülten is — gondolta, s türelmetlenül nyílott szét, rándult össze harmonikázó arca.
— Menjen már! — sziszegte csúnyán, ellenségesen.
Az asszony asztmásan lihegett. Amint megindult, szégyen gyúlt ki arcán,
s az öregúr tudta, hogy az övén csakúgy. Ugyanúgy.
Még soha le nem jutott a földszintre, ki nem jutott az utcára valami
apró bosszúság nélkül. Nem, fiatal korában sem, de hát akkor ő volt a bohém,
a mindenki bolondozó Atija, a fintorgó tréfamester. Valamiként mindig ő maradt fölül. De most már a lépcsőfokok is megcsalhatják, éleik legömbölyödtek,
síkjuk meghorpadt: az ember egyetlen lépését se számíthatja ki teljes bizonyossággal. A szemüveg a tárgyak rokona, azoknak segít, nem neki. Megemeli
a betonállatokká vált lépcsők göcsörtös hátát, s noha könnyedén helyezi rájuk
talpát az ember, mert miért ne bíznék a lépcsők élettelennek hitt testében,
vagy miféle testnek hihet, ha az élettelennek sem — s egyszerre térdig süpped
a semmiben. A betonállatok meglapulnak, távolodnak, zsugorodnak — ellenségekké váltak. S nem tudni, mióta. Jöttére valaha felfénylettek, egymásnak
adogatták mindig siető, pihekönnyű lépteit, s bár teste azóta sem nehezedett
el, valamiként mégis megtagadták — máris megtagadták a legszükségesebb
díszletek: a mindennapok természetes tartozékai.
A földszinten jobbra fordult. Az igazgató főorvos szobája előtt nehéz,
vastag kabátok duzzasztotta, ijesztően hatalmasnak tűnő emberboly fogadta.
Nem látta, inkább érezte megereszkedő nyaka bőrén, fanyar arcán az ellenséges pillantásokat: a zsivaj elhalt. Miatta nő majd a várakozási idő — mindegyik erre gondol. A beteg is, a képzelt beteg is, a csak éppen társaságot
kereső, reménytelenül magányos öreg is, aki eljön ide, hogy csináltasson egyegy elektrokardiogramot néha, vagy be se megy, ha rákerül a sor, miután
társat lelt beszélgetni a várakozók között.
2*

19

De a soron kívül kopogtatót mégis mindenki ellenségesen tartja szemmel,
s ha bebocsátást nyer — felmoraj lik a tömeg.
A főorvos asszisztensére bízza a beteget, egyetlen intéssel indította el őt a
belső, kicsi iroda felé, majd behúzta maga mögött az összekötő ajtót — még
a hangtompító, vastag függönyt is. A kicsi irodában, a szentélyben ketten
maradtak elzárva, meg a hangsúlyozottan modern bútorok nyersszínű sivársága.
A főorvos deres üstökét borzolta.
— Végtelenül sajnálom, Ati bácsi, hogy ide kellett fárasszalak, sőt, elnézésed kell kérjem...
— Nem tesz semmit, semmit — fanyalgott az öregúr, s méla undorral
nézegette a halványszürke, csomózott-rücskös bútorhuzatot, amelyre, tudta,
végül le kell ülnie.
— Foglalj helyet, kérlek — hangzott pontosan úgy, azzal a hangsúllyal,
amint várta.
Az öregúr álla bal felől átcsavarodott arca jobb oldalára, enyhén megemelt válla felé. Óvatosan ereszkedett alá a megítélése szerint túlontúl alacsonyra tervezett fotelbe, s gyomra fölémelyedett. Savmoszatok lepték be nyeldeklőjét, orrüregéig hatoltak, s míg zsebkendőjét igyekezett előhalászni, hogy
engedetlenül fintorgó orrát eltakarja vele, tekintete megakadt a citromsárgaezüstszürke kockákból összeállt díszpárnán. Hunyorgott, hogy a színfoltok hatása elevenebben érje — s háta lúdbőrözni kezdett. Fázott.
— Ha már sárga, legalább narancs volna — mondta fanyarul.
— Tessék? Hogyan? — hajolt előre ültében elképedve a másik.
Az öregúr feje megemelkedett, vissza is süppedt mindjárt, mint a hámban megfáradt öreg lovaké.
— Az a párna ottan. Nézz rá.
A főorvos odanézett, elmosolyodott.
— Te mindig kedvelted a narancsszínt, igaz-e?
— Egy csodát — vont vállat az öregúr. — Ezzel a szürkével igen. Esetleg
olajzölddel. Azzal is. Különben minden színt kedvelek — jó összeállításban.
A főorvos, ültében is nagy darab, derék szál ember, erős állát masszírozta
kelletlenül, másik kezével az asztalon dobolt.
— Értem — mondta végre. — Ízléstelen?
— Neeem . . . nem ízléstelen. Rideg.
— Aha — bólogatott a nagy darab, a türelem, a hatalom. — Aha.
S egyszerre különös, ezüstszürkén hideg csönd telepedett közéjük, s az
öregúr, akár az ösztönlények, szimatolni kezdett.
— Találtatok valakit, ugye? Végre találtatok valakit — mondta kesernyés
diadallal.
— Hogyan? — kapta fel fejét a főorvos.
— Nyugodtan megmondhatod. Üj bőrgyógyászt a h e l y e m r e . . . találtatok.
— Nem. Dehogy! — tiltakozott a másik hevesen. — Szó se róla. És félő,
hogy . . . — hirtelen hallgatott el.
— Igen. Félő, hogy beadom a kulcsot, mielőtt akadna más — mondta
nyugodtan.
— Kérlek, Ati bátyám . . .
De az öregúr elmerengett, nem hallotta őt.
— Kedves városka pedig. . . élhetnék még csak tíz-tizenöt évet. Akár
ötben is kiegyeznék. Kedves városka. Itt marasztja az embert,. bár fogalmad
sincs, mivel maraszt itt voltaképp. Hm?
— Nem . .. nem tudom — mondta a főorvos.
Az öregúr bólogatott.
— A nyugalmával... a békéjével... hogy minden göröngyét, kövét ismered . . . — Egyszerre fölrezzent. — Szóval nincs jelentkező.
•20

— Nincs. Érdeklődő sincs. Fél éve hirdetjük. .. sehol semmi. Senki az
égegyvilágon. Senki.
— Fél éve — fintorgott az öregúr. — Augusztus óta. Hm. Fél éve. Fantasztikus.
— Július óta.
— Hogyan? Igen, igen. Július. Július óta. Hm. Fantasztikus. És senki.
Ilyen kérlek a mi időnkben... — hirtelen megmerevedett, arca összezárt. Pillanatnyi csend után bohókásan fényes, fiatalos szeméről a pupillák kútjába menekült, s alvadt be a csillogás. — De . . . de hát akkor mit keresek itt? Hívtál.. .
— Hívtalak, Ati bátyám.
— A betegeim . . .
— Engem is várnak a betegeim — mondta a főorvos szelíden.
Az öregúr elmosolyodott.
— De mennyien! Láttam, volt szerencsém láthatni.
— Nos . . . voltaképpen... baráti beszélgetésre hívtalak, Ati bátyám.
— Baráti — hökkent meg az öregúr. — Baráti, most?
A másik habozott.
— Most. Igen. A z a z . . . tekintsük barátinak. Keresetlen, közvetlen, baráti,
esetleg kollegiális csevelynek . . . ha szabad így kifejeznem magam.
Az öregúr hirtelen megrémült. Képtelenné vált rángatózó 'arcizmain uralkodni, figyelni is képtelenné vált. Ellenszenvesen szürke: egyenszürke lift szállította sebesen visszafelé, valahová a múltba, erőszakkal elfelejtett napok, eltemetett keservek-félelmek küszöbéig, baráti csevegésként fémjelzett, ám óvatosan fogalmazott mondatok szövevényébe, amelyek úgy hálózzák mozgásképtelenné az embert, mint ködök burka a téli fákat. A téli álomba merülőket, a
csak álmodni kényszerülőket.
Zsebkendőjét még mindig ujjai között szorongatta, most öntudatlanul
emelte arcához ismét. Homlokán hideg verejték savanyú permetét érezte, torka
újabb savmoszatokat gyűjtögetett. Szabad tenyerét tehetetlenül mozdította s
ejtette térdére vissza.
— Nagyon kínos dolog nekem e r r ő l . . . és éppen veled, u g y e . . . végül is
én volnék a fiatalabb — tétovázott a főorvos.
Az öregúr végre összeszedte magát.
— Igen. A fiatalabb te vagy — mondta.
— Nem kell túlontúl komolyan venni, kérlek. Az egészet, ugye. De . .. azt
gondoltam, jobb, ha mégis . . . elbeszélgetünk egy negyedórácskát. Mi ketten.
— Persze, persze. Jobb.
— Gondoltam, jobb, ha én szólok. Jobb, ha én, és nem más. — Sóhajtott.
— Nélkülözni nem tudunk.. . nem, nem és nem. Így tehát bölcsebb, ha az
apró konfliktuskák magunk között oldódnak derűvé, megbocsátássá... egyetértesz?
Az öregúr ámult.
— Hogyne. A legnagyobb örömmel — mozdult meg a székén türelmetlenül. Szeme hirtelen újra megfényesedett. — Miféle . . . konfliktuskákról van
szó?
— Éppen erről nehéz. Hallatlanul, istentelenül nehéz.
Az öregúr megélénkült. Ezerkilencszázhetvenhárom. Ennyit írunk és pont.
Nevetséges.
— Mindig is óvatosan kerülgetted a kását — bólogatott. — S nemcsak
a forró kását, barátocskám. Nem bizony. Te a kérdéses hőmérsékletű kását
is mindig igen-igen óvatosan kerülgetted.
— Humánum dolga — mondta a főorvos enyhe sértődöttséggel. — Tehát:
előkészítsem a talajt, vagy egyszerűen . . .
Az öregúr most már élvezte a helyzetet, kuncogott.
— Inkább egyszerűen, ha szabad választanom. Sokkal inkább egyszerűen.
21

A főorvos hátradőlt. Alsó, meglehetősen erős fogsora hirtelen harapott rá
felső ajkára, szigorúan, hogy a szemfogak lüktetni látszottak. Fehéren lüktettek, hidegen. Azután váratlanul visszazökkent az áll megszokott helyére, a
gégefő öntudatosan és elszántan tartotta az ingerülten meg-megránduló arcot
— a főorvos sóhajtott.
— Ha nem haragszol... csupán egyetlen kérdést intéznék hozzád, Ati
bátyám. Tiszteletlenek veled a hm . . . fiatalabb kollégák?
Az öregúr arcából kifutott a szín.
— Velem soha senki nem volt még tiszteletlen. Talán mert én magam
sem vagyok az — mondta hevesen, kissé megemelt hangon. — Soha, senki.
— Természetesen — bólintott a főorvos. — Látod, éppen ezért nehéz az
én helyzetem. Kutyául nehéz. — Várt, de az öregúr hallgatott. — Ugyanis
még egy kérdést kényszerülök föltenni neked, Ati bátyám. Egyetlen kérdésecskét
Az öregúr orrnyerge fölráncosodott.
— Tedd föl — mondta mereven.
— Nos, kérlek. Ha veled, mint mondod . . . a fiatal kollégák tisztelettudóak,
kérlek.. . szíveskedjél megindokolni, miért nem köszönsz a feleségeiknek.
Nagyon kérlek, szíveskedj indokolni.
Az öregúr nyugtalanul mozdult meg.
— Kiknek? Kiknek nem köszönök én?
— A kollégák feleségeinek, kérlek. S hozzá következetesen, amint az
asszonykák felpanaszolják.
— Az asszonykák.
— Igen. Az asszonykák.
Az öregúr vállai közé húzta aszalt, vékonyka nyakát, akár egy fészkén
gubbasztó, vénséges vén megkopott madár, s hallgatott. Próbálta emlékezetébe
idézni ifjú kollégái arcát, legalább egyet-kettőt — de ez sehogyan sem sikeredett. Pedig nem néz el fölöttük — éppen eléggé görbe a háta ahhoz, hogy
lehetetlenné váljék bárki feje fölött elnéznie. Különben az ifjoncok előre
köszönnek, s ő hangjuk színéről, akár mozgásukról is felismeri valamennyit.
Az újabb és újabb nevek nem jutnak mindig és azonnal eszébe, de hát, istenem. Hatvanöt év mégis hatvanöt. Az emberi agy pedig selejtez, biztosabban,
következetesebben, mint bármelyik hivatalnok. Az asszonyok p e d i g . . . az
asszonykák... elképesztő. Még csak bemutatkozó látogatásokat se tesznek,
mint valaha ők. Elképesztő.
— Lennél szíves — köhécselt fáradtan, s kérdezte, bár inkább csupán a
forma kedvéért — lennél szíves tájékoztatni, mégis, ki? Ki panaszkodott?
A főorvos újra türelmetlenül dobolt íróasztalán.
— Nézd, Ati bátyám. Nem mélyíthetem a szakadékokat... a fájdalmas
ellentéteket... Nem szíthatom a tüzet, végtére is .. . nem szolgáltathatok ki,
ugye név szerint. .. nos . . .
— Asszonykákat — segítette ki az öregúr készségesen.
A főorvos hangját két erős harákolás, akár valami kétlépcsős emelődaru,
irgalmatlanul megemelte, hogy ismeretlenné színeződött, idegenné vált.
— Asszonykákat. Rendben. Ha te, kérlek, így fogod f e l . . .
— Nem így fogom fel — mondta az öregúr bosszúsan. — Nehezen fogom
fel ugyan, d e . . . felfogom. Hatvanöt esztendős, vén fejjel is. Fel, kérlek tisztelettel. Felfogom.
/ A főorvos gyanakodva vizslatta az öreget, lábfejét ingerülten rezgette.
:'.— Elsősorban a szolidaritás jegyében kérlek arra, amire korábban magad
is ügyeltél. Mert mi történik, kérlek? Téged ugyebár negyven éve ismernek
ebben a városban.. . tehát mindenki ismer. De egy mostanában idekerült
kolléga . . . gondold csak el. Akinek még se hitele, se ismeretségi köre . ..
— Ne tréfálj — szólt közbe az öregúr. — Ha oda akarsz kilyukadni, hogy
én bárki tekintélyét aláásom... — mondta keserűen, azután legyintett. Resz22

kető kézzel emelte le orrnyergéről szemüvegét, lehelgette, dörzsölte, elbabrált vele.
A főorvos egyszerre megnyugtató, habkönnyű köd burkába siklott, körvonalai föllazultak, szétfolytak, erőszakosan összeszedett, hivatalnoki présbe
zárt teste ellágyult. A felcsiholt hangszín újra természetessé vált, amint a
ködpárnát igyekeztek átdöfködni az apró nyílhegyekké megformált szavak.
Felröppentek, irányukat vesztették a szokatlan közegben, fényességük-élük
akár a csillagszóróké: elsistergett s kihunyt.
— Vagy teszem azt, a barátnőikkel sétálgatnak például — sorakoztak a
hosszú lánc egy részletébe valamelyest megszelídülve, megfáradva a nyílhegyecskék. — Ez pedig jó néhányszor megtörténik, kérlek. A barátnőikkel.
Akik, teszem azt, nem is orvosfeleségek... tisztviselőnők, egyebek . . . eh! Mit
tudom én. S várják, hogy a város közkedvelt Ati bácsija rájuk mosolyogjon,
hisz ők mégis közénk tartoznak, u g y e b á r . . . S te egyszerűen keresztülnézel
rajtuk. Tüntetően. Hogy mindenki láthatja: be se fogadod őket. — A főorvos
szünetet tartott, szélfúvásosat, hideget. — Be se fo-ga~dod — töredezett szét
az utolsó szó ismét kegyetlenül, fémesen. :— Nem és nem. Illegetik magukat
ezek a fiatal asszonykák, a kegyeidet k e r e s i k . . .
Az öregúr álla riadtan facsarodott egyet.
— A k e g y e i m e t . . . jó isten! Az én kegyeimet! Mondd, Ferikém .. .
A főorvos megmerevedett.
— Ati bácsi, drága, most a főnököd vagyok. Ne köntörfalazzunk: fogadd
be őket. Ha a szíved mélyén nyoma sincs már a régi, őszinte baráti érzésnek . . . — hirtelen előrehajolt, hangja suttogóra vált, felfűtődött. — Az enyémben sincs, Ati bácsi. Mit m o n d j a k . . . hagyjuk. Ne feszegessük. Egyszerre az
egész világot akarják, tudjuk. D e . . . ettől még lehetünk velük udvariasak,
lehetünk bűbájosak, lehetünk úriemberek! Akadnak a tiédnél hatásosabb
é s . .. árnyaltabb módszerek. Na látod. Erről van szó. Köszönj az asszonykáknak nagyot, lengesd a kalapod, öreg barátom . . . egy széles mosoly jobbra,
egy széles mosoly b a l r a . . . világéletedben nagy gavallér voltál, he? Bohém!
Éppen én oktassalak? És éppen téged? Ugyan, Ati bátyám!
Az asszony tömören, súlyosan ült az öltözőasztalka előtt. Időnként egy-egy
félfordulatot tett: arcának minden részletét aprólékosan, lassan vizsgálgatta
kicsi kézitükrében, nehezen lélegzett. Karja hirtelen meglendült, felkattintotta
a tükör feletti villanyégő csaknem rejtett kapcsolóját. A nagy tükör, az asztalka s az asszony bronzvörös, vastag szálú haja is lángolni látszott.
Az öregúr mély fotelben ült, törékeny testét gyufaszálakból tákolt, kóccal
kötözött játékszernek érezte. A jóleső ernyedtség most figyelni kész feszengésre váltott — gyanakodva fülelt az asszony irányába, s hogy félig hunyt
szemeit arra fordította, elmosolyodott a gyönyörűségtől. Rembrandt — gondolta. Mintha csak Rembrandt festette volna — ismételte magában elragadtatva. — Micsoda asszony, istenem! Micsoda asszony!
Az asszony pedig ismét lassan, aprólékosan vizsgálgatta magát, most már
nyaka ívét is — hátrahúzta még mindig nehéz, csodálatos haját, arcélét szemlélte előre-hátra billenve, sóhajtozott.
Az öregúr orrnyerge harmonikázni kezdett — a félig nyitott fiókokból
sajátos illatok lopakodtak elő. Megmozgatták a szoba enyhén dohszagú levegőjét, eljátszadoztak vele, sarokba szorították, végül bekebelezték. S ő csak
ült a régimódi öreg karosszékben, s emlékekből, illatokból, asszonya szagából
szippantott nagyokat.
Hallotta a fésű gyors futamait az asszony haján, apró pattogások vallottak villamossággal telített, dús életről, szépségről — s mintha a halhatatlanság ígéretével bűvölték volna néhány pillanatig.
Szemét újra lehunyta, s a fiókokban matató zajokra figyelt. Figyelt a
tégelyek és flakonok nyitódó-csukódó, kényeskedő sikkanásaira, a kicsi koppa23

násokra, amint egy-egy tárgy az asztal síkján bizonytalan időre megfeneklett
— a púderpamacs tompa, alig hallható puffanására, hogy letottyant új aromát
lehelve felé, a rózsaszínű porgomolyag ugyanegy, semmihez sem hasonlítható,
fülledten száraz aromáját. Az újabb és újabb színfoltok szemhéja alatt sorakoztak fel pompázatosan, gazdagon. Képzelete sötétvörös bársonyt vont az
asszony jobb oldalára, az ablakot közelebbre álmodta, s a csontszínű csipkével
megszűrette az alkony bágyadt fényeit — az asszony egyik válláról lehántotta
a laza köntöst, s az időt visszaforgatta könnyedén. Renoir — mosolygott boldogan. Renoir.
Ezekért a percekért érdemes élni. Bár ha meggondolja, minden percért
érdemes. Külön-külön mindegyikért.
Hagyta, hogy a testi-lelki gyönyörűség bekerítse, valami meghatározhatatlan, könnyű, lágy közegbe vonja. Feje oldalra csuklott, megfészkelt az óriás
fotel háttámláján, az előreugró, bársonypuha perem szögletében, s ő már
ringatózott is, csendes vízen, láthatatlan, meleg homályba burkolt, biztonságos
partok gyengéd hajlatai között.
Azután mintha parányi élőlények bukkantak volna fel kapkodó, gyors
lélegzetvételért a víz felszínére, egyik a másikat követve, hogy alig hallható
neszezéssel merüljenek el újra. És nagyot szippantott a békés folyam néhanéha, mintha maga is lélegeznék, s a csöpp lényeket visszaterelte mélyeibe.
Másodpercekre megint elömlött a nagy némaságon a nyugalom csöndje, hogy
újra aprócska, jelentéktelennek tűnő, ám eleven fájdalmak ostorozzák — most
már tikkadt rajokban, fuldokolva.
Az öregúr megmozdult. Bal oldala elzsibbadt, óvatosan fészkelődött tehát.
Feje most jobbra billent, az ugyancsak jól ismert, másik támlakeret öblébe.
Azután gyanakodva hallgatózott. A parányok kapkodó lélegzetvétele utánalopakodott, a békesség vizeiről átszökkent a valóságba is — nyöszörögve próbálgatta az új közeget, a szoba falai közé zárt, fülledt, szűk világot: az öregúr
félig ébren kémlelt körül, ernyedten, furcsa kábulatban.
A Renoir-kép alkotóelemeire bomlott. Valóságos helyére hátrált az ablak,
a mélyvörös bársonydrapéria beolvadt a fal hengermintával takargatott, egyenetlen felszínébe. Az asszony mindkét vállát kopott háziköntös fedte, magasan,
áll alatt záródott a nyakkivágás. A bronzfényű haj előreomlott az arcba, s az
asztalka lapján széttárt, menekvést ígérő tenyerekbe, amelyek a csuklások
hangját mégsem ihatták be — a hangfüzér szétfolyt, elcsorgott az ujjak hengerén, töredékei az egyre növekvő homályba szakadtak, szétszéledtek, keményen pöttyözték be a csupa illat békességet.
Az öregúr megrémült.
— Kedvesem . . . no . . . kedvesem.
Az asszony nem válaszolt. Nem fordult feléje, egész teste rázkódott a
zokogástól.
Az öregúr tehetetlenül, döbbenten nézte egy ideig, orra akaratától függetlenül, vadul harmonikázott, állát jobbra-balra facsargatta az ijedelem. Gerincropogtató hirtelenséggel ugrott fel, fürgén lépkedett, porckorongjaiban vaskos
tűhegyeket hurcolt végig a szobán.
Az asszony kitépte arcát szétteregetett, nyirkos ujjai ketrecéből, s a tükörbe nézett.
— Iszonyú — hőkölt vissza. Ó, istenem. Iszonyú, iszonyú.
Az öregúr föléje hajolt.
— Mi történt? Az ég irgalmáért. . . mi? Mi történt?
Az asszony tenyere élei közé szorította arcát kétségbeesetten, hogy orra,
ajka összefogva ugrott előre, megkínzottan.
— Irtózatosan megöregedtem — nyögte. — Jaj, kegyetlenül. Irtózatosan.
Irgalmatlanul... elviselhetetlenül.
24

Az öregúr dermedten nézte az asszonyt.
— De k e d v e s e m . . . hiszen e z . . . félelmetes. Maga soha, maga soha n e m . . .
i— Soha nem öregszem, ugye? — A hang ellenségesé vált, már nem
siránkozott.
Az öregúr tanácstalanul topogott, reszketeg két kezét az asszony lassú
hullámzásban ringatózó vállán nyugtatta.
— Soha nem gondolt ilyesmivel — mondta szelíden —, soha. És valóban . . . v a l ó b a n . . .
— Valóban?!
Az öregúr sóhajtott.
— Valóban alig változott. Valóban szép. Még mindig.. . számomra még
mindig . . .
— Még mindig. Szép vigasz — ejtette ölébe az asszony két kezét, könnytől, festéktől, krémektől maszatosan, tenyérrel fölfelé. — Nézzen r á m . . . nézzen meg jól. M a g a . . . maga!
Az öregúr tehetetlenül vont vállat, s a bronzszínű haj felé tapogatózott:
simogatni kezdte.
— Kedvesem . . . kedvesem . . .
— Hagyjon engem békén! — kapta oldalt az asszony a fejét. — Hagyjon,
érti? Hagyjon már!
Az öregúr tétován álldogált. S mert az asszony a fésűért nyúlt, s máris
tépte-cibálta vad haját vadul, ő fáradtan totyogott vissza megszokott karszékéhez. Leült, fejét a támla jobb oldali peremén nyugtatta, s a zsinórozott szegély mögül óvatosan leste az asszonyt. S egyszerre — váratlanul — már-már
időtlenül öregnek érezte magát. Bal oldala ismét zsibbadt, majd fel-felsajgott.
Tompán, makacsul.
Az asszony fél szemmel figyelte őt, tekintetük az üveglap hidegén összeösszekoccant, hogy azonmód szét is ugorjék. Így hát végül is váratlanul fordult meg az asszony, a kis puff támlátlan ülőkéjén hirtelen átlendítette magát a szoba belső része felé, térdeit szorosan összezárta, karjaival kétoldalt
megtámaszkodott.
— Amint látom, egy szava sincs — mondta élesen.
Az öregúr szemhéjai állhatatosan kezdtek vibrálni, a szemsarkak halánték felőli szögleteiben keletkezett bog szorongatta, megcibálta, s nem engedte
elnyugodni őket.
— Ejnye, drágám. Épp az imént mondtam . ..
— Maga! Az imént!
— Meg sem hallgat.
De az asszony ellenséges maradt.
— Tessék, hallgatom. Tessék.
Az öregúr arca összegyűrődött.
— Már megbocsásson... nem értem. Egyszerűen képtelen vagyok felfogni . . . megérteni...
— Aha! — mondta az asszony diadallal. — Aha. Sejthettem volna. Azaz:
sejtettem is. Jól sejtettem.
Az öregúr egyszerre idegennek érezte á másikat, sebesen távolodónak,
múltnak, csaknem ismeretlennek. Kétségbeesve kapott utána: elérni, itt tartani, megőrizni kívánta, mint soha még.
— A legcsodálatosabb asszony vagy — mondta gyorsan, kapkodva. —
A kerek világon a legcsodálatosabb. Mindig is az voltál. Emlékszem. .. minden mozdulatodra emlékszem még. A ruháidra... a sokféle hajviseletre...
mindenre. Mindenre. Ne hidd, hogy elfelejtem. Ne hidd. Mindig előttem vagy,
ugyanúgy . . . mint évekkel ezelőtt.
Az asszony hidegen nézte kínlódó arcát, s mindkét vállát egyszerre rántotta fel, türelmetlenül.
— Most! Most nézzen rám. Ebben a percben. A mai napon.
25

— Ugyanazt látom — mondta az öregúr.
Az asszony felkacagott kurtán.
— Maga!
Az öregúr tétován motyogta:
— Nem tudom az időt megállítani... azt nem.
— De valami megbecsülést kiverekedhetne a maga csodálatos feleségének! A maga világrengető emlékeinek! Ennyit talán még ma i s . . . a fájdalomba forduló hang elcsuklott.
Az öregúr most már megrémült.
— De kedvesem . . .
Az asszony két kicsi, erek beszőtte ökölbe szorította két kezét, s ütemesen
kalapált velük egymáshoz szorított, kemény térdein.
— Vagy két hete már, hogy az a csenevész . . . az a sarlatán.. . tudja, aki
a belgyógyászatra került. Egyszerre kórházba. Nem is a rendelőintézetbe, nem
is a . . . de mindegy. Igen, igen. A kis Tasi. Egyszerűen keresztülnézett rajtam,
mint afféle . . . akárkin. Még csak a sityakja szélét se pöccentette meg. Elhúzott
mellettem, se kukk, se bakk. Ehhez mit szól?
Az öregúr lehunyta a szemét.
— Bizonyára... nem ismerte föl. Szórakozott is l e h e t e t t . . . — mondta
gyámoltalanul.
— Szórakozott? E g y . . . e g y . . . kupec? Szórakozott? Hisz egyebet sem
tesz, mint ismerősöket vizslat, mint. .. kapcsolatokat t e r e m t . . . Szórakozott!
Az öregúr torka összeszorult.
— Ne izgassa fel magát. Nem éri meg. Könyörgöm . . .
Az asszony mélyet szippantott a szoba alattomosan vastagodó levegőjéből.
— Na jó. Hagyjuk. Ostoba, bárgyú, számító, n e v e l e t l e n . . . Szóltam felőle?
Nem szóltam. De ma! Mi történt ma?
— Nem tudom — mondta halálra fakult hangon az öregúr.
Az asszony öklei még mindig nem nyíltak szét, de most már kurtábban
s erőtlenebbül kalapáltak.
— Attila, kérem. Négy gyermeket szültem és neveltem föl. Rendben van.
Ötvenöt éves vagyok. Tudom. Soha nem tagadtam a koromat. A testem. . .
elnehezedett. De nem a fölismerhetetlenségig! Nem lettem torz! És .. . el sem
hanyagolom magam. Igaz? Mindent összevetve — s most felsírt — koromhoz
képest még mindig . . .
— Kedvesem .. . nem csak a korához k é p e s t . . .
— Hallgasson már, az istenért! Folyton összezavar. Egyszóval, ha bármilyen rút, formátlan, rosszul öltözött lennék i s . . . jó feleség voltam és
jó anya.
— Hiszen ezt mindenki tudja. . . mindenki.
— És mégis, mi történik? Ma a mi kedves Kákonyi barátunk, a sebész
főorvos úr, kényes-begyes kis élete párjával, a Zsuzsanna asszonysággal-édesemmel, akiket mi írd és mondd, nem kevesebb, mint tíz esztendeje ismerünk . . . karonfogva és hegyesen úgy mennek el mellettem, mintha meg sem
láttak volna.
— Valami tévedés . . . — próbálkozott az öregúr.
— Ezt maga sem hiszi, s én még kevésbé. Ugyanis alaposan megnéztek
maguknak. Tévedés kizárva. — Hangja megkeményedett. — Hát erre kérek
én magyarázatot magától.
— Tőlem? — rémült meg az öregúr.
— Ki mástól?
Az öregúr hasztalan mocorgott, a karosszék örökkévalónak hitt békességét
a hatalmas bútordarab egyetlen zugában sem lelte. Fáradt volt, csüggedt,
kívül-belül keserű.
26

— Nos, igen. Igen — vallotta szégyenkezve. — A s z e m e m . . . mint tudja,
rohamosan gyengült az utóbbi hónapokban. Valószínűleg én mulasztottam
e l . . . szóval így kezdődött. Az én hibám.
— Csak nem azt akarja mondani. ..
— De igen — mondta gyorsan az öregúr. — De igen. Éppen azt. A tél
folyamán figyelmeztetett... nos . .. valaki, hogy néhány sajnálatos esetben . . .
ifjabb kollégáink feleségeinek elmulasztottam köszönni.
Az asszony rámeredt, s ajka szeglete hitetlenkedve rándult mosolygásra.
— Maga? Hogy maga nem köszönt volna?!
. — Én. De azóta minden nőnek . . . ha ismerem, ha nem, ha láttam valaha, ha n e m . . . a legnagyobb tisztességgel, higgye el. Nagyon, végtelenül
sajnálom, higgye el.
— Ó.

i— Kimondhatatlanul sajnálom.
Az asszony újra a tükör felé fordult, öblös porcelán tégelybe mélyesztette
ujjait. Előrehajolt, arcát vizsgálgatta odaadó figyelemmel. Azután megbékélten, elnéző fejcsóválgatások kíséretében mondta:
— Negyven éve él ebben a kisvárosban. Maga volt a nagy összejövetelek
idején a társaság lelke, fiam. Ma is többet ér az e g é s z . . . no csak ne tiltakozzék, én tudom. S bár engem Pestről hozott feleségnek, azzal még én is
tisztában vagyok, hogy itt ki nem magyarázza magát soha. Ezt nem bocsátják
meg magának, fiam. Ezt soha.
Az öregúr megkönnyebbült, örült a vállveregetően elnéző hangnak, a
nagylelkűségnek.
— Csodálatos asszony. Csodálatos — sóhajtotta.
— Nagyon remélem — egyenesítette ki hátát méltósággal az asszony, s
gyors ujjakkal hordta föl arcára az akácmézillatú, hűvös, fehér habos krémet.
A menet szétszóródott a fejfák között, csak a fekete folyam követte a
gyászkocsit hosszan, példás rendben, fegyelmezett sorokban. A sírhoz a színesbe öltözött kíváncsiskodók értek hamarabb, s miután megtaposott virágtöveket, dúlt halmokat hagytak maguk mögött, idegen kövekre, idegen kőkeretekre kapaszkodtak fel — idegen nevek aranyozott betűit ölelgették kifulladtán.
A lovak alkalmi bóbitája lassan, ütemesen hullámzott a tömeg felett, az
állatok lába kecsesen mozgott, könnyedén. A tetem súlya jelentéktelen volt, a
koszorúk váza vesszőből font, s a virágok eleven rengetegét felnyársaló drótszálak terhe elenyésző. Pompázatosan, méltósággal lépkedtek a lovak, megúsztatták a bimbók és nyitott kelyhek tarka sokaságát napfényben, nyárban,
ragyogásban: a kocsitető óvatos kellemmel, mértéktartóan ringott.
A gyászoló család, s a fő-fő hivatalos személyek mögött csoszogtak a kollégák — folyton csak féllépésenként jutva előre. Legtöbbjük sötét ruhát öltött,
de valamennyi sötét nyakkendőt viselt. Ök csak szemük sarkából vetettek
néhány futó s egyre ingerültebb pillantást a kétoldalt elhúzó, csokrokat szorongató idegenekre.
— örülne az öreg, ha látná — mondta a belgyógyász. — Odáig volt a
virágokért.
A sebész nem válaszolt. Kurtán bólintott, kedvetlenül, s nézett maga elé
mereven. A belgyógyász meglepődött.
— Bocsáss meg . . . t i . . . őőő . . . jó barátok voltatok?
A sebész elegáns mozdulattal, ráérősen vonta elő díszzsebkendőjét, akkurátusan teregette szét ajka előtt.
— Kollégák voltunk — mondta.
A belgyógyász köhécselt kicsit, s megint végigkémlelte a sokaságot.
1
— Népszerű ember lehetett.
27

— Na igen. Kétségtelenül az volt. Népszerű.
Megint hallgattak.
Oldalt, a hivatalosan jelenlevők mellett botladozott egy fiatal lányka vakon, zsebkendője ázott rongyként a szemén, s a kardvirágok hosszú szárai,
amint magához szorította őket, minden lépésnél feljebb és feljebb gyűrték
barnára pirult combjain a nagymintás, olcsó selyemruhát.
— Kedvére lenne, ha látná — somolygott a sebész. — Bizistók, tetszenék
neki. Bizistók. — Várt egy kicsit. — Gauguin, sóhajtaná. Hm?
A belgyógyász arca elkomorult.
— Szörnyű dolog mindenképpen. Egyszer óvatlanul lelépsz a tilosba, s
máris keresztülszáguldhat rajtad. .. bárki. Ma már bárki volán mellé ülhet.
— Egyszer? — kérdezte a sebész.
— Hogyan?
— Gondolod, egyszer járt tilosban?
A belgyógyász arca összezárt.
— Sem a hely, sem az idő . . .
1
— Kérlek. Meg se szólalok.
A tömeg körülfolyta, egymáshoz tapasztotta őket. A belgyógyász kényes,
tompafényes alpakka öltönye megmerevedett, ám hasztalan utasította el a
hozzá-hozzádörzsölődő terliszter lágy törleszkedését: a tömeg nem irgalmazott.
A belgyógyász hátgerincét megnyújtva igyekezett elnézni fölötte, a rugósan
nyújtózó nyakak, féloldalt, erőszakosan előrepréselődő vállak, s a nap fényét
elterelő, homlokok elé sátorozott tenyerek fölött.
Csak az agyagdombot látta, a gödröt már nem. Az özvegy a halom végénél állt, s akár hasonló alkalommal minden özvegy közszemlén, idegen, kíváncsi pillantásoknak kitetten, tűrni idekényszerülten. Vörös haja tüzelt: fényén fakóvá forrósodott a fekete fátyol. Arca fehér volt és mozdulatlan —
néhány verejtékcsöpp megült felső ajka peremén, nem törölte le — észre se
vette talán. Egyszer mozdult csak. Hidegen pillantott oldalvást törékeny, fájdalomtól meg-meggörnyedő lányára, aki azonmód felegyenesedett, s minden
igyekezetével anyját próbálta utánozni. Sem ők, sem a család többi tagja nem
néztek többé senkire, az özvegy példásan tartotta magát, a földre feledkezett,
majd a messze, fent a hőségtől már-már ezüstkéken ragyogó égre.
A sebész tekintete követte társáét.
— Jól bírja — suttogta.
— Nagyszerű asszony. Mindig is az volt. Ati bácsi örülne, ha láthatná . . .
bárcsak láthatná. — Hangja elbizonytalanodott: — Egészen az utolsó időkig . . .
azt hiszem, az utolsó időkig feddhetetlenül élt.
A sebész vállat vont, nem felelt.
-— Helybeli vagyok . .. rég ismerem — bizonykodott a belgyógyász.
— No persze.
— A legrendesebb . . .
— Elhiszem, kérlek. Csakhogy amióta én ismerem . . . már megbocsáss . . .
— Nos, igen.
— Minden tripperes kis .. . khm . . . nőcske előtt a földig hajolt. Válogatás n é l k ü l . . . kalaplevéve. Ha egyenruhája van, hát szalutál. Mondhattok bármit . . . elrettentő, ám szemléletes példáját produkálta az elöregedett, szenilis,
tehát óvatlan kéjencnek. Az ideggyógyászat k é r l e k . . . a szexuális eltévelyedés . . .
— Sssss . . .
A zenekar végre itt is összeverődött, hadrendbe állt. Már az első taktusok
megrezgették a füstösen forró levegőt, s az emberi pillantások szemérmesen
bújtak a szemhéjak érzékeny fedezékébe. A torkokból sóhajtás is alig-alig
bújt elő, most már csaknem mindenkit önmagában megmerülni késztetett a
fájdalom vagy elfogódottság.
28

— Legalább ezer ember — suttogta a belgyógyász.
— Legalább. Az egész . . . khm . . . ismeretségi kör.
— Nono!
— Csak éppen kellemetlen. Hm? Neked is, nekem is. Mindannyiunknak.
A belgyógyász jó ideig nem felelt.
— A z é r t . . . élni tudott az öreg. Meg kell hagyni, tudott — nézett körül
némi sóvárgással a máris hervadásnak induló virágok, az ifjonti húsok és
verejtékező hivatalos személyek — nem is akárkik — árasztotta vegyes illatok
felhőjétől kissé megszédültén.
— Azt igen. Élni, élni két p o f á r a . . . tudott.
— Tudott bizony — sóhajtotta a belgyógyász.
— A vén csibész — csóválgatta fejét a sebész, most már nyíltan somolyogva. A köteleken leereszkedő koporsó puffanása után, a másodpercnyi döbbent csendben félhangon, ám jól érthetően ismételte meg: — Tudott élni a
vén csibész.

HÉZSÖ F E R E N C : T Ü Z

29

PATAKI

EDIT

Temetés
Tegnap már összekötözték és elküldték az utolsó csomag utalványt, fuvarlevelet is. Ma délelőtt Kovács a maradék jeggyel átszaladt a nagyállomásra,
most még le kell számolnia a postán. A várótermet, a mázsálót és a raktárt
már a hét elején kiürítették. A berendezés nagy részét ő vette meg, olcsón;
az irodából a szekrényeket, a kályhát, a két asztalt, a váróból a padokat.
Hozzá került az apróságok többsége is: öt forintért a kancsó, háromért a lavór,
húszért az asztali lámpa. Kovács különösen a rolós szekrénynek örült: átfestik,
illik a szobabútorhoz, jó lesz valamelyik lány könyveinek.
A pályamunkások hordják ki az „irodát", rakodnak. Kovácsné sepreget,
le-lehajol a papírdarabokért, rongyokért, kisimítja őket, de aztán mindent a
szemétkosárba dobál. Nem lát a könnyeitől. Kovács ezért is menekül a postára. Nem bírja elviselni az irodája kifosztását.
Tizenöt évig dolgozott ezen a helyen. Másfél évtizedig az élete tartozéka
volt ez az iroda, ez a váróterem, ez az állomás a két váltójával, két villanyoszlopával, menetrend szerint beérkező és kiinduló kisvonatával. Vége. A kávédaráló ideje lejárt.
Minden, az utolsó szég is, a legkisebb fadarab is emléket ébreszt benne.
Itt ült, itt dolgozott mindig az asztalnál. Belátta innen a főutcát, a vasúti
pálya nagy részét — és a piacot. Mindenkit ismert, őt is ismerte mindenki.
Az emberek nyáron bekiabáltak neki, télen megemelték a sapkájukat. Ha
valaki kevés pénzzel jött a faluba, és meglátott valami vásárolnivalót, hozzá
jött kölcsönért.
Sokan bejáratosak hozzá, hivatalos ügyben vagy csak „úgy". A lányai is
bejöttek mindennap, egy órával azután, hogy ő eljött otthonról. Kiflipénzt
kértek tőle itt, előtte az anyjuktól otthon. A bélyegzőt kellett átállítaniuk érte.
Visszafelé is benéztek, beszámoltak a jegyeikről, elvitték a kenyeret vagy a
tejet haza.
Itt újságolta az egyik örömmel, hogy „maga" lett, mikor először magázták
a városi áruházban, „öregszünk" — gondolta Kovács.
Itt nézték végig a bizonyítványokat is évzáró után. A gyerekek ingyen
utazhattak a vonaton, ha jól fejezték be az évet.
Tizenöt évig itt telt minden napja a rövid, évi szabadságok kivételével.
Több mint tíz évig a vasárnapok is. Aztán, ahogy csökkent a forgalom, ünnepnapra váltás nélkül bezárt. Kirakta a táblát: „Jegykiadás a vonaton".
Eleinte, a kezdet kezdetén, nehezen ment a dolog. Beosztottból lett „főnök
úr". Addig negyedmagával szolgált. Mikor ide helyezték, nagy lett a felelősség, rossz volt megszokni az önállóságot. A váltókezeléstől a jegykiadásig minPataki Edit idén végzett a szegedi egyetem bölcsészettudományi karán, jelenleg egy alföldi
nagyközségben tanít. Ezek itt első írásai, amelyek megjelennek.
30

dent tőle kértek számon. Csomagfelvétel, bárcázás, rakodás, benti takarítás,
hóseprés, az a rengeteg javítás.— nem boldogult az asszony segítsége nélkül.
Éjfélekig dolgoztak együtt, különösen hóvégeken: „nem jött ki" a zárlat. Az
expressz és a poggyász összesítését is mindig a felesége végezte el.
Mennyit veszekedtek! Hogy ő nem teljes értékű ember, nem tud megállni
a saját lábán! Sokszor aludt az irodában az asztalon: az iratokat az ablakba
pakolta át, leterítette a zubbonyát, feje alá rakta a székpárnákat. A bundájával meg betakarózott. Furcsa lesz otthon látni ezeket a bútorokat. Mindenütt
világít rajtuk fehér betűkkel a MÁV. A kancsón is, a lámpán is, a szekrény
rolóján is. Ha itt vesztek össze, hazakísérte az asszonyt, ő meg visszajött
aludni aa irodájába.
Szenvedélye is volt, békés, költségtelen szenvedély: szeretett telefonálni.
Ezeknek is vége, ezeknek az éjszakába nyúló mókázásoknak, méhészeti-nyulászati szakvéleménycseréknek. „Robban" a vonal: Kisst másik megyébe tették,
Tóthot a nagyállomásra, Lehóczkit a városba raktárosnak, Magyar itthagyta a
vasutat. Félévenként ha egyszer találkoztak, de a hangjuk mindennap itt volt.
A hallottakból ismerték egymást. Ha valahova nőhelyettest vagy tanulólányt
küldtek, azt a többi rögtön kinevezte a Kovács szeretőjének: élvezték, hogy
nem érti a tréfát.
Ahogy a postáról jön, búcsúzik a pálya minden részétől. A talpfák, a sínek,
az átjárók! Mennyit küszködött a hóval! Állította a két árva váltót, ha hozták
a malomból a lisztet, vagy vitték a gyárba a cukorrépát. Itt kapott gyümölcsöt, dinnyét, káposztát a piacosoktól, ha segített nekik a rakodásnál. Hányszor kérték, hogy becsülje meg, mi hány kiló! Máskor meg ugratták a vén
tyúkokkal. Ezeknek az embereknek hagyta nyitva a várót nemegyszer éjszakára — persze, szabálytalanul, de így fedél alatt lehettek. Itt rendezték a
számtalan hócsatát a bejáró gyerekekkel a vasutasok ellen. A gyerekek a jövő
hónapra már a buszra váltottak bérletet.
Megjárta hát utoljára a postát is. Alig veszi észre a szembejövőket. Rossz
lesz ezután. Tizenöt évig volt a maga gazdája, megszokta. Senki nem dirigált,
senki nem is engedelmeskedett neki. Mindig tudta, hogy „ideiglenes" a kisvasút, mégse keresett biztosabb helyet, összenőttek. Váratlanul érte a felszámolás. Sose tudott volna eléggé felkészülni rá.
Az irodát is kiürítették, nem maradt más, csak a csupasz falak, a függöny
nélküli ablakok. Eltűnt a rengeteg szemét is. Kovács benéz még egyszer a
raktárba: rendben van, üres. A váróból még leszedi a plakátokat. Ö rakta fel
mind. Most lé kell szedni határidő előtt.
Nehézkesen veszi fel zubbonyát. Szokásától eltérően be is gombolja, bent.
Most nem kell rohannia. A vonat öt-hat perc múlva ér ide. Nincs most elkésett jegyváltó, elgondolkozott árufeladó. Nincs már utas se.
Még egyszer körbetapogatja szemével az irodát. Ugyan mit kezd majd a
hentesüzlet a pénztárablakkal? Csaknem elmosolyodik ezen a gondolatán. Hát
nem mindegy?
Bezárja az irodát, a várótermet is. A mázsáló árván maradt. A mérleget,
amelyről mindennap be kellett írni, hogy „érzékeny és állékony", elvitték.
A faajtókat ő vette meg és szerelte le, otthon várják, hogy a méhesbe
állítsa őket.
Az utcán nagy tömeg sereglett össze. Nemcsak a piacosok vannak itt,
nemcsak a sétálók, jövőmenők álltak meg. Idegyűlt a fél falu. Ahogy Kovács
kilép, mindenki elnémul. Tisztelettel adnak utat.
— Tán belebetegszik — mondja valaki.
Kovács mereven, feszesen áll szokott helyén, az állomás sarkánál. Baljában a koszos piros zászlót tartja. Az emberek is mereven néznek maguk elé.
— Hát igen. Átlépett rajta a történelem — kedélyeskedik valaki.
Senki sem nevet. Lefelé néznek, a sínekre, a „keskeny nyomtávra", mintha
mérlegelnék, mekkorát kellett lépni ehhez.
31

— Elég nehéz volt — szól a tanács embere, egy azok közül, akik elérték,
hogy a kisvasutat a buszközlekedés váltsa fel.
És itt a vonat. A motor és két kocsi, utas nélkül. A vezető nem mer az
emberekre nézni. A kocsik ajtajában egy-egy kalauz, sapkához emelt kézzel,
egyenesen.
Kovács jobbjával tiszteleg, baljával tétován felemeli a zászlót. Beesett
arcán végiggördül a könny.
A kismotor ismerősen, játékosan zakatol. Nem tudja, hogy utoljára fut
itt. Ahogy eléri az állomást, sípolni kezd. Sípol, amíg a pályát el nem hagyja.

Trónfosztás
Nagyfiúsan kérdezi meg, hogy van-e szabad hely, nagyfiúsan húzza fel
nadrágját a térdén. Azt persze majdnem elfelejti, hogy a nagyfiúk nem szoktak a lábukkal harangozni. Még nem döntötte el, hogy a Ludast vagy a tájat
nézze. A többi utas is vagy olvas, vagy kifele bámul. De azért sokan beszélgetnek.
Az újságot az apjától kérte, hogy legyen mit nézegetni az úton. A képeket szereti benne, a színeket. Anya nem szokott Ludast venni.
Harmadszor utazik egyedül, de ha azt vesszük, hogy ide is háromszor
jött, meg haza is harmadszor megy, az már hat. Élvezi az önállóságot. Anya
mindig nagyon fél. Pedig nem is lehet semmi baj az úton, ha itt apa beülteti
a vonatba, otthon meg anya várja az állomáson.
Szereti ezeket a szombat-vasárnapokat. Utolsó óra után rohan haza ebédelni, aztán anyával a vonathoz. Vacsorázni már apával szokott. Apa jobban
szereti őt, nagymama is mondja, hogy többet megenged neki. Apa másképp
bánik vele. Anya még kicsinek tartja.
Az éjjel körhintával álmodott, repült rajta, majdnem magasabban a fáknál. Apa meg anyával ott állt nem messze, integettek. Ö is integetett, keringett és lekiabált nekik, de apáék eltűntek, ő meg egyedül maradt, és tudta,
hogy nem jönnek érte, mert elfelejtették. Arra ébredt, hogy kiabál: vegyék
le, nem akar hintázni, ne hagyják egyedül. Mind a kettőnek kiabált, pedig
már álmában is tudta, hogy ha jönnének is érte, egyszerre csak egyik jöhetne.
Amikor teljesen felébredt, már nem félt. Tudta, hogy ő már nagyfiú,
ezért van egyedül a lakásban. Apa nyugodtan itt merte hagyni. Később is
felriadt arra, hogy maga van. Nem volt rossz egyedül, mert apát várta. Miért
mondta anya, hogy baj, ha fizetéskor látogatja meg?
Azért elég unalmas ez. az utazás. A tájat már látta tegnap is. Apához
mindig rövidebb ideig tart az út. Tegnap még a kerekek is muzsikálták:
apához, apához, apához.
Apával már nagyon régen utazott. Anya is ott volt, akkor voltak együtt
utoljára. Anyánál nem volt pénz, akkor sose volt pénze, ha ő fagyira kért,
•anya sírni kezdett. Apa odament a pénztárablakhoz, és kért egy féldecit. Anya
sírt, a jegyváltók nevettek, apa is nevetett, ö is nevetett, örült, hogy ilyen
vicces apja van. Anya soha nem tudta megérteni apát, mindig elmaradt tőle,
apa is mondja, hogy akadályozta. Kár, hogy őt anyának osztották ki a bíróságon, apánál jobb lett volna. Akkor vasárnap anyát látogatná meg. Akkor
anyát minden vasárnap meglátogatná.
Hintával már máskor is álmodott. Lökős hintán ült, apa lökte anyának,
anya apának, szállt egyiktől a másikig, oda-vissza, oda-vissza, egyre gyorsabban, gyorsabban. Először nevetett, aztán szédült, sírni kezdett, csak anyát
32

látta, apa a háta mögött volt, és ő hiába könyörgött: „Vegyél le, vegyél le!"
Anya vette le, s ő örült annak, hogy anyja van. Anya az ágya szélén ült,
nyugtatgatta, s belőle akkor kitört a zokogás: apa, apa, apa. Anya is sírt,
sokáig sírtak együtt, és ő nem tudta elmondani, mit álmodott.
Egyszer azt hallotta, hogy az ő apja rongyember. Nem tudta, mit jelent
ez, de érezte, hogy nem lehet igaz. Anyától nem merte megkérdezni, nagymama meg azt mondta, majd megérti, ha felnő.
Csak apa tartja . őt komolynak. Apával jobban meg lehetne beszélni
mindent
Unalmasak ezek a tanyák meg villanykarók. Az ilyen vasárnap gyorsabban telik el, mint a többi. Anya mindig beszámoltatja, mit csináltak. Első
útja után csak annyit tudott mondani: A p á n á l voltam. Nem emlékezett
másra, mint hogy apa kezét simogatta. Ilyenkor nem is kell csinálni semmit.
Azért jó hazamenni is, csak a holnapi lecke még hátravan. Anya úgy
örül, mintha régen nem találkoztak volna. Talán nem is kérdezi ki a verset.
Most már biztosan főzi anya a vacsorát. Nem szeret magára főzni. Ma apával lángost ebédeltek. Apa sört is ivott. Ö csak bambit kért. Anya biztosan
megkérdi, hogy: „Ugye nem ittál, kisfiam?" Ö mondhatja, hogy nem ivott,
mert ma tényleg nem ivott. Mikor apa hazajött az éjjel, akkor meg inni
kellett. Valamit jó lett volna hozni az útra. Tegnap nápolyija volt.
Itt a kalauz. A jegy valahol a zsebben van. De hol? A nadrágban nincs.
A kabátbán nincs. Szép nagyfiú, ha nem találja meg! Ó, persze. A kiszsebbe
tette, ahogy apa szokta az igazolványát. Itt nem is gyűrődik annyira, mint a
zsebkendő mellett.
— Másikat adjál, kis komám! Ezzel idejöttél tegnap.
Másik jegy nincs. Anya mondta tegnap, hogy most nincs félretúr, hogy
vissza váltani kell. Ideadta az árát is, azon vették apával a lángost meg a sört.
Apa azt mondta, hogy jó ez a jegy vissza is.
— Apukám azt mondta, hogy ez jó.
— Igen? Akkor majd fizettetünk vele egy másikat.
— De hát az apukám... — ügyetlenül hajol a Ludasért, nem tudja, mikor
ejtette el.
Nagyfiúk már nem szoktak sírni.
Az anyja címét diktálja be.

VERESS

MIKLÓS

Torzó a XXX. századból
„Wir kannten nicht sein unerhörtes Haupt."
(Rilke)

Csupán a fej: a teste
ismeretlen
s így egynemű a
hím-nőstény-vicsor
e szájon mely a fülnél
egybeforr
de addig gyönyörben
és
rettenetben
rángó tagoknak halmazát
nyeli
meg arcokét melyek a fogak rácsán
kivicsorítnak
sejtve létük másán
két vak szemet mely sötéttel
teli
3 Tiszatáj

33

ök tudják már hogy így
tökéletes
e nagy szobor hogy nem kell semmi
mert gyomor-agy belül e fenevad
e műanyag fej melynek
hétöles
szájából lóg egy ikon felirat —
véres lyukszalag-nyelv:
Fald föl

test

magad!

A hal és a kés
íme a hal amely
olyan akár a hal
hajtja a folyót lassú
nagy
uszonyaival

és lenne még az ember
hogyha nem volna az
ha csak száj volna: enni
s nem ölni is pimasz

íme a horog a görbe
olyan mint egy horog
s íme egy bogár rajta
mely bogárként forog

de a folyó megáll ha
engedetlen a hal
s nem kapaszkodik
vérző
hebegő
ajkaival

bohóci ugrabugra
és pikkelytánc . . . kevés:
ím hassal fölfelé hogy
szeretkezzen a kés

Tűz a szeméttelepen
Körüllobognak:

földignyelvű
bohóc az egyik
s hátsó felére festve
krisztusarc
ha meghajol
beszúródnák a tüskék
s végigfolyik a vér a szájaszélig
és látható
hogy vicsorgó kín az egyik
kinek ha vérzik arca
a festett bohócajkak túlnan megnyílnak
és
a vérpiros száj égig ölti nyelvét

Körüllobognak:

a másik
bádogkirály
záport iszik
s lyukás szeme helyén
fröcsköl a hang
egyszer
könyökcsövébe
benyúltam és megfogtam
lábujjamat
ha felsikoltnék
tudom hogy elzokogna
mint gyorsvonat a hídon
de ínyem már berozsdállt
s bádoggá lett a gégém
Körüllobognak:

halváz a harmadik
s hol kopoltyúja
rózsállt
most egy kagyló dereng
szétnyíl nyálkásan és
fölötte kócos moszat
körül a szálak ketrece
ahol a megzabálták körmei
őriztetnek
utódaink petéi
Körüllobognak:

a negyedik
nagyhasú
lehunyt szemű varangy
egy embrió fejében
ki nyakára
nem tekerheti
köldökzsinórát
mert vállából
nincsen ág
köztünk üveg:
lombik falán át mereszti rám szemét
amelyben
visszatükröződik
lombikom
A többi

füst

Oiétizáz
SZAUDER

éae izMeielt

(¿¿aUúfiaL

(Vitíz

Jlllh/ily

JÓZSEF

A Békaegérharc Csokonaija
1790 körül a fiatal Csokonai valami egészen ú j a t kapcsol be változatos lírai f e j lődésébe: az epikai és drámai-dialógikus ábrázolás módjait. Ezek közvetítésével nyer
ú j formát képe a nagyvilágról, most így vagy úgy az őt környező magyar és európai
élettel néz szembe. E körültekintés nemcsak tárgyiasság tekintetében hoz ú j a t : n e m csak nagyobb egészben méri fel az egyéni élet helyzetét, hanem a lírai költő horderejét is próba alá veti s megnöveli azt a levonható s kifejezhető tanulságok hozzáadásával.
A poétái élettel szemben, mely a lírában kezdett kialakulni, most a köznapi
élet rendjének, tapasztalatainak és utalásainak közérthető anyaga tűnik fel, s ez
természetesen kívánkozik vissza a nyilvánosság, a társaság vagy a publikum elé.
Míg a lírában több a személyes egyéni vonás, e kis epikai költeményekben — a
Békaegérharcban is — több a közösség stílusával, az iskolai diáktársaságéval rokon
vagy vele összeolvadó formai jellegzetesség, a verskezdet figyelmeztető formulájától
kezdve a játékosan elöntött latin és idegen szavakig s a kis, értő közösség fülét
érdeklő, nemegyszer drasztikus kiszólásokig.
Az istenek osztozását már (a Blumauer-strófa miatt is) a Békaegérharc közelében helyeznők el.
A két epikus költeményben (és az állatok beszélgetéseiben) már ott van a közélet is, magyar és európai egyaránt, sok olyan eseményével, társadalmi szokásával,
hősével együtt, amelyekből összeállítható volna egy történelmi körpanoráma. Csakhogy e körkép mintha minden szilárdságot s belső összefüggést nélkülözne. A költő
nem veszi komolyan, kineveti és kinevetteti a hatalmak kisszerűnek érzett osztozkodását — úgy érzi, hogy a veszekedő istenek képében megjelenő hatalmak (mint a
plutói egyház s a neptunuszi Anglia) nem különbek a debreceni presbitereknél, senátoroknál vagy fikáknál (használja is e neveket), s alantas érdekek vagy hitvány
érdemek (genealógia vagy insurgensi dicsekvés) miatt van az egész zűrzavar. Az istenek nevén európai hatalmak futólagos képei tűnnek át, ezeken meg magyar országgyűlési vagy debreceni superintendentiális ülések emlékfoszlányai lebegnek, szinte
elháríthatatlanul felidézve valamit a püspöki s úri párt debreceni küzdelmeiből,
melyeket a király elé vitt folyamodások, jussok követelése és perlése, delegációk
kiküldése és olcsó erőszakoskodások jellemeztek éveken át. „Istenstátusok" (28. str.)
vitáznak itt egymással, s az egykorú debreceni diák-hallgató az összekevert adatokból is kiérezhette Sinainak s a papoknak gunyoros ítéletét, felfolyamodások és
önkényes ítélethirdetések sorozata után. Egymásnak brúderek és komák ezek t u l a j donképpen, csak a költő szempontjából kobak istenek és kolop senátorok, vagy
kolop mágnások rongyos Verbőczive 1.
Ez a versezet nyilván alkalmi mulattatásra készült, de freccsenő iróniája s néhol
durva, nyers gúnyolódása aligha eltanult vagy csak rövid időre szóló: az iskola
légkörében (amire a rengeteg latinizálás céloz; még egy saját zsengéjének címe is
36

visszatér: „A venerábilis clerus Quidquid oppugnat, ruit" 10. str.) született, a kicsinyes perlekedések, huzavonák iránti megvetés áll mögötte, s a bölcs tanulság, amint
Practice a mindennapi
Tapasztalás és a papi
Csalárdás
bizonyítja.
Ez az ironikus és megvető tekintet, mely az élet uralmi rétegeiben, a hierarchia
fokozataiban (debreceni alakok, magyar diéták, európai hatalmak, istenek) pécézi
ki az egyformán közönségeset, nem keserű, nincs benne semmi megbántottság: de
lepárolt már — mint írta — valamit a „mindennapi tapasztalásából, és ennek
hatása nem lesz egészen kedvező a fiatal költő világképére. A bizalmatlanság nagy
méretekben folyó társadalmi és nemzeti küzdelmek eszményei, e harcok értelme
iránt már ekkor el-elfoghatta, egyelőre még ösztönösen — mélyebb életismeret, történelmi-társadalmi tapasztalás és tanulás kell még ahhoz, hogy igazoltnak lássa
hitetlenségét a talmi eszményekben, s bátran forduljon oda a ráció hitvallásához,
meg az azt valóra váltó utókorhoz.
E bizalmatlanságot magyarországi tapasztalatokon kívül alighanem Debrecen
világának és iskolai horizontjának szűkössége keltette fel benne: a kicsinyesség és
közönségesség ellen tudott harcolni így is és úgy is, durván gúnyolódva és légies
rokokó idülbe vonva el magát; az életnek azon a szűkös helyzetén azonban, mely
torzképekben tárta elébe a nagyvilágot, nem tudott segíteni.
Batsányi — pedig ő is plebejus származék — ekkortájt válik igazán politikus
költővé. Csokonai útja másfelé vezet: az ő iskolájának falai, városának kerítései
közül nem lehet világosan látni a magyar és európai mozgolódásoknak, ellenálló
nemesek és támadó forradalmárok munkájának értelmét, az iskola bezárkózik, s a
szökevényt, ha kiszökik kapuján vagy falain, megbünteti. Itt csak a társadalmat s
a társadalmi és erkölcsi embert lehet mélységeiben is tanulmányozni, s írni róla —
önmagának meg egy ismeretlen eljövendő nagyvilágnak.
A bizalmatlanság fejlettebb éneke a Békaegérharc. Kitűnő alkotás, ha nem is
tartozik Csokonai legnagyobb művei közé. Közvetlen utókorában a népszerű, elterjedt olvasmányok közé tartozott, vaskos komikuma és népiessége miatt azonban
Kazinczy és Kölcsey polgárosító iránya elutasította, joggal az ő stílustörténeti fordulatuk miatt, de csekély esztétikai megértéssel a tőlük idegen, nyersen tárgyias,
alakítatlannak tetsző, szinte improvizált stílus iránt. Kölcseyt nemcsak a priapaea
alacsonysága bántotta; s mert szerinte az igazi comica vist „nem a tárgyban, hanem
a tárgy előadatásában'' kell keresni — bizonyos fokig indokoltan marasztalta el a
kiseposzt. Toldy még kevésbé értette meg. Csak a század közepén kezd megállapodni az irodalomtörténetírás és az esztétikai ítélet a Békaegérharc megbecsülését
illetőleg. Dóczi (Csokonai, 1871) már erősen védi őt Kölcsey esztétikai kívánalmával
szemben; elismeri ugyan azt, hogy „a tárgyat az előadás tegye nevetségessé", de
hangsúlyozza, hogy „a mit (Csokonai) velünk nevettet, az a tárgy már magában
nevetséges" (33. 1.). Áll ez őnála a Békaegérharcra is, még ha a Dorottyáról szólt
is különben. Haraszti, Ferenczi szűkösen ismerik el a mű érdemét, Horváth János
előadásaiban teljesen eltörpül a Dorottya mellett. Waldapfel József állította be először megnyugtatóan Csokonai fejlődésrajzába, de a mű vagdalkozó, nemesi társadalmat szurdaló részleteinek kiemelésével önkéntelenül is azoknak a túlzásoknak
adott tápot, melyek á marxista, de még inkább a népieskedő értelmezések során
egyenest teljes értékű szatíraként kívánták felmutatni, s így vagy úgy túlbecsülni
esztétikai értékét. A legjobb, összefoglaló s nagy terjedelmű értekezést a Békaegérharcról az utóbbi években Szilágyi Ferenc készítette, különös gonddal elemezve a
mű nyelvét, mintáit, forrásait, a görög eredetihez való viszonyát (dolgozata kéziratban van, egy részlete az Irodalomtörténeti Közlemények 1970. évfolyamában
jelent meg).
A Békaegérharcot Csokonai maga nem tartotta sokra, de becsülte. Ezért nem
37

mond ellent egymásnak az a két adat, melyek szerint az ismerten választékos (bár
még nem finnyás) ízlésű Kazinczynak korán — 1792 t á j t — meg akarta küldeni ezt
a művét (ld. Kazinczy levelét Regmec, 1793. júl. 29: „várom a Békaegérharcot"),
ízlésének finomodásával pedig mellőzni kezdte: „még tizennyolc esztendős sijeder
koromban készítvén, munkáim közül kimustráltam, de jó uraimnak s b a r á t i m n a k
kérésekre megegyengetvén, legalább azon keveseknek a kedvekért a kiadni valók
közé béiktattam, és előbeszédül ezt a trochaicust függesztettem elejébe:
Ebbe azt kérded mi jó? —
Nincsen írva serio;
Mely hibámat
vékonyítja,
S ami benne jó, nagyítja.
Az Homér játékait
Játsza újabb tréfa itt."
Így írja Az epopoeáról közönségesen című tanulmányában (már a Dorottya elkészülte után, az 1800-as évek legelején), egyszerre vallván meg — h a szerénykedően
is — a művecske népszerűségét s ugyanakkor primitív, az esztétikaitól nagyon is
eltérő élvezetét, ami a védekező strófa beiktatására késztette. Kiadását különben az
1800. december 15-i Előfizetési felhívásban ígérte Csokonai.
Ami a kéziratban terjesztett kiseposz fogadtatását illeti, az szinte Kölcseynek
szolgáltat igazságot, közönség- és ízléstörténeti vonatkozásban mindenesetre: úgy
vették kézbe, mint egy alacsonyrendű priapaeát, afféle közönséges eszközökkel
nevettető, alkalomra jó írásművet. „De édeseket tudok a Batrachomyomachián nevetni! ugyan hogy tudott annyi sok vadakat összeszedni..." — írta neki. Pestre
Székely Péter Debrecenből 1802. január 18-án. A parlagias magyar birtokos nemeseknek ejtőzés idején jött kapóra az efféle írásmű, s az, amit Márton József —
a Poétái Munkák 1813-i kiadásának IV. kötetében — publikált egy név nélkül hozzá
küldött levélből, aligha csak erre az egy esetre, vonatkozik: az életélvezetnek azt az
alacsonyabb szféráját tárja elénk, melybe mintegy lehúzták az esztétikai értékű
alkotást. Ebédelt Csokonai az említett nemesúrnál — 1800 körüli az eset —, és a r r a
kérték, hogy „ebéd után ezt a munkáját, pro concoctione [az emésztés könnyítésére,
pihenésül] olvasná el előttük. — Erre osztán volt reflexiója egyiknek is, másiknak is;
a mire ő néha igen elmésen megfelelt. Ez indította arra is, hogy estve vagy inkább
éjtzaka a mahuscriptum végére némelly jegyzéseket és magyarázatokat t e t t . . .
Mikor azt a verset o l v a s t a . . . Mert a Te Templomodba is stb. — megtámodtuk. E r r e
ő akkor rövideden tsak ezt felelte: — Uraim, hiszen a poéták t u d j á k azt, hogy
Jupiter szokott legtöbbet fillenteni..." (Cs. E. 303. 1.)
A vers „fogyasztása" így nemcsak a borozó kompánia ebéd utáni kedvére bízatott, hanem függött e kedv — az emésztés — zavartalanságától is: mihelyt a költő
szövege egy kis szúrást tett az úri mentalitáson, odalett a borgőzősen is derűs h a n gulat, támadni kellett a szurkáló kedvű költőt.
Az pedig védte magát és művét: így keletkezhetett — talán éppen ez intő eset
tanulságaként — az utólag előre tett strófa, az, hogy „nincsen írva serio".
Elterjedt laikus — irodalompolitikai okoktól sem független — vélekedés szerint
Csokonai művészetét a maga korában nem Kölcsey és Kazinczy, hanem a provinciális olvasóközönség becsülte meg. Az igazság, mint a Batrachomyomachiának s
utána még más költeményeinek „népszerű" megítélése is mutatja, éppen az ellenkező: esztétikai szempontból pozitíve — bár ízlésszempontját túlerőltetve s így igazságtalanul is — csak Kölcsey és Kazinczy mérte fel s becsülte is meg Csokonai
művét. Azok, akik velük szemben állottak Csokonai mellett, esztétikán kívüli okokból tették ezt, s a művészetet a köznapi élet olyan mulattató kellékeként fogták
fel, mint a táncot, a kártyát vagy a vadászatot.
Efféle szíves hallgatói és olvasói körében Csokonai — főleg 1795 után — úgy
érezhette magát, mintha a fűzfapoéta-mulattató Csikorgónak szerepébe kényszerítette volna őt — aki Tempefői volt és maradt — a sors és a társadalom.
38

Az esztétikán kívüli ítélet nemcsak abban mutatkozott meg, hogy a köznapi
alkalmiságú mulattatás színvonalára vonta le az ezt is szolgálni képes költeményt,
hanem a társadalmi célzások, szúrások miatti érzékenykedésben. Olyasféle tapasztalatot, mint amilyet Simái Mező István 1795-ben közölt Csokonaival egy verses
köszöntésében (hogy ti. egyesek félreértik, komolyan veszik töredékes célzásait,
pedig „csak poétái tréfa" az, ld. Csokonai Emlékek 78. 1.), alighanem már előbb
szerzett ő maga, s meggyőződhetett arról is, hogy azt a politikai körültekintést,
melynek egészéből tényleg hiányzott a serio értelmű elmélyedés, sokan mégis a
rovására írták (Székely Péter pl. 1802-ben egyenest nemzeti-szatirikus írássá kívánja
továbbalakíttatni vele a Békaegérharcot, Cs. E. 98. 1.). Jó előre készül tehát a tréfás
vagy féltréfás védekezésre, s ennek lehetett terméke az az elveszett „tractamentecske" (kis értekezés), melyet Kazinczyhoz írt egyik levelében ismertet röviden.
A levél prózai közlendői a Trocheus lábakon című kitűnő vershez csatlakoznak
(melynek keltezése Harsányi és Gulyás meg Váczy datálásával szemben — mint
Kardos Albert, Debr. Sz. 1940. kimutatta — 1793-ra teendő). Ezt írja benne, miután
versben mondta el Kazinczy meglátogatására tett sikertelen kísérletét: „Békaegérharc velem volt: írtam itten hevertemben annak elejébe teendő tractamentecskét,
melynek címje: Vitéz az elyziumi Törvényszék előtt a Békaegérharc iránt. Bírák:
Minós, Menippus, Mátyás Király, Erasmus, Voltaire. Vádolók: Domine Spectabilis,
Páter Süsdhanemhiszy és Csajkos, hajdan Librorum Revisor, most udvari bolond,
ami mindegy. Az alperes Cs. Vitéz M. etc. az az én magam, prokátorom Blumauer
sat. sat." (HG II. 696.)
Jól látta vádolóit: a közönséges birtokos vagy birtoktalan, primitív nemesurat
(Domine Spectabilis), az inkvizíciós papot és az udvari bolondként cenzúrázó felsőbbséget. Hogy bíráivá az igazságos királyt, de főleg Erasmust s Voltaire-t tette,
az egész világosan mutatja: a művet érő vádakat a humanista és felvilágosult írószemélyek ítéletére bízza, olyanokéra, akik maguk sem voltak radikális gondolkozók, de szemben állottak a műveletlenséggel és a szellem elnyomásával. Prókátorául
Blumauert választja, azt az osztrák költőt, aki francia elődök (Scarron: Virgilé
travesti) nyomán triviális-parodisztikus komikummal írta meg Aeneasnak, a jámbor
hősnek kalandjait (Abenteuer des frommen Helden Aeneas, Bécs, 1784—88), szatirikusán szurkálva benne a felvilágosodás ellenségeit.
Az egykorú közönség ítéletéből és Csokonai reakciójából kitűnik, hogy e „tractamentecske" kettős célt követhetett: egyfelől eloszlatta volna azt a félreértést, mely
nem esztétikai okokból, de nemesi és papi érzékenykedésből a társadalmi szatíra
rangjára akarta emelni e művecskét; másfelől megvédte volna a vaskos komikumába becsomagolt kritikai észrevételeket és szatirikus szúrásokat, mint nevettetve
nevelő, erkölcsileg javító humanista és felvilágosult megjegyzéseket. Hogy művét —
ezt az esztétikailag és politikai tendenciáját tekintve nem túlzottan igényes alkotást — ennyire védenie és magyaráznia kellett, olvasók ebéd utáni társaságában
élőszóval s aztán írásban is mentegetődzve el nem követett bűnök miatt, vagy fejtegetődzve a felvilágosult és komikus költészet kritikai jogairól: az közönségének
primitív voltát s esztétikailag csaknem teljes érdektelenségét mutatja, vagy egyenest ostobán politikai elfogultságát.
A Békaegérharc Homér játékainak újrajátszatásával az eposzparódia fölényesen
gúnyos és a diákos-népies tréfa vaskosan komikus hangnemét egyesíti, de olyan
jellegzetességekkel is bír, melyek a komikus-parodisztikus eposz műfaján túlmutatnak s némi rokonságba hozzák a költeményt a század végén dívó alkalmi politikai
énekköltészettel. Ez az utóbbi mozzanat lehetett különben az, mely a műveletlen
olvasókat — akik jól ismerték az occasionális énekköltészetet — félrevihette a kis
eposz megítélésében. Csakhogy nem egészen azt kapták, amit osztályszempontjaik
s nacionalizmusuk szerint vártak tőle.
A mű keletkezése elképzelhetetlen a kollégium nyers diákszórakozásai, az antik
istennevek és latinizáló kifejezésekkel való dobálódzás nélkül. Arany János említi
Irányok című tanulmányában a debreceni diákverselők hosszú sorát — közvetlen
Csokonai előtt, alatt és után —, az ügyeskedő típusát, akire bizonyos nimbusz várt
39

a társaskörökben, „kivált h a . . . tanulótársait s a disznótorokat is tudta mulattatni
furfangos vagy priapi versekkel". Arany népszerűnek mondja ezt a diákpoézist, s
nem népiesnek. „Ellenben örömest affektálják a tudós színezetet, nem a »népből«,
nem a népnek írnak, hanem azon diákos középosztály számára, mely érti, megtapsolja ovidiusi célzásaikat, fogékony bőszavú r e f l e x i ó i k r a . . . kacag mosdatlan tréfáikon s pipaszó mellől szedett élceiken, bámulja furfangos r í m e i k e t . . . " A szabadszájúan torzító elbeszélés a mitológiai istenségek (vagy szentek) kigúnyolásával ösztönösen népies stílusú, de — mint Bán Imre is megállapítja — „ez a magyaros, olykor paraszti kifejezésmód keveredik a klasszikus poétikai iskolázáson keresztülment
költő mesterségbeli tudásának fitogtatásával, sőt a korszerű divatos ízlés, a rokokó
cicomáin való kapkodással" (Alföld, 1961/3. 114. 1.). A falusi értelmiség vagy a
városi iparosréteg szórakoztatására készült kéziratos gyűjteményekbe gyakran bekerült maga a Békaegérharc is (Bán, 112. 1.).
Ez a kollégiumi diákpoézis az alkalmi politikai énekköltés stílusával és tartalmaival olvadt össze a Békaegérharcban.
)
Vörös Károly, aki a legutóbb alaposan elemezte Pálóczi Horváth működésének
néhány fontos mozzanatát, így jellemzi ezt az irodalom alatti irodalmat: „A lakosság széles rétegei . . . a falusi kisnemesség, kisvárosi polgárság, az értelmiség alsóbb
rétegei politikai tájékozottságukat sokkal inkább röviden, de csattanósan megfogalmazott, alapanyagukban többnyire közismert szövegekhez tapadó, tehát könnyen
megjegyezhető és terjeszthető, utóbbi cél érdekében nemegyszer versben megfogalmazott pamfletekből, röpcédulányi tréfákból, travesztiákból vagy akár gúnydalokból,
paszkvillusokból merítik. . . . II. József reformjain keresztül a politika egyre több
ember életébe közvetlenül is beleavatkozik, egyre szélesebb néprétegeket kényszerít
valamilyen állásfoglalásra. Egyre szélesebben bontakozik ki tehát ez a mélyen
irodalom alatti irodalom: a kor nagyszámú nyomtatott, az értelmiségnek szóló röpiratának eszméi ezekben a kis epigramma-, paszkvillusformákban rögzített, pár
soros, tehát könnyen és gyorsan terjeszthető szövegekben, dalokban váltódnak aprópénzre s jutnak le a tömegek közé — a formával együtt tartalomban is egyre
demokratizálódva." (Vörös K. Adalékok Pálóczi H. Á. életéhez 1958. ITFüz. 17. sz.
34—35. 1.)
A Békaegérharc születésének ez a két, jellegzetesen a társasági ízlésből fakadó
feltétele — ami a termő és hordozó, vagyis közönségi talajra jellemző — érintkezik,
össze is fonódik egymással. A diákközösség szűkebb értelemben, a falusi nemesség,
kisvárosi polgárság és. értelmiség tágabban ugyanazt kereste és élvezte ebben a
mindenképp alkalmi s esztétikai igényeken kívüli költészetben: a nagynak tartott
vagy tanított hősi alakok lerángatását a fenséges stílus magasából, saját egyszerű,
igénytelen életének legalább a gúnyolódás fokán való beavatkozását a valamikor
megközelíthetetlenek körébe.
A művészi szatírának is jó termőtalaja ez, ha a merőben burleszk, csúfolódó —
vagyis a legolcsóbb eszközökön megforduló — ábrázolásmód igényesebb tartalommal
s átfogóbb szemlélettel párosul.
A szatirikus vénát, a szatirizáló tendenciát és részletek hatásosságát egy harmadik tényező, az irodalmi fogantatásé, fokozta fel a Békaegérharcban. Nem lett
belőle nagy szatíra, de éppen a travesztia révén magasabb szintre emelkedett, mint
a tiszta diákpoézis vagy az alkalmi politizáló énekköltés termékei.
Jellegzetes termékeként a bomló feudális világ ízlésének, a paródia és a t r a vesztia a reneszánsztól kezdve állandóan aktuális m ű f a j az epikum, közelebbről a
komikus eposz körében. Csokonai még iskolás tanulmányai során találkozhatott
vele, hiszen az Institutiones Poeticae tankönyv is — az Epopoeiaról szólva — felsorolja fontosabb példáit (Tassoni, Boileau, Popé és Zacharia művei után) azzal a
megjegyzéssel, hogy „imitati puto omnes Homerum, qui itidem Batrachomyomachia
rem maximé ridiculam, maxima arte & gravitate expressit" (1788. 225. 1.). Az ősforrást s a klasszikusat tehát a magának Homérosznak tulajdonított Békaegérharcban látja a tankönyvíró — de a későbbieket sem engedi ki a klasszicista poétika
kereteiből. A 18. századi klasszicista tankönyv még minden aggodalom nélkül illeszti
40

be hagyományos költészettanába ezt a lázadozó műfajt. Részben azért, mert Scarron
Virgilé travestijével (1648) szemben maga Boileau teremtette meg Lutrinjével a
heroikomikus paródia irodalmi — vagyis klasszicista művészeti — változatát, s így
elhárította a burleszk-népies válfaj mélyén ott rejlő forradalmi veszélyeket. Másrészt — mint legutóbb Karel Krejcí hangsúlyozta — „maga a klasszicista esztétika
sietett a paródia s a travesztia segítségére, amennyiben a stílus emelkedettségét az
irodalmi műfajtól tévén függővé, az alacsonyabb vagy kisebb rendű műfajokban
megengedte, sőt egyenest odaillőnek találta a stílus medíus vagy a stilus simplex
alkalmazását" (ld. Institutiones Poeticae, id. mű 59—61. 1.). Amikor Kazinczy 1789-ben
kiadta Bácsmegyeynek öszve-szedett Leveleit, maga is a klasszicista poétika tételeivel igazolta még a szentimentális regény művészetét és stílusát is. „A Poésis
fentebb neme, az-az az Epopoea és a Melpomene sarus játéka az egészen el-nem
készült diszt meg-nem-szenyvedik. De ellenkezőképpen van a dolog az alatsonyabb
rendű írásokkal, s nevezetesen az én R o m á n o m m a l . . . " így védi meg — a klasszicista műfaji kánonra utalva — a regény „kedves negligée"-jét is, vagyis stílusának
köznapias pongyolaságát.
A finomabb paródia tehát (a boileau-i) és a burleszkhez közelebb álló, borzasabb travesztia (a scarron-i) egyformán megmaradt a klasszicista poétika keretében, noha ennek a 18. században már szélső határára került. A travesztiaszerzők
ekkor m á r mélyebb szkepszist árultak el a hősi-feudális világ irodalmi eszményei
iránt, mint korábban: elődeiktől eltérően nézőpontjukat nagyjából azoknak — falusivárosi értemiségnek, kispolgárságnak, irodalmon kívüli népnek — az érzülete szabta
meg, akik egyre nehezebben viselték a feudális rend nyomását. Ez a 18. század leghíresebb heroi-komikus elbeszélő költeményeitől — Popé Fürtrablásától, Voltaire Pu~
celle-jétől és Blumauer travesztált Aeneisétől kezdve különösen érvényes azokra a
közép-kelet-európai paródiákra s travesztiákra, melyek közt Csokonai műve a jelentősebbek egyike (a lengyel Krasicki Békaegérharcán kívül Hfíevkovsky cseh nyelvű
„komikus hősi" eposza, Budai-Deleanu román Tziganiadeja, ukrán és belorusz Aeneistravesztiák tartoznak ide).
A mű keletkezésének e három tényezőjét összegezve, elvi tanulságunk az, hogy
Csokonai a Békaegérharccal is — nemcsak a már említett Rút áb rázat és szép ész
című versével — az iskolás klasszicizmus határán jár, az iskolában legtöbbre becsült
szépségeszményt és egyben a feudális hőskultusz irodalmi ideáljait kezdi rombolni
sajátos travesztiaművészetével s szatirikus kiszólásaival.
A kisnemes, a kispolgár, a falusi értelmiségi zavartalan élvezetet remélt a
költeményben, afféle ízes, zsíros, szabad szájú paródiától kaphatót; de nem azt
kapta meg, hanem az alkalmi énekköltészet formáival rokon travesztiát; míg a
paródia nem nyújt alkalmat közvetlen társadalomkritikára, a travesztia — azzal,
hogy modern ruhába öltöztetve „korszerűsíti" a cselekményt — közvetlenül is szatirizál; ezt még inkább élvezte volna a provinciális olvasó, ha saját politikai nézeteire ismert volna rá a költő aktuális, politikai és társadalmi kiszólásaiban; de miközben élvezte a nagyok lerángatását, szabad szájú leleplezését, saját élethelyzeteinek, stílusfordulatainak bevitelét a „hősi" cselekménybe — megzavarta a fiatal költő
szkepszise, teljesen illúziótlan életszemlélete és politikai körképe, mely semmit ami
úri, ami királyi, ami nemes, ami kedves hazai emlék nem kímélt meg tűszúrásaitól.
Csokonai Blumauer után indult, amennyiben ő állt a korszerűsítő-travesztáló
modorban hozzá legközelebb, korban is, szellemben is. A bécsi író, akit Haraszti
Gyula „a felvilágosultság bohócruhába öltözött apostolának" nevez, II. József kegyeltje volt, s a burleszk stílusban a felvilágosodás ellenségeit, főleg a papokat s az
emberi butaságot szatirizálta, gyakran jellegzetes nagyvárosi (bécsi) intézmények
közt futtatva tovább jámbor hősének nevetséges kalandjait. Aeneas pl. betér a
kávéházba, hogy egy kávé mellett újságban olvassa el saját kalandjait. Csokonai
1790 körül valószínűleg csak Szalkay Antal nádori titkár nagy sikerű, kéziratban
terjedt fordításából ismerhette az eredetit — maga a fordítás részlegesen csak
1792-ben jelent meg (Virgilius Éneássa, kit Blumauer németre travestált, most magyarosan Szalkay Antal úr által öltöztetett I. rész. Bécs. 1792). Volt is baja emiatt
41

Szalkaynak, pedig az ő átültetéséből sok minden — egyházat maró gúny például —
kimaradt: életpályája a ferenci reakciónak esett áldozatul.
Csokonai elismeréssel írt Blumauerről Az epopoeáról közönségesen című tanulmányában, s őt választotta védőjéül is az elveszett „tractamentecské"-ben. De eltért tőle, éspedig lényegesen, azzal, hogy a görög Batrachomyomachiának, vagyis az
eposzparódiának szövegét travesztálta, modernizálta. Említett tanulmányában mondja,
hogy Balde 17. századi német jezsuita bővített latin nyelvű átdolgozásához hasonlít
az ő magyar fordítása (mely a görögből készült s nem szorul szóra), de más is:
„ é n . . . a furcsaság (comicum) kútfejét megduplázván, travestáltam, és TV pipadohányra, vagyis IV könyvre osztottam, a verseknek is azt a nemét vettem fel,
mellyel élt B l u m a u e r . . . " (HG II. 553.) .
Paródia, diákcélzások, megmodernizált cselekmény, politikailag aktualizáló betétek: mindez együtt kavarog a kiseposzban. Az olyan jelenet, mint Grand Brekeke
és Nyalnádtői összecsapása („Ötször vették egymás nyakát, / Ötször mondtak jó
éjtszakát / Mindketten az életnek", vagy: „Mikor a feje leesett, / Gondolkozván egy
keveset, / Csak úgy nézett utána" Harmadik pipa dohány) tisztán parodisztikus.
Ilyen azonban kevés van. Többnyire aktuális célzások árasztják el a strófákat, apró
színező adatoktól kezdve (mint az egerek nóvái, s a békák újságai az elején s a
IV.-ben) terjedelmesebb beszélgetésekig (princ Fizígnátus és király Pszikharpax a
genealógiáról s az úri leszármazásról), politikai intézményeken felvillanó gúnyolódásokig, vagy élesen bíráló portrékig, miniatűrökig.
A költő azonban nem tudja vagy nem akarja átfogni valamilyen egységes, felelős politikai szempontból rendezni az egerek és békák harci képecskéibe lekicsinyített világot. Valamelyikük mellett állást foglalnia különben is a travesztia lényegének, a komikumnak megtörésével járt volna. A kérdés tehát csupán az, miért éppen
a francia forradalmi és a velük szemben álló reakció hadainak képeibe öltöztette
be, az egyes vonások összekeverésével is, a békákat és az egereket? Annyi magyarországi vagy apró-cseprő helyi aktualitás kínálkozott volna arra, hogy travesztálja a
Batrachomyomachiát!
Ez az a pont, ahol meg lehet világítanunk, miért nem értünk egyet Horváth
Jánossal, aki a rokokó ízlésből magyarázta Csokonainak a komikus m ű f a j o k r a való
rátérését. Ez az érv használhatóbb abban az időszakban, amikorra Csokonai rokokó
ízlése teljesen egyénivé alakult már. Korai alkotásaira még nem magyarázat, akkor
sem, ha igaz, hogy (bár ez is inkább vonatkozik a későbbiekre) „ . . . saját finomabb,
kulturált, esztétikai világából a valódiba, a földibe kitekintve, hajlandó volt ebben
a maga eszményeinek nevetséges, durva paródiáját látni." (Csokonai, 55. 1.)
A 18 éves Csokonai világot átfogó kíváncsisággal rendelkezik. Világismerete
azonban nemcsak fogyatékos vagy eleve torzított, hanem nagymértékben passzív is:
mint költő koncentrálta szellemi erőit s nem mint politikus. A politikai aktivitástól
a kollégium eleve elzárta, életformája nem a világban élő katolikus abbék vagy a
Batsányihoz hasonló nevelők s titkárok nyílt, sokféle emberi kapcsolatot teremtő
élete. Egy lassan befelé zárkózó kollégiumból tekint ő kifelé, s még azt a gyűrűt
sem könnyű áttörnie, ami a kollégiumot övezi a városban: a közéleti harcok elpiszkolódó hullámait. S amit messziről lát, az — a lapoknak, a híreknek dupla, országos és iskolai cenzúráján át — itthoni életének kisszerű arányaiba öltözik át, letörpül, mintha megfordított látcsővel tekintené a távoli nagyvilágot. Nagy események
vannak a világban, az igaz, és mégis: mily kicsiny termetű, mily kisszerű alakok
cselekszik azt az állítólagos nagyot s viszik a nagy szerepeket! Nem is emberek,
hanem békák és egerek. Mint Homérosznál.
Ez a szemléletmód, ez az önkéntelenül komikus látás meg kellett hogy előzze
a rokokó ízlés szerinti választást, a csúfondáros gúny messzelátóján át előbb törpült
össze a világ — csak azután jött a komikus oldalak röpke, gyors, szinte gondolattalanul zseniális (bár a diákos improvizációtól is segített) kidolgozása. Tehát valami
különös ellentét, dolgok és hőseik között, okozza itt tulajdonképp a furcsaságot, ami
azt jelenti, hogy a költő bizalmatlan ez állítólagos nagyságok iránt, ő látja és láttatja
összefüggéseik nevetségességét. Saját szavaival is első kútfeje az epopoea komikumá42

nak az, hogy
a személy nevetséges, a viselt dolgok pedig heroicusok, és azokat
a poétái és vitézi trombitán harsogtatja, a mint látjuk a Batrachomyomachiába..."
(Az epopoeáról közönségesen 552. 1.)
Bizalmatlansága nem fakad keserűségből. Elfogulatlanul neveti ő ki a francia
békákat is, az osztrákok, magyarok egérseregét is. Oly szép — bár illúziós — látomásra, mint A magyar! hajnal hasadé, most egyszerre kijózanító távlat nyílik.
Ahhoz, hogy szatíra legyen, hiányzik belőle az átfogó vagy mélyre ható kritikának az elve, hiányzik a felháborodás vagy düh indulata is. Van azonban benne
bőven szatirikus elem, találó döfés. És aki ezeket adja, az közelebb érzi magát a
szegény néphez, mint a világtörténelmet csináló nevetséges hadviselőkhöz.
A diák és a plebejus származék: ez a kettő áll legbelül, legmélyén azoknak a
körrezgéseknek, melyek legkívül a forradalmi és az ellenforradalmi hadak összecsapásának meséjéig tágulnak. Közbül a debreceni és a magyar honfiúi lélek szedegeti össze a maga asszociációit, összekötve egymással a legszélső, hadi cselekményű kört a legbelsővel, a diák s a plebejus komikumával.
Ezek a rétegek egymásba torlódnak, de mind stílus, mind szókészlet tekintetében megkülönböztethetők. Ahogy a békaprinc s az egérkirály beszélget egymással a
társadalmi helyzetükről, genealógiájukról, abban éppúgy a magyar hon fia ironizál,
mint a diéták leírásában vagy a Rákóczi-nótával búcsúzkodó egérkirály, s a mohácsi
nótára masírozó egerek miniatűrjében. Már a diák játssza ki gyilkos teherként a
Poesis és Rhetorica tankönyveit: azok voltak Pszikharpax zsebében, mikor vízbe
esett, persze hogy lehúzták a mélybe; a diák bölcselkedik kancsalul (Vigyázz, bárha
hátul kesely / Légy is, vigyázz magadra), a diák s a debreceni fi mondatja Jupiterrel a „Kollég' uramék!" kezdetű kis buzdító beszédet, a diák hajíttat el Morzsakapóval „egy vaskos Nepomukot", s a diák keveri a latint drasztikus magyar kifejezésekkel.
A plebejus bizalmatlansága húzódik legalulra s intéz vágásokat mindenre, ami
úri, ami a feudális rendre jellemző. Természetes, hogy a békákat — akikben a
francia forradalmi hadak törpülnek le — kevésbé szurkálja, mint az egereket, s egy
esetben azt is elárulja, mily képzetei vannak a francia hadaktól remegő királyokról. Mikor az istenek felmásznak az ég kéménye mellé, hogy végignézzék a szörnyű
háborúzást, ezt hallani Pallástól:
Innen legszebb lesz nézni a
Magas égből reájok,
Bátran, mint most a francia
Hadra némely
királyok.
Különben legyen az béka vagy egér, ha valami magyarországira emlékezteti, fanyarul vagy nyersen lecsap rá. Miután az egérkirály befulladt a tóba — Csokonai
békái, szellemesen így mondják: „Nem tudván úszni valóba, / Ö a constitutióba,
Nem csuda, ha elmerült" —, az egerek diétára ülnek össze. A hazai társadalmi s
állami célzások egymást kergetik. „De egy krónprinc megölése / A közjónak megsértése, / Publikumra tartozik" — hirdeti Troxartax. Ugyanő buzdítja a gyűlést, „és
nagy hanggal pengeti, / Hogy ő ígér négy milliót, / A köznép meg fizeti". A club —
ez a franciáké — úgy zajong, mint a „József halálának / Hírére a magyarok".
Ugyancsak a franciák képébe rejti a magyar nemzeti nyelv uralomrajuttatásának
kérdését. A halnyelv — mondja egy okosabb béka — kárára volt egész hazánknak
„S nemzeti polituránknak /' Nagy hátráltatására", tehát:
Hanem anyai
nyelvünket
Vegyük bé a hazánkba;
E segíti
nemzetünket
Kipallérozásába

Sokan a tudatlanok is,
Ellenére szóltanak
Bár a halnyelven magok is
Imígy-amúgy
tudtanak;
De csakugyan
rámenének
43

Aztán erősödnek a plebejus mérgű döfések. Minerva szálljon le az égből az egerek megsegítésére, mert „a te templomodba is / A magyar nemeseknél, / Alig lehet
kapni ma is Egyebet egereknél, / Még a szent múzsáknak rakott / Egy két templomba se lakott / S lakik egyéb egérnél"; marsall Kriőr (vagyis ordítozó) a l a k j a
tűvel karcolt szatirikus miniatűr:
Ez a Kriör egy oktalan
De nagyszájú úr vala,
A hazának egy hasztalan

Hasnál mást nem hizlala;
Nálunk is vágynák
olyanok,
Kik nagyszájuk s tudatlanok,
Csak hasokat
hizlalják.

Üregjári bölcs volt, „Ez nem bálban nevekedett / Mint sok elnémetesedett / Magyar
nemes úrfiak"; egy másik kinyúlik kövér hasával, „Melyet sok jobbágyok zsírja /
Hizlalt, mint Klimius írja / Sok magyar Földesúrról"; Khalchfresszer, a nagyszájú
német marsai elesik s epitáfiuma: „Sok magyar közemberekből, / Mint az ily gyáva
princekből, / Jobb katona lenne ám". Oberster monsieur de Turó alakjában pedig a
felkapaszkodott ember pénzen vett vitézségét karikírozza a költő: „Megvan az is
hazánkba már, / Hogy pénzért az ökör s szamár / Azzá leve, ami nem". A befejezés
is féltréfás-gúnyos döfés:
Nékem is fogytig kiégett
A dohányom
azonban:
Pedig igen kevés termett
A magyar
Helikonban;
Mert elnézhetik
uraink,
Tölök pindusi
halmaink
Nem igen
míveltetnek.
Nagyszájú úr, nemes úrfi, földbirtokos, pénzen lett vitéz: a plebejus elégedetlenség céltáblái ők, s talán a szatíra is csak azért nem kerekedhetett ki a műben,
mert ez a plebejus bizalmatlanul félreáll az ő világukból, semmi közösséget nem
vállal a hadviselők társadalmi rendjével, nagyvilágával.
Sok gyorsan felszedett ismeret (ilyen pl. a francia zsurnalisztákra vonatkozó:
„Bé is gyűl a sok clubbista, / Ki, mint hajdan novellista, ,/ Tudja a politikát"),
improvizálni kész deákos műveltség és valamiféle történeti színezetű jellemzése a
hadakozó feleknek: mindez nyelvileg is heterogén anyagot mozgat, valami keveréknyelvet, mely Csokonai korábbi — főleg rokokó érzéki-meditatív verseihez mérten
— szinte irodalom alatti stílust hordoz A latin mellett a német s a francia szavak
és kiszólások (kokárda, klub, konvent), a diákargó és a paródiához tartozó álfenség
keverednek egymással.
Ami pedig az eddigi költői gyakorlatához kapcsolja: stílusának apró remekei
az említett miniatűrök — ezekben jellemképeket formál Csokonai —, s nem kevésbé
sikerültek a szintén megteremtett gyakorlatához simuló leírások. A megfigyelés
élessége páratlan bennük. Már semmi érzelmes nem zavarja őket tárgyiasságukban.
Ahogy az egerek divatos felvonulását festi, s összekeresgéli a kis állatokhoz illő
fegyverek s ruhák anyagát, az szemléletességben, megelevenítő láttatásban a rokokó
leírás bravúrja.
i

44

Tollsíp vala trombitájok,
Dobjok bőrből készüle;
Egy hegyes tő a szablyájok,
Ez dámáktól kerüle;
Kalapjok szép makktokokból,
Tarka pillangó-szárnyakból
Volt kötve bokréiájok.

A félénk
dragonyosoknak
Dióhaj volt
mellyeken,
A vidám
bakkancsosoknak
Meggy-mag volt
lábfejeken;
Szép volt
cavallériájok,
S mindnyájoknak
paripájok
Vala egy szuka egér.

A Békaegérharcban az iskolás klasszicizmus szélső határára került Csokonai.
A klasszicizmus magasabb, nem iskolásán tudós fokára újabb, nagyobb, iskolán
kívül eső élmények és tanulságok emelik fel. A nagyvilág oly képével, mely most
letörpült, nevetségessé kicsinyült szemében, nemcsak az allegorikus, nagy arányokban mozgó, emberfeletti erőket idéző verseinek stílusát módosítja, építi át, hanem
illúzióit is ( A magyar! hajnal hasad, Magyar gavallér stb.) megszorongatja. Már
élnek benne azok a tanulságok is, melyeket az állatok beszélgetéseiben írt le, egy
évvel előbb, 1790—91-ben. De míg a Békaegérharc szélső esete volt egy lázongó
magatartásnak és a klasszicizmust felbontó stílusnak, az állatdialógusok közelebb
állanak az 1791-ig tárgyalt versek középső típusához, továbbá serio és nem szélsőséges karikatúraformában vannak írva: ezért az emberközeli arányok ezekben
helyreállnak. Míg a Pendelbergai vár a felnagyított test barokkos allegóriája, a
Békaegérharc pedig a nagyon lekicsinyített nagyvilág szatirikus aláfestésű gúnyrajza
volt, az állatok beszélgetéseiben eredeti méretük szerint fogalmazódnak meg az
emberi, költői, társadalmi és politikai problémák.
Politikum és mulattató tárgyias költészet alapkérdéseire ezek adnak legtisztább
választ, 1790—91-ből.

HÉZSŐ F E R E N C : S Z E R E L E M

45

CSETRl

LAJOS

Csokonai: Szerelemdal a csikóbőrös kulacshoz
Csokonai egyik legnépszerűbb verse éppúgy csak halála után jelent meg először, mint lírai költeményeinek túlnyomó többsége. 1805-ben Nagyváradon, ódáinak
I. könyvében, a XVI. sorszámmal.
Hogy hamar énekelt dallá vált, azt Szirmay Antal Quodlibetje bizonyítja, mely
legkésőbb 1812-ben már népdalként írja le a vers két részletét. Az egyik 8 soros
dallá alakítja a költemény 1. és 14. versszakát úgy, hogy ez utóbbinál már a szóbeliség útján hagyományozódásra jellemző szövegromlás is bekövetkezik:
Házas társom ha azzá válna,
Borral mindég tele álna,
Az ő bőre úgy-is Csikó
Bele férne öt, hat akó.
A másik pedig némi helyesírási torzulással egyszónyi változtatással (nyugodni helyett feküdni) a költemény utolsó strófájával azonos.
Pálóczi Horváth Ádám dalgyűjteményében, az ötödfélszáz Énekekben a 139/b
szám alatt írja le az első versszakot, a megjegyzés szerint a Gerliceként
nyögdécselek kezdetű dal nótájára.
Stoll Béla bibliográfiája szerint már kéziratos énekeskönyveinkben is megmegjelenik, s utánzása is megindul.
A magas irodalomban az első róla szóló megnyilatkozás időrendben Kölcseyé,
mert Csokonai-recenziója csak 1817-ben jelent ugyan meg, de már két évvel előbb
elkészült. Csokonai alföldi provincializmusát bírálva olyan közexpressziókat emleget, „melyek a legszebb sorokat elrútítják", s a megemlítettek között van a „Kincsem" szó is, mely a Szerelemdalban háromszor is előfordul. De ha „Bürgernek
szertelen követése, s a rosz úton vezettetett popularitas maniája" miatt bírálja is
Csokonai népiességét, dialektikus fordulattal épp ezt a népiességet emeli ki az életmű legjobb oldalaként: „Azonban meg kell vallani, hogy épen ezen oldal, melly
felől Cs. olly nagyot buka, neki egyszer smind legtöbb fényt szerez. Sentimental
darabjainak legszebbjeik mellett hidegen marad a szív, de midőn makacsul tréfál,
s a népnek tónusában lép-elő, lehetetlen azon genialis szökdellést benne el nem
ismerni, melly a való vocatiónak bélyegét hordozza, az Evoe Bacche, a Csikóbőrös
kulacs, a szegény Zsuzsi, a Farsangi búcsú, és mindenek felett az a nagy szépségű
paraszt dal: Ama sűrű nyárfák alatt stb. valóan poetai lélekkel írattak, s ezek
legtöbb Originalitást is bizonyítanak..."
Az egyik legérdekesebb, s érdekes vitát elindító értékelést a költeményről Szentmiklóssy Alajos írta meg Kazinczynak, 1827. április 5-i levelében: „Abban . . . nem
egyezhetem Uram Bátyámmal, hogy a Parasztdal szebb á kulacshoz írottnál. Melly
eredetiség, melly nemzeti character vagyon ez utóbbiban! az a vidám kedv, szeszély,
buzogás szinte a szilajkodásig csapongó dévajsággal kellemes természeti egybeolvadásban: s az az utolérhetetlen könnyű, nem keresett popularis hang egyenesen
a magyar ajakról lekapva, melly Csokonainak annyira sajátja, milly kifejezhetetlen
kedvességet, s interesszét adnak ezen a maga nemében egyetlen darabnak: azonban
a zsena s kutya kedvetlen szavakat belőle kihagyandóknak vélném. Kölcsey Csokonait Bürgerhez hasonlította, de nem hasonlíthatjuk e őt viszont mint Recensenst
Schillerhez, s nem lehet e mondanunk hogy szintolly igazságtalan vala eránta, mint
Schiller Bürger iránt? Ezen kérdést egy új Schlegel fogja eldönteni."
Kazinczy a Szentmiklóssy által vitatott véleményével 1829-ben lépett a nyilvánosság elé a Muzárionban. Megvédi Kölcsey bírálatát, igazságtalanul és vitát ki46

váltó módon ír Csokonairól, majd némi „korrekcióval" leközli az általa legnagyobbra
becsült 6 Csokonai-verset, köztük a Paraszt-dalt, a Kulacsomhozt
(sic!) és A szegény Zsuzsit. Majd a következőképpen fejti ki a véleményét arról, hogy Csokonai
művészetének legszerencsésebb oldala a népéletet ábrázoló verseiben mutatkozik
meg: „E nagyszépségű, mások után dolgozott dalok köztt a koronát a Parasztdal
érdemli, még inkább mint a Csokonay által önmagából merített Csikóbőrös Kulacs,
hol az ő dévaj ere kifogyhatatlanságát nem csudálni nem lehet. Kép, szóllás, szó,
s az egész szín a Csokonaytól olly igen ismért világból van véve, s a dal simplex
duntaxat et unurn. Csokonay valóban Tenniers. Mint ragyogna ő, ha csak Tenniers
akart volna inkább maradni, mint hogy Ódaköltő is leve!"
A korábbi szövegrészekben egyáltalán nem enyhített rossz vélemény mellett ez
valóságos dicséretnek hat, különösen ha az ember nem ismeri Kazinczy klasszicista
elfogultságát a képzőművészet és a festészet világában, s azt, hogy ha ő hasonlít
valakit egy németalföldi festőhöz, az nem is olyan nagy dicséret. A Szerelemdalt
illető nagyon is kényszeredett stílusú dicséretről nem is beszélve: „ . . . nem csudálni
nem l e h e t . . . " , ez a kettős tagadás itt nem is érződik valami erős állításnak.
Nem is csoda azután, hogy amikor nem a nyilvánosság elé szánt magánlevélben, Guzmics Izidorhoz 1829. ápr. 27-én írt levelében életében a legrészletesebb
nyilatkozatot adja a versről, a következőket írja: „Szent Miklóssynak igaza van;
én egy hiten vagyok vele, és a mit a darab magasztalására mond, azt én azzal toldom ki, hogy itt még a dalon végig vitt idea is sajátja Csokonaynak, nem úgy mint
az említett pórdalban és az Evan-Evoeban, mellyek német dalok után készültek...
De a Csikóbőrös magát már csaknem elunatja; a mi kedves dalnokunk abban el
nem rejtheté, hogy virtuoszitása bebizonyítására kénytelen vala maga magát ingerleni; a Nyárfást el nem unjuk, noha csak nem olly hosszú mint a Csikóbőrös. Miért?
én úgy hiszem, egyszersmind azért is, mert szerelmest látni kedvesb, még a Tenniersek és Ostádék táblájin is, mint kancsóskodót. A Nyárfásban érzett érzés hangzik:
a Csikóbőrösben szerepeskedő, s a tréfa itt hideg...
— Még ahol jó is, mázolás,
lelkes mázolás a jobb helyeken (kivévén az általam magasztaltakat), de valóságos
mázolás. Hol áll az a művészségben a ki Ostádot nem csudálja? de hol az, a ki az
Ostádot szereti mindenek felett?"
Az egészben az az érdekes, hogy Kazinczy és köre (már Kölcsey is, recenziójában) a Parasztdalt érzi német minta után készültnek, pedig ezt a mintát a legszorgalmasabb pozitivista hatáskutatásnak sem sikerült megtalálnia. Á garabonciás és
boros Csokonai viszont, akit már első hívei és életírói is kénytelenek mentegetni a
részegesség vádja alól, aki a népiesség divatjának évtizedeiben a bordal-költő
Petőfi előfutárának számít, még az első tudományos igényű és nagyobb méretű
monográfia szerzője, Haraszti Gyula szerint is (1880-ban) eredeti művet alkotott e
dalában. Az első, aki ezt kétségbe vonta, Baráti Lajos volt, aki 1886-ban az Abafi
Figyelőjében (XXI) közölt tanulmányában bebizonyította a párhuzamosságokat Csokonai verse és Ewald von Kleist Liebeslied an die Weinflascheje között.
Pedig a költemény egyik főforrására, alapszövetének egyik legfontosabb alkotóelemére épp Kazinczy ismerhetett volna rá. Igaz, hogy a német anakreontika és a
rokokó dalköltészet hazai népszerűségének legnagyobb hulláma, Réuaytól Verseghyn
át Kazinczyig és Csokonaiig lezajlott az 1790-es évek első felében, de Kazinczy
levelezésében még a börtönből való kiszabadulása után is lépten-nyomon felbukkannak Kleisire való hivatkozások, sőt idézetek is. Viszont ő maga juttatta el Csokonaihoz Kleist műveit, Bürgeréivel együtt, mint Kis Jánosnak írja 1793. júl. '27-i
levelében: „Debrecen két barátot ada nekem. Az eggyik Csokonay Mihály, egy sok
jeles tulajdonságokkal biró Ifjú, ki mind virtusiban, mind hibáiban is! — második
Horváth Ádám lessz. Ennek minden munkáimon kivül egy Kleistot s Bürgert küldöttem, s kértem hogy ezeknek példájok szerint ne névnapi köszöntőket, ne Török
Marsokat irjon, hanem dalija a sziv szelid érzékenységeit, szerelmet, barátságot,
bort, természet szépségeit. Még eddig kevés jelét adta megtérésének." Hogy pedig
Csokonai számára mit jelentett ez a küldemény (valószínűleg Kazinczy első, hozzá
írott levele mellékleteként), azt jól illusztrálja 1803. márc. 15-i, Kazinczy hoz írott
49

levele, melyben többek között megköszöni az ajándékba küldött Sulzert: „A Sulzer
kedvesebb ajándék nálam mindennél, a mit csak adni szoktak az emberek. Az alatta
lévő Dátum oly betses monumentummá teszi azt nálam, mint a milyen a 6-a Aug.
1792. küldött Kleist." Csaknem 11 év távlatából ilyen dátumra visszaemlékezni csak
akkor lehet, ha a dátum az életben ritkán adódó fontosságú, vagy ha az elküldés
dátuma bármikor ellenőrizhető a még birtokunkban levő és igen nagyra becsült
könyvben. A Kis Jánoshoz írott levél szövegéből nem derül ki, hogy Kazinczy
egyszerre küldte-e el Kleist és Bürger kötetét, de a kísérő intelmek összekapcsolása
épp e két névvel valószínűvé teszi. Akkor pedig annál feltűnőbb az, hogy Csokonai
nagy fontosságú dátumát nem a Bürger-, hanem a Kleist-kötettel kapcsolja össze,
ezzel is kiemelve szubjektív értékrendjét a két költő vonatkozásában. Ez pedig nem
látszik igazolni sem Kölcsey recenzióját, mely Bürger utánzásával vádolja Csokonait,
sem azokat a pozitivista hatáskutatásokat, melyek számos Bürger-költemény p á r huzamait mutatták ki költőnk verseiben.
Félig-meddig életsorsának paradoxona is ezt m u t a t j a : Csokonai, aki
Kazinczyval ellentétben inkább szeretett volna középszerű originál lenni, mint fordító,
miután legjobb költeményeit erős öncsonkítással és méltatlan verskörnyezetben a
Diétái Magyar Múzsa hasábjain tudta csak életében megjelentetni, néhány alkalmi
versezetén kívül önálló kötettel először mint Kleist fordítója jelentkezett, 1802-ben.
S hogy ebben a minőségében mily nagyra becsülte őt közvetlen utókora, szépen
igazolja az őt később is nagyra értékelő és Kazinczyval szemben is védő Dessewffy
1806. okt. 21-i levele Kazinczyhoz: „Nem való, hogy a Poéták mind irigyek, akármiképpen igyekezzen is, azt elhitetni velünk Debretzen Várossá. A költő Kazintzi
Ferentz, a Költő Tsokonay Vitéz Mihálynak sir-követ állítván, ellenkezőt bizonyít.
Midőn Gesznernek Fordítója Kleiszt Fordítójának Epitáfiomot választ, n e m azt m u tattya, hogy az agyarkodó irigység, hanem azt, hogy a részesülő bánat fogta el
érzékeny szivét."
Amikor a Thomson The Seosonsjának divatját követő Kleist Der
Frühlingjével
és más kisebb műveivel birkózott ú j r a a dunántúli vándorlásaival végző és Csurgó
után Debrecenbe visszatérő Csokonai, a könyv ú j r a olvasgatása közben Kleist Liebesliedje elindíthatott benne egy olyan ihletfolyamatot, mely különben, bármennyire
is mélyen gyökerezik a költő csalódásoktól gyötört lelkiállapotában, a keletkezése
évében született egyéb versek környezetéből méglehetősen kirí. A Juhász Géza és
Vargha Balázs kutatásainak kronológiai eredményein alapuló újabb kiadások 1802-re
teszik a vers keletkezését. Igaz, hogy ekkor í r j a ú j r a a Szegény Zsuzsi, a táborozáskor című népies helyzetdalát is, de egyébként A szélhez című költeményén kívül,
mely Debrecen és saját kis birodalma égésének állít emléket, csupa személyhez
szóló „költő-diplomáciai" verset ír, nyilván művei kiadásának célját óhajtván szolgálni: kettőt Széchényi Ferencnek, egyet-egyet az előbbi nejének, Festetics
Györgynek, Erdödynének
(az egykori Czinderynének,
aki anyagilag többször támogatta),
Görögnek, a bécsi Magyar Hírmondó egyik szerkesztőjének és
Himfy-Kisfaludynák.
Ebből a komoly célokat szolgáló és „építő" jellegű verskörnyezetből villámként csap
ki a Szerelemdal a maga ,,1'art pour l'art" dévaj játékosságával. Ezért kell lehetséges forrásait sorba venni, mind költője olvasmányélményeiben, mind életében és
hangulatában, hogy helyét az életműben kijelölhessük és értelmezését megkísérelhessük.
Kleist Liebesliedjét a legújabb német irodalomtörténetírás is egyértelműen az
anakreontika körébe sorolja. De míg az anakreoni művészet első, francia divat után
kibontakozó hulláma mind eredeti görög formáival, mind az úgynevezett anakreoni
ódában, mely a Horatius által továbbhagyományozott görög ódaformákba önti bele
az anakreoni életérzést, a szerelem, a rózsák és a bor dicséretét, rímtelen formákban valósult meg, addig a nyomán kibontakozó és hasonló életérzésű rokokó dalköltészet már modern, nyugat-európai és rímes formákat hozott. Kleist versének
48

négysoros strófái is rímesek, 11-es és 4-es sorok váltakozásából állnak, az egyenlő
hosszúságú sorok rímelvén egymással. Mivel a vers jambikus, az első és harmadik
sorok nőrímei a páros sorok hímrímeivel alkotnak keresztrímet.
De nemcsak ebben tér el a hagyományos anakreoni formáktól Kleist költeménye. Már a cím is a dalszerűségre utal, annak ellenére, hogy a végig második személyű megszólításmód ódai feszültséget is hordoz magában. Az újabb német irodalomtörténetírás hangsúlyozza, hogy a német anakreontikusok, „Vater"
Gleimmel
az élen, jelentős szerepet játszottak az anakreoni életérzés áthajlításában a népies
dalköltészetbe (Scherzhafte Lieder). Nem véletlenül üdvözölte Gleim egyik dalkötetének népiességét Lessing 1772. március 22-i híres levelében. Ez a dalszerű
leegyszerűsödés, néhány vonásában pedig a Lessing bordalaira emlékeztető népies
erő vehető észre Kleist anakreontikájának e kései, lipcsei korszakában, 1758-ban
(a halála előtti évben) írott termékében. Leegyszerűsödés — és némi elkeseredés,
kiábrándulás az élet egyéb örömeiből húzódik meg a bordicsérő költemény strófáiban
Az anakreoni hagyományon kívül a költemény inkább a középkori vagánsköltészet, a Carmina Burana hagyományaira és a diákmulatás parodisztikus stílusú nótáira emlékeztet. Egyébként azonban, a játékos dallamosságnak ellentmondó és
igazi porosz idealistára jellemző az erősen nominális stílus, különösen az elvont
főnevek halmozása, ami pedig a borzalmakba beleszerető bolondokon való nevetést
illeti, egy porosz katonatiszt a háború sokadik évében már nagyon is komolyan
vehette a boros hangulatba való menekülés vágyát.
A címen kívül néhány gondolati motívum is hathatott Csokonai versére. Időnként vissza-visszatér a Kleist versével való párhuzamosság, különösen a vers végén,
melyről Baráti Lajos annak idején elég rosszmájúan jegyezte meg, hogy Kleist
utolsó versszakából „a bőbeszédű Csokonai természetesen két versszakot csinál".
De talán még inkább megmutatkozik a két vers rokonsága a végighúzódó megszemélyesítésen és második személyű megszólításokkal végigkísért előadásmódon s
az ebből is fakadó, de a költemény mögött meghúzódó hangulat által is befolyásolt,
emelkedett, csaknem ódai hangnemen is.
Ami Csokonai Kleist-fordításait illeti, ellentétben olasz lírai műfordításaival,
melyeknél a könnyed rokokó versformákhoz is szigorúan ragaszkodott, Kleist költeményeit oly szabadon ültette át, hogy pl. a Tavasz 411 hexameterét — mint Ferenczi Zoltán megállapította — 297 négysorú versszakban adta vissza, tehát kb. félszer bővebben. Ha fordításaiban így járt el, miért ne engedhetett volna meg magának mind formai, mind tartalmi szabadságot a verseghys adaptáció mintájára. De
hogy itt mégis többről van szó, hogy nem csupán egy biztos kleisti alapról való
adaptációszerű ellendülésről beszélhetünk, azt, remélem, sikerül a továbbiakban
igazolni. Mindenesetre azt hiszem, igaza van Waldapfel Józsefnek, amikor így szól
a költeményről: „A »Szerelemdal a csikóbőrös kulacshoz« csak alapötletét és részben címét kapta .Kleist »Liebeslied an die Weinflasche« (Szerelemdal a borospalackhoz). című versétől. A költemény magyar népi jellegét érezteti már a cím átalakulása is: itt nem akármilyen részeges szólal meg, hanem a csikóbőrös kulacs tulajdonosa, és az a sok gyöngéd szólongatás és jókívánság, amely a méltán népszerű,
bájos humorú dalt kitölti, a magyar paraszti képzetvilágot idézi mindvégig." (A magyar irodalom a felvilágosodás korában. Bp. 1954. 292 p.)

Azt hiszem, nem kell részletesebben ismertetnem Csokonai viszonyát az irodalmi népiességhez. Köztudomású, hogy a Tempefőijében közölt Szuszmir-téle
népmese egyrészt csodálatot érdemel a lejegyzés pontosságával és a szóbeli előadás
pongyolaságának élethű, de ugyanakkor kissé ironikus megjelenítésével. Viszont az
is ismert, hogy Csokonai szócsövei az adott drámában a nemzeti és európai szintű
műveltség magaslatáról lenézik ezt a népi előadóművészetet. Később, különösen
somogyi vándorlásai idején a „népbarát", kuruckodó köznemesi kúriákon való „fog4 Tiszatáj

49

lalkozásszerű vendégeskedése" (Szerb, Sinkó), különösen Pálóczi Horváth Adómmal
elmélyült barátsága gyökeresen megváltoztatta a népköltészet értékéről vallott felfogását. S ehhez nem is szükséges feltételezni Herder közvetlen hatását (mely Harasztitól Horváth Jánoson és Waldapfelen keresztül Sinkó Ervinig általánosan elfogadott volt s csak Szauder József kérdőjelezte meg, szerintem jogosultan), hisz a
gondolat maga Révai óta többé-kevésbé közkincs volt irodalmi életünkben. Maga
Csokonai már dunántúli tartózkodása idején megkezdte „Régibb és újabb magyar
népbéli dalok (Volkslieder)" gyűjtését, s egyik levele tanúsága szerint összegyűjtött
vagy 450-et belőlük, bár ebből nem maradt semmi sem az utókorra. Kazinczynak
pedig 1804. június 14-én ezt í r j a terveiről: „irok . . . egy Praefatiot a Volksliedekről
s azoknak különböző Nátióknál való Karakteréről s Mustráiról, és szükséges Jegyzéseket." Ha ez a terve nem is valósult meg, annál inkább közismertek azok a
megjegyzései, melyeket részben a Tavasz előszavában, részben az anakreoni verseihez írott jegyzéseiben olvashatunk: . . . forgolódjék a felföldi, duna- és tiszamelléki
s erdélyi magyarokkal; levelezzen hazabéli tudósokkal; figyelmezzék a mesteremberekre; ereszkedjék le a paraszt, tudatlan, együgyű — de nála meglehet jobb magyar
— községhez, a l j n é p h e z . . . „Magyarjaim! Literátorok! ne csak a külföldi irókat
olvassátok, hanem keressétek fel a rabotázó együgyü magyart az ő erdeiben és az ő
scytha pusztáiban, hányjátok fel a gyarló énekeskönyveket, a veszekedő prédikációkat, a szür-bibliopoliumon kiterített, szennyes románcokat, hallgassátok figyelemmel
a danoló falusi leányt és a jámbor puttonost; akkor találtok rá az Árpád szerencsi
táborára, akkor lelitek fel a nemzetnek ama mohos, de annál tiszteletesebb m a r a d ványit, amelyeket az olvasott és az utazott uracskáknak társaságában haszontalan
keresnétek."
Ez a népdalok és a népi nyelv iránti nagyrabecsülés magyarázza azoknak a
daloknak a létrejöttét is, melyeket még a klasszicista Kazinczy és Kölcsey is nagyra
becsült: a még Dunántúlon megszületett Parasztdalét (melynek formája a jambikus
8-as és 4-es sorok váltakozásával jobban emlékeztet Kleist versére), az Estve jött
a parancsolatból kialakított Szegény Zsuzsiét, és a Szerelemdalét.
Ez magyarázza,
hogy, noha Kleist eredeti 7 versszakához viszonyított húsz versszakos
Szerelemdalunk. bőségesen hordozza magán a népi bőbeszédűség s a szóbeli költészet t e r j e n gősségének és ismételgetéseinek jegyeit, stílusát soha egyetlen értékelője sem érezte
a népi stílust parodizáló jellegűnek. Bordalszerű vagy mulató népdalok a XVIII.
századból nem maradtak fenn, ezért nem lehet megállapítani, hogy a vers mennyiben kapcsolódik akkor is élő dalhagyományokhoz. De fordulataiban bőségesen találni
ma is népdalszerűnek érzetteket, a nyilvánvalóan erős diákköltészeti stílusfordulatok
mellett. De hogy tisztán paraszti népdalstílusáról aligha lehet beszélni, azt jól
mutatják az aranyláncra, a halhéjas vállra és a Trézi rőt vuklijára utaló, korabeli
társasági. divattárgyakat idéző szavak.
Kazinczy hideg ötletességűnek, önmagát ú j r a és ú j r a felingerlőnek érezte azt a
szinte versszakonként megújuló s egyazon szerelmet és hangulatot kifejező gondolatmenetet, mellyel Csokonai felépíti a költeményt. Ezzel szemben, m á r
Szentmiklóssy
óta épp ezt az egy hangulat körüli dévaj csapongást t a r t j á k a vers legnagyobb értékének. Hogy azonban ezt a gondolatmenetet s a hozzá kapcsolódó versformát teljesebben értékelhessük, a vers szövetének még egy alapvető szálára, egyúttal alkotóelemeinek egyik legfontosabb forrására kell utalnunk.
Ez pedig részben szintén összefügg népi hagyományokkal is, közvetlenebbül
azonban Csokonai keserű élettapasztalataival. A versen végighúzódó asszonycsúfoló
hasonlatrendszerről van szó, melynek Kleist eredeti költeményében nyoma sincs,
legfeljebb a rózsalugasban ölelgetett borosüveg járulhatott hozzá Csokonai képzelete
mechanizmusának elindulásához. Mert ha a megszemélyesített és szerelmi tárgyú
dalokban szokásos módon megszólított, drága kincsemnek, galambocskámnak nevezett csikóbőrös kulacsot ugyanilyen parodisztikus, szerelmi költészetre jellemző hőfokú dicsérettel illeti:
50

Erted halok, érted élek
Száz leányért nem
cseréllek...
akkor a szerelem tárgyára egyedül méltó kulacs különböző jótulajdonságainak felsorolása másképp nem történhet, minthogy e lehetséges száz leányból néhánnyal
össze is veti kulacsa jótulajdonságait: Csókra termett kerek szájánál a Zsuzsié, szép
vállánál a Mancié marad alul a hasonlatban, s ha haja szép szálát kiscsikó hordozta is:
Nem akasztott ember haja,
Mint a Trézi rőt vuklija.
S aztán jön a többi jótulajdonság felsorolása, míg eljut az ágyban való öleléshez,
az együttháláshoz, a tele borral születő kis kulacsok vágyához, a kulacs és a feleség
felcserélésének kívánságához. Ezután jön a halál gondolata, mely ellen megint borral, a tor előre elivásával védekezik, hogy aztán még sírjába is magával akarja
vinni egyetlen szerelmét, méltó sírfeliratát is megrendelve. A húsz versszaknyi hoszszúság ellenére a költemény hangulatilag egységes, igazán dalszerű, de hogy ez
lehetséges, azt épp ez az asszonycsúfoló, parodisztikus hangvétel teszi lehetővé.
Ezt segíti elő a forma is. Kleist versével szemben Csokonai művét a ma ún.
ősi nyolcas formájában írta meg, négysoros páros rímű strófákban, többnyire 4/4-es
ütemezéssel. Már Elek István rámutatott arra (Csokonai versművészete. Bp. 1937.),
hogy ez a ma annyira népiesnek tűnő forma mennyire későn vonult be magas költészetünkbe, hogy még a XVIII. századi jeles dalköltőinknél (Amadé, Faludi) is
milyen ritkán fordul elő, és még akkor is inkább az ambróziánus, 5/3-as osztásban,
mint a 4/4-esben. Csokonai a csurgói tanítványai számára írt A magyar verscsinálásról közönségesen című tanulmányában a nyolcas szótagszámú versnek két osztását
ismeri el, a 4/4-est és az 5/3-ast. Szegény Zsuzsijában minden strófa első két sora
4/4-es, második két sora 5/3-as osztású. Ehhez viszonyítva, melynek lágyságát már
megállapította a szakirodalom, a Szerelemdal többnyire uralkodóan 4/4-es osztása
még feszesebb ritmust ad, különösen ott, ahol az ütemek és szavak egybeesnek, a 4
szótagú szavaknál, ahol a szóhangsúly egybeesik a zenei ütemkezdő hangsúllyal
(... galambocskám, / Csikóbőrös kulacsocskám . . . / Megvidító orcácskádat... / Jérceforma kotyogásod stb.). De, különösen a 9. és 10. strófában gyakori az 5/3-as osztás,
arról nem is beszélve; hogy van több olyan sor is, mely az általa elfogadott sémától
eltérően 3/5-ös, sőt a „Kitykottyod ünnepi ének" sor inkább háromütemű, 3/3/2
osztású sornak tűnik.
Ha viszont tekintetbe vesszük azt, hogy az ún. ősi nyolcas, s különösen négysoros páros rímű változatában még a kor oly népszerű, s mai népdaltörténeti kutatásaink számára is elsődleges forrásanyagként szolgáló gyűjteményeiben is, mint
Pálóczi Horváth Ádám ötödfélszáz Énekeiben, mily ritkán fordul elő, s a Bartha
Dénes által kiadott A XVIII. század magyar dallamai című gyűjteményben is alig
találkozunk vele, akkor magának a formának „népiessége" is megkérdőjelezhető,
különösen ami a költő szándékát illeti. Mert ha meggondoljuk, hogy a feszes szótagszámláló,' ütemes ritmus is valószínűleg a középkori himnuszköltészet hozadéka, s
hogy a középkori vagánsköltészet ezeket a formákat parodizálta és profanizálta,
hogy a Carmina Burana népszerű bordalai között is találunk ilyen formájúakat,
akkor lehetetlen nem gondolni arra, hogy Csokonainál a feszes, többnyire 4/4-es
osztású dalformának is lehetett valamilyen parodisztikus célzata. Annál is inkább,
mert nem először élt ezzel a formával. Már a Dorottya kínjai című, s nagy komikus
eposza egyik előfutárának tekinthető asszonycsúfolójának is többnyire ez volt a
formája
Ha az eddigieket összevetjük, azt hiszem, világosan megállapíthatóak a következők: 1. A vers keletkezéséhez alapindítékul a német anakreontikának ez a kései
költeménye, Kleist Liebesliedje szolgált. S ahogy a német rokokó költészetre eme
kései szakaszában már jellemző volt a népies hangvétel előkészítése, ahogy Goethe
4*

51

is lipcsei korszakának rokokó dalain keresztül jutott el Sturm und Drang népies
műdalaihoz, ugyanaz a német irodalmi fejlődés befolyásolhatta, részben m á r magyar
áttételeken keresztül, Csokonait is. 2. A népiesség iránti megnövekedett érdeklődés
lényegesen befolyásolta Csokonai dalának nyelvét, motívumkincsét és részben formáját is. 3. A legfontosabb és az egész költemény jellegét alapvetően befolyásoló
elem azonban az a parodisztikus elem, mely, asszonycsúfolásról lévén szó,' mint több
más Csokonai-műben is, táplálkozhatott saját élettapasztalataiból és keserűségéből is.
De táplálkozott minden bizonnyal még élettapasztalatait megelőző irodalmi h a t á sokból is. Már Haraszti is utalt a Csokonai által is jól ismert és nagyra becsült
„Vater" Gleirn és köre parodizáló hajlamára. De már a diák Csokonaira is hatott
Blumauer költészete, mind Aeneis-travesztiájával, mind kisebb parodisztikus t a r talmú verseivel. Csokonai életművének ez az egyik legfontosabb vonulata a Lillaszerelem csalódása után létrehozta élete egyik főművét, asszonycsúfoló vígeposzát,
a Dorottyát, s e vonulat kései terméke a nemzeti költő feladatkörére vágyó Csokonai
1802-es alkalmi költeményei között váratlanul feltörő
Szerelemdal.
Jól meglátta ezt Horváth János Csokonai-monográfiájában: „A Csikóbőrös
kulacs: paródiája a »szerelemdalnak«, német daltéma után," A költemény paradoxona azonban az, hogy ebben a népies helyzetdalban, bármennyire is szereplírai
jellegű, bármennyire nem azonosítható lírai hősével Csokonai a részletekben
(felesége nem volt, ekkor talán már nem is ivott, de mint egykori tanítványa, Gaál
László írta róla mentegetően, részeges sohasem volt), egészében ebben a költeményében teljesebben fejeződik ki egyénisége és személyes lírája, mint a környezetében született alkalmi költeményekben. S ez nem is egyedülálló jelenség a kor legnagyobb költőinél: Kölcsey is objektivált szereplírában fogja legnagyobb és legszemélyesebb költeményeit megírni.

Még egy kérdés megoldása volna szükséges: Vajon műfajilag minek tekintette
költeményét Csokonai? Arra a sajátos paradoxonra kell utalnom, melyet m á r Baróti
Lajos is észrevett: a költemény az ódák könyvébe lett besorolva és . jelent meg,
pedig címében is viseli a Szerelemdaí megjelölést. Annak ellenére, hogy poétikája a
kor egyik legkifejtettebb elmélete hazai viszonyaink között, az óda és dal megkülönböztetését csak egyetlen helyen adja, az anakreoni dalokhoz írt jegyzéseiben;
megjegyzései azonban eléggé általánosak ahhoz, hogy ne csak bennünket, hanem
láthatólag Csokonait se tudják eligazítani az adott vers poétikai besorolását illetőleg.
Ezért tekintetbe véve a Csokonai által legtöbbet forgatott poétikákat, különösen
Sulzer lexikonának Lied és Ode címszavait, megállapíthatjuk, hogy e felfogás szerint
a dal jellegzetességének tekintik a felvett ritmushoz való hűséget valamennyi strófán keresztül, az ütemfajta azonosságát és a gondolati egységek, valamint periódusok egybeesését a sorokkal, illetve a strófával, az áthajlás hiányát. Tartalmi-hangulati lényeg tekintetében nehezen elválaszthatóaknak tartják a műfajokat, de a h a gyományos poétikákra emlékeztető módon a dal egyszerű, az óda. emelkedett h a n gulatiságát emelik ki.
Nyilvánvaló, hogy a feszes és majdnem végig egyenletesen megőrzött ritmus s
a hangulat egysége dalszerűvé teszi Csokonai versét. De — mint már utaltunk rá —
a hangnem emelkedettsége, minden parodisztikussága ellenére, ódai jellegűvé teszi.
A versmondattan egyszerűsége, az enjambement hiánya e rendszerezés szerint szintén dalszerűnek tekinthető. De az egymást szülő gondolatokból álló gondolatmenet,
bármennyire is logikai fogaskerék módjára kapcsolódnak egymáshoz az ötletek, az
egy tárgy iránt érzett lelkesedés egységes hangulatán belül is a gondolatmenet megszaggatásának, ugyanazon tárgy különböző szempontokból való megközelítésének
jegyeit is magán hordja, vagyis kielégíti a boileau-i és delamotte-i igényt a szép
rendetlenségre (beau désordre), a korabeli felfogás szerint az óda egyik legfontosabb
jellemzőjére. Nem csoda tehát, hogy Csokonai maga sem tudta eldönteni a problémát. Egyébként is a Csokonai-ódák két könyve tartalmi és formai heterogenitásá52

val azt bizonyítja, hogy a költő a nyugat-európai irodalmak tágabb ódafogalmával
dolgozik, nem a német irodalom egyre inkább klasszikus ódafogalmával.
Az újabb német szakirodalom az ilyen humoros, ironikus hangvételű rokokó
versekben a romantikus iróniát előkészítő tendenciát vél felfedezni. Ha ilyen merész
gondolatokra Csokonai versével kapcsolatban nem is érzek magamban hajlamot,
mégis meg merem pendíteni a kérdést: vajon az a tény, hogy Csokonai dalának
szépségeit és értékét elsősorban a romantikus népiesség évtizedei fedezték fel, nem
enged-e ilyen gyanút bennünk is kialakulni?

MOCSÁR

GÁBOR

A váradj temetés
KÖZELÍTÉS EGY SOHA MEG NEM ÍRÓDÓ CSOKONAI-DRÁMÁHOZ

A Lilla-ihlette epekedő-szerelmes-csalódásos pöntyögések végigárnyékolják a
költő utóéletét. Még ma is hajtják kiirthatatlan gyökérsarjaikat. Mintha itt kellene
keresni a Csokonai-életdráma forrásvidékét. Lilla körül. Zenével, avagy zene nélkül. Persze, a téma igazán „költői" és megejtően szentimentális. Szerelem az éhenkórász vándorköltő és a gazdag polgárlány közt; majdnem olyan, mint a mesebeli
szolgalegény-királylány megható históriája. Csakhogy a mi esetünkben tragédia
szele lengi át a mesét: a költőt elszakítják szerelmétől, hogy aztán egész életében
visszasírhassa Lillát, magát a szerelmet. Valóban se szeri, se száma a Lilla—Csokonai kapcsolat dramatizált feldolgozásának, beleértve olyan vadhajtásokat is a
bőséges sarjadékok közt, mint Rákosi Jenő Tempefői című operettje (!), melynek
Tempefői-Csokonai alakja — mint valami tréfás kedvű garabonciás — úgy vesz
elégtételt szerelmi csalódásáért, hogy — maga szerez férjet Lillának, egy katonatiszt személyében. Mondom, ez már olyan vadhajtás, amire kár figyelmet vesztegetni, csupán arra jó bizonyíték, hogy a Lilla-kaland kimeríthetetlen kincsesbánya
verselők, színiszerzők stb. számára szinte azóta, hogy a költő kiköpködte maradék
tüdejét.
Az igazi Csokonai-dráma forrásvidékét én máshol látom. A Lilla-ügyet életdrámává növesztő szemlélettel, s nem is csak színpadi szerzői, hanem némely
irodalomtörténészi szemlélettel szemben azt mondom: az igazi dráma nem ott van.
Illetve: van ott dráma. Végtére is gondoljunk bele: a csalódott, eltanácsolt Csokonai a Lilla-ügy „után soha többé nem gondolt családalapításra, s 31 évesen úgy
halt meg, hogy nem érezhette maga körül a saját családi otthon melegét, leveleiben aztán áhítattal csüggött egy tusculánum gondolatán, ahová egyedül, magányosan behúzódhatna (a sors ezt sem adta meg neki), de vajon a Lilla-csalódás
okozta ezt a mélységes zengésű férfidrámát? Nemde inkább a Lillától függetlenedett és függetlenül zajló életsors a magyarázat? Én inkább a jó öreg Toldy
Ferenccel tartok, aki már idejekorán kifejtette nézetét ebben a kérdésben. Kölcseyvel szemben, aki szerint Csokonai a szerelem — a Lilla-ügy — miatt nevezetes
convulsiókat (lelki megrázkódtatásokat) szenvedett, azt állította: „Kölcsey convulsiókról beszéli, amelyeken pedig Csokonai keresztül nem ment." Sőt, Toldy azt is
kimondja, hogy Csokonainak voltaképpen „egy szerelme volt, mely lángoló lételét
átható erővel kisérte végig életén, de tárgya nem Rpza, vagy Lilla, hanem a hon
volt". Hozzátehetjük: maga az írás. A költészet, mint elhivatás a nemzet szolgálatára. S a poézis első tárgya: az ember.
53

Volt — fájdalom, csak volt — egy drámánk, amelyről csak sejtjük, hogy bár
Lilla az egyik központi „hőse", de a leány jellemét nem a szülői önkény áldozataként, hanem rideg, számító és konok nőstényként fogalmazza meg. Ilyen szerzői
instrukciókkal él: . . . kissé túl éles vonású, túl erős karakterű, szőke, hideg puhaságában rideg józanság lakik ... nyers, erős mozdulatokkal
menekülni akar (Csokonai szerelmes öleléséből), . . . összeszorítja vékonymetszésü
széles száját,
összevonja gyengerajzú szemöldökét s konokul megrázza a fejét...
a kis lelkek
dacával, konokságával, nyílt eszével...
elfordítja a fejét, kissé türelmetlenül
...
medúza-arccal, sziszegve...
stb. Ezt a drámát Móricz Zsigmond írta. A maga szavai
szerint: „Nem holmi romantikus színdarabot eszkábáltam össze, de egy új, bátor
Csokonai-életrajzot í r t a m . . . Én a magyar közállapotokat rajzoltam, amelyek
bizony nem nagyon hízelegnek a régi embereknek." Most m á r sohasem t u d j u k meg,
milyen lehetett ez a dráma, mert a darabbal „egy ú j Csokonai-affér történt": a
Nemzeti Színház akkori igazgatója, Tóth Imre visszautasította. Nem tetszett neki.
Nagyon újnak, nagyon merésznek tartotta. „Mindig azt ismételgeti, hogy olyasmit
akarok, amit más még nem akart" — mondta Móricz egy újságnyilatkozatában.
Aztán tűzbe dobta, elégette az igazgató által visszautasított kéziratot, holott „életem
legfontosabb munkáját adtam a kezébe". Csak töredékei maradtak meg. Ez is d r á m a :
ez is megíratlan, s nemcsak a Móriczé, hanem éppúgy Csokonaié is, m e r t Móricz
szerint „ . . . nemcsak én buktam el, de elbukott, ú j r a elbukott a szegény és nagy
debreceni poéta, Csokonai Vitéz Mihály ..."
Ez a dráma nem kellett, de kellett az akkori Nemzeti Színháznak Ohnet Vasgyárosa és Pakots Józsefnek egy sekélyes vígjátéka, s kellettek, folyton-folyvást
kellettek a Lilláról szóló rózsaszínű kitalálmányok. Ezért — a Lilla-kultusz meggyökeresedéséért — a maga módján persze a költő is tett egyet-mást. Ö is felelős
ezért, ha ugyan emiatt ezt a szót le szabad írni. Hogyan? A Lilla-versek m á r a költő
életében népszerűek voltak. Kéziratban terjedtek. Óh, azok az epekedő sóhajok,
melyek szentimentális női keblekből m á r a hűtlen leány dallamos neve — Lilla —
hallatán kiszakadoztak! Azok az emlékkönyvek, melyekbe szintúgy epekedő ifjak,
imádottjuk szívének idehajlítása végett ezeket a verseket beleírogatták! S a költő,
aki annyira vágyott rá, hogy ismerjék, szeressék s végre valahára kinyomtassák a
verseit, hogyne szaporította volna a közkedvelt témájú versek számát. Még akár
azon módon is, hogy a már jóval korábban, még Vajda Júliával történt megismerkedése előtt írott korai verseit is átjavítgatta, ahol lehetett, Lilla nevét szinte belelopta — aktualizálta —, s aztán, amikor Lillának már emléke is elhalványodott,
amikor már „igazi" tragédiák villámai csapkodtak körülötte, nem Lillára, hanem
magára a témára emlékezvén, továbbra is írogatta nem a Lillához szóló, hanem a
Lilla-témájú verseket.
Ám akit e versekkel' ostromolt, nem Lilla többé, hanem egy grófné, akiben a
költő gazdag pártfogót sejtett, aki majd hajlandó lesz kifizetni a Lilla-dalokból
összeállított kötet nyomdaszámláját — minek fejében a költő a kötetet a grófnénak
ajánlja. 1803-ban már a második levelet írta ebben az ügyben gróf Erdődy Zsigmondnéhoz, Somogyba, mert az első levél elkallódott, a grófné — „Somogy angyala"
— legalábbis nem válaszolt rá. A grófnét május 3-án csillagkeresztes udvari hölggyé
avatta a császári kegy, s 19-én már indul hozzá a pártfogásért esdeklő levél, még
idejében, hogy a boldogságtól nyilván olvadozó s adakozásra ilyenkor bizonyára
hajlamos hangulat uszályát még elkaphassa. „Légyen szabad nékem, az én Lilla
nevű poétái munkámat a Nagyságod tisztelt nevével, a m á j u s 3. napjának emlékezetére, nemzetem előtt becsesebbé csinálni. LILLA, vagy az érzékeny dalok III
könyvben, — E cím alatt kerül ki 3-4 hét alatt egy verses gyűjteményem, mely a
Himfy Szerelmeihez hasonlít. Érzékeny, szemérmes, és inkább szomorú, mint kacér o s . . . " — mintha egy eladásra kínált portéka kellemes tulajdonságait ecsetelné
szemünk láttára a költő.
Eladni való portéka lett volna Lillából? A Lilla iránti érzelmekből? Nem, ezt
sem szabad mondani. De azt igen, hogy az igazi Csokonai-dráma anyagát-szövetét
54

én nem Lilla körül keresném. Hát hol? Kicsapatása a kollégiumból? Drámának
dráma, de inkább expozíció az igazihoz, amely csak ezután kezdődik majd.
Kapcsolata Kazinczyn és másokon át a magyar jakobinusok mozgalmával? Itt —
érzem — csakugyan egy nagy dráma magva rejlik. S minthogy csupa bizonytalanság, csupa feltáratlan és most már örökre homályba maradó kapcsolatok, a szerző
fantáziája a tényektől nem feszélyezve működhetne. Olvasta-e költőnk valóban a
jakobinusok kátéját? Végignézte-e valóban a vérmezői kivégzéseket? Csakugyan a
köztársasági eszme képviselőinek — a költő pártfogóinak — likvidálása, bebörtönzése okozta-e, hogy ettől kezdve megfakult a radikalizmus, nemcsak őbenne, hanem
az egész magyar literatúrában, mert ahogy ő írta egyik levelében : „ . . . oda amaz
elevenség, a mely csak 1790 táján is úgy lelkesített bennünket: eltűnt, elrepült,
s egész nemzetünk haldokló zsibbadásba vesztegel..."
Itt csakugyan kibontásra váró dráma rejlik. De most, hogy egy Csokonai-dráma
szövetanyagát próbálom tapogatni, s azt a drámát végiggondolom, úgy találom: az a
dráma több mint egyetlen életdráma felfejtése. Kordráma az, s benne a mi költőnk
szerepel ugyan, de sem gondolati építmény, sem koreszme, sem pedig életsors szempontjából nem ő a központi hős — mindenféle kitalációkkal erőszakot lehetne venni
a tényeken, de minek? Sajnos, költőnk élete nem szűkölködik drámai fordulatokban,
e sorsnak vannak csomópontjai, melyek az ő egyéni sorsát — drámáját — gyakorta
marokra fogják. Egy, csak egy ilyen csomópontot, ha megragadnánk, belőle hátrafelé is, előrefelé is meghúzhatnánk az egyéni sors erővonalait. Melyik lenne az?
Hol keresgéljünk?
Minden életrajzában benne van, hogy Csokonai Nagyváradon, Rhédey Lajosné
temetésén megfázott, régi tüdőbaja kiújult, s többé nem épült fel. A temetés után
kilenc és fél hónap elteltével eltemették. Válasszuk ezt, a nagyváradi temetést?
Próbáljuk meg. Közelítsünk innen a soha meg nem írandó Csokonai-drámához.
*

1804. január 8-án, este, generál gróf Frimont, a Debrecenben állomásozó helyőrség parancsnoka elugrasztotta Csokonai szállására gyermekeinek házi tanító ját, Lónyai Menyhártot azzal az üzenettel, hogy Nagyváradon meghalt gróf Rhédey Lajosné. A gyászoló f é r j azt kívánná, hogy Csokonai mondjon a sírnál verses búcsúztatót. Ha a költő ma este összecsomagol, másnap reggel egy alkalmi kocsi elviszi
Váradra.
Az üzenet — nem az, hogy a grófnő meghalt, hanem hogy ő Váradra mehet —
a költőt felvillanyozta. Találkozhat gróf Rhédey vei!
Rhédeyről tudnunk kell, hogy dúsgazdag földbirtokos, cs. és kir. kamarás, s
Csokonai már korábban tudta róla, hogy vonzalma van a poézishez: maga is farigcsál verseket, a főúri dilettánsok sajátságos fajtájához tartozik. A dráma szempontjából teljesen mindegy, hogy ki hívta fel a grófra, mint lehetséges mecénásra a
költő figyelmét (talán éppen az a Sándorfi doktor, egykori debreceni diák, aki
korábban Bécsben praktizált, a testőrírók baráti köréhez tartozott, s ez idő tájt költözött Nagyváradra, ahol megyei orvos lett), az a lényeg, hogy Csokonai már egy
évvel ezelőtt pártfogást kérő levelet intézett hozzá, dicsőítő ódával párosítva; a
Dorottyának kinyomtatására kérte az irodalompártoló hírében álló grófot. S méghozzá milyen hangon íródott az a levél! A sziklát is megrepeszthetné, nemhogy egy
gróf bukszáját kinyithatná. Hogy feldicsérte benne a leendő mecénást, ezt írván
többek közt: „ . . . mert aki a magyar történeteknek geneológiai és diplomaticai
esméretekben kevéssé jártas is, jól tudhatja, hogy a Tek. Űrnak fényes famíliája
minden tekintetben a legelsőkkel vetélkedhetik mind a két magyar hazában." Továbbá azt is szerencsés gondolatnak tartotta, hogy a levélbe beleírta: „A Tek. Ür is
szintúgy főispáni törzsökből származott, sőt, ha ama bölcs és jó lelkű Rhédei Ferencig, kiről a derék Bethlen oly nagy dicséretet teszen, felgondolkozunk, fejedelmiből,
mit mondok? királyi vérségből, az Aba királyéból..." Ha ez nem indítja meg
Rhédey szívét s nem nyitja meg pénzes zacskóját, akkor itt az utolsó és legfényesebb
érv: hivatkozni kell a gróf testvérére, aki 10 000 forintos alapítványt tett a magyar
55

ifjak katonai neveltetésére, le kell tehát a reményt írni, hogy „ . . 1 most m á r meg
a Tek. Ür a poesis eránt fogja a Rhédeiek természeti nagylelkűségét megmutatni.
Melyről a legtökéletesebb bizodalmam v a g y o n . . . " És így tovább. A könyörgő levél
a Dorottya, vagyis a dámák diadalma a fársángon című „furcsa vitézi versezet" kiadásának támogatására kérte a grófot.
Aki — s itt a felvillanyozódás igazi oka — válaszolt a debreceni, hírből m á r jól
ismert poétának. Megköszönte a hozzá küldött két rendbeli ódákat, nem titkolta
örömét afölött, hogy őt Csokonai, „a Parnassus Hegye Lakosainak baráttya sőt P a j tássa önnön figyelmetességére méltónak" ítélte, s levelét így zárta: „Egyéb eránt
óhajtanám, hogy az Ürnak személjes esmerettségébe jutni szerentsém l e h e s s e n . . . "
Hogyne indult volna fel Csokonai reménye, amikor megkapta az üzenetet: várják Nagyváradon. Nagy megtiszteltetés: a grófnő koporsója felett búcsúztatót mondani! Holnap reggel indul a kocsi. Mit feleljen? Azt felelte: ilyen hamar nem t u d j a
magát útra készíteni, ő majd inkább egyedül utazik a Debrecen—Nagyvárad között
közlekedő rendszeres postai gyorskocsin.
Amilyen élhetetlen, sikeredetlen volt a költő, ha élete ú t j á t kellett igazgatnia —
olyan helyes volt ez a hamari döntése most Ezt a váratlanul adódott alkalmat és
lehetőséget nyakon kell ragadni, de hogy? Ügy, hogy a búcsúztató versezet — szokás
szerint a gróf bizonyára kinyomtatja majd, épp ezt és épp ő ne nyomtatná ki? —
a lehető legjobban sikerüljön. S ilyenkor, amikor a kinyomtatás reménye szinte u j j a l
tapintható, mit tesz a felgerjedt költő? Nem egyszerű és szimpla búcsúztató lesz az
a versezet — a megboldogult asszonyság karakterének feldicsérése, továbbá név
szerint való elbúcsúztatás a minden bizonnyal népes rokonságtól, ahogy a kálvinisták szokták —, nem, itt most nagyobbszerű dologra lélegzik rá a költő. Az egynapos
haladékot arra használja fel, hogy egybegyűjti korábban írt verseinek ide alkalmazható elmélkedéseit, okoskodásokat, érzéseket emberről, életről, halálról, túlvilágról,
népekről, filozófiákról, kereszténységről. Az így tekintélyesre duzzadt versfüzért
persze nem lehet majd a sírnál felolvasni, mert a gyászoló közönség türelmét vesztené, de arra alkalmas, hogy a grófnak átnyújtva, „Halotti versek" címen végre valami napvilágot lásson. Nyomdát kapjon. Nyilvánosságot!
Másnap nagyjából elkészült a nagy munkával. Tizedikén reggel kocsira ült, s
egész napos-éjjeles szekerezés után 11-én reggel beért Váradra. Feltehető, sőt egészen bizonyos, hogy a temetésre nagyszámú rokonság, a nevezetes cs. és k. kamarás
rengeteg tisztelője gyülekezett össze gyerekestül, szolgástul — minek bizonyítéka,
hogy a mi költőnknek, a kálomista búcsúztatónak csak „egy szegény pápista papnál"
jutott szállás. Illei Takács Károlynál, akivel már korábban is váltott leveleket. Nem
lehetett valami virgonc erőben. „Az éjjeli utazás, álmatlanság, rend nélkül való
koszt, hideg, nedves levegő elgyengítvén, vámom kellett, míg a rendes ebéd és egy
kis rövid álom által reficiálódjam. Úgy is lett: de addig is a mellettem levő deák
által levelemmel Nagyságodat [vagyis a gyászoló grófot] elérkezésem felől alázatosan
tudósítottam."
Másnap délelőtt tíz óra tájban megérkezett Debrecenből az a Sándorfi doktor,
aki a beteg grófnét kezelte volt, s aki m á r emiatt is a grófi udvar szűkebb köréhez
tartozott. Karon fogta az épp hogy ágyból kelt költőt, s — következik a nagy pillanat, akár a drámában is színre hozható — a grófhoz vezette. Persze ez a találkozás
nem úgy sikerült, ahogy Vitézünk kitervelte. A grófot, érthetően, százfelé vonták a
temetési előkészületek, épp csak arra futotta idejéből, hogy megbeszéljék, milyen
lesz a ceremónia, a költői búcsúztató mikor, kinek a szónoklata után következik és
a többi. Anyagi dolgokról, vagyis hogy mennyit kap ezért a költő, feltehetőleg, sőt
egészen bizonyosan nem esett szó. Azt viszont a gróf megígérte, hogy a búcsúztató
versezetet kinyomtatja. Kell-e ennél több?

Április 13-án egész nap a búcsúztatón dolgozott. Méltó legyen az alkalomra is,
a kinyomtattatásra is. Nagy díszű, fényes és népes gyászoló gyülekezet előtt személyesen szerepelhet! Nemigen vétenénk a hűség és igazság ellen, ha így jelenítenénk
56

meg a költőt: tükör előtt próbálja ki használandó gesztusait, hangosan szavaljadeklamálja a verset. Egész rövid életében sokat adott rá, hogy „akciói" hatásosak
legyenek, szívszaggató érzéseket korbácsoljanak. S közben — a tükör előtt — elgondolhatta: uramisten, hányszor könyörgött, instanciázott mecénás hírében álló grófoknál, főuraknál, sőt! kicsapott kálomista deák létére a katolikus hercegprímásnál is,
hogy munkácskáit megjelenéshez segítsék. S mind ez ideig mi az eredmény? Gróf
Széchényi Ferenc segítségével megjelent végre egy kötet — az sem eredeti versekből,
hanem a német Kleist A tavasz című „festő versezet" fordítása. Mennyi hízelgés,
megalázkodás, méltatlanokra rakott dísz, csakhogy végre valami megjelenhessék.
Kötetben. Holott ő az efféle megalázkodást, hízelkedést már tíz évvel ezelőtt magyar
költőhöz méltatlannak tartotta, hiszen az 1793-ban írott Tempefőiben (szembeszökően magát írta bele a „méla" Tempefőibe) kinyomtatott könyve nyomdaszámlájának kifizetéséért hiába esedezik gróf Fegyvernekinéi a pénztelen költő. „Hohó,
barátom — mondja a költőnek Fegyverneki —, 30 arany nem bolondság; én annyi
teménytelen pénzt minden haszontalanságra nem adhatok ki." Mert mi lenne, ha
kiadná? „Minden nemes szívű magyar méltóságok ki fognak nevetni véle, s minden
udvarok tele lesznek az én balgatagságomról való discursussal." Hiába alázkodik
meg Koppóházi előtt is, aki épp most kapott birtokáról négyszáz aranyat, „ . . . de a
pénznek van helye. Most, épen most vive el itt egy olasz pár fáin kutyát, eleget
kértem tőle húsz aranyon, nem adta vala alább huszonnégynél, már most utána
megyek, s megadom azt is neki." Ezen tapasztalatok fölött mélázik így, magára
maradván Tempefői: „Be sok Koppóháziakat találnánk a két hazában! a hol a
kávéházakba csiripol a n. gavallérság, a bibliothékák pedig és Lesekabinétek
[olvasótermek] néma csendességgel vesztegelnek. Az urak udvaraiba divisiónként
koslatnak a jobbágyok zsírjával hízott kopók, a Musák pedig és a Musák baráti
nem esmérik azokat. A tanultak éhen fáradoznak a nemzet dicsősége mellett: a
hazájok vesztett koppókupecek bársony bugyogóba járnak. [Nemde egy korai, literátor-Tiborc hangjaira vélünk itt ismerni?] íme, ennyi pénzes uraság között egy
buzgó hazafi meg nem szabadulhat a tömlöcből [a kifizetetlen nyomdaszámlák
miatt], a melybe őtet a Musáknak, hazájának s dicső nemzetének szeretete vetette.
Ne csudálkozzon tehát senki, hogy a világ hallatára azt kiáltom: Az is bolond, a ki
poétává lesz Magyarországban!"
Mégis poétává lett és annak maradt, s hiába a keserves tapasztalat a poétái
sors keserves voltáról, mégis továbbra is küldözgette pártfogásért, a nyomdaszámlák
fedezéséért könyörgő leveleit, úgy alázkodva minden sorában, hogy az ember hirtelen a fejét felkapja: miért, hogy épp ezt az alázkodva görnyedező s százszor megalázott deákot vallotta elődjének a két íegnyakasabb, leglázadóbb, a főurakat fenekedve átkozó két legdühösebb forradalmár költőnk, a dicsőséges nagyurakat nyakravalóval fenyegető Petőfi és Ady? Hol erre a magyarázat?
*

-

A vers egy kicsit hosszúra sikerült. A sírnál majd csak részleteket lehet belőle
elmondani. De melyiket?
A hatalmas költemény — mert valóban az! — a hamleti kérdéssel indul:
„Lenni? vagy nem lenni? — kérdések kérdése!" S hogy miféle gondolatok hömpölyögnek benne, egy szakasszal jelezzük:
Isten, akit fednek általlátszó leplek,
Még egyszer zsámolyod előtt letérdeplek,
Add vissza a tőlem lehányt
istenképet,
Melyet a makacsság orcámról
letépett.
Nem, hanem a kevély
alázatosságnak,
A rendetlen széltől forgó okosságnak
Csalóka mive ez. — Bocsáss meg Istenem!
Ha vakon nem lehet hinnem,
reménylenem;
Hogy az igazságot keresvén,
tántorgok;
A tetőled adott lámpásodnál
forgok...
57

Itt meg az a kérdés tolul az írógépbe: nemde a madáchi Tragédia előszele csap
ki ezekből a sorokból, s ha jól odafigyelünk, az egész Halotti versekből? Érdemes
volna ezt megvizsgálni, de most menjünk tovább.
Április 14-én elment az „udvarba", jelen volt a tetem koporsóba tételénél —
vajon miért? Talán, hogy a grófhoz közelébb kerüljön? Szót válthasson vele? Ez
aligha sikerült, mert különben beleírta volna abba a dokumentumértékű feljegyzésbe, amelyből a váradi napok eseményeit most idézzük. Vacsoránál sem találkoztak, mert a költőt nem hívták abba a terembe, ahol maga a család és a fényes
rokonság vacsorázott: a köznép, vagyis a szolgák, írnokok s egyéb udvari alkalmazottak közé ültették.
Vacsora után azonban a gróf hívatta. Hozza magával a kész búcsúztató verset.
Elképzelhetjük a költő izgalmát, reménykedését, drukkját, ahogy ma mondanánk
közönségesen. A soha meg nem íródó dráma nem minden pikantéria nélküli jelenete
lenne, amikor Csokonai megmutatja művét a grófnak: ahogy a zsenit a dilettáns
vizsgáztatja! Hogyne! Nemcsak arról van szó, hogy akinek hatalom és pénz van a
kezében-zsebében, az még a vershez is jobban ért, tehát joga van akár az instruáláshoz is, hanem arról is, hogy a gróf valóban hiszi, hogy ért a vershez, hiszen dilettáns költő, sőt, felesége halála alkalmával ő maga is írt egy búcsúztató verset.
Így végződik:
Így érez, ekként kesereg
Fájdalmit alig bírja
Ortzáján Könny zápor pereg,
Ezt is zokogva írja:
Így áldozik hív
TÁRSÁNAK
— Ki nélkül élte bajos, —
KÁTSÁNDY
THERÉZIÁNAK
Férje RHÉDE1 LAJOS
S a grófnak valóban voltak megjegyzései, kívánalmai, instrukciói, melyeket a
költő még azon az estén a magányosan élő katolikus pap csöndes szobájában éjfélig
fennmaradva, tisztelettel beledolgozott a búcsúztatóba.
Másnap, április 15-én a nagy nap, a temetés. „Dél előtt az udvarban megjelentem; de a fekete ruhának alkalmatlan volta miatt t. Domokos Lőrinc ebédjére el
nem mehettem." Kopott volt a poéta fekete ruhája, könyökén foltozott is, nem
mehetett a díszes társaságba. Sebaj: ha ebédhez a ruházat nem alkalmas, a sírnál
megteszi, majd eltakarja a malaclopó köpönyeg. Délután a temetésen viharos szél
fújt, szúrós eső csapkodott — igazi bolondos áprilisi idő —, s mire rá került a sor,
költőnk már didergett. A tűz azonban, a belső, annál inkább hevítette. Tudott volt
róla, hogy határtalanul szereti a hatásos fellépést; szónoklatait, előadásait egykori
tanárai, diáktársai — rá emlékezvén — teátrális produkcióknál is hatásosabbnak,
tüzesnek és rettenetesnek jellemezték. Képzeljük el, amint a vézna, kicsit csapott
vállú, alacsony — testmagassága mindössze 161,5 centi —, nagy orrú, himlőhelyes
arcú, csúnya keszeg költő megáll a koporsóval szemközt, s minden eddiginél hatásosabb, szívremegtető szónoklatba kezd. Kezében papírlap (a felolvasásra kijelölt
versszakok megjelölve, hogy ettől eddig), s valahogy olyan befűtöttséggel, ahogyan
híresen-hírhedt búcsúbeszédét a kollégiumban kicsapatása előtt elmondotta volt, akkora tűzzel és elevenséggel, közben azonban beszédhibájával küszködve (kicsit racscsolt Csokonai) szaval, ágál, szónokol. „Szemével, szájával, h a j a szálaival, karjainak
s tagjainak minden mozdulatival beszélt, indított s ontotta ki a meggyűlt érzést."
A szertartósra begyülekezett komoly, komor, s effajta látványos akcióhoz nem szokott méltóságteljes atyafiak döbbenten bámulták a tüzes indulatoktól rángatózó
keszeg szónokot — hát még, amikor a nagy lélegzettel bekapkodott hideg levegőtől
hangja elfullad, ki-kihagy, bele-belekahog a legszívszaggatóbb sorokba. A végére
belerekedt. Arra számított, azt remélte-várta, hogy a nagytekintetű gyülekezet lenyűgözve hallgatja majd nemcsak a fennkölt gondolatokat, hanem magát az előadási akciót is — a dolog pont fordítva sikerült. A gyászoló nép a szöveget hosszal58

lotta, oly csúf időben rövidebb is megtette volna, az előadás túlgesztikulált, harsány
deklamációja pedig alkalomhoz nem illendő teátrumnak minősíttetett. Ezt a rokonok
meg is mondták a grófnak: hozathatott volna jámborabb és az emelkedett alkalomhoz illendőbben alkalmazkodó szónokot is.
Temetés után este a gróf hívatta. A mi költőnk repesve indult — ő a magáét
a koporsónál derekasan megtette, most a grófon a sor. Vajon igazi aranyakat ad-e,
mint hírlik, vagy papírpénzzel fizet? Mindegy, az is jó lesz, de vajon mennyit?
Kapott ő száz rhénus forintot jobb polgári temetésért is — ennél a gróf csakis többet adhat. Azonban a csalódás fertelmesen megalázó: a gróf nem a pénz miatt
hívatta. Pénzről szó sem esett! Ellenben megkorholta a költőt túlzó és sokakat megrökönyítő akciójáért. Mit tehet ilyenkor a Vitéz? Ö maga így rögzítette a jelenetet:
„ . . . történhetett hibáimról magánosan a szálába bocsánatot kértem." Utána az
udvarnál megvacsorázott. Nem volt valami fényes étvágya: az iménti kínos diskurzus a lelkét háborgatta, a benne bujkáló, láz pedig a testét remegtette.
Másnap reggel a láz teljes hatalommal leteperte az átfázott költőt. „ . . . a legkeményebb nervea hidegrázás félbeszakasztja álmomat: testem nehéz és erőtlen,
elmém zavart, minden érzésem tompa, hol lefekszem, hol f e l k e l e k . . . Délbe enném;
nem kell; alhatnám, nem nyughatok; lelkemet, testemet leveretve érzem." A tisztelendő házigazda üzen a doktorért, Sándorfiért: nézze meg a beteget. Hűha! — hökken meg a doktor, midőn a hol hideglelősen vacogó, hol láztól pirosan hebegő költőt
megpillantja. Szigorú rendelete: a beteg ágyban marad, még az olvasástól, beszédtől is eltiltja, külső és belső nyugodalmát a kvártélyon levőknek is szigorúan
meghagyja.
*

Mire való ez a napot napra követő beszámoló, krónika? A kérdést épp itt kell
feltenni, mert itt kezdődnek azok a dolgok, amik miatt költőnk fontosnak tartotta,
hogy hűségesen előadja, mik történtek vele a váradi tartózkodás idején.
Hónapok teltével ült asztalhoz, hogy ezt a krónikát lekörmölje, hosszú mentegetőző és magyarázkodó levelet írjon Rhédeyhez, akiről azt a hírt hallotta — megütközve —, hogy a gróf haragszik rá, mert a temetés után nem tette személyesen
tiszteletét az udvarnál. Ezt magyarázza hónapok múltán, júliusban, védekezve: neki
az orvos sohasem mondta, „egy szóval is, hogy Nságodtól parancsolatja vagyon
neki engemet a személyes udvarlásra emlékeztetni, más pedig annyival inkább elő
sem hozta a Nagyságod ebbéli kívánságát, mivel én egy szegény pápista papnál
olyan tökéletes esméretlenségbe feküdtem a halálos ágyat Nagy Váradon, mint
akármely szegény valamelyik szánakozó missionáriusnál a Dalaj Láma városába."
Az alatt a mélységes egy hét alatt — ezt is a költőtől tudjuk — a m í g betegen
feküdt a papháznál, „ . . . e g y szegény pápista deákon kívül, ki a csupa versificatió
[versírás] eránt való buzgóságból jött bé beteg ágyamhoz látogatni, senki felém sem
volt, senki felém sem küldött." Vagyis: a gróf, aki azóta is orrol a költőre, mert az
nem tisztelgett nála, tehát vétett az etikett ellen — etikai vétket követett el, még
egy szolgáját sem ugrasztotta el, megtudakolni, él-e, hal-e, s mi van vele. Holott
jól tudta — hiszen az orvos, Sándorfi beszélt erről az asztalnál —, hogy beteg a
poéta, aki a koporsónál szavalt. Sőt a gróf félig tréfásan odaszólt a doktornak:
gyógyítsa meg, doktor uram a mi poétánkat, mert a végén még nekünk kell őt
elbúcsúztatni. És még ő játssza a haragost! Mert a költő nem tisztelgett nála! Holott
ki sem mozdulhatott a szobájából! Mondom, hogy dráma van itt, de menjünk
csak tovább.
Még hogy haragszik a gróf! Április .18-án, a betegség harmadik napján már
látszott, hogy a beteg megmarad. Könnyebbedett az állapota. Ezt az orvos meg is
mondta neki: túl van a krízisen, „ . . . már a haláltól ne tartsak." De ugyanez a
nap vala „az az alávaló nyomorék nap", melyen a költő ellen olyan gyalázatos
erkölcsi merénylet történt, melynek következményeiről a Vitéz hónapok múlva,
amikor ezt a következményt a kezébe vehette — csak dühtől remegő kézzel és
lélekkel tudott írni.
59

Azzal kezdődött, hogy április 18-án doktor Sándorfi a szokásos beteglátogatáskor a költő keze közül „szép színnel" kicsalta a Halotti versek — a búcsúztató —
teljes kéziratát. A költő gyanútlanul odaadta, hiszen megbeszélt dologról volt szó:
a doktor átadja a grófnak, aki majd kinyomattatja. A doktor át is adta. A gróf ki is
nyomatta. Elég gyorsan, mert a kinyomtatott exemplárt júniusban a költő kézhez
kapta. Elolvasta. Akkor vett rajta erőt a dühkitörés. Levelet írt a grófnak, s ebben
a levélben minden dühét az ügyben minden bizonnyal ártatlan orvosra zúdította.
Mintha az tehetett volna arról, ami a Halotti versekkel történt. De hát mi történt
vele voltaképpen? Azt a nagy indulattal megírt, és a korabeli szokványos búcsúztató
elmélkedések szintjéből klasszikusan kiemelkedő költeményt valaki (de egészen
bizonyosan nem az orvos) összevissza nyirbálta. „Az impurumot, [kéziratot] a hol
olvasni nem tudta, vagy idétlen conjecturákkal suppleálta [helyettesítette], vagy
totaliter e l h a g y t a . . . most egy, majd húsz verset, a mint káprázata tartotta, kihagyott és azért még is a régi modus connexionist [szövegkapcsolatokról van szó]
meghagyta, a minél nevetségesebb nem is l e h e t . . . " És még sok egyéb merénylet
történt a remekmű ellen, mire nézve Csokonai így tör ki a grófhoz '— nyomjuk meg
a szót, a grófhoz! — írott levelében: „Nem. keserves, sőt sértő dolog lehet é ez
nékem, hogy másnak alattomos, gondolatlan és törvénytelen plánuma miatt az én
írói becsületemnek kell szenvedni? . . . Ha már szükség volt munkámnak lopásra
jutni; miért kellett azzal az én hírem megölésének is. egybe köttetni? Az ilyen
literaria grassatiók [irodalmi merényletek] boldogok a mai literaria lethargiának
védelmező kárpitjai alatt; mert — bosszulatlan maradhatnak!" A levél az orvost
szidta, de a szidalom — a gróf tudhatta legjobban — címzettje valójában maga
Rhédey, a dilettáns versfaragó, hiszen nyilván senki más, mint ő maga rondított
bele a költő művébe. Hogyan olvashatta volna, milyen szégyenérzettel, dühvel, asztalt csapkodva a gróf ezt a költői kitörést — nem tudjuk, mert a költő ezt a levelet
sohasem küldte el neki. Félbehagyta.
Nyár közepén, amikor mellének „váradi gyulladás által megromlott belseje mind
jobban jobban fogyatkozni, elmém és kedvem tompulni, szomorodni, komorodni"
kezdett, már közeledett a vég. Csak még egy ütés kellett, „és az is becsülettel elérkezett. Látám a tőlem ellopatott, értetlenül lehányt vetett,' Absyrtus m ó d j á r a
medéai kezekkel tagokra darabolt, széjjel zilált poemámat — nevem alatt — hírem
nélkül — világ elé bocsátva!" És még egy dühkitörés: a király élhet hatalmánál
fogva egy művel szemben a vétó jogával, de nem veszi el még fizetett karmesterétől sem az operát, hogy „magának vagy Höflingjének" ötletei szerint átformálja,
nem töreti le Isis állóképéről a sok emlőt, mondván, kettő is elég egy asszonynak,
nem mázoltatja át Jánus egyik arcát egy más f e s t ő v e l . . . „És énrajtam s munkámon
többnek elkövetésére formáltak jusst." Nem í r j a le, de én látom, hogy sírt az a
szegény költő, amikor első, igazán saját szellemi gyermekét megcsonkítva, elrontva,
elcsúfítva a kezébe vette, ö t hónap múlva halott volt.

De a váradi dráma még halad tovább. Április 21-én, szombaton a beteg azzal áll
elő, hogy neki a debreceni tavaszi vásárra, fontos találkozások, üzenetek végett
feltétlenül haza kell mennie. Ezt az orvos határozottan ellenzi, szúr a tavaszi szél,
agyonrázza a kocsi. Csokonai ötlete: nem lehetne-e megkérni a grófot, hogy adjon
egy zárt útialkalmatosságot, amellyel vagy Pusztakovácsiig, vagy Hosszúpályiig elérne, onnan aztán barátai majd tovább küldenék Debrecenbe. Az orvos azt a j á n l j a :
ne forduljon a grófhoz, hanem, ha már ennyire eltökélte magát, elviszi ő a maga
kocsiján holnap, úgyis éppen indul Debrecenbe. Ebben megállapodtak..
Itt azonban megint előötlik egy furának látszó, ám teljesen logikus gondolat.
Miért éppen Pusztakovácsit és Hosszúpályit említette, mint átszállóállomást? Vajon
kikre gondolt, akik ott majd kocsit adnak alá? Homlokomra csapok: hát persze hogy
Bessenyei! A testőrségből pusztakovácsi magányába visszavonult nagy gondolkodó,
filozófus, költő és nemzetjavító! Csokonai Bessenyei Györgyhöz iparkodott, ez csak
természetes!
60

Nem természetes! Megint a századfordulós évek közviszonyainak, irodalmi közállapotainak innen, tőlünk nézve érthetetlensége: a Debrecenben élő Csokonai nem
volt sem személyes, sem levelező kapcsolatban a tőle negyven kilométerre élő Bessenyeivel. Holott költőnk életformája épp akkoriban olyan, amilyenné a később költ
mendemondák rajzolták: afféle garabonciás diákként j á r j a sorra barátait, azok tartják, etetik, itatják, hetekig is megtanyázik egy-egy ismerősnél. Hosszúpályira is
nyilván azért gondolt, mert ott is lehetett valakije, jó embere, talán pap, talán rektor, talán földbirtokos, nagyon szegény nem lehetett, ha egyszer kényelmes útifogatot tartott. De hogy miért épp Bessenyeire nem gondolhatott — nem tudom bizonyosan. Annyit talán megmagyaráz, hogy a végleg magára maradt, morgó komorságba, lelki homályba süppedt bihari remete akkor már nagyot legyintve hátat fordított a világnak. Épp a váradi temetés évében tette le végleg a tollát, s különben
is olyan emberfaló, világgyűlölő hirében állott, akit nem érdemes meglátogatni,
nincsen abban semmi öröm. Pajtáskodás? Azzal a mértéktelenül elhízott, másfél
mázsás vademberrel, aki — egykori cselédje elbeszélése szerint — „utolsó éveiben
sokszor tétovázó s olykor eszén kívül is volt1 s jó szíve ösztöne folytán tartott apró
árvákat az asztal alá bújtatva, mintha azok valami állatkák lettek volna, a kezébe
tartott hús szeletek után ugráltatva". Ha Pusztakovácsira gondolt, nem Bessenyeire
gondolt a segélyre számító költő. Talán a nagy hírű Nadányiakra, bakonszegi és
pusztakovácsi birtokosokra? A nemrég meghalt püspök, Szilágyi Sámuel ott élő
rokonaira? Nem érdemes ezen tűnődni, bár a drámához ez is 'hozzátartozik.
Másnap aztán 8 órakor előállt a doktor hintója. Micsoda utazás lehetett, Váradtól . Debrecenig — azokon áz utakon, tavasszal, kocsin, hogy összerázhatta a sovány,
láztól meggyötört utast! Már jól előrehaladtak, talán Biharkeresztest hagyták el
éppen, s az irdatlanul tágas, néptelen, fátlan, fakadó vizekkel teleszaladt síkságon
unalmát is űzendő, a doktor föltette a kérdést, ami már indulás óta fúrta az oldalát.
— A p r o p o s . . . hadd kérdezzem már meg: hány arany a zsebbe?
— Arany? Miféle arany?
— Hát amit a méltóságos úr adott. Minden aktort, temetésben közreműködőt
gavallérosan, valódi aranyakkal jutalmazott,
— Én semmiféle valóságos aranyról nem tudok. Ami pedig a bankókat illeti,
ennyi van nálam — s felmutatott egy kétforintos bankót.
— Tréfálkozik az úr. Lehetetlen, hogy ha a nagyságos úr mindenkit arannyal
fizetett ki, az urat is valami diszkrécióval ne illette volna.
A költő dühös keserűséggel felelt.
— Holnap után, azaz április 24-én lesz öt esztendeje — de számon tartotta! —,
hogy Keszthelyen gróf Festetics Györgytől a legutolsó aranyakat kaptam, három
egész valóságos aranyat. A többiek Váradon mit kaptak, mit nem, az engem nem
érdekel. De hisz maga a doktor úr tudja, hogy még a házból való kimeneteltől is
eltiltott, mit kérdi hát, hogy mit kaptam jutalmul?
De a doktor tovább csökönyösködött. Nem hitt a fülének.
— Valaki elhozta a szállásra.
Csokonai dühét meg kell érteni.
— De hát ki hozta volna el, mikor egy héten át, kivéve egy verselgető pápista
diákot, senki felém se nézett? Barátom — most már egészen tűzbe jött a szemtelen
kérdéstől —, ha Váradra való indulásom előtt nem kaptam volna Varasdról gróf
Erdődy Zsigmondtól a Lilla-ajánlásért száz rhénus forint ajándékot, és azt indulás
előtt nem nyomom a zsebembe, Váradról nyomorultul és csúfosan kellett volna kijönnöm, mert kitől kértem volna? Házigazdámtól? A szegény pápista paptól, aki
aztán' igazán~nem tartozott a „crémesek" közé? Ki ismert ott engem?
#

Hagyjuk abba. Nagyon szomorú és leverő volt ez a beszélgetés. Hát még az a
levél, amelyben váradi tartózkodásának, megbetegedésének, hazatérésének krónikáját a maga mentségére leírta, s melyben a Halotti versek meggyalázása fölötti ke61

serves indulatait beleöntötte — hogy meggyötörhette! Hosszú az a levél, és még
olvasva is tépi, nyúzza az ember idegeit, mert benne a tehetség, az értelem, a
remény, egy induló ú j évszázad ígéreteinek megalázása, meggyalázása, egy nagyratörő magányos ifjúi lélek keserves kínlódása vergődik. Július végére a levelet megírta — illetve abbahagyta, s nem küldte el. Pedig szívesen levelezett. Ez m a r a d t
már — a sűrű levelezés — kapocsnak közte és a világ között, s levelezésének leggyakoribb témája: kiadási lehetőségek kutatása, írásai sorsának egyengetése; többet
írt példányszámokról, nyomdai kellemetlenségekről, a terjesztés megszervezéséről,
egzisztenciális megpróbáltatásairól, elképzeléseiről, terveiről, mint irodalmi, esztétikai nézetekről vagy épp nézeteltérésekről. Ezt a levelet a fiókjába süllyesztette.
Miért?
Az a sejtésem — bizonyítani persze nem tudom —, hogy ezután a kifakadás
után a levélben egy újabb következett volna. A költőhöz végképp méltatlan — s ezt
már az ő erős lelke sem szenvedhette volna el. Az anyagiakról kellett volna írnia.
Figyelmeztetvén a dúsgazdag grófot, hogy bár más „aktorokat", sőt kézműveseket,
gyászhuszárokat, kellékeseket csengő s igazi aranyakkal fizetett, őneki papiros forintokat sem lökött. Július végén még nem kapta meg a váradi szereplésért kétségkívül kijáró „diszkréciót". A folytatásba belefért volna egy bágyadt tiltakozás amiatt,
hogy a gróf a maga idétlen búcsúztató versezetét is belenyomtatta Csokonai füzetébe, méghozzá név nélkül, ezáltal azt a látszatot keltve, mintha az is Csokonai
műve volna — de hát érdemes az után, ami a Halotti versekkel történt, ezt a csekély merényletet szóvá tenni?
Közelebb járnánk azonban az igazsághoz, ha azt gyanítanánk, hogy a levél befejezéséről és elküldéséről a költő barátai — Fazekas Mihály, Kiss Imre, doktor
Szentgyörgyi — vagy a három közül valamelyik beszélte le a költőt Ha így volt —
érveik bőségesek lehettek. Hivatkozhattak nemcsak arra a praktikus bölcsességre,
miszerint kár egy mecénást elveszteni (ők aztán láthatták a költő mindenképpen
elesett állapotát, s tudhatták, mekkora szüksége van ennek a szerencsétlen betegnek
a bárhonnan, bárkitől jövő támogatásra), hanem a költő szíve szerint talán legkedvesebb szellemi gyermekének, a Dorottyának szomorú és a kort jellemző sorsára is.
Megjelent! Nagyon kevés példányban ugyan, de megjelent! De hogyan az is! A cenzúra úgy megnyomorította, megszabdalta, hogy sír a lelke, amikor kézbe veszi. (Elpanaszolta Kazinczynak, levélben, hogy a Dorottya a cenzúra által „nagyon meg
roncsoltatott, s még jobban disjecti membra poetae, mint a R h é d e y n é m . . . " ) Nos, h a
így áll a helyzet a cenzúrával — mondhatták neki barátai —, miért épp a grófnak
tennél (jóllehet gonoszul bánt el a verseddel) keserű szemrehányást, holott a világ
most, 1804-ben általában is így megy — s a fejére idézhették: az is bolond, aki
poétává lesz Magyarországon.
*

De talán még jó is, hogy nem küldte el azt a dühkitörést!
Augusztus vége felé a költő kapott Bárándról egy levelet, amelyből kiderült,
hogy az a gonosz gróf mégsem annyira gonosz. Jóérzéssel van most is Csokonai
iránt, sőt! De olvassuk Bod János bárándi prédikátor örömhírt hozó — legalábbis
annak szánt — levelét:
„Kedves Barátom Uram!
E fojó Hónapnak 16dikánn Mélt. Rhédei Lajos Ür, itt Bárándon keresztül menvén, hozzám be jött, és kevés beszélgetéseink után mindjárt Barátom Uramat hozta
elő, még pedig le írhatatlan jó indulat lévén benne Barátom Uram eránt, nem
adhatom Barátom Uram mostani levelembe azt mind tudtára, amiket beszélt, és
mitsoda ajánlásokat, áldozatokat emlegetett, meljeket tejendő lesz Barátom U r a m mal. — Ha élek, jövő héten be megyek és mindenekről tulajdon magam fogom
tudósítani Barátom Uramat . . . Az én kezembe adott ez a Jó Űr 100 Rh forintos
bankót, hogy magam adjam Barátom Uramnak azzal a jelentéssel, hogy e még csak
kezdete az Ö Jószívűségének...
Keltezést: Bárándonn 1804. 19. Aug.
62

Utóirat
„A száz rhénesnek oljan nagy históriája lesz, hogy megtart egy nap beszélni.—"
Mekkora volt a kegyes pap és jó barát álmélkodása, amikor azt tapasztalta,
hogy a megjutalmazott költő nem mutat különösebb örömet a száz forint láttán.
Sőt mintha sértődött lenne inkább, mint a megtiszteltetéstől meghatódott, amikor
Bod János lelkendezve sorolta, miket üzen a gróf a poétának. Borzasztóan sajnálja,
hogy Váradról szinte hír nélkül jött el, s azért nem kereste meg négy hónapon át,
mert a gróf — sajnos — nem tudta, hol lakik Csokonai, s addig is, amíg személyesen találkozhatnak, küldi ezt a csekélységet — 100 forintot — s bármikor szívesen
látja Váradon. S ha valamiben szolgálatára lehet, nyereségének tekinti azt a gróf.
Lemondóan, keserűen legyintgetett a költő erre az üzenetre. Minden szava ferdeség, hazugság. Mit tesz az, hogy a gróf nem tudta, hol lakik Csokonai? Csak Sándorfit, saját orvosát, Fráter Istvánt, közös ismerősüket — Csokonai-pártfogolóját —
kellett volna megkérdezni. S ha Debrecenbe jön, kérdezze meg az első, útjába
akadó diáktól — odavezeti. És az a száz forint? Négy hónap múltán — száz forint?
És ha nem találkozik véletlenül Bárándon Bod Jánossal, aki épp készült Debrecenbe — vajon meddig várhatott volna arra a sokszorosan megérdemelt pénzre?
És csak úgy elküldeni — egy sor írás, reflexiók nélkül? Így kell bánni azzal a
költővel, aki a gróf szolgálatában vált halálos beteggé?
*

A száz forintot persze meg kell köszönni. Levélben. Csakhogy abban a köszönő
levélben nem lesz köszönet.
Egy öntudatában sértett fiatal, de máris annyi mindennel leszámolt költő még
egyszer és — bizonyára sejti már — utoljára felveti a fejét, és odamondogat a
grófnak, széles lendülettel letörli élete fekete táblájáról a megalázásnak ezt a tételét.
„Nagyságodnak egy személyes vagy tisztje által írásban, vagy élőszóval kijelentett kegyes reflexióját 100 írtnál többre becsültem volna!" És tovább: „ . . . e l kellett
(szándékom és akaratom ellenére) utoljára fogadni azon 100 Rfrtot, és csak úgy,
mint 100 forintot, melynek pénzbeli folyamatján kívül, egyéb semmi becse nincsen.
Adójának sem szavai, sem kézvonásai nem adták meg annak azt a válort [értéket],
a mely oly nagyon külömbözik egy uzsorás és egy poéta előtt, a börzén vagy a
Parnassuson. Alázatosan köszönöm még is Nagyságodnak mint versificator, és mint
a halotti pompára dolgozott egyéb kézmívesek..." Ezt olvasva, mintha fogalmazódnék már a válasz, a megnyugtató, arra a korábbi kérdésre: miért épp ezt a deákot
kedvelte elődként, a vadharagú Petőfi, miért vállalta egyetlen vér szerinti irodalmi
rokonának a rokontalan Ady. Csokonairól halála után anekdoták tucatjai keringtek,
garabonciás hírébe keveredett, aki, ha akart, szelet tudott támasztani — s bármely
kémény füstjéből meg tudta mondani, mit főznek ebédre. Nos, bármily furcsa lesz a
megállapítás: ezekben a dolgokban valóban tetten érhető a rokonság az említett
utódokkal, ő k is tudtak szelet támasztani, s volt érzékük hozzá, hogy akár egy
nemzet, nép, osztály füstjéből-füstölgéséből megsejtsék, mi forr. azon a tűzhelyen.
Hogyne lettek volna bizonyosak Csokonai belső tüzeiről — ha csak a füstjét látták
volna is! S velük együtt Móricz is pontosan felfogta ennek a sorsnak mélységes
tragédiáját. Ahogyan véget ért. Ahogy beteljesedett. Mert most már a vég következik.
*

Válaszolni kellene arra az üzenetre is, hogy a gróf bármikor szívesen látja
udvarában a költőt. De ráférne ott a pihenés! A megnyugvás! A rendszeres meleg
étel. Ápolás. Orvosi gondos figyelés. Ott él Sándorfi, a híres doktor, akit gyűlölködve
emlegetett ugyan abban az el nem küldött levélben, de akit szíve szerint — s az
igazságnak megfelelően — nem vádolhat a Halotti versek meggyalázásáért. Minek
jeléül még májusban írt egy verset, megrendítőt, szívszorítót, mintegy hiteles beszá63

mólót testi állapotáról, vallomást az orvoshoz, költőit, tehát versben. A címe: Tüdőgyulladásomról. Benne a hiteles kórkép, és máig a magyar költészet egyik legmodernebb versszaka:
Fojtó sirokkóknak
hevétől
Asznak
tüdőhólyagjaim,
S a kriptáknak fagyos szelétől
Borsódznak minden
tagjaim.
Szívem megett egy láthatatlan
Kéznek nyila bélőve áll,
S mellyem csontboltján
irgalmatlan.
Sarkával rugdos két halál.
Visszaemlékezve az áprilisi krízisre, Sándorfi gondos ápolására, benne van a
versben az igazságosztó, az orvost minden literaria grassatiók alól immár örökre
leimentő hat sor:
Sándorffym ül. ágyamnál...
s ennek
Köszönhetem, hogy élek még?
Zendülj, echózz, esti csendesség!
A hála engem dalra ránt.
Telj bé, kettős szent
kötelesség
Az orvos s barát eránf.
Megint ott ülhetne ágya mellett az orvos és a barát, aki egyszer m á r megmentette az életét! Mit válaszolhat az elesett állapotban a beteg költő?
Válasza az, hogy — nincs válasz. Csokonai nem fogadta el a gróf meghívását.
Pedig otthona lenne. Fedél a feje fölött. Étele, itala, megnyugvása. Az utolsó években épp erre vágyott szinte gyötrő szomjúsággal. Ügy élt benne a vágykép az otthon, a tusculánum iránt, hogy szinte fájt. Most, a nagyváradi temetés után, a végső
elesettség állapotában kétszeresen. Hiszen már 1799-ben, Somogyból hazatérőben
levelet fogalmazott Festetics Györgynek, s ebben a levélben már kész a gyönyörű
program, hogy mire kell neki a tusculánum, a csöndes hely, ahova a világ elől
elhúzódhatna. Dolgozhatna. Írhatna: „ . . . haza jöttem csekély örökségembe, de amelyet megtanultam elégnek tartani. Itt a magánosságba eltemetve élek magamnak,
hazámnak, szokott stúdiuimnak, fordítván, olvasgatván, elmélkedvén: az irigy
[ugyan, ki miért lehetne rá irigy?] fel nem talál ősi nádfedelem között, s a bigottnak sziszergési könyveim közé be nem hallanak. Érzem, hogy az esméretlen csendességbe lelkem is, mely a szerencse hányása között törpévé lett, óriásodni kezd:
látom, hogy a nagy lelkek ujjal hívnak magok felé s integetnek, hogy a plebecula
zavart sikoltásaival ne gondoljak; hiszem m á r most, hogy élek: oh Rousseaunak
"boldogult árnyéka, lehelj reám egyet a Monmorency kertek lugasai közzül, vagy az
ermenonviliéi sírnak hideg nyárfái mellől, hogy az igazság, a Gratiák s a n n a k idejébe az örök álom édesdeden szálljanak meg engemet homályos ákászom árnyékában."
Óh, azok az „ákászok"!
Azt szerette volna, ha akácfák állnak az ablaka előtt. Az „ősi" hajlékhoz, a
Darabos utcai nádfedeles házhoz 157 négyszögöl telek tartozott. A hazatért költő
szőlővesszőket ültetett bele, Puky István földbirtokos barátjától — diákkori barátság
Sárospatakról — kapott szőlővesszőket. „Mondolafákat." Sőt, 1801 januárjában további „egynéhány berzence szilva és ákászfacsemetét" kért tőle, „ha a föld fagya
engedi". Másfél év múlva, 1802. június 11-én, a fél várost elpusztító tűzvészben
lángba borult a nádfedeles hajlék, üszőkbe s hamuba fulladtak az ákászok, a szőlővesszők, a mandulafák. Soha többé nem talált igazi otthonra a költő. S most a gróf
Váradra hívja. Nem megy. Oda nem megy.
Ellenben, alighogy elküldi a dacos levelet Váradra, mindjárt ír egy másikat
Téglásra, bizonyos Bek Pál nevű ismerőshöz, akinek ott némi földbirtoka s otthonos
kastélya, udvarháza van. A levél szövegét nem ismerjük, csak a válaszból sejtjük,
'64

hogy drámánk szempontjából ennek az ismeretlen levélnek — a végkifejletnél tartunk! — mekkora „szerepet" szánhatnánk. A költő ugyanis menedéket kért a régi
jó ismerőstől. Ahova betegségével, kínjaival elhúzódhatna — mint mikor a végét
érző nemes vad behúzódik az erdő sűrűjébe. „ . . . gondolhattya — írta válaszában
régimódiasan a derék Bek Pál —, hogy nem tsak szívesen de ohaítva várom. Gyönyörködni fogok rajta, hogy egy oly betses hazámfia, kinek jeles elméjét örvendve
tsudálom, házamat menedik helynek fogja választani ezen rövid és fergeteges életben." Rövid és fergeteges élet — Bek Pál bizonyára nem sejtette, mennyire ott ült
az igazság tövében, amikor ezt írta. S bizonyára azt sem tudta, hogy az a levél,
melyben tőle a költő, a „betses hazámfia" menedéket kér, miképpen jelzi füstként,
hogy odabent már épp csak lappang a kihunyó tűz. A költő állapotának végsőre
való fordulását. De még ennél is többet. Nem a tüdőbajt, a gyógyíthatatlant jelzi
csak, hanem a költő és a világ viszonyának furcsa fordulatát.
Itt volna csúcsszerepe, mindent summázó funkciója az elkallódott levélnek —
épp azért, mert elkallódott. A drámaíró itt és csakis itt szabad kezet kaphatna, s
minthogy a költő abban az állapotában, amikor leült, hogy menedékkérő levelet
írjon Téglásra, az élet — és a dráma — szigorú törvényei szerint minden bizonnyal
rákényszerült, hogy életét mintegy áttekintse, pillanatokba sűrítse (mint a zuhanó
emberről mondják), nem is nagyon kellene erőszakot venni a megtörtént valóságon.
Ebbe a levélbe összefoglalható lenne a harmincegy évre telt élet summázata. Említhető lenne a huszadik meg a huszonegyedik század, hiszen a költő is ide vetette
reménykedő pillantását — s ilyenformán az elkallódott levél igazi címzettje nem is
Bek Pál volna már, hanem az utókor, „a boldogabb maradék" — mi magunk.
S hogy épp ez a „levél" miként lehetne drámai dokumentuma a pálya végső fordulatának? Megmondom: mindeddig ő kapott hívogató baráti leveleket, uramisten,
mennyien hívták, édesgették magukhoz, baráti körbe, vidám szüretekre, víg napok
együtt töltésére! Ez a levél az első, amelyet az immár búcsúzó költő azért ír, hogy
„menedíket" leljen. Nem őt hívják — mostantól már ő kopogtat: fogadják be,
ha tehetik.
Nem sok helyen kopogtathat. Nincs sok ideje.
Még egy ilyen levél megy, december 4-én, Derecskére, Obernyik József rektorhoz. Ez lesz, a derecskei baráti otthon az utolsó „menedik". A levél csupa és merő
jaj, fájdalom, könyörgés — maga az eleven seb. A három metsző cimborával —
rézmetsző deákokkal — lakik egy kvártélyon, hát persze, hogy nagy alkalmatlanságot okoz egy ilyen egyszerű, puritán deákszálláson a nagybeteg Csokonai. S hiába
a sok rendelt orvosság — örökké fáj, szúr a háta — nem két halál rugdos már
odabent, hanem a pokol minden kínjai szúrják, égetik. „Legfőbb és minden külsőbelső szereknél használatosabb volna a hátgeréncznek végig való dörgölése: de azt
magamnak lehetetlen megcsinálni, mással pedig nincs kivel tétetni. Ezután való
Dieteticum a nyugodalmam volna, vagyis a csendesség: már itt ebben sincs módom:
otthon pedig [vagyis a leégett házban] még úgy sem." Emiatt kéri régi jó ismerősét,
adjon neki egy-két hétre kvártélyt. Mindent megfizet. „Még addig megpróbálom az
orvosi tudomány erejét: mindent a mit előmbe ír, pontig végbeviszek és ha akkor
sem érzem osztán semmi foganatját, életem nyakába vetem a gyeplüt és elkészülve
ütközöm bele akár mibe, míg belőlem a kis életerő ki nem fogyatkozik."
Alighogy az érte küldött fuvaros kidöcögött vele Derecskére, s alighogy megpihent — hátát végigdörgöltette —, eszébe jutott a három metsző diák. A három jó
cimbora. Ezek most akarnak Debrecenből útra kelni, most készülnek kiszállni a
nagyvilágba — pénz kellene nekik az útra. ö pedig úgy jött el tőlük, hogy adósságot hagyott maga után, pontosan nem is tudja, mennyit. Lelkére veheti, hogy a
három jó cimbora az adósságát fogja holta után emlegetni? Pénz azonban — ahogy
szokta — nincs. Már indulása előtt, az utolsó percekben, melyeket Debrecenben töltött, a fuvaros csézájáról leszállva, útközben a kipróbált jó baráttól, Nagy Gábortól
kért kölcsön harminc forintot — ennyit törlesztett az adósságból, de mi legyen a
még fennmaradókkal? „Ti azt nem érdemiitek tőlem, hogy a világra való kiindulástokban hátramaradást csináljak, vagy hogy megcsaljalak, de tudjátok, hogy engem
5 Tiszatáj

65

is a pénz bejövetele eránt mindennünen megcsalt a reménység és várakozás; azonban azt is tudjátok, mely szomorú környülállások között vagyok hosszas nyavalyám
miatt. — Megengedtek tehát, úgy reménylem, hogy aprólékos adósságaimmal még
későbbre maradok. — Én azt magam sem tudom, mennyi, és ez okon kérlek küldjétek ki most a summáját, hozzátévén a négy gyékényszéknek az árát is. Reménylem, csak adódik nékem is majd módon és azt lefizethetem oda, ahová írástokban
kívánjátok. Mit írjak még? Írhatnám még, hogy sokkal rosszabbul vagyok, mint
voltam; — a lábom nem bír, nem eszem, a mit eszem is, kihányom; hogy a köhögés szakadatlan rajtam, és 10 grádussal erőszakosabb stb.
De az effélékkel minek terheljelek; ha meggyógyulok, megírom, ha meghalok,
lészen tán, ki megírja: Isten hozzátok! ne szűnjetek meg szeretni, aki titeket halálig
fog szeretni
Csokonai M."
*

Elküldte a levelet, kívülről ráírta a sóhajnyi címzést: „A három Metsző Atyafiaknak, ha még megvolnának." S aztán: kedv, remények, Lillák, isten véletek. Derecskéről már csak meghalni vitték vissza édesanyja félig még üszkös otthonába.
A három metsző atyafiak egyike, Papp József, amikor eljutott hozzá költő b a r á t j á nak halálhíre, elővette a hozzájuk címzett levelet, ú j r a elolvasta, szeme könnybe
lábadt, megcsókolta azt a helyet, ahol a rajongva szeretett cimbora neve állt, s
aztán ezt írta rá: „Ez utolsó kézirata Csokonainak."

HÉZSO FERENC: C S A L Á D

66

JCileueMti

éoe született

Q>alúts

Jlliluíhj

Babits-dokumentumok
KÖZLI: GÁL ISTVÁN
BABITS K I A D A T L A N V E R S E I B Ő L ÉS V E R S T Ö R E D É K E I B Ő L

Nincs a modern magyar költészetnek még egy nagysága, akinek több verse vagy
verstöredéke maradt volna kéziratban, mint Babitsnak. Életében köteteiben közreadott költeményei csak mintegy felét teszik ki nyomtatásban megjelent költői műveinek. Folyóiratokban, heti- és napilapokban szétszórt verseiből terjedelmes függeléket állított össze özvegye, Török Sophie a Franklin Társulatnál megjelent ún.
összes versekben, pedig ebbe már belevette az Illyés Gyula által Babits halála után
közölt töredékeket is. Ez az impozáns anyag már sejtetni engedte, hogy a klaszszikusnak álcázott, filológus-költő álarca mögött a véres valóság, az Ady-féle önkínzás, a T. S. Eliot-féle önelemző lelkiismeret-vizsgálat poétája rejlik. A Nyugat
kiadóinak az Ady-típusú költőből elég volt egy is — kellett egy intellektuális, egy
filológus-költő, s ez lett Babits, első könyvei alapján.
Az utóbbi években, sőt a legutolsó hónapokban, egyelőre legalább számomra,
aki Babits Összes Műveinek kritikai kiadására tettem hivatalos fölkérésre javaslatot,
olyan gazdag kézirattömeg került elő több barát és kortárs hagyatékából, amely a
nagy költő-gondolkodó eddigi vonásait lényegesen módosítja, illetve kiegészíti.
A Babits özvegye által házasságuk alatt gondosan gyűjtött kéziratokon kívül három
gyűjteményből kerültek elő Babits-versek saját kezű fogalmazványai, amelyekről a
költő özvegye sem tudhatott életében. Ezek: Basch Lóránt, Komjáthy Aladár
és Szabó Lőrinc hagyatékai. Basch Lórántról köztudomású, hogy mint a Baumgartenalapítvány kurátora milyen közvetlen kapcsolatban állt a költővel, és mennyire befolyásolta özvegyét annak idején. Komjáthy Aladár az 19I0-es években volt kedvenc
tanítványa és titkárféléje, Szabó Lőrinc pedig 1919 őszétől 1921 végéig nála lakott,
mint volt tanársegéde és albérlője. Babits teljes költői termésének közreadását hosszú
ideje egy megalapozatlan téveszme akadályozza. A végzetes betegsége idején Sárközi
György által sürgetett és megvalósított tíz nagykötetes Összegyűjtött Művek kiválogatását és sajtó alá rendezését még maga a költő végezte, betegágyán. Állandó
kórházi tartózkodása és a kéziratok rendezetlensége lehetetlenné tette technikailag
is az összes Művek megszerkesztését. Ö maga azonban ironikusan utalt a goethei
„Ausgabe letzter Hand" kifejezésre. De az a tény, hogy minden leírt sorát összegyűjtötte vagy összegyűjtette bizalmas barátaival, éppen az ellenkezőre utal, tudniillik, hogy nemcsak a nyomtatásban, még kevésbé a kötetekben megjelent művei
lennének csak általa vállalt alkotásai. Hogy mennyire tudatában volt írásba foglalt
vallomásai jelentőségének, arra jellemző, hogy még olyan, a maga idejében politikai
tartalmuk miatt közzé nem tehető írásait is eltette, amelyek miatt egy esetleges
házkutatás során az ellenforradalom első éveiben ellene akár vádat is emelhettek
volna.
Babits összes kiadatlan verseit igyekszem összegyűjteni és minél előbb sajtó
alá előkészíteni. Itt közölt kiadatlan kéziratai a fenti gyűjtemények mindegyikéből
5*

67

hoznak mutatványokat, a legtöbbet Szabó Lőrinc nemrég rendezett értékes gyűjtéséből. Az első, a Széchenyi című, a legnagyobb magyar iránti, egész életén át hangoztatott nagyrabecsülésének első megfogalmazása. A Szép Szó „Mai magyarok régi
magyarokról" című tanulmánykötetében megjelent Széchenyi-arcképéről úgy vélték,
hogy az Szekfű Széchenyi-kultuszának hatására keletkezett. Ez a vers azonban jóval
korábbi, 1906—8-ból való, amikor Szekfű még a 17. századdal foglalkozott. Széchenyi-tiszteletét azonban nem Kossuth iránti föltételezett tartózkodása növelte.
Élete utolsó évében egy látogatójának, aki Széchenyi és Kossuth szembeállításával
próbált hízelegni neki, és Kossuthot az akkori két nagy demagóghoz hasonlította,
ezt a választ adta írásban: „Kossuth egy Mussolinihez vagy Hitlerhez képest óriási
szellemi magasság. Nagy műveltségű, művészi képességgel áldott, tudós e m b e r ! . . .
Nagy valaminek kellett lennie, ha az angolok, amerikaiak így rajongtak érte."
Egy 1917—18 telén Adyval tett téli szánkóútja' boldog emléke a háború kínzó tudatával keveredve az „Ady Endre szánján" című csaknem befejezett verse. 1919-es
magatartása miatti üldöztetésének és megalázásának keserves, Jób-szerű f á j d a l m a s
jajgatása megrendítő hangú kezdetű rapszódiája. A filozopter-költő klasszicitásának
börtönéből szabadulni vágyó ember keserű sóhaja a „Házak éles c s ú c s a i . . . " kezdetű
versének utolsó négy sora:
Mit ér a vézna holdvilágos ének
Ö csak már egyszer
kettétörhetnélek!
Hogy régi hangom buggyanjon ki fájón.
Mi vagy te? Csupán börtön vagy a szájon.
Van itt két érdekes variáns is, az egyik gyönyörű verse egy szekszárdi tavaszi
látogatásról, de a Nyugtalanság völgyében közölt szövegnél borúlátóbb, baljóslatúbb,
igazmondóbb. Az Esti megérkezésnél használta föl Ü j rigmusok a télre című verse
utolsó strófáját. „A veranda hűvös már" kezdetű vers nyomós cáfolata annak a
vélekedésnek, hogy az egyszerű, népdalszerű hang nála is, akárcsak Tóth Árpádnál,
Erdélyi József-hatás. Ez a verse is, mint nem egy régebbi kötetében publikált szöveg, az Erdélyi föllépése előtti időből való, és visszamutat a kezdő költő első korszakára, amely Heine és Petőfi hatása alatt állt.

SZÉCHENYI
Szegény bérelt lelkek, hova csúszunk?
Csak lefelé csúszunk, föl már sohse
kúszunk,
új idők árjával tehetetlen
úszunk
régi partjainktól aggódva
búcsúzunk.
Régi nagy újítónk, más újító voltál,
harcod áldozat volt és nagyságod oltár,
eveződ víz ellen, ajakadon zsoltár
tártál új csatornát, hogy folyjon a holt ár.
Hogy ne legyen posvány Magyarország
földje
munkával viruljon mezeinek
zöldje
boldog legyen népe, áldott hegye völgye.
Nem lenne-e jobb még a Pruth és Szeret közt
Mint sárba evezni tél és kikelet közt
tehetetlen korcs nép Nyugot és Kelet közt?
•68

ADY ENDRE SZÁNJÁN
A szives ház elmaradt
Szoba melegsége
gazda szava elmaradt
gazda szívessége.
Tejes a köd, gyér a fény
csillog a hó gyönyörén
morzsa dér az út kövén
csupa
gyémántbánya
hó fölött és hold alatt
mivelünk vígan szaladt
Ady Bandi szánja.

Hej, ma ez a széles út
Baranya meg Tolna
Felejtjük a háborút
ama ... nem izgulnak
(Pedig van ma háború
és a világ szomorú
és az Isten iszonyú
fenn a fagyos égben
O jaj hány van akinek
jobb lenne — mert nem
szoba-melegségben.)

Szerte tél a villasort
pántlikázta
hóval
fenn az égen olvadt hold
csúszik a szánkóval
Nincsenek most kerekek
Jó ma itt kinn,
gyerekek,
Vesszenek a melegek.
Emlékszel-e
régen?
Emlegettünk
múltakat
régi szánkás utakat
falusi
vidéken

0 jaj hány van aki vész
iszonyú az éjben
De a holdfény mintha méz
olvadozna téjben
Es az utca nyílt Szezám
Béke-simán száll a szán
Béke van itt igazán
E havas viharban
Hó fölött és hold alatt
két poéta így szaladt
Ady Bandi szánján.

lehet

[CÍM NÉLKÜL]
Jaj engem is bekentek sárral
hogy fajtám undorodva lát
S viselem mint zsidók viselték
a sárga foltos csúf ruhát.
Itt állok. Koldussors a részem,
rúgás és maró szánalom,
Es zörög még, zörög kényetlen
a nagy lakat a szájamon.
Barátaim elhagytak
engem
egy árva hívem nem maradt
Nincs senki nálam üldözöttebb
magyar a magyar ég alatt.
(1920)
69

ÜJ RIGMUSOK A TÉLRE
Ö itt van a tél
és itt van az éjjel
ó itt van a tél
az északi széllel
és éjszaka széllyel
sötét a határ
és itt van a farsang
és itt van a bál.

És itt vannak a lányok
a drága ruhákban,
a hölgyek a drága
prémű boákban.
Máskor az éjszaka
csöndje halálos:
most villan a villany
és villog a város. —

Idelenn a város
villanya villog;
de fenn a nagy égnek
csillaga csillog:
a villany a földi,
a csillag az égi;
a villany az új,
a csillag régi.

[CÍM NÉLKÜL]
Házak éles csúcsai mint a sziklák
az ég sima tengerét
szétszakítják
s felkúszik a hold, mint egy görbe csónak,
így úszhatott egére Scipiónak,
vagy Afrikában hajdan Karthágónak
a holdvilág, miről annyit daloltak —
különös ám hogy ugyanezt a holdat
látja mindenki, az is aki távol,
s aki ellenség, messze Afrikából.
Jaj hallgass sípom gyenge hangot adtál
Mint fájós torok szűkre bedagadtál
Mit ér a vézna holdvilágos ének
ó csak már egyszer
kettétörhetnélek!
hogy régi hangom buggyanjon ki fájón:
mi vagy te? csupán börtön vagy a szájon

[CÍM NÉLKÜL]
A bús kert orgonát csinál a pusztulásnak és néniát zenél:
száz tarló ágon át verebek sípolásznak, s fut s rí a gyáva szél.
Mily olcsó hangital karcol mint durva karcos! mámortalan zene!
borzongó gyáva dal! borzongó gyáva harcos vérének üteme!
Ö lelkem, be ne szállj e gyáva néniába, te is tán harcba mégy!
Állj ha kell, vígan állj a svadronyléniába: katona lelke légy!
70

[CÍM NÉLKÜL]
1
(A KÖLTŐN TAVASZI IZGALOM VESZ ERŐT)
A vad tavasz zuhanyát érzed-e, érzed-e zúdulni,
kedves?
Gyere ki a szöllőbe — virágos fákkal habzik a hegy
Gyík surran a szurdékban, amerre az ember megy
A rög szinte él, a nap szinte nedves —
Most könnyű vagyok, ugye könnyű? lásd, tudom a babonát:
Szentgyörgy előtt piros pillangót fogni jó! —
Érzed hogy árad a szél mint egy tavaszi nagy folyó
jó, jó, meleg, párnás, sűrű — Gyerünk a napon át!
Nézd eleven mappa a táj a napba, minden útja tiszta rajz!
Még föl nem vette a nyári zöldet, csíraváró meztelen.
Hallod a zenét a mandolafán, mint kivirágzott
hangszeren?
Zsong, zsong, zsong, zsong — mézillat, érzed? — pille száll és méhe

rajz

Létrán egy bácsi hernyózza a fát — mint naptárakban régi kép
a hónapok előtt, olyan — mellette gyerek és kutya víg.
Karókat a földön suhancok sorban guggolva hegyezik.
Iszalaggal a vincellér kötözi a venyigét —
(így ülni a napban)
Jó, jó jó így szétnézni a szabadon! — Gyere üljünk le a tanya előtt
ahonnan látni a vonatot hogy cammog a róna felett
s a várost, s a széles utcán mászni az apró embereket,
s vidám munka hálójában hegyoldalt és tetőt —

II
(A KÖLTŐ SZÍVÉT NAGY MEGNYUGVÁS TÖLTI BE)
Lásd, nem szomorú a tavasz; nem látsz itt

csüggedőt!

III
(DE A MEGNYUGVÁS NYOMÁN MELANKOLIKUS GONDOLATOK FAKADNAK)
Mégis a bánatnak készíti a bort e munka szaporája
Minden fürge frisseségből lankadt mámort, lásd,
víg vesződség gyümölcséből szűrnek édes búsulást
Mire dolgozik a vidám tavasz? az ősz bús mámorára!
De az én őszömnek micsoda, micsoda bora lesz, kedves?
Es ki fog nékem nyújtani akkor szelíd poharat?
Es merre fogok bolygani akkor a gonosz ég alatt?
és visszasírni a te zuhanyos tavaszodba,
kedves,
bortalan őszömből, mely könnytől

lesz csak, és esőtől

nedves?
71

[CÍM NÉLKÜL]
Néha egy-egy nagyobb völgykatlanból valami falunak a tornya csuccsan ki;
olyan se hegy, se sík vidék ez
hol van már az a szerelmes? Melyik
messze
harctérén?
Harctérén! De mily kicsinység minden harctér most és álom, mint
aki az utcasarkon befordul és eltűnik
eltűnik a langy esőben
még utána nézünk tán és márcsak a szomszéd vendéglőt látjuk a pincérfiút
amint nézi, esik-e?
Sápadt, nyurguló kamaszka, mintha nőne az esőben, aztán ő is eltűnik
eltűnik és jönnek mások, siető járókelők
En nem félek az esőtől, hadd csurogjon a hajamra, leveszem a kalapot
messze már a híd előttem látszik és a nagy folyó
milyen sárgás furcsa fény ez, mely a víznek ólomhátán megfickándik
mint
a hal ezer apró tűszúrás, szürke háló borzongás
borzong a víz
ólomhátán,
sárgásszürke a világ!
Milyen ős közömbös isten szövi ezt a szürke hálót? Szerelem, harctér és
tűnő életek ... jaj mindent, mindent sárgásszürke köpenyébe
becsavart
ma Pluvius

[ClM NÉLKÜL]
Ö líra, líra, úgy ömlesz elő megint lelkemből mint a vér
ömlik a sebből ha a sebesült egyedül marad
éjjel az árokban, nincs ki bekösse, s mind jobban alél
és gondolat nélkül csak nézi a szép piros vérsugarat.
Egy pók ül a lelkem mélyén és fonja, fonja,
fonja a dalt, mint egy hálót, nem törődik
semmivel
kábító, vesztő fonadék — s a lelkem mind
belevonja
hogy megmozdulni se tud már — én csak nézem, mit

mivel.

S csak érzem szövődni e verseket, — nem én szövöm őket — hogy
ki szavaimból? nem tudom — mily dallamra? nem tudom
Borzadva látom, hogy fekete lelkemből tarka szók erednek,
és hálójukban zsibbadtan fekszik
bánatom.
Bocsáss meg kedves bánatom, ha elfelejtelek mint sebét
a sebesült aki elalélt, s nem érez semmit, csak nézi a vért:
nem vas, hanem friss vér, csörgedez, nem koporsója a sebnek
nem gyógyulás az ily feledés, azé, aki kínba alélt.
Csak folyj folyj édes vérem folyj, amíg te folysz addig élek
míg csorganak ezek a versek e vérfakó dalok
Ha egyszer vérem és kínom megalszik mint az Acheron,
tudja meg akkor a világ, hogy a lelkem halott.

ez

születnek

PIHENÉS
Odakinn halkan hull a hó ...
Pihenj, pihenj, szívem, bohó!
Mért kergeted
az életed?
Mohó!
Mohó!
Hohó!
Hohó!
Minden kell és semmise jó?
Száz cél után
Setén-sután
Hányódva céltalan hajó!
Es vággyal fűtött rossz kohó
Hohó!
Hohó!
Hol van a gépész, a mohó?
Pihenj, szegény!
A vágy s a szén
kifogy már, lankad a kohó.
Odakinn halkan hull a hó
Még szén a vágyam
parázs
parázs.
S elfogja lágyan
a téli varázs
és sistereg
mint havon a parázs.

[ClM NÉLKÜL]
A veranda hűvös már
vadszöllőlomb vörös már.

Fázik mind és fél és fáj,
valami rossz vándort vár

Vörös bor az asztalon
Lelkünkben az unalom.

Jön a vándor mogorvár,
Köpenyegét
vonszolván

Megtörött a bor színe
Mint a haldokló szeme

Köpönyege föllege
betakarja az eget.

Iszunk apró kortyokat
Hallgatunk rá nagyokat

Lehellete csúnya szél
akit ér az meg nem él

Nézzük a vén telkeket
a vetkőző
kerteket

Jaj levelek, hol
Mit csináljunk,

Aki maradt bús levél,
fázik mind, és fáj és fél.

bújjunk?
lehullunk.

BABITS K É T S Z E G E D I L E V E L E

ÉDESANYJÁHOZ

Babits szegedi élete aránytalanul ismeretlenebb, mint bajai, fogarasi, újpesti és
tisztviselőtelepi tartózkodása. Ennek hiánya elsősorban ottani ismerőseinek gyéren
rögzített emlékanyaga. Juhász Gyula első rövid megemlékezése és Tolnai Gábor
korai tanulmánya az alapja a szegedi évekről való vélekedéseknek. Legjobb szegedi
barátja, Kún József, túl korán és túl hirtelen halt meg ahhoz, hogy följegyzéseket
készíthetett volna rokon lelkű, csodált barátjáról, de az ő levelei, a Babits—Juhász—
Kosztolányi-levelezés függelékében, így is a legértékesebb közlések szegedi életéről,
majd a Fogarasból való visszavágyakozásából.
Mint az édesanyjához írt itteni levelek mutatják, Babitsnak, a fiatal t a n á r n a k
beilleszkedése egy valójában nem neki teremtett pedagógiai környezetbe nehezen
ment. A bajai szerzetes-tanári környezetből a mindennapi gyakorlati, sőt üzleti élet
előnyeit sem megvető kollégák közé csöppent bele, és hónapokig fizetés nélkül kellett élnie; ehhez még hozzájárult az első őszi hónapokban a szekszárdi szüret ráeső
jövedelemrészének késedelme is. Közben az akkori középosztályi életmód és szokásrend, a polgári ruházkodás, lakás, kaszinóélet előírásait nem tudta betartani, a legszükségesebb anyagiak hiánya miatt. Ü j szolgálati helyén azonnal főigazgatói megrovásban részesült épp amiatt, amiért tanítványai annyira szerették; nem használta
a tanári noteszt. Az irodalmártisztelő kisvárosi, bajai előző környezet után az első
hónapokban kirekesztettnek, üldözöttnek, tehetetlennek érezte magát. Anyagi helyzetének kezdő tanárhoz méltó rendezése után bekapcsolódott a Kassban ebédelő kollégák társaságába, de egész addigi életmódját fölforgatta, hogy a reálban, ahol tanított, délutáni beosztása volt. így délelőttje is elveszett, és csak ezzel magyarázható
a Szakolcáról hazalátogató Juhász Gyula följegyzése, hogy néha az egész éjjelt
átolvasta-átdolgozta, és hajnalban villanyfénynél nyitott rá. A tél folyamán, valószínűleg a Hegedűs Pál halálával támadt űr pótlására és talán Kún József a j á n l á sára, a Szegedi Napló munkatársa lett, és itt minden m ű f a j t elvállalt, még a nála
ritka színikritikát is. Tavasz felé azonban már nagyobb terveket forgat fejében;
föltehetően a magyar irodalomban megnyilvánuló nemzeti karakterológia előkészítéséhez vagy megírásához akart fogni. Első hosszú szegedi levelében leföstött arcképsorozata kollégáiról az őt szerkszárdi környezetéből élénk figyelemmel, később roszszallással és elégedetlenséggel kísérő családi érdeklődésre készült, és mint ilyen,
egyedülállóan részletes beszámoló másfajta emberi környezetről, egyúttal becses
adaléka az egykorú szegedi pedagógiai és kulturális életnek.

Kedves

Anyám!

Épen írni akartam Neked, mikor a leveledet kaptam; és sietek válaszolni.
Semmi
nevezetes sem történt az elmúlt héten; az iskolai előadások folytak, kedden már
meg lesz az októberi konferencia. A kollégáimat végig vizitteltem,
meg a gimnáziumi igazgatót is; a viziteket már részben vissza is kaptam; de csak az igazgatóm
Homor talált otthon, aki tegnap a fiával volt nálam. Restelltem hogy még cigarettával sem tudtam őket megkínálni; és fűtetlen volt a szobám, pedig most nagyon
hideg idő jár, jelenleg is kegyetlenül fázik a kezem, amint ezt írom; meg a lábam.
Bizony itt nem becsülnek meg annyira, mint Baján, és én nem is valami
kellemesen
érzem magamat közöttük. Most előveszem az Értesítőben levő névsort és kívánságod
szerint sorra lefestem a kollegáimat, akikről még nem beszéltem. Homorról már
mondtam hogy igen kedvelt úriember; a fia aki gimn. tanár, most lett rendes tanár,
szintén kedves fiu, pertu vagyok vele, az Ötvös Kollégiumban
volt, ismeri Holub
Jozsót (akivel Pesten átutaztomban találkoztam.) Homornak van még két lánya, kik

közül az egyik érettségit tett, s akiket nem ismerek. Hornomé igen egyszerű, kedves
asszony. A család, mint mondják, visszavonultan
él. A reáliskolában van lakásuk.
Homor mathematikus.
Most, hogy Platz főigazgató nyugalomba vonul, azt beszélik,
hogy ő lesz a főigazgató; ő a legöregebb igazgató a kerületben, 60-on felül van.
Blau Ármin, alacsony, szőke, igen intelligens (...), mathematikus, s mint mondják a legjobb mathematikus
Szegeden, azonkívül irodalmi műveltsége is van. Nőtlen, a 40 felé járhat.
Csonka Ferenc, vegyész, és pedig „paprika-vegyész",
kizárólag
paprikafajok
vegyelemzésével
foglalkozik s ebben egész Európában specialista. Szeged város tiszti
vegyésze. Saját házában lakik, az iskolával szemben, ahol senkii sem
találtunk
otthon, mikor
kerestük.
Hegedűs Pál most beteg, szabadságon van de azért meglátogattuk őt is. Magyar
irodalmár s irodalmi működését már ismertem mielőtt Szegedre jöttem. Igen művelt
ember, sok nyelvet tud, sokat fordít idegenből, (Tolsztoj művészeti könyveit ő fordította — de oroszul nem tudván franciából); az ifjúsági irodalmat is sok fordítássál gazdagította. A Gyulai Pál írói gárdájába tartozik, a Budapesti Szemle
munkatársa; az Én Űjságomba s más gyermeklapokba is ír. Nyugalomba akar mint nekem
mondta vonulni s tisztán irodalmi működésének élni. — Azonban iszákos volt és ez
tönkretette egészségét — mondják. A felesége igen kedves és szép asszony.
Dr. Kálnai Adolf, az idősebbek közt, (...), a németet, és filozófiát tanítja; érdekes hogy vasutas és már állomásfőnök volt, mikor tanárá lett és igen sokáig volt
helyettes tanár; Klamarik ugyanis, ki akkor mindenható volt, nem szerette a zsidókat. Eleinte Pécsett volt. Szegeden már háza van; és gázgijártássál akar foglalkozni,
s ha ez sikerülne, felhagyna a tanársággal. Most azonban — mert öreg, s beteges —
szabadságot kért három hónapra s meg is kapta okt 23-án augusztus, szeptember és
október havakra! Ilyen vicclapba illően lusták a ministeriumiak az ügyek
elintézésében. Az egész város nevetett ezen. Kálnai újra szabadságot kér, s akkor valószínűleg sok helyettesítés lesz. — Kálnai neje csúnya (...) asszony, fiai a gimnáziumba
járnak.
Kátai Lajos a rajztanár. Igen kedélyes, élénk bácsi. A piaristáknál is ő tanít
rajzot. A felesége gazdag.
Kis Lajos, nekem legrokonszenvesebb
az egész karban, öreg már, a szekszárdi
Wigandnak hajdani jóbarátja, történelemtanár
s alapos tudós és író, a fiát tanítom
a latin nyelvre s egyik legjobb diákom. Kis a tanári könyvtár őre is. Wiganddal
együtt ők szerkesztették Pancsován az első magyar lapot Végvidék címmel.
Kratochwill Péterről beszéltem már. Igen kedélyes, rokonszenves német, hajdan
egy konviktus igazgatója (Szegeden nagyon sok a konviktus) — amiből házat és
vagyoni szerzett; egy igen helyes kislánya van.
Simits Ferenc (német francia) a Kristóf-lány férje akiről beszéltem. Azt mondják hogy tüdőbajos; szenvedélyes vadász és fotográfus, még fiatalember. Mindig a
ministeriumot szidja, elégedetlen, hogy sok az órája. Sokat járt külföldön.
Szabó Imre szintén fiatal, nőtlen, jelenleg tanulmányútra küldték
Görögországba,
államköltségen. Természetrajztanár.
Igen vallásos és visszavonult ember, egy környéki felekezeti tanító fia. Sok adomát mondanak róla, hogy milyen bigott.
Szemerjai Károly, agglegény, 50-en felül, aki most egyszerre avval lepte meg
a világot, hogy megnősül, Pécsről.
Zerdahelyi (de Nitra-Zerdahely)
úrról, a legöregebbről, a volt amerikai
börtönfelügyelőről már beszéltem sokat. Mikor náluk voltunk láttunk: 2 óriási szt Bernáthegyi kutyát, angoramacskát, zongorát, két csúnya leányt, 1 öregasszonyt és 1 üveg
jó meszlényi bort — ez utóbbit mi csak láttuk, de az öreg úr itta folyton, észrevétlen, úgy látszik, csak akkor jut hozzá ha vendég van.
Végre Dr. Veszprémi Vilmos, magyar irodalmár, (...) igen derék s kedvelt
ember, a felesége is igen kedves s még mindig szép asszony, s van egy nagyon helyes
tíz éves babájuk, Didi, akit igen kényeztetnek,
s aki az apa állandó
beszédtárgyát
képezi. Veszprémi azonban szerencsétlen
kolerikus kedély, mindig elégedetlen s
mindjárt dühbe jön s elvörösödik fülig. A múltkor a tanári szobában kapott össze
75

az öreg Zerdahelyivel
egy csekélység miatt. Az öregnek egy fia, hetedik
osztályú
diák, Veszprémi órája előtt, engedelem nélkül hazament. Veszprémi dühös volt és
az apához fordult (aki mint tudod nem áll épen köztiszteletben
a kollégái
előtt,
akiknek többnyire adósa). Az öreg azt mondta hogy a fiának biztosan a feje fájt.
— Nem hiszek én se magának se a fiának, vágott vissza Veszprémi,
rákvörösen.
— Ez alávalóság, felelte az öregúr, egész testében remegve. Alig tudták őket összebékíteni.
Bérci Ede, a tornatanár, egy félbemaradt zseni, alapvizsgája van
matematikából és tanít is számtant, de irtózik vizsgáit letenni. Egyébként szeretik itt és megbocsátják bogarait, ö csinálja a tanrendet, értesítőt s minden ily mellékes
ügyet,
ö tartja, mondják, a szüleit is, akik szegény emberek. Bogara, hogy
hajadonfőtt
szeret járni az utcán, iszonyú gyaloglásokat tesz, szabad ég alatt alszik stb.
Dr Gráf Gusztáv, aki velem együtt jött Erdélyből, Segesvárról, szász és feltűnően rosszul beszél magyarul bár magyar tanár! (Kolozsvárit végzett.) Járt külföldön, Jénában, Grácban. Félszeg, valódi filozopter, de fontoskodó és minden
lében
kanál akarna lenni. Cilinderben jár.
Az intézethez tartozók közül ismerek még egy hittanárt, egy énektanárt (a helybeli kántort), egy katona orvost, aki az egészségtant tanítja, s két
iskolaszolgát,
egyik lustább, mint a másik.
Schmidtékhez
azért mehetek csak holnap, mert eddig Graff úrral a hivatalos
viziteket kellett szabadidőnkben elintézni. — Holnap egyébként nagy felfordulás
lesz
a városban, Rákóczi, holtan, átutazik, szünet lesz, iskolai ünnep; éjjel 10-től 12-ig
az állomáson lesz a fejedelem koporsója, ahova nekem névre szóló jegyem
van,
mint
tanárnak.
Ami a pénzt illeti, elsején szükségem lesz 12 f r t r a a lakósért és 8-án még
26 frtra a kosztért, azonkívül már novemberben valószínűleg fűtenem is kell, fát
venni; és mosatnom. A pénzemről még semmi hír. Kérlek küldj annyit,
amenyiböl
gondolod, hogy kijövök számítva, hogy most semmim sincs. — De hogy elsején már
itt legyen legalább 12 frt, mert restelem, ha nem fizethetek pontosan. Napjaim beosztása elég rosz, mert óráim többnyire d. u. vannak, 3tól 6ig, amikor leglustább az
ember. — Pistinek majd írok.
Kezeidet
csókolja
és mindenkit
üdvözöl
Misi
1906. okt. 26.

2

Kedves

Anyikám!

Csak most írhatok, miután a főigazgatói látogatás is lezajlott és megvolt a főigazgatói konferencia. A főigazgató a tanításom eredményével
(a latinban)
egyáltalán nem volt megelégedve — de azért a konferencián hála Isten nem
említett.
A hordót haza fogom küldeni a napokban — igazán nem volt semmi
időm
ebben intézkedni — de baja nem lehetett mert pincében
volt.
Kérlek szépen, mondd meg Angyusnak hogy nem hiszem hogy a
Tarnay-fiúnak
ne sikerüljön a vizsgája, mert nálunk az ilyen mindig sikerülni szokott hacsak egyáltalán valamit tud a fiú. Valamit pedig csak fog tudni.
Az utóbbi időkben annyira el voltam foglalva hogy a színházi kritikusságot
is
ott hagytam és most egyáltalában nem dolgozom újságba. Nem érek rá.
Nagyon szeretnék egy pályamunkát
készíteni bizonyos témáról — de ezt csak
akkor tudnám végrehajtani (minthogy most minden percem le van kötve) ha a húsvéti szünidők alatt dolgozhatnék. Otthon az lehetetlen; épen ezért azt gondoltam ki
hogy a húsvéti szünidők alatt esetleg itt maradnék. Szeretnék ugyan
hazamenni.
76

De hisz nem olyan régen voltam otthon s aztán most már nincs is olyan messze az
év vége. Spórolnék is vele alapjában — s erre is szükségem van. Gondoljátok meg
kérlek ezt a dolgot és írjatok róla.
Holnapután itt megint tanári mulatság lesz a Kass-vigadóban
és úgy látszik
muszáj
elmennem.
Fekete ruháról gondoskodtam volna ha rá értem volna — de egyáltalán nem
volt időm.
Nagyanyja és nenne hogyan érzik magukat? Van-e már tavasz
Szekszárdon?
Pistinek kívánom hogy legközelebb még a figyelemből se legyen megintve. Nálunk szombaton volt a konferencia, ugyanakkor a főigazgatói konferencia és a Szegeden tartandó igazgatói konferencia előkészítő értekezlete — úgy hogy egész nap
konferenciáztunk.
Kérlek add át mindenkinek
kézcsókomat és üdvözletemet
— Angyust,
Pistit
csókolom. Maradok szerető fiad
Misi
1907. márc.—ápr.?

HÉZSÖ F E R E N C : M U N K A

77

BATA

IMRE

A z ismeretlen Babits
A MODERN MAGYAR LÍRA TÖRTÉNETÉHEZ
Ha a modern költészetről gondolkodunk, ma is merő tanácstalanság vagyunk.
Vitatott (mert vitatható) fogalom a „modern" jelző, de ha nem vitathatóval helyettesítjük (helyettesítse ki-ki kedve szerint), akkor sem szűnik meg a tanácstalanság.
Pedig már a század első két évtizedében igen alapos elképzelések éltek e tárgyban.
Ez a tanulmány Babits elképzeléseit vázolja néhány vers és a költészet elmélete
körébe vágó babitsi elgondolás alapján. Már csak azért, hogy vadonatúj és szokatlannak tetsző elképzeléseknek azzal teremtsünk otthonosságot, hogy hagyományos
mivoltukra rámutatunk.
A LÍRIKUS EPILÓGjA

Értelmezése perdöntő volt egy időben. Koronatanú ama perben, amely Babits
költészete ellen folyt. De mint mindig, most is kétségesnek bizonyult versértelmezést
koronatanúként citálni. Mert a vers sosem hagyja magát igazán kivallatni. A lírikus
epilógja sem. Ha az agnoszticizmus bizonyítékául értelmezték, ha Babits személyes
vallomásaként a költészet hiábavalóságáról, nem a teljes szonettet fogták föl. Ügy
vélhették, a lírikus epilógja, a Babitsé, de hiába. Senkinek nem jutott eszébe, hogy
a vers nem pusztán egy verskötet epilógusa, nem is Babits költészetének záró darabja, de bizonyos értelemben mégis epilógus; az én-líra epilógja, de a dolog természetéből következően valamely más lírának viszont a prológusa. Amiről beszél,
aszerint epilógus, ahogyan szól, úgy prológ.
Amiről beszél, látszólag nem nagy ügy. Az én-hős hiábavalóságáról, a költői
vállalkozás csődjéről látszik vallani. A költő a mindenséget vágyná versbe venni,
de csak ő bír versének hőse lenni. A dolog akkor támad üggyé, ha abból indulunk
ki, hogy a lírában mi sem természetesebb, mint az, hogy az úgynevezett lírai hős
az én. Mi az oka, hogy ez a természetes állapot egyszerre kérdésessé vált? Az én
nem azért lírai hős, hogy a költő magát mutogassa. A lírikus minden exhibicionizmusával együtt is többet akar önmaga mutogatásánál. De nemcsak akar, hanem
többet is tud. Magáról — élményeivel — olyan módon szól, hogy az a másra, a
mindenre vonatkozik. Ha Babits már úgy véli, hogy versének csak az én bír hőse
lenni, s ez marad csak én, magánál tovább nem tud jutni, kijelentését komolyan
kell venni. Mert nem a lírai hőssel van baja, hanem a lírai hős és a minden viszonyával. Erről szól a szonett. Amaz a másikkal nem cserélhető föl, mivel a kettő
közt nincs csereviszony.
Csak én bírok versemnek hőse lenni,
első s utolsó mindenik
dalomban,
a mindenséget vágyom versbe venni,
de még magamnál tovább nem jxiiotiam.
Az a kérdés, hogy miért jutott eszébe a probléma Babitsnak; jogosan eszmélt-e rá
épp ily módon. — Amíg az én és a mindenség között folyamatos csereviszony látszik lenni, a probléma föl sem merülhet, nincsen. A költő magát beszéli, vallja ki,
de azzal a magától értetődő természetességgel, hogy amit mond, közérdekű, az nemcsak rá, de mindenkire vonatkozik. Ami ebben a hevületben én, az mindig a minden lenyomata is egyben. Ha nem, akkor nem versről, nem költőről van szó.
78

Megszűnt az én és mindenség közti folyamatos és közvetlen csere. Az én nem
hiszi, hogy magáról szólva a mindenséget bírta szóra. Babits azt érzékeli, ami a
kor magyar valósága; az új, kapitalista viszonyok átvérzik a feudalizmus szövetét.
Az én az ú j társadalmi viszonyok közt már csak közvetve képes önmagán túlmutató
cselekvésre. A lírikus epilógja a magányára eszmélt személyiség vallomása, s nem
a filozófia kedvéért, hanem az én nyomorúsága miatt mondja, amit mond. De ahogyan mondja, az már éppen túlhatolás az én-immanencián; e hogyan miatt lesz az
epilógus prológussá.
S már azt hiszem: nincs rajtam kívül semmi,
de hogyha van is, Isten tudja hogy' van?
Vak dióként dióba zárva lenni
s törésre várni beh
megundorodtam.
Nem arról van szó, mintha Babits azt vélné, nincs rajta kívül semmi; ezt legfönnebb hiszi, mivel megbizonyosodni nem tud. Az alternatívát sem zárja ki! Ha van
is rajta kívül valami, nem tudhatni hogyan van. Egyik a hit kérdése, másik a
tudásé. A mi kérdése a hit körébe vág, de hogy ami van, miként, hogyan van, az
a tudós körét állítja. A filozófiában járatos Babits, Zalai Béla barátja érvel itt, és
pontosan érvel. Nem kérdez olyat, amire nincs ésszerű válasz. Az ismeretfilozófián
eszmélkedő Babits ott tart, hogy nem a mire kell figyelni, hanem a hogyanra.
A megismerésnek az alanya és a tárgya között bonyolult kapcsolat van. A tárgyba
belejátszik a megismerő, s a tárgy visszahat az alanyra. A kettő egymásba hatol,
így aztán nem az a fontos, hogy ki az egyik vagy mi a másik, hanem a megismerés
hogyanja, mert ez leírható (Husserl), logikailag ellenőrizhető (logikai pozitivizmus).
Ez idő t á j t a magyar filozófia berkeiben ilyenek az aktuális törekvések.
Mégis más a vers, mint a filozófia. A hogyan A lírikus epilógja kapcsán a formálás mikéntjét jelenti.
Bűvös körömből nincsen mód kitörnöm.
Csak nyilam szökhet rajta át: a vágy —
de jól tudom, vágyam sejtése csalfa.
Ami tehát áthatol a bűvös körön, föloldhatja az én-immanenciát: csak a vágy,
amelynek sejtése viszont csalfa.
Ha míg először — az én-líra körén — az én volt, amely magát adva, kivallva
a mindenség szeretett volna lenni, most magára marad, s csak a vágy hatol át
határán. Eddig a szonett tézise és antitézise; avval kifejezve egységét, hogy egyetlen logikai alakzat ismétlődik: Csak én — de; már azt hiszem — de; eddig a tézis.
S az antitézis is: Csak nyilam szökhet — de. A tézis nyugtalansága az antitézis
tényrögzítő fegyelmezettségébe hajlik át, s a konklúzió a szintézis:
Bn maradok: magam számára börtön,
mert én vagyok az alany és a tárgy,
jaj én vagyok az ómega s az alfa.
Mégis történt valami. Az analízis eredményesnek bizonyult. Ha egyszer az én nem
a minden ekvivalense, s zártságából csak a vágy szökhetik ki, s hiába az is, akkor
a megismerés köre a börtön; ha a megismerést nem adom föl, én vagyok a megismerés alanya és tárgya. Az én kettőre szakadt, nem egyetlen többé. S a harmadik a vágy.
így lett a vers szituációvá. Az én, aki időbeli és egység, átadta a helyét a kettőnek, az alanynak és a tárgynak. Az időbeli térbeli lett. Nem az én története, nem
egy időbeli sor; a tárgyiasult, megkettőződött én — az alany és a tárgy — teret
alkot, s ez a tér egy dráma színtere, ahol alig észrevehetőn, de megtörtént az
átváltozás, az egy megkettőződött, eljátszódott a dráma, amelynek kimenetében
79

megszületett a felismerés, hogy csak a vágy képes kitörni az én börtönéből oda,
ahol a kettő még egyesülni tudna. A lírikus epilógja a megismerés drámája, s mint
ilyen az ú j költészet prológusa. A vers nem a megismerésről való lemondás közlése,
hanem a megismerő állapot fölmutatása, amelynek lényege a küzdelem. S ebben a
küzdelemben a rekvizitum is átváltozik. A szonett a drámai erőtérben újjászületik.
S E M M I B Ő L E G Y Ú j , MÁS V I L Á G O T T E R E M T E T T E M

Ugyancsak a megismerés drámája egy másik szonett, a Bolyai. Ennek a tér a
„lírai hőse". A tér a szituáció absztrakciója. A kettő: hős és helyzet egymást fedi:
az ént a helyzet eltakarta.
Isten elménket bezárta a térbe.
Szegény elménk e térben rab maradt:
a kapzsi villámölyv, a gondolat,
gyémántkorlátját
még csak el sem érte.
A rabságot nem az ember érzékeli, hanem elméje. Az elmének — a gondolatnak —
a helyzete, hogy még saját „gyémántkorlátjáig" sem tud elérni abban a térben, ahol
az ember rabsága nyilvánvaló számára. Nemcsak a vágy hatolhat át a börtön falán,
a gondolatnak is marad szabad energiája, hiszen a számára adott térben nem jut
el saját korlátjáig. Az elme képes az. empíria terén túlhatolni, saját határa annak
határán messze túl látszik. A tapasztalat és a gondolat határkülönbsége, aminek
révén megoldás ígérkezik. így lehet, hogy az elme a semmiből teremt világot, azaz
nagyobb teret alkot, amibe belefoglalt az eredeti is; a gondolat — a villámölyv —
máris túljutott a spontánul adott tér — az empirikus — határán.
Én, boldogolván azt a madarat,
ki kalitjából legalább
kilátott,
a semmiből alkottam új világot,
mint pókhálóból sző kötélt a rab.
E pókháló kötél a képzeletre utal. A rab evvel nemigen t u d j a magát börtönéből
kiszabadítani. De legalább kilát, mint a Bolyai boldogolta madár.
Az én-líra tere ugyanaz, mint az empíriáé. A versben ezért nem is hangsúlyozott. Az én-líra az időbeliséget — saját természetét — a d j a elő. De az én-lírán túllépni annyi is, mint a newtoni világképen, az euklidesi geometrián túllépni. S az ú j
lírában föltűnik a tér, mint A lírikus epilógjában is tapasztaltuk. Az ú j költészet
térhatása, dramatikus jellege itt, a Bolyai szonettben különösen nyilvánvaló. A tér
átváltozása, de az is számos, hogy ebben az átváltozásban, megnövekedésben mi a
terjedés iránya. Az euklidesi tér határa az ég; a megnőtt tér túlárad rajta,
Új törvényekkel, túl a szűk egen,
új végtelent nyitottam én
eszemnek;
A semmire terjed ki Bolyai tere, a semmiből épít ú j világot, ahol király
túl minden képzeten / kirabolván kincsét a képtelennek
/ nevetlek, mint
osztozó, I vén Euklides, rab törvényhozó.

gyanánt,
Istennel

Mert ama szűk ég és a rajta túláradó az isten birodalma mindaddig, míg az
ember megnyugszik benne, elég a szűk eget határnak tudnia. Euklides rab törvényhozó, mert börtönén belül maradva alkotja meg az empíria terének geometriáját.
Bolyai nem nyugszik meg ebben. Az elme ráeszmél, hogy saját korlátjáig sem ért
el ama törvényrenddel. Megvonván annak érvényességi körét, a semmiből alkotott
ú j teret, s így istennel osztozik. Az alkotás — minden alkotás — ezzel olyan szabadsághoz jut, miről a rab törvényhozónak nincs elképzelése. Babits fölismerte a
80

kreativitás lehetőségét, megismerte a kreativitás természetét, pontosan tudja, mi a
szerepe az értelemnek, a logikának abban, hogy a líra a képiből a képtelenbe
lendülhet át.
H A D J Á R A T A SEMMIBE

Strófák egy képzelt költeményből. Amit a két szonett körvonalazott, a Hadjárat
a semmibe részletes taglalásban adja elő. Ha a világ — a van — kép, a semmi —
amannak ellentéte — képtelen. Ez pedig csak az elme számára létezik. A vágy e
semmit csalfán olykor bódító végtelennek, olykor mindenségnek sejti. Mikor Babits
a képtelennek adja át magát, az elmére és a vágyra támaszkodik. Hogyan alakítható át a képtelen képpé, mint lehet a némaságot megszólaltatni?
Három ízre tagolódik a Hadjárat a semmibe. Elsőben a vágy és a poézis vettetik
analízisbe.
mint egy örök sodor halásza zengem,
amiről még álmodni is nehéz,
ragadójába markolok
kezemmel
s merni merem, amit más nézni sem mer.
Abban a kényes állapotban, hová a költő került, amikor a líra oly kérdésessé lett,
kettőt tehet. Vállalja sorsát, lesz az örök sodor halásza, s meri, amit más nézni
sem mer. Vagy pedig elhagyja a régen unt hazát, s élettel és szerelemmel beszél
szavak helyett. Ezt azonban kizárja állapota, amit A lírikus epilógjában megismertünk. Élettel és szerelemmel beszélni nem tud az, akinek énje bomlott meg. A hamleti helyzetbe jutott lírai hős éppen cselekedni képtelen. Okoskodik inkább, és
okoskodása a híd, amelyen át csak visszatérni lehet. A szóhoz, a képhez, amit
azonban a képtelen tesz próbára. Nincs más út, mint megpróbálni a lehetetlent.
Miközben föladatát, a problémát leírja, valamit meg is old. A homonimákkal
eléri, hogy a nyelv egy már alig. moccanó ősi rétege megelevenedjék, egy holt
funkció életre keljen. A homonimák alkalmazásával a nyelv megnevező funkcióját
deríti elevenre. A merni (merészelni értelemben) és a merni (meríteni értelemben)
igék mondati helyzetükben olyan energiához jutnak, ami a hangsor és jelentés
közti megszokott kapcsolatot annyira felborítja, mintha először hangzana a szó az
adott jelentésben, mintha az örök sodor halásza hatalmának engedne; annak, aki a
vízmély fölött úgy lebeg, mint ősalak az őselem felett. A szituációra vet hangsúlyt
a megnevezés e ritka föltűnése. A lírai helyzet kiemelkedik az egyszeriségből, az
immanenciából.
Ö lelkek teste, élő folytonosság,
mért folysz el? És te testek lelke, szám,
mért folyamodom hiába hozzád,
elmém hazája, régen unt hazám?
Mért osztanám, mi nem való, hogy osszák?
S a mondhatatlant
mért reméli szám?
Jobb volna nyugton és szó nélkül élni,
csak élettel s szerelemmel
beszélni.
Itt is a homonima teremti a nyelvi varázst. A „testek lelke, szám" érthető úgyis,
mint a szavakat hullató száj birtokos személyragos alakja, de numerusként is értelmes mondatot segít a világra. Logikai értékű jelentése föltétlenül a numerusé. Az élő
folytonosság a lelkek teste. A testek lelke viszont a szám, a numerus. A szám
bontja részekre a folytonosságot, csakhogy e rész már nem, csak a száma vonatkozik az egészre. A szám révén a mondhatatlant — a végtelent — reméli az elme,
ami azonban képtelenség, mert nincs olyan szám, amelynél nagyobb nem volna.
6 Tiszatáj

81

Mindebbe — a logikába — mégis belejátszik a szóhullató száj képzete is. A két
képzet együtthatása (és ellenkezése) adja ki végül is a teljes jelentést; az elvontba
érzéki színt visz a kétértelműség (vagy a többértelműség is olykor). A gondolatra a
numerus céloz, az érzékit, a szerelmet, az életet a száj ígéri.
És a következő hat strófa az égi nőt idézi, az örök asszonyt, mert a költőnek ő a
legjobb szerelem. A múzsa, aki azonban a három Moira egyike is; a szerelem és a
végzet együtt. Szólaljon hát meg az égi nő iránti szerelem, amely a halálnak bátyja,
az életnek öccse, csalódások fia,
szólj, énekeld az égi nőt, a drágát,
sirassad új szavakkal
némaságát.

•

Vajon mindig néma volt ez égi asszony? Avagy a költő szavával ő beszélt? Csak
annyi biztos, az égi nő némaságát a régi szavak sokkal könnyebben — könnyedebben — énekelték. Mert inkább énekelték, mint siratták. A líra némaságba burkolózása Babits költészetének később is visszatérő tárgya. Régen elzengtek
Sappho
napjai. A líra elhal, néma ez a kor. A líra meghal, és a bús élet a kettes
csöndbe
menekül. Csakhogy, mint az égi nő jellemzéséből megtudjuk, a némaság, a csönd
mindig lényéhez tartozott, ö mindig hallgatott, mindig titok volt. Ami elveszett, az
illúzió, hogy a költő tudhatja, mit burkol némasága, csöndje. A mosolyba burkolózott csönd glóbuson ül, azaz a teljesség van birtokában. E látvány, melynek képét
úgy és olyan helyzetben szemlélhetjük, mint a Bolyai-szonett madara, ki kalitjából
kilót, leírható, de át nem hatolható. A csönd, a mosoly marad. Az égi nő r u h á j a
köd, ő mégsem mezítlen soha. S e megjegyzés a forma természetrajza. Nem tudjuk,
mi a forma s hol a határa. Hallgatása, mint az égi nőé, fagy, mely rabbá unat.
(Vak dióként dióba zárva lenni, / törésre várni beh megundorodtam.) Több ez az
égi hölgy a múzsánál, mert végzethordozó, és több, mivel a teljesség birtokosa;
ezért feszül érte a mord tudós szerelme is.
Ha ő lesz az ú j líra hőse, A lírikus epilógja átváltozásából is ez következik.
Mert ott történt meg az ismeret-dráma; ott lett zártságának föl- és megismerője a
lírai hős. Ott oszlott kettőre az én: alanyra és tárgyra. A tudós-hős a Bolyai-szonetté, s olyan mint annak madara, ki kalitjából legalább kilát. Hogyan? Az elmére
hagyatkozik. Tudja, hogy a világ kettős oklánc végtelenje, és semmi nincsen, minek
oka nem volna benne. Megelégszik a viszony tudásával. Az én-immanencia itt világimmanencia. A logikai pozitivizmus, az ismeretfilozófiai álláspont az ú j líra hősének oly tulajdona, ami alkalmassá teszi őt, hogy legalább egyszeriségén túlmutatva,
az embert képviselje — általában. Az embernek a világgal való azonosságát. Az
elme révén, az önismeret birtokában mutat túl az egyszeriségen, mutat a mindenségre, melyet a végtelenségig ismételve mérhet anélkül, hogy a mindent teljességében megmérni tudná.
Mindebből azonban kimarad az égi nő csöndje és mosolya. Arra csak a vágy
utal, melynek sejtése csalfa. De minek révén jutott a költő a világ-immanenciához,
az empíria terének határán túlra, a semmi partjára? Az elme által, azon felismerés
jegyében, hogy az én és minden homogén, egyaránt és egyformán zárt. Az én korlátai a minden korlátai. Az elme fölismerése e korlátoltság, a valódi pálya. A korlátokban bízik, másrészt meg abban, hogy a végtelen nagy öle cél, azaz iránya
van az örök sodornak. A logikai pozitivizmus. diadalma ez Babits lírai gondolkozásában. Tudósa okosan megelégszik a viszonnyal. Mert az egészben az elme a bizonyság, a forma szilárd és mindent áthatoló természete, így tudósunk a viszonyt tudja,
s a lényeget éli. S az én-immanenciából kibontott világ-immanenciát a n n a k nézi,
ami: az oklánc kettős végtelenjének, amelyen belül minden elemnek oka van, de
az egésznek nincsen oka benne. Oklánc okát kérdezni balga lenne. Ami viszont a
szemlélet dualizmusát tételezi.
Mert van valami, ami tudósunkat megejti néha. Titkon az örök lánccal nem
elégül. Unalom ül a testén, lelkében a börtöni zártság untsága föllöki a semmi
vágyát. A néma hölgy mosolyát érzi magán végül. Kétértelmű mosolyt, ami szelíd
82

és állandó. A költészet föltétele az immanens minden unalma, ez veti a semmi
partjára a bús tudóst. A zártság untsága a vágy szülője. Akkor történik ez meg
vele, mikor t u d j a a korlátait, mikor ismeri határait, de ismeri azt is, hogy a korlát,
a forma megbízható.
Esti séta a pesti Duna-parton. Mikor az unalom színe, a szürke uralkodik,
amelyben fönn a csillagok vörös pontjai, amik a folyó tükrén megkettőződnek.
Ez a szituáció táplálja a föllobbant vágyat. E varázslatban változik át a folyó örök
sodorrá; most telik meg a lélek a mindennel, és oly mértékben, hogy az énről az a
benyomása az elmének, mintha a nagy sodorban kicsiny halacska volna, de már
halásza is a folyamnak; s egyetlen kérdés köti össze a halászt és halat, a nagy
folyam irányára kíváncsi, amire nincs válasz véges számú szóval, mert minden szó
korlát, s bár a korlátok közt a rend kígyózik, az ú j s ú j látás ormát elérve a régi
korlát köddé mosódik; olyan lesz, mint amaz égi hölgy ruhája. S ebben a működésben áll össze képekből a képtelen, a korlátokból a korlátlan végtelen.
Amit tudósunk — az elme — képtelen megközelíteni, az égi hölgy titkát nem
fejtheti meg, az állapot megjelenítésével, érzéki kifejtésével elénk állítja azt a végső
helyzetet, amikor kilát a madár kalitjából. S nem, ahová kifut a költemény, de
ahogyan elénk tárul a látvány, A hadjárat a semmibe látványa, nem a lírai hős
története, hanem az állapota — határhelyzete —, amiben a végtelen — a képtelen
— képi alakot vett. Nem a titok, csak az égi hölgy ruhája.
BABITS I R O D A L O M E L M É L E T E

Amit eddig analizáltunk: Babits lírai gondolkodása volt. Abban a szerencsés
helyzetben vagyunk, hogy 1919-es egyetemi előadásaiból fönnmaradt egy költészetelméleti előadássorozat egyik hallgatójának jegyzete formán, abból meg költészetről
való gondolkodásával ismerkedhetünk meg: Lírai gondolkodása és a költészetről való
gondolkodása, a kettő jellegének összevetése teszi teljessé gondolatsorunkat. Most
sem arra irányítja figyelmünket, amit a költészet mond, hanem arra, ahogyan
mondja. Ismeretelméleti ihletének felel meg költészetelméletének axiomatikus formában való fejtegetése.
Az irodalom változásának okát keresve az egyéniségre talál. Az alkotó géniuszra,
akinek okát nem keresi kívül, mert az oklánc határán van. Az egyéniség egybeesik
azzal, amit világnézetnek nevez. Az egyéniség a világnézet hordozója. A világnézet
az egyéniség által, az egyéniség a világnézet által fejeződik ki. A kifejezés a harmadik kategória, amelyet Babits annak ellentétéből, a formulából vezet le. A formula pedig a megszokott, elavult világnézet eleme. A művészet változásának oka,
hogy az alig-alig észrevehető világnézeti változás a különleges egyéniség, az alkotó
géniusz bensőségében tudatosul és kifejeződik. A kifejezés pedig a formulát expreszszióra változtatja.
Három axiómája van tehát Babits elméletének: a világnézet, az egyéniség és a
kifejezés. A három egymással jellemezhető, relációik elégséges leírásukat biztosítják. A költészet elméletét bontogatva Babits az immanencia jegyében jár el. A logikai pozitivizmus ismeretelmélete szellemében cselekszik. A hadjárat a semmibe ú j
lírai hőse gondolkodik itt a költészetről, aki megelégszik a viszonnyal.
A viszony az alapfogalmak — axiómák pontos leírását tételezi. A fenomenológia
szellemében cselekszik Babits a leírást illetően. A leírás pontosságát a viszony
garantálja. A fogalmak tehát a viszonyok által meghatározottak. Így a világnézet is.
A fogalom Babitsnál sajátságos. Nem jelentéstartalmak sorozatának summája, hanem elemek relációja. A világnézet „valami hangulati dolog"; nem gondolatok rendszere, hanem az eszmék és képzetek dinamikus együttese: ritmus. Az jellemzi a
világnézetet, ahogyan az elemek egymáshoz kötődnek, egymással kapcsolódnak.
A képzetek ritmusa, összeolvadási foka más volt a régi költészetben, mint a modernben.
6»

83

Ami pedig az egyéniséget — az alkotó géniuszt — illeti, ő az, aki a világnézetet,
ezt a hangulati dolgot fölfogja és magába olvasztja. Az inadoptált egyéniség, aki
sosem fér meg adott viszonyok közt, aki az alkalmazkodás szükséges fokára sose
jutott, ő érzékeny a változásra, mert fogékonyabb a többinél. A különleges fantázia
jellemzi, amely az elemeket váratlan, szokatlan viszonyba fűzi, s e különleges f a n tázia működése derít fényt a világnézeti változásra. Az inadoptált, különleges f a n táziával bíró egyéniség, az alkotó géniusz, akit a kifejezés kényszere hajt. Nem
olyan ő, mint amaz égi nő, a mindig csöndbe burkolózott és örök mosolygás. Mert
éppen annak ellentéte. Az maga a biztonság és bizonyosság, ez a nyugtalanság és a
tovább már nem feszíthető íj. Ellentétük egymásba robbanása termi az alkotást.
A kifejezés anyaga az alkotó géniusz élményvilága és a nyelv. Az ú j költészet
elmélete szerint az élmény nem a kifejezett tartalom, hanem éppúgy anyag, mint a
nyelv. A nyelv viszont nemcsak anyag, hanem maga is kifejezés. Mert a nyelv ősi
mivoltában nem formula, hanem megnevezés, maga is költészet. Amikor az alkotó
géniusz kifejez, a nyelvet formulából expresszióvá változtatja, visszatalál a n n a k ősi
állapotához.
Mindezzel Babits — a költészetelmélet kimunkálása folyamán — az immanencián belül maradt. A költészetről való gondolkodása lírai gondolkodásához képest
abban különbözik, hogy a tudomány szellemében az immanencia határát jelöli ki.
A költészet azonban e határon egzisztál. A képtelen, a mondhatatlan sarkallja. Költészetelmélete valamit nyitva hagyott. Magát a változást, mint irányt nem definiálta.
Az okot megjelölte, a folyamatosság biztosított, de úgy ítéli, hogy a változás iránya
nem tartozik az elméletre. Az a költői gyakorlat, a mindig megújuló, folyománya,
mint a Hadjárat a semmibe igazolja.
Babits szemléleti dualizmusa éppen az irány egzakt meghatározásáról való lemondásban, a logikai pozitivizmus ismeretfilozófiájának a vállalásában nyilvánul
meg. Ez korrekt meghatározása a polgári korszaknak, annak, hogy Babits ezen
immanencián belül érzi magát. Nem így a teremtő költő, aki megkísérli magát
hajánál fogva fölemelni, s túlhatolni a számára adott határon. A változás szellemében, a változás irányának titkát vallatva,
köddé mosódik minden régi korlát,
s képekből összeáll a képtelen
korlátokból korlátlan
végtelen.
Babitsnak a változás iránya evilágiságára nincs kádenciája. De az irányt is az
evilágiság, az anyagi forma mozgására vonatkoztatja. Szemléleti dualizmusa azt a
kettősséget tükrözi, ahová az ember a polgári korszakban ért. A kettősséget rögzíti,
egyesíteni nem, csak egybe foglalni tudja. A mítoszi gondolkodás jegyében. S a
mítoszi gondolkodás mindaddig jelen van a modern költészetben, amíg a kettősség,
az idegenség az emberi életben. Aki ezen túl akar lépni, innen kell kiindulnia, de
egy ú j életfölfogás birtokában, olyan szellemiség birtokában, ami a mi időnkben
van kialakulóban.

84

BORI

IMRE

Miroslav Krleza naplói
i
Éppen húsz esztendővel ezelőtt kezdte kiadni Rég múlt napok cím alatt Miroslav Krleza világháborús naplójegyzeteinek első sorozatait — méltán keltve feltűnést,
hiszen a modern délszláv irodalmak egyik legjelentősebb egyénisége mutatkozott
meg bennük ú j oldaláról. Ha addig a lírikust, a kitűnő novellistát, drámaírót,
regényalkotót, útirajzok szerzőjét és esszék íróját tisztelték benne, most a naplóírót
is emlegetni kezdték, aki az intimnek tartott irodalmi műfajban sem tagadta meg
önmagát: ugyanazzal a polemikus temperamentummal meditált, mint amellyel elkötelezett szépirodalmi alkotásait írta, s egyben felfedte már klasszikusnak számító
művei érzelmi-eszmei hátterét is most már a mindennapok történéseinek a szférájában, a művészi általánosítások nélkül, ám az ilyen általánosítások lehetőségével
szüntelenül kacérkodva. Az elmúlt húsz esztendőben azután sorra napvilágra kerültek a többi naplószövegek is. A Rég múlt napok testes kötetté vált feljegyzéseit
újabban publikált részletek egészítették ki, majd egy nagy, ugyancsak könyvnyi
terjedelmű 1942-es és 43-as napló látott nyomdafestéket, újabban pedig 1958-as,
1961-es és 1967—1968-as naplója jelent meg folytatásokban a zágrábi Forum című
folyóiratban, úgyhogy ma már körülbelül regényei terjedelmének megfelelő naplószövegei olvashatók — a Krleza-rajongók és -kutatók ámulatára és gyönyörűségére.
Joggal fordult tehát műve tanulmányozóinak figyelme újabban éppen naplói felé:
emberi-művészi dokumentumértékük immár kétségtelen, elannyira, hogy a legjelentősebb Krleza-művek között tartja számon őket Jugoszlávia irodalmi közvéleménye.
2
A naplók is bizonyítják: Krleza valójában egykönyvű író. Pontosabban impozáns terjedelmű műve egyetlen egységes alkotás, az írói sokarcúság és sokműfajúság
is egyetlen markáns arcélt őriz — az emberét, aki az „embertelenség" Ady is emlegette élményét éli szüntelenül, kihúzva jelképes érzelmi és gondolati antennáit, felfogja és rögzíti a feléje áramló üzeneteket — bizonyos időszakokban elsősorban
naplójegyzetekben, amelyek műveket dajkálnak: egy kötetre való vers lappang például a naplókban, nagy tanulmányok szakadtak ki máris (ilyen az Erazmusról
szóló!), s drámaszövege (Areteusz) első gondolati megfogalmazását is itt találjuk,
nem beszélve a Zászlók szintéziséről, mely nagy lélegzetű összefoglalása Krleza
élményvilágának, egészen addig a pontig, amelyet azzal az Ady-variációval jelölhetünk, hogy „mit ér az ember, ha horvát". Tegyük hozzá még a fentiekhez azt is,
hogy a hatvanas évek naplójegyzeteit Krleza „variációi" egészítik ki, enciklopédikus
érdeklődésének, roppant munkabírásának ezek a sajátos dokumentumai, amelyek
a Jugoszlávia enciklopédiája című nagyarányú munka margináliájaként születtek
meg. Krleza hordta ki ennek a műnek nemcsak gondolatát, még 1950-ben felvetve
egy ilyen vállalkozás szükségességét, hanem a kidolgozására alapított intézet igaz85

gatójaként realizálását is szüntelenül kísérte, m a j d n e m minden szócikkét kimerítő
tanulmánnyal értelmezte és kommentálta. A naplókkal együtt született, azokat kiegészítő írások ezek, melyeknek egy kis hányada jelent meg eddig 99 variáció
címmel (Belgrád, 1972).
A „mű" egységéről beszéltünk, nem emlegethetjük tehát külön a naplóírói
magatartását sem, minthogy nem ismeri a nyilvánosságnak szánt szépírói alkotás
és az intim feljegyzés közötti különbségeket sem: annyira szubjektív ezekben a feljegyzésekben, amennyire az pl. a Magyar királyi honvédnovellában, az Areteuszban
vagy a Glembayokban. De meg is fordíthatjuk tételünket, mondván, hogy naplóiban is „objektív": a világ képe, apróbb és nagy részleteivel, ugyanazzal az imaginációval készült ezekben a naplókban is, mint szépirodalminak tudott művei: a
regények, novellák, drámák. Nehéz tehát meghúzni a határvonalat naplóírói technikája és szépirodalmi alkotói módszere között, s azt is problematikus kijelölni, ami
ezekben a naplószövegekben csak a magánélet körét képezi, s nincs általánosabb
jelentése. Mert ebben a krlezai „magánéletben" immár hetven esztendő horvátországi, közép-európai és világtörténete reflektálódik, az a „véres mítosz", amelyet
Sinkó Ervin emlegetett éppen Krlezával kapcsolatban. A Rég múlt napokban az
egykori jelennek élesre állított jövőképzete, az 1942—1943-as naplónak múltidézése
és a hatvanas évekbeli szövegeknek krónikás, nemegyszer adatoló tendenciája egyaránt egységes magatartásról tanúskodik: az író vallani akar századunkról, úgy,
ahogy az Zágrábban lehetséges volt a múltban s lehetséges manapság — ennek az
emberi-társadalmi helyzetnek, szellemi konstellációnak minden konzekvenciájával
egyetemben. Ami meglepő lehet folyamatosan olvasva, időrendbe szedve a látszólag
szeszélyes módon publikált szövegeket, az az írói világkép páratlan egysége: nem
ennek a világképnek a változásairól lehet tehát beszámolni az ötven esztendőt felölelő naplók alapján, hanem az idők változásairól, amelyek — paradox módon —
ismételten ugyanazokat a problémákat állítják szembe az íróval.
„Idejük" azonban mégis van ezeknek a naplójegyzeteknek, s jól megkülönböztethető egymástól a háromszor felébredt naplóírói kedv szülte szöveg. Az első világháborús, Rég múlt napok címet kapott napló még nagyon „irodalmias", a fiatal
Krleza nemcsak háborús benyomásait rögzíti, hanem írói szerepének próbáit is megőrizte. Naplója novellavázlatokat, novellákat, drámakísérletet, verset, aforizmát egyaránt tartalmaz, s szüntelenül kitetszik, hogy „író" figyeli magát, tehát n e m mentes
bizonyos mesterkéltségtől sem. Az 1942—1943-as napló az, ami valójában kiegészíti
az első világháborúsat. Az ugyanis, ami annak idején nem került szövegébe, emlékként a második világháború kellős közepén felmerül, kiszélesedik, részletekkel telítődik, elannyira, hogy egy, az egykori naplónál színesebb és gazdagabb tartalmú
háborús napló kerekedik ki a második világháborús események és gondolatok k a leidoszkópja mögött. S még a világháború előtti időkbe is visszapillant: megírja
például Gyermekkorom Agramban 1902—3 című nagy lélegzetű emlékezését is —
naplójának szerves részeként. S nem véletlenül. Második világháborús naplója
ugyanis lényegében álomnapló, több szó esik ekkor az álmokról, mint az úgynevezett „valóságról", jelezve, hogy Krleza a világ valószínűtlensége elől az álmok
bizonyosságának a síkjára helyezkedett, mintegy elzárta érzékszerveit minden elől,
ami Zágrábban történt e véres esztendőkben, amikor Ante Pavelic usztasái tomboltak. S nyilván nem is volt tanácsos a konkrétumokat jegyezgetnie az addig oly
exponált, kommunistának ismert írónak. A legtárgyilagosabb jellegű naplóját 1967ben és 1968-ban írta Krleza. Ekkori szövegeiben már kevesebb a lírai tiráda, s
több a koncíz, tőmondatos megállapítás. Szinte egész valójával a jelenben él, s
alighanem ekkoriban árul el legtöbbet magáról is, szól szokásairól, kedvteléseiről,
felvonultatja baráti körét, s vannak pillanatai, amikor el is érzékenyedik (Sinkó
Ervin és felesége halálát kommentáló sorok). Újság- és rádióhírek, egészen apró
események, az írói megfigyelés és érzékelés mikroszkópiája, de kegyetlen irónia,
szatirikus vágás egyaránt jellemző ezekre a szövegekre.
S az annyira jellegzetes krlezai közlésmód, a kivételes erejű krlezai mondat,
amelynek megszólaltatása adekvát módon eddig még nem sikerült magyarul, s aki
86

nem olvasta eredetiben őket, csupán halvány benyomásokat kaphat róluk. Kezdetben ez a mondat szecessziós volt, később barokkosan buja és indázó lett, a hatvanas
években pedig súlyosságában gyarapodott: töménnyé vált, és csak oly kedves felsorolásainak sorozatai emlékeztetnek barokkos mondatépítményeire, s utalnak Krleza
expresszionista gyökereire is.
3
Krleza naplóinak vezérmotívuma, hogy az emberiség háborúban él, 1914 óta
szüntelenül:
„Fecsegés a ködben. Százszázalékosan értelmetlen. Évek óta tart. A két háború
között és a második világháború után, a második és a harmadik háború közt, tulajdonképpen a háborúban, az ötvenéves háborúban. Csupán kocsmák. Csak sírgödr ö k . . . " (1967. VIII. 25.)
Az I. világháború kitörésének pillanatát, tudatosodása folyamatában, már a
háború idején a világ nagy fordulópontjának tudta és tartotta. Ekkor hullt le a
lepel a világ történelmét megszabó erők igazi természetéről, s mutatták meg valódi
arculatukat, melyek őt is a frontra sodorják horvát honvédtisztként, népe valódi
érdekeivel ellentétes harc szolgálatában, fülelve az olasz front ágyúinak hangját s
imádkozva Bruszilov győzelméért. S ekkor gyógyul ki érzelmileg abból a „sírós
vágyakozásból valami után, ami nincs", amely kezdetben íróként foglalkoztatta.
A magyar olvasó Ady versvilágában találkozik csak oly intenzíven ezzel a benyomással, amelynek képzetei Krlezánál a naplók ötven esztendőt átfogó körén belül
fel-feltűnnek, sajátos rendszert is alkotva egyúttal, melynek koordinátáiban a horvát nép, s általában a népek, valódi érdekeit nem szolgáló uralmi rendszerek (Osztrák—Magyar Monarchia, a királyi Jugoszlávia, az ún. Független Horvát Állam,
mely fasiszta volt) elleni harc problematikája áll, s minthogy Krleza felfogása szerint immár ötven esztendeje permanens háborúban ég a világ, a katonák, különösképpen a tisztek alakjai mintegy dominálnak a naplókban: osztrák—magyar katonatisztek az első világháború idején, hiszen honvédtiszt ő maga is, s tisztek Sándor
király, majd Ante Pavelic körül, s tiszti profilok Európa véres „bankettjein", a
nagyon is konkrét Blitvában — Horthy Miklóstól De Gaulle-ig, kinek 68-as utazásait oly gondosan kommentálta szinte napról napra. S mi több: be is zárja „tiszti
sorakozójának" körét is éppen De Gaulle kapcsán, ki Massu ejtőernyőseire támaszkodva akarta leverni a párizsi nagy népmozgalmat, mondván, hogy „a két tábornok
édestestvére a Magyar királyi honvédnovella kapitányának" (1968. V. 15.). Ezért
asszociál a harmincas években írott Bankett Blitvában című regényére is, melyről
ekkor állapítja meg, újraolvasva az események tükrében, hogy „igazán még senki
nem olvasta el", mert „az emberek lusták, süketek és buták". S megjegyzi: „Pedig
a »Bankett« 1938-ban íródott." (1968. VI. 1.). S kézenfekvő számára e regény főhősének és De Gaulle-nak a párhuzama is:
„Hogyan folynak a dolgok Párizsban? Ott a tempó mind idegesebbé válik.
A Tábornok dühösen érkezett haza: »Reform igen, cirkusz nem!«
Barutinskiből mindig ugyanaz az egy hang szól, a tudatlan plebs iránt táplált
megvetés hangja! Mindig akad egy tiszt (»kolonel« — mondja Krleza), aki eléggé
szeszélyes ahhoz, hogyha teheti, ha meri, ha akarja — eljátssza a Parancsnok szer e p é t . . . " (1968. V. 19.).
S idézhetünk még egy részletet erre a témára, most a második világháborús
időkről szólva:
„Az osztrák tábornokokat, háborús novelláimban, az első háború (1914—1918)
távlatából néztem, s íme, az a háború még mindig tart, az urak szörny kísértetekként háborúznak tovább. Idézni nekik a Bibliát, hogy nem tudják, mit cselekszenek,
meddő erőfeszítés. Minden skandallumos vereségük ellenére, kezdve a kvaterniki
teadélutántól, a »Kolo«-ban és a »Sokol«-ban (1918. XI. 14.), a »Galícia« bemutatójától (1920. XII. 30.), az eszéki bemutatótól a belgrádiig (1937), az astrojaguári
napoktól (Krleza szójátéka az »austro—ugarska« — az »osztrák—magyar« kifeje87

zéssel) a mai honvéd »danse macabre«-ig, és a maguk Mino(rs) tauridájában igazi
tábornokoknak érzik m a g u k a t . . . " (1942. VII. 8.).
Nyilván nem véletlen, hogy Krleza műveiben, a naplókban is, Horvátország, s
különösen a Szávától délre eső része, az egykori határőrvidék a „Soldatenland"
képzeteként merül fel, hiszen Krleza élményében a nép (évszázadok óta) az Ady
emlegette „Mesebeli János", amelyet rendszerint tiszt urak idegen érdekekért áldoznak fel. Erre emlékeztet egy frappáns reflexiója is: „1845—1968 — százhúsz esztendeje, hogy a politika színpadára lépett Jellasics Soldatenlandja. 1848, Kordun, Lika,
Bania, k. u. k. 22. Inf. Rgmt. S i n j . . . " (1968. V. 8.).
Kevés katonatisztről tud melegebben szólni a naplókban. Kettőt azonban e tiszti
légióból mégis kiemelhetünk. Az egyik Vladimir Vidric, a költő, akit a zágrábi állomáson, a mozgósítások idején látott, mint kiderült, a halálba indulni, a másik
ugyancsak halottja a háborúnak: Bontha Géza. Idézzük 1917-ben írott szövegét:
„Bontha Géza a Baross utca 123. alatt lakott. Illetve az apja. Közvetlenül a
halála előtt (már amputálva) levelezőlapot küldött, elvesztettem. Sokszor gondolok
szegény Gézára. Valóban barátin, tisztán szeretett. Miért mészárolták le ezt az
embert? S ezek az átkozott bakancsok csak látszólag vannak i m p r e g n á l v a . . .
Bontha Géza elesett, és még hány millió Géza vele együtt? A történelem eltulajdonítja Géza bal kezét, s még annyi ezer mártír jobb lábát, és r á j u k építi
»alapjait«. Kilőtt emberszemekre. Vagonnyi húsra. Hajónyi húsra. Flottányi húsra.
Vágóhídnyi húsra. S a történelem mindebből kolbászt gyúr, és ezzel a kolbásszal
táplálkozik gróf Tisza. Szép kis l a k o m a . . . " (1917. II. 17.)
S egy 1918-as feljegyzését:
„A gondolatok egymást követik: íme, itt a vég! így halt meg Géza is a maga
vérébe fúlva, és az is a vég volt. Ülök a haldokló lány mellett és gondolkodom:
kórházak, börtönök, menekülttáborok, botozások, e l v á l á s o k . . . És ez is válás valamitől, ami nem is létezett. Így lehelte ki lelkét Géza is, és így, haldokolva, írta meg
két utolsó sorát. Nincs ezen a földön férfi vagy nő, aki közelebb állna hozzám
Gézánál, mert azok is, akik hallgatnak, azok is idegenek. Vannak, akik gyűlölnek.
Nem alázkodom meg senki előtt sem. Nem vagyok olyan. A távolból egy mozdony
sírását hallani. Az egész úton jajgató mozdonyok kísérnek, a haldokló lány pedig
alig hallhatóan, olyan halkan, hogy szavai száraz ajkára r a g a d n a k . . . " (1915 tavasza.)
Egészítsük ki sorainkat az osztrák tisztekről szóló résszel is, mely Milán Pribicevicről íródott, Krleza katona- és tisztélményének kicsit a záróköveként is:
„Az osztrák tisztikar csodabogarak tömegéből, mániákusokból, matematikusokból, festőkből, a legkülönbözőbb kombinátorokból, tehetségtelen poétákból, dilettánsokból, főleg liberálisokból, nacionalista beállítottságú álmodozókból és rejtőzködő
lázadókból állt. Sokan közülük eszményképükről, a Császárság pusztulásáról álmodtak: olasz irredenták, cseh pánszlávok, nagyszerbek, trialista horvátok, jugoszlávok,
vidovdániusok, pánturánok, pánrománok — mindannyian a monarchia bukásában a
maguk népének egyetlen mentségét és kiútját látták. így fedezte fel Milán Pribiéevic is, osztrák tisztként, a maga romantikus eszményképét a »Hazának« nevezett
fényes f a n t o m b a n . . . " (1967. XI. 3. este 8 órakor.)
Krleza ugyanis nem szerette sem Milán Pribiceviéet, sem a Rapallóban tárgyaló Ante Trumbicot, hanem a Vörös Horvátország című lapot szerkesztő Frano
Supilót. S csak 1967-ben tiszteleg előtte — abban a kontextusban, amelyről fentebb
esett szó, hiszen az ellentmondás, amit Krleza rögzít, szinte egy egész nemzedék
tragédiájaként szemlélhető. A naplórészlet a háború alatt Rómában tartózkodó
Trumbicról szól:
„Nem volt egyszerű dolog 1914-ben megjelenni Rómában névtelen személyként,
aki ugyanakkor a fekete-sárga népek nevében viszi a politikát, nota bene népét,
amelynek vitézségéről Tisza István magyar miniszterelnök zeng ugyanabban az időben dicshimnuszokat, hogy — a horvát honvédek harci vitézségének autentikus
tanúja — az egész világnak bizonyítsa, hogyan halnak meg a »vörös ördög« horvát
honvédek Szent István koronájának dicsőségéért és becsületéért. A Chiggi palotában
és a Quirinálén azon tanakodtak az urak, hogy ki is ez a pelikán, aki azzal kér88

kedik, hogy meg akarja dönteni Ausztriát azoknak az osztrák határőröknek a nevében, akik Radetzky alatt az olasz hazafiakat gyilkolták, manapság pedig az osztrák
érdekekért a Socánál (Isonzónál) és Trieszt alatt h a r c o l n a k ? . . . " (1967. XI. 8.)
A világháborúk nagy általános emberi tragédiáját így szövik át Krleza élményvilágában a legsajátosabb „nemzetiek", külön a horvátok, honnan Krleza gondolatrendszerének újabb köre sejlik föl.
4
A „horvát kocsma" Krleza egyik legjellemzőbb metaforája. Egyszerre kell gondolnunk a népéletre, melynek egyik központja éppen a kocsma, s arra a szellemi
„kocsmára", amelyben a szegénység és igénytelenség darvadozik évszázadok óta, s
hol j a j annak, aki a szellem nagyobb igényével létezik. Ebben a „horvát kocsmában"
tivornyázik a történelem Krleza nagy és expresszív látomásaként. Vad legények
törik a poharakat, és gyilkolják egymást, katonatisztek kardja villog, miközben
rohamra viszik a népet a népérdekek ellen. A krlezai „szituáció" ismerős, mégha a
képzete más is, mint a magyar irodalomban, hol a „magyarság és Európa" dilemmájaként vetődik fel — a kérdésköröknek oly gazdag bokraival.
A naplók jelzései szerint Krleza immár ötven esztendeje viaskodik ezekkel a
kérdésekkel. Egészen magas és elvont szférákat érintő módon elemzi, történelmi
távlatokban gondolkodva, „mélybe" szállva — egészen a népi életképek tanulságaiig.
Kezdjük az utóbbival: ,,»Dies Nativitatis Mariae«. »Areteusz«. A Stenjevacon búcsú.
Sátorok, mézeskalácsosok, pecsenyesütők, harmonikák, kurjongatások, mellékesen a
horvát kocsmák hangjai. Még mindig itt t a r t u n k . . . " (1967. IX. 8.) Nem ellentmondás azonban Krlezánál, hogy a „még mindig itt tartunk" tudatában is ellágyul, amikor meghallja a „táj dalát", s elmereng a szívéhez oly közelálló Zagorje, a „horvát
Dunántúl" látványán:
„Ki tudná elénekelni ezt a kantátát, ki tudná megszólaltatni ezt a partitúrát,
amely úgy zeng, mint egy nagyzenekar a dirigens pálcája alatt: az erdők harmatosszürke tömegét a Bisag—Podvorec—Paka—Varazdin—Brijeg—Turcin—Sracinec-tovrecan—Krizovljan térség pasztellzöldjének a hátterében; ezt a szimfóniát Breznicki
Humtól Kalnikon át Novi Marofig a mezők és legelők, búzamezők, kukoricások és
szántók, szőlők hullámzásával; a kőris-, a nyír- és a bükkerdőket Madzarevtől Grebengradig, Varazdinske Toplicétől és Ljubescicetől Duga Rijekáig és Kalnikig? Ezt
a terepet templomaival és temetőivel, kastélyaival és parkjaival, kocsmáival és
kunyhóival és deszkakerítéseivel, ez a banális ária úgy szól, mint a varázsfuvola...'"
(1967. VIII. 28. reggel 5,15-kor.)
Egy ausztriai utazásból való hazatérése kapcsán („Az osztrák függetlenség ünnepe. Ezt a függetlenséget az osztrákok nyereményként kapták egy sorsjátékon..."
— szól a bevezető mondata) az előbbi élménynek történelmi távlatképe is megjelenik a naplószövegben:
„A Rogatec körüli terelőút miatt Horvátországon keresztül utaztunk, majd ismét
a Szlovén Népköztársaság útjaira futottunk, majd ismét Djurmanecon át haza.
A szocialista Szlovéniából kirándultunk az ezüstösszürkén csillogó ködön át Horvátországba, szőlőkön át a régmúlt horvát parasztbarokkba. Szalmatetős nyomorúságos
kunyhók, kékkővel festettek. Itthon vagyunk. Az ellentmondások földje: itt a horvát
parasztbarokk tiszta XVIII. századisága, a Sutla másik partján a kranji szocializmus
1967 . . . " (1967. X. 26.)
Egy nappal később:
„A horvát parasztbarokk nemzeti parkja körüli gondolatok ott Rogatec és a
Sutla menti Hum táján. Érintetlenül kellene hagyni ezt az egész vidéket, a Nemzeti
park keretén belüli történelmi múzeumként. Felbecsülhetetlen néprajzi-folklór rezervátuma ez a preurbariális állapotnak, a horvátság anyagi kultúrájának bizonyítéka
a XVIII. század dereka tájáról, s ez még ma is él és uralkodik a zagorjei lelkiségben. Miért választ el a Sutla két világot egymástól?..."
5 máris Krleza sorslátásának a mélyebb rétegeihez érkeztünk, melyben a horvát
89

történelem, művelődéstörténet egyaránt helyet kapott. Nemcsak egy sorsüldözte nép
látványának képeit bontja ki a naplósorokban, hanem annak az igényét is meghirdeti, hogy a felszíni, legtöbbször uralkodó s provinciális szellemi formák mögött ott
lapul az igazibb alkotói tehetség, elnyomva, képességeinek kelepcéjében (mert otthon nem tud érvényesülni, kénytelen kincseit Budától Nápolyig szétszórni!) élve.
Közben a „horvát kocsma" működik, melynek hangjait szüntelenül jegyzi, s hol
idegesen, hol ironikusan, hol pedig tragikus melankóliával kommentálja.
„Mit jelent horvátnak lenni?" — ágaskodik több ízben is a kérdés Krlezában a
naplók tanúsága szerint:
„Ki vállalkozhatna arra, hogy két szóban kifejtse ezeknek a papagájoknak,
Kháron hajóján, azt a tragikus ívet, amely egy halott tudatában megnyílik, ha
horvátságát post mortem meg akarja fogalmazni?..." (1917. XI. 11.)
A bécsújhelyi börtönben Moliére-t fordító Frangepán, a szibériai száműzetésben elpusztuló Jurko Krizanic vagy az isztriai Flacius „ködfigurái" (közülük Krizanic alakja Krlezát tartósan is foglalkoztatta), velük párhuzamosan a „gatyás, bocskoros parasztok tömege", ellenükben pedig a „Pepi Jelacic" és a hozzá hasonlók
„ostoba társulata" — íme a kép, amely erjesztője volt Krleza gondolkodásának a
naplók hétköznapokat őrző foglalatában is. Eddig a pontig a magyar irodalomból
ismert párhuzamokkal követhetjük Krlezát, Németh László képzeteiben is rímeket
találunk az ilyen gondolatokra. Itt, ezen a ponton azonban Krleza gondolatainak
útja más irányt vesz. S már nemcsak a horvát irodalom provincializmusáról beszél,
hanem megjelenik szeme előtt az egész Duna-táj képe is:
„Kisebb vagy nagyobb mértékben minden provincializmus. A bécsi, a pesti, az
agrámi. Még tegnap (ez pedig nagyon sokáig tartott) Bécs — olyan, amilyen —
ablak volt, s az is maradt ezeknek a cigányoknak, dákorománoknak, tótocskáknak,
a huszároknak, a mongoloknak, egyszóval: a morlákoknak, magyaroknak (»ungareze« — írja Krleza!) és pannóniaiaknak, egyszóval annak a melasznak, amely ott
pörkölődik a „szláv báj" mártásában. És a jozephinizmus is ilyen körülmények
között látszólag progresszív szerepet játszhatott — még a Bastille eleste előtt, s
azóta mi is történt ezen a f ö l d ö n ? . . . " (Keltezés nélküli feljegyzés 1919-ből.)
Ezt a gondolatot érinti 1942-ben is („a társadalom teremti a nyelvet, és nem
megfordítva, a társadalom a városokban születik, városok pedig nem voltak, s nincsenek ma s e m . . . " ) , emlegetve a tragikus kétszáz éves lemaradást, az ízlés provincializmusát, az „írástudatlan szelendrát", s elégedetlenül dohog 1967-ben, amikor
megrajzolja a „zágrábi embert":
„A Kazalisni trgen (Színház tér) mennek keresztül az emberek. Zágráb utcáin
még mindig az ember közép-európai, többé-kevésbé gyűrött típusa az uralkodó,
akit horvát értelmiséginek hívnak. Gondterhelt, elgondolkodott lények, desperadosok, lehajtott fejek, mintha valóban elveszítettek volna valamit. S így is van. Legelőször az első, majd nyomban a második világháborút, s kissé önmagukat is. A mi
agrami járókelőink polgári méltóságuk kisebbrendűségi érzésével járkálnak. Látszik,
hogy üres a zsebük . . . "
Nyilvánvalóan nem véletlen, hogy a modern jugoszláv szellemi életben talán
már csak Krleza naplóiban találkozunk a Közép-Európa-problémával is a magyar
irodalomból ismert formájában. Krleza ebben a kérdésben élesen „baloldali perspektívából" nyilatkozik, mondván, hogy csupán az tudná az itteni „babiloni zűrzavart" megoldani, ha nem feszülne idioszinkrázia minden ellen, ami haladó. (1942.
VII. 15.) Ugyancsak második világháborús helyzetet rögzít az alábbi feljegyzés is:
„Bela »Az ördög nem alszik« című magyar filmről mesél. Gyönge színház, természetellenesen viselkedő emberek, hangos kakukk egy faliórában, mely kakukkolással jelzi szüntelenül az időt, tolakodóan, debreceni zsargonban, comme chez nous.
Egybevág ez a Teleki Duna-medencei politikájáról való véleményemmel. A bécsi
döntőbíráskodásos Teleki—Csáky politikájának megfelelője az Antonescu—Sadoveanu
politikája, román távlatból. Mindegyik itteni nép a maga nyugat-európai küldetéséről beszél a Dunán, Ruscsuknál, a Kárpátoknál, mindegyiknek vannak bojárjai,
saját Korvinjai, Anjou-háza, saját királyai, mindegyik veszélyes játékot játszik tör90

ténelmi küldetésével, és úgy lesik egymást, mint a róka a tyúkot. Az ilyen debreceni
filmek kultúrszintjén ezek a sajtónak fizetett r e k l á m o k . . . " (1943. IV. 2.)
A történelem provincializmusáról van itt már szó, annál is inkább, mert Krleza
szerint (1915 novemberében már) „Közép-Európa minden, s nem E u r ó p a . . . " S ebben a „mindenben", és „semmiben" egyszerre, benne vannak a horvátok és a magyarok is.
5
A magyarok Krleza legállandóbb témáinak egyike, s mint naplójegyzetei bizonyítják, nemcsak a múltban kísérte figyelemmel a magyar szellemi és politikai
életet, hanem rendszeresen kíséri manapság is, kommentálva újsághírt és rádióadást
egyaránt. Kimeríteni „magyar témáit" nem vállalkozhatunk ezen a helyen, magyarságképéről valójában külön könyvet lehetne (és kellene) írni, hiszen másképpen
nem is lehetne felmérni azokat az ellentmondásokat, amelyek ezekben a „magyar
témákban" felfedezhetők. Szenteleky Kornél például 1933-ban azt írta, hogy „a
horvát irodalomban egyedül Krleza az abszolút érték, de ő minden írásában kimutatja magyargyűlöletét" (Szenteleky Kornél irodalmi levelei. 1943. 369. old.); a mai
legjobb magyarországi Krleza-ismerő, Lőkös István szerint viszont Krleza „szinte
magyar író módjára közelíti meg azokat a társadalmi, politikai, történelmi problémákat, amelyek egyfelől a monarchia korabeli Magyarország legégetőbb kérdései
voltak, másfelől a közös múltra, a monarchián belül pedig még a közös jelenre
figyelmeztettek..." (A zágrábi Magyar Képes Üjság. 1973. IX. 1.). Nemcsak a naplók, Krleza életművének egésze is bizonyítja, hogy lényegében sem Szenteleky elutasító, sem Lőkös István igenlő, Krlezát „szinte magyar író módján" látó egyéniségnek tartó nézetét nem fogadhatjuk el egyértelműen. Kétségtelen: Krleza nem
nézhette világát „szinte magyar író módjára", hiszen az ő koordinátáinak középpontjában Zágráb áll, talaja a horvát történelem és művelődéstörténet — még ha
oly sok és meglepő párhuzamra bukkanunk is. Ezek azonban nem pusztán csak az
írói látásbeli hasonlóságokból adódnak, hanem a horvát és a magyar történelem
hasonló jellegéből, a történelmi sors összefonódottságából. Krleza a magyar szellemi
élet legjelentősebb külföldi kritikusa, a magyar történelmi interpretációk megkérdőjelezője, aki nem e történelmi múlt fényeit, hanem a nyomorúságait látja. Ne
feledjük el, Krleza volt az, aki azt vallotta, hogy nagyon sokat tanult a magyar
sajtótól, a Huszadik Század körétől, Petőfitől és Adytól is, ám arra a meggyőződésre jutott ugyanakkor, hogy mindannak, amit ez a sajtó és tudomány produkált,
annak éppen az ellenkezője az igaz. ő a „Hunniát" látja és ismeri, azt, amelyről
Ady is énekelt, s a monarchia magyar uralkodó osztályának ideológiájával perlekedik — a magyar íróknál élesebb hangnemben. Ennek restaurálódását látja a két
világháború között, aminek következtében fenntartásokkal nézte sokáig a második
világháború utáni állapotokat és jelenséget is.
Ám Miroslav Krleza „hungarocroata" — a szó talán legszebb értelmében, s
marxista, aki tiszteli a valóságot a magyar—horvát relációkban is. így ír erről a
kérdésről:
„Beszélgetések a hungarocroatizmusról ma. Ma (mondjuk) geopolitikai tényezők
által diktált 700 vagy 800 éves, mondhatjuk, bizarr szimbiózis, mert ha ilyen sokáig
tartott — hiszen nem mondhatjuk azt, hogy nem tartott sokáig —, ez körülbelül
minden, amit mondhatunk, hogy sokáig tartott. Erről még senki sem írt meggyőző
tanulmányokat. Általános emlékezetkiesés. A török megszállás 150 éve vagy pedig
az elnémetesítés vagy elmagyarosítás próbálkozásainak évszázadával szemben a szakadatlan folyamatosság 800 évével szemben ezek epizódok, múló lényegtelenségek . . . " (1968. III. 15.)
Ennek kontextusában írja meg vallomását a magyar nyelvről is, melyhez kommentár sem szükséges:
„My noble cousin Boxo egy üveg 34-es évjáratú badacsonyi szürkebarátot hozott
ajándékba: a barátok nedűje jó volt. Egy egész ormótlan nagy könyvet írtam magyar témákról. Sors és történelem. A magyar nyelv a fejemben lakik, és itt egész
91

emeleteket foglalt el erkélyekkel és korridorokkal, ablakokkal és a kilátás különíéleségével, az agy és a tudat hatalmas ballasztjával és megterhelésével. Itt élek
ezzel a vendégemmel már 40 éve a lakásomban, valójában társbérlővé alakulva.
<5 az, arnely eluralkodott bennem királyaival és lovasságával, csendőreivel és grófjaival, politikájával és háborúival, és engem is bevont különféle kalandjaiba. S lám,
sehogyan sem tudok elszakadni tőle. A mai napig gyötör. Mennyit is mondtam m á r
ki és álmodtam meg magyarul. Mennyi félelem és bizonytalanság, mennyi megaláztatás, mert egészen 1918-ig mindez többé-kevésbé gyarmati kínok és megaláztatások egész kálváriája volt. És lám, mégis, »sohasem írtál le egyetlen horvát sort sem
olyan melegen, mint azt a magyarokról«, rótta fel nekem Vlado Cerina, amikor a
Nova Evropában (Üj Európa) közölte egyik magyar variációmat 1922-ben..."
(1942-es, keltezés nélküli feljegyzés.)
Az ilyen feljegyzések nincsenek azonban ellenpontok nélkül (mint ahogy a m á r
oly sokszor emlegetett Ady-tanulmányából sem hiányoznak ezek!), Krleza magyarszemlélete nem hízeleg nemzeti hiúságoknak, s ha minősíteni kell, talán leleplezőnek nevezhetnénk mindenekelőtt. Fenti idézetünk folytatása is m á r az ellenpontot
hozza. Arról beszél az író, hogy a „magyar birodalomban" [az eredetiben is magyarul van a „birodalom" leírva] „kussolás" volt a nép sorsa, m a j d így folytatja:
„Az 1919-es magyar terror és mindaz, ami Héjjas főhadnagy úr és kompániája
admirálisi megalomániáját képezi. Háborús színpad: színészek akasztanak színészeket, mint Cervantesnél, ám a színházba igazi, véres harcosok törtek be, akik nemcsak a színészeket, hanem a közönséget is valóban akasztják. Ki a színész, ki a k a tona, ki a hóhér és ki az áldozat? Cranenbrock vagy Stromfeld ezredes? Az egyik
Szegeden, mint az admirális kémje, a másik Kun Béla generalisszimusza. Az egyik
az admirális udvaronca, a másik börtönben. Két háborús bajtárs, két osztrák vezérkari tiszt, mind a ketten tanáraim a Ludoviceumban. Sokáig beszéltem A magyar
soliloquiumtól és szürkebaráttól — zűrzavaros á l o m . . . "
Ellenpont egy 1919-es feljegyzése is, amely Krleza hungarocroatizmusának dialektikáját világítja meg:
„Oedipusz — Karamazovok. Párhuzam. Iván és az ördög. Jobb Byron és Goethe.
Mephisto szellemesebb, mint Iván ördöge.
A magyarok és mi: fatális párhuzam: 1848—1918! Akkor is szerezsánok és haramiák voltunk, ma is azok maradtunk. Akkor is, ma is a magyaroknak sikerült látszólag progresszív szerepet játszaniok (Kun Béla, NVSHS, az SHS Királyság). 1848ban és 1918-ban is Karadjordjevicek. Két S á n d o r . . . " (1919. V. 23.)
S itt ír le két mondatot, amely a Duna-táj „baloldali rendezésének" értelmére is
fényt vet, s megadja történetszemléletének a mértékét is:
„Minden regionalizmus a pityeri zászlókon kívül. Ezek az egyetlen zászlók."
Vannak erősebb hangütései is. Az 1943-as dunai árvíz kapcsán merengéseiről
ad számot naplójában:
„»The poet's eye in a fine fancy rolling.«
Valóban, mindez körülöttünk »fantázia, amely felett költői szemünk forog«.
A Danubius áradása Zimony és Pancsova között, Galambóctól Turnu-Severinig, e
szürke világban, amely tele van víz alatti sziklákkal, a szemederevói vár bástyáival
és az ada-kalei tetőkkel; hullámzik az isteri ólmos tömeg az orsovai szoros körül,
Ovca és Borca sorsát siratják hullámai, eljutva messzi napsütésben fürdő városokig,
amelyek az égbolt mélyében feszülő vitorlákkal úsznak. Belgerad (Belgrád) alatt
folyik a viharos dunai víz, kiáradt a végtelen szürke víz fel a budai várig, és én a
Bezanijska kosáról kiáltom a magyaroknak egészen Esztergomig és Visegrádig: »Mit
akartok, vitéz magyar urak, a horvátok a tengert áthozták a Budavár falai a l á . . . « "
[Az eredetiben is magyarul.]
Még egyszer visszatér erre a témára 1961-ben:
„Zimonynál a Duna. A parton nagyapa és nagyanya (házaspár) kosárból csipegetik a kalácsot (alighanem buktát). Bámulják a Dunát, a Duna pedig Korvin bástyája alatt folyik, oda a magyar millennium, nincsen. Egy sleppről harmonika
m e k e g . . . " (1961. V. 24.)
92

A világháború előtti s a két háború közötti magyar sajtó pedig egyenesen provokálja, és szívesen indítja egy-egy feljegyzését a rá történő hivatkozással. Jellemző
például, hogy egyik legnagyobb háborús tanulmányát (Erazmusról) a Pester Lloydra
hivatkozva indítja, de idézgeti a Magyar Nemzetet is (egy ízben pl. Dosztojevszkijjel
kapcsolatban). Ám az is felfedhető a naplókból, hogy Krleza magyarságismeretének
két korszaka van: abból, amit az első világháború végéig megismert a magyar szellemi életből, évtizedeken át táplálkozott, majd a hatvanas években kezdte ismét
felfedezni, most már egy-egy villanás alapján, pozitív felhangok kíséretében is.
Ne iróniájának nyilait idézzük most, hanem azt a naplóbejegyzését, amelyben
Gyurkó Lászlóról és Berek Katalinról nyilatkozik:
„Elektra. »Szerelmem, Elektra«! Gyurkó László. Kongeniális színésznőt talált
Gyurkó László. Amikor a bosszúvágy szenvedélye véressé válik, amikor moralisztikus indítékokból az emberi kéz a kés után nyúl, amikor az igazságérzet fejszévé
válik, akkor a gyilkosságnak nincs határa, akkor a rossz rosszat szül, a vér pedig
vért! Ezt az aszimptotikus gyűlöletet Berek Kati asszony az őrületig igazságszerető
vad magyar nőként játszotta el. Királyi gyűlöletét zseniális kreációval nemesítette meg.
Egyik este egészen véletlenül hallgattam, hogyan szavalja Vörösmartyt a maga
sajátos, mindenekelőtt megrázó és mindenek felett szuggesztív módján. Nem mindennapi jelenség . . ." (1968. XII. 30.)
5 hogy ennek az idézetnek is legyen ellenpontja, az Illyés Gyulával folytatott
beszélgetése fragmentumait szólaltatjuk meg:
„Beszélgetés Illyés Gyulával a Balaton felett, tihanyi szőlőjében. »A kis és a
nagy népekről« folyt a szó. A népek ártatlanok, mint a gyermekek. A nagyok és a
kicsik is. Szívből örvendezett, hogy a zágrábi Jellasics téren nincs már ott sem a ló,
sem a lovasa. Kérdem tőle, miért örül ennek? Meglepődött — hogyan értem ezt?
Lélekben messze tőle felelek, egyszerűen unom már Jellasicsot védeni, de mégsem
vagyok képimádó. Az emlékműveket lerombolni éppen olyan meddő dolog, mint
emelni ő k e t . . . " (1968. XII. 12.)
Pár hónappal később:
„Egyszer megkérdezte tőlem Illyés Gyula, igaz-e, hogy Zágrábban leszállították
Jellasics bánt a lováról, s amikor ezt megerősítettem, spontán módon felkiáltott:
„bravó, bravó, ez nagyszerű!"
„Miért nagyszerű?" — kérdeztem Illyést, látszólag lélekben távol. „Miért?" —
csodálkozott el, „hogyhogy miért? Magyarfaló volt!" „Nem nagyobb, mint azok a
magyar grófok, akik tőle várták a segítséget" — feleltem Illyésnek..." (1969. II. 2.)
Magyar témáinak köre változatokban természetesen gazdagabb a naplókban
kirajzolódónál. Regényeit, tanulmányait is tanulmányozni kellene, ha témánkat ki
akarnánk meríteni.
6

Második világháborús naplójában több ízben is magyar vonatkozású emlékeit
idézi, az előbbiek kiegészítéseként hadd hivatkozzunk három magyar „epizódjára".
Ezekben Ady Lőrincről, Kosztolányi Dezsőről és Bangha Béláról beszél.
Az Ady Lőrincről szóló passzus olvasmányélmény:
„Valamelyik nap az Ady Endre apjával folytatott beszélgetést olvastam 1929-ből.
Megyei hivatalnok, kedves Lőrinc (horvátul „prijan Lovro" — utalás egy szépirodalmi hősre!), aki nem jutott az életben messzebb Kolozsvárnál. Egyetlenje sorsa
felett borongott már annak debreceni diákoskodása idejében is, teljesen közömbösen
fia jelentősége és jelensége iránt, hatalmas disztanciában mindattól, amit a magyar
Pantheonban a Halott Költő Dicsősége jelent. Az öreg Lőrinc tudja, hogy egyetlen
fia fantomoknak áldozta életét, a ködért, a semmiért, s mindabból, amit Dicsőségnek
neveznek, nem kapott semmit, csak a fájdalmat, a szenvedést, a botrányokat, és
hogy boldogtalanul halt meg. Lefordítom Bélának ezt a beszélgetést. Könnyezett.
Idegei teljesen kikészültek. Nem is csoda! Veszem az újságot: Magyar Nemzet, 1943.
93

március 21. 10. oldal. Az öreg Lőrinc könnyei a legolcsóbb riporteri rekvizítumok."
(1943. III. 26.)
Nem kell különösebb kommentár a Kosztolányiról szóló részlethez sem, talán
csak annyit, hogy a Pester Lloyd az apropója, s a magyar—román vitákat kommentálja. Majd így folytatja:
„A pesti kirándulásom (1915) benyomásait soha nem rögzítettem. A Világ szerkesztőségében zöld fények, Kosztolányi rezignált, mint sok évvel később J u s L j u b l j a nában. Jajgat, hogy a magyar civilizáció még mindig mennyire kompromittálóan
nyomorúságos.
»Senki sem olvas, senkit nem érdekel semmi az operetteken és a legvulgárisabb
vígjátékokon kívül. Semmi! Ha nem léteznének a pesti széplelkek (leginkább
izraelita hitvallásúak), nem lenne egyáltalán senki sem. A magyar zsidók a magyar
irodalom egzisztenciájának egyetlen garanciái. Ki teremtette meg az Ady-kultuszt?
Ki olvassa Babitsot? Két-három utcalány, ez a magyar líra publikuma.«
így beszélt 1915-ben Kosztolányi, egy esztendővel később pedig, Galíciából hazatérőben, a költő budai lakásán beszélgettünk, amikor pedig arról meséltem, hogy
mi történik a fronton, hogyan folyik a háború a rutén polgárok ellen, akiket hazaárulóknak tartanak, társalgásunk ideges dialógussá változott. Az én ad hoc helyzetjelentésemre, mely szerint Galíciában az akasztófák sétányán jár az ember, Kosztolányi idegesen reagált: »Ha valakinek ebben a háborúban győzni kell, akkor
inkább győzzön a saját hazám!« [Az eredetiben is magyarul!] Szinte durván hangzottak ezek a szavak. Hasonlóképpen könyörület nélkül válaszoltam, hogy nemcsak
neki van hazája, hanem nekünk is, másodosztályú magyar állampolgároknak, de
nem tudnám magam angazsálni hazám ügyében, ha vért kellene ontanom. Magyarázni próbáltam ezt, ő azonban idegesen félbeszakított, tanácsolva, hogy ezeket és
az ezekhez hasonló gondolataimat n e hirdessem hangosan. Körülöttünk ugrándozott
a gyerek, fia, Á d á m . . . " (1942-es, nem keltezett feljegyzés.)
Bangha Bélával, a „keresztény nemzeti gondolat" egyik leghangosabb exponensével 1913 szeptemberében találkozott, e találkozás emléke pedig 1942-ben ötlött fel
benne ú j r a — álomként —, amikor a magyar reakciós sajtót rendszeresen olvassa
(„Minthogy tavasz óta lapozgatom a millenniumi államalkotó retorikával kontaminált
magyar sajtót, úgy tűnt, hogy a Pester Lloyd hallucináns floskulusának lettem az
áldozata, mely még mindig és még ma is hangos protektora a magyar fehérgárdista
héjjasi társaságnak, s így jelentkezett R. P. S. I. Bangha »Nagy Kontúrként« az
én tisztátalan horvát—magyar lelkiismeretem vizsgáján ..."). Anekdotikusnak m o n d j a
találkozásukat, amelyen a magyar—horvát kérdések kerülnek ismét felszínre, a
kétféle nézőpont oly jellemző meglétével egyetemben. A Jellasics tér felé tartó villamoson ismerkednek meg: „Szó szót követett, s én udvariasságból a bán emlékművéig kísértem. Útközben azonban Negyvennyolcra terelődött a szó, természetesen
a forradalomra és történelmi jelentőségére is, de arra a módra is, ahogy ennek az
emlékműnek a felállítására sor került, miközben beszélgetésünk a páter számára
váratlanul szokatlan arányokat öltött. Ami az én téziseimet illeti, mindenesetre
frappánsan meglepőek, a horvát—magyar negyvennyolcas problematikáról áttértünk
az ad hoc politikai helyzetre egészen a Rijekai rezolúcióig, az akkori nyílt és drámai
politikai krízisig, és a második balkáni, szerb—bolgár háborúig, amely éppen azokban a napokban az európai sajtót foglalkoztatta. A kulisszák mögötti politika sok
ismert és ismeretlen részleteiről volt szó, Friedjung perétől a Cuvaj és Sklrec bán
elleni merényletekig, majd egészen a jugoszláv trialista »veszedelemig«. Szemmel
láthatóan a páterben mély nyomot hagyott vészes jóslatom Ausztria és politikájának
jövőjét illetően, s így meghívott vacsorára a Kolo nevű étterembe.
A »Bécsi fecskék« zenekara játszott, és én a páternek a bécsi szeletek mellett
arról jövendöltem, hogy a monarchia haldoklik, hogy Mestrovic, mint valami vidovdani (Szent Vid-napi) próféta, megrázta Ausztria falait, mint ahogy megrázkódtak
Jerikóé, s minthogy macedóniai kalandomból balsejtelmekkel teli érkeztem haza a
jövőt illetően, a páter szemében nem éppen közönséges ciceronénak látszottam.
Nézte a páter a borzas gyermeket, amint apokaliptikus jósként jövendöli meg a
94

»Nagy Babiloni Kurva« pusztulásának matematikailag elkerülhetetlen bekövetkeztét, a császárság taknyos likvidátorát, a gyereket, aki a politikai pubertás magas
lázában ég, s aki a Dunai Monarchia bukását a horvát ifjúság politikai programjának minimumaként jelölte k i . . . " (1942. VII. 6.)
Majd tovább:
„Akkor a páternek én a dunai föderációról szavaltam, amely akkor a Duna
mente politikai krízisét talán politikailag megoldotta volna, hiszen akkoriban minden politikai diagnózisunk vezérmotívuma ez volt. A páter minden romboló frázisom ellenére megingathatatlanul fennkölt maradt, s minden érvvel szemben süketnek mutatkozva szuverén módon azt állította, hogy ez a kérdés már 1867-ben rendeződött a dinasztiával kötött kompromisszum révén . . . "
Az álom, amely kerete ennek a Bangha páterrel való találkozásnak, hozza
Krleza második világháborús helyzetfelmérését is, mondván, hogy a dunai föderáció
lehetősége végleg a múlté, elsősorban „az elmaradott dunai, félgyarmati népek tudatának megbocsáthatatlanul alacsony szintje" miatt.
Itt akár le is zárhatnánk Krleza „magyar témáinak" ismertetését a naplókban,
hiszen meggyőződhettünk az író logikájának működéséről. Nem kétséges, más jellegű logika ez, mint amit a magyar irodalomból megszoktunk. S hogy Krleza éppen
ezen inszisztál, álljon itt még egy magyar tárgyú feljegyzése:
„Tücskök, csendes nyári éjjel. Pestre indulásom előtt. Ott majd kérdezgetni fogják, mi is történik minálunk. Mondjuk most majd ott valakinek, hogy miről is van
szó, és kinek van ott annyi képzelőereje, hogy a nálunk történteket a mi logikánkkal nézze?" (1968. VI. 5.)
7
Krleza naplóinak minden problémabokrát nem érinthettük, hiszen az elmúlt
immár több mint ötven esztendő világpolitikai szövevényeit kellett volna követnünk,
s nem rajzoltuk meg „horvát panoptikumának" körvonalait sem, holott ezek a
naplószövegek tetemes részében kaptak helyet. Nem zárhatjuk le azonban írásunkat
anélkül, hogy ne vessünk legalább egy pillantást a naplót író emberre is, aki
„magát megmutatta" — rejtőzködő szemérmességgel és szűkszavúan, már-már
mellékesen.
Szeret sakkozni, sok zenét hallgat, s nemcsak a klasszikus zenéről van véleménye, hanem a horvát táncdalénekesekről is, makacs újságolvasó és rádióhallgató:
a rádiója, minthogy későn fekvő és korán kelő, szinte mindig szól, az angol, francia,
olasz és a magyar sajtót kíséri. A legszebb lírái „kantilénáit" a természetről írja,
mintegy a meteorológiai jelentések és észlelések margójára, elannyira, hogy naplói
(különösen a hatvanas évekbeliek) időjárásnaplók is. Sokat van a szabadban, leginkább a zagorjei Catezka Toplicén „feredőzik", de arra is vállalkozik, hogy kiránduljon a zágrábi repülőtérre, nézni a légiforgalmat az est sötétjében. Baráti köre
nem nagy, legtöbb barátsága még ifjúsága idejében vagy a harmincas években
szövődött.
„Grafomániás", az írásnak nemcsak megszállottja, hanem napszámosa is: „Az
írással nem szabad felhagynom — írja. A grafománia a mentőövem, a kábítószerem. Firkálásom éveken át egyfajta narkózisom volt és maradt. Könyvek falásával és a mániákus írással (tíz óra naponta) úgy élek, mint egy morfinista. Tulajdonképpen u n a l m a s a n . . . " (1942. VII. 27.) S álmodó, aki igyekszik nem elfelejteni, mit
álmodott, éppen ezért gondosan fel is jegyzi őket. S mi több: álmaínak megfejtésével és magyarázatával is elbíbelődik. Misztikus lenne? Inkább mondjuk „lélekismerőnek" a szó legszebb értelmében, aki önmagát is meg akarja ismerni.
De magános ember is, aki (feljegyzései szerint) hírnevének csúcsán is társak
után vágyik és szavát a pusztába kiáltóénak minősíti. A „süket fülekhez szólás"
képzete egyik vezérmotívuma. Vannak spleenes hangulatai is tehát, s nemcsak háborús feljegyzéseiben. S az ilyen motívumokkal válik Krleza naplóinak sora nemcsak
kortörténeti jelentőségűvé, hanem emberi dokumentummá is.
95

N É H Á N Y ÉLETRAJZI J E G Y Z E T

Pribicevic, Svetozar (1875—1936), horvátországi szerb politikus, a horvát—szerb politikai
koalíció elnöke a kilencszázas években. Az első jugoszláv kormány belügyminisztere, aki
kezdetben unitarista nézeteket vallott. 1929-ben Sándor király ellen fordult s internálták.
1931-ben külföldre emigrált.
Trumbic, Ante (1864—1938), horvát politikus, a magyarországi függetlenségi mozgalmakkal
való szövetség hive a kilencszázas évek első felében. A tízes években a délszláv népek egyesülésének híve. 1914-ben Olaszországba emigrált, s az időközben megalakult Jugoszláv Bizottság tagja. 1918-ban az új jugoszláv állam külügyminisztere, a harmincas években Ivan Macek
Horvát parasztpártjának a támogatója.
Supilo, Frane (1870—1917).. Dalmáciában, majd Rijekán tevékenykedő horvát politikus.
Véleménye szerint a horvátság legnagyobb ellenségei nem a magyarok, hanem Ausztria és
Németország. 1903-ban a horvát—magyar politikai közeleldés híve. 1906-ban hazaárulási per hőse,
s a Friedjung-per áldozata. Politikájának csődje 1907-ben következett be, amikor a horvátországi vasutakon is a magyar szolgálati nyelvet vezetik be. 1914-ben emigrált és külföldön a
délszlávok lakta területekért harcolt az antanthatalmak alkudozásai ellenében.
Cerina, Vladimír (1891—1932), horvát költő, a délszláv népek egyesüléséért harcoló ifjúsági
mozgalmak híve, a „nemzeti erők" kultuszának hirdetője. 1918 után csalódottan élt, mert a
valóság nem úgy nézett ki, ahogy ő költői látomásaiban az új délszláv államot elképzelte.

Szeged fölszabadulásának
29. évfordulóján, október 11-én ismét
kiosztották a városi tanács alkotói díjait. Külön örömmel köszöntjük azokat a díjazott alkotókat, akik lapunknak is rendszeresen dolgozó munkatársai:
Veress
Miklós József Attila-díjas
költőt, Nikolényi István újságírót, a Délmagyarország kulturális rovatának vezetőjét és
Zoltánfi István festőművészt.
A színművészek közül Máriáss József Jászaidíjas, építészeink közül Libor Rajmund,
a Szegcdi Tervező Vállalat
mérnöke
kapott díjat.
96

Szeptemberben
egyhetes hivatalos látogatást tett a Román Szocialista
Köztársaságban lapunk főszerkesztője,
Ilia
Mihály és helyettese,
Annus József.
Bukarestben
az írószövetség
külügyi
titkárságán, valamint A Hét
szerkesztőségében folytattak
beszélgetést.
Hagyomány
már, hogy a
KPVDSZ
őszi kulturális rendezvényei
között kisteleki író-olvasó találkozó is szerepel.
Idén Simái Mihály költő és Tóth Béla
József Attila-díjas író vett részt a művelődési házban rendezett
találkozón.

A XX. Vásárhelyi Őszi Tárlat anyagából

FODOR J Ó Z S E F : F A L A K

CSIKÓS A N D R Á S : T A V A S Z I N A P

LIEBER É V A : M A C E D O N I A

V É G V A R I G Y U L A : N A P ES V I R Á G

*

P A Á L I S T V Á N : J A T S Z Ö KISFIO

f-

FEJÉR C S A B A : N A G Y A N Y Á M

ZOMBORI L A S Z L O : F É S Z E K

MAGOS G Y U L A : P A R A S Z T F E J

TÓTH VALÉRIA: KÖVÖN ÜLÖ

