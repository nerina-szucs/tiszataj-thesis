A TISZATÁJ DIÁKMELLÉKLETE
2000. ÁPRILIS

69. SZÁM

BALOGH TAMÁS

„Csak férfi és nõ van”
KARINTHY FRIGYES: CAPILLÁRIA
„Férfi és nő – hogy érthetnék meg egymást?
hisz mind a kettő mást akar
– a férfi nőt, a nő férfit”
(K. F.)

Keletkezésének körülményei
A regény megjelenésének idején, 1921-ben Karinthy már második feleségével, Böhm Aranka orvosnővel élt. A hirtelen támadt és viharos szerelemből a házasságkötés után csak a viharok maradtak. A kortársak
visszaemlékezéseiből tudható, hogy állandóan gyötörték, marták egymást, főleg Aranka Frigyest. A család
jó barátja, Kosztolányi Dezsőné Karinthy Frigyesről
írt könyvében egyenesen párduchoz hasonlítja a feleséget, aki karmaival tép, mancsával csap, fogával szaggat,
„aki senkit sem tisztel. Orvul beledöf bárkibe, de szemtől-szembe is.” Karinthy fia, Ferenc a Szellemidézés
című, 1946-ban megjelent regényével jelentős irodalmi
botrányt kavart: visszaemlékezését a gyermeki évekre
nem szépíti meg a tény, hogy elhunyt szüleiről van
szó, mindent leír, a kiabálásig és pofozkodásig fajuló
veszekedéseket, anyjának időnként elviselhetetlen viselkedését, amellyel szemben apja csak „laza lelki tartással” tudott védekezni: flegma vállrántással hagyta
magára szitkozódó feleségét.
Böhm Aranka a magyar irodalmi asszonyok, írófeleségek közül talán a legöntudatosabb volt. Előszeretettel hivatkozott mindig arra, hogy hozzá már Ady
Endre is írt verseket, egy egész ciklust. Valóban: az Ady
1913-as kötetében, A magunk szerelmében szereplő Ifjú
karok kikötőjében Aranynak nevezett ifjú, tizenéves
leány nem más, mint a gimnazista Böhm Aranka, aki
az akkor már neves és elismert költő ismeretségébe

KARINTHY FRIGYES
(1887–1938)
Nőkről szóló regényét
jóformán mindenki félreértette. Egyéb írásai és főleg
a Capillária miatt fanatikus
nőgyűlölőnek tartják, August
Strindberg és Otto
Weininger magyar utódának
[…] Karinthy női is, akárcsak
Strindbergéi,
a férfiakból élnek, viszont
nála a férfi önként, önfeláldozásból válik rabbá.
Mert ő ilyen…

férkőzve azonnal Múzsává is vált. A ciklus nyitó darabjának első versszakából azt is
megtudjuk, hogy valóban Aranka volt a kezdeményező, az önkéntes Múzsa:
„Tizennyolc évednek csodáját, / Aranyos, szép lyány-ifjuságod. / Titkaid és a várt titkokat
/ Ajkaiddal miért kínálod?” (Öreg legény szerelme). Azonban nemcsak az idősebb, már
befutott szerzők közül válogatott – talán csak azért, hogy mindig-elfoglalt, pénzkereső
férjét bosszantsa – magának partnert, hanem a fiatalabbak, a kezdők közül is. Ilyen
volt például Déry Tibor, aki Ítélet nincs című kötetében emlékezik vissza a nyilvános,
a nő által kiprovokált viszonyra, amely Karinthy páholyában kezdődött, s csak
évekkel később ért véget: „Egy félórám van – mondta jövetelekor [Aranka], s két vagy
három órát maradt. – Mindenkit elhanyagolok miattad, a gyermekeimet, az öcsémet,
barátaimat. – Én is – felelhettem volna.” „Nem akarsz pénzt keresni? Én nem bánom,
nekem nem kell. Magadtól kellene felajánlanod, ami nem annyit tesz, hogy el is fogadom.
Miféle áldozatot hozol értem? Hogy egy padlásszobába költöznél velem? Nem tudok
stoppolni. Naponta fürdök. Nekem tőled semmi sem kell, de te mindent akarj adni.”
Karinthy persze szerette feleségét, ezért hívta ki lovagias párbajra az ifjabb írót.
Ettől azonban a Capillária még lehetne bosszú-regény. De nem az. Ugyanis Karinthy
három évvel korábban, 1918 elején kezdte el írni regényét, és az első fejezet ez év áprilisában jelent meg a Kosztolányi Dezsővel közösen szerkesztett Esztendő című irodalmi lapban. A rövid éltű folyóiratban még öt, tehát összesen hat fejezetet adott
közre, az utolsó szeptemberben látott napvilágot. Itt a regény közlése félbemarad,
a következő számban szerény jegyzet tudósít arról, hogy Karinthy regényéből novemberben olvashatnak majd újabb részletet. Ez azonban nem következett be: az első világháborúnál is több áldozatot követelő, hirtelen jött spanyolnátha-járvány 1918. október 17-én magával ragadta Karinthy első feleségét, Judik Etelt is.
Bogát – így hívta – nagyon szerette; viszont csak halála után írt róla. Töredékesen
fennmaradt naplójegyzetében olvashatjuk: „November 12. ... ez ő, hogy élt és felperzselt
bennem mindent, és mosolygott, és hogy ölelt! és milyen rettenetesen és hihetetlenül szép
volt, és milyen szelíd és jó, mint a jóság, hogy elfelejtsem a bölcs bánatot, amire születtem, és
ujjongva imádjam az idegen istent, az örömöt!, idegen isten, amelyik most cserbenhagyott...
[...] Így halt meg, hogy a pokol minden kínját gyötrődjem át, amiért szerettem, hogy nem
tudtam beszélni róla...” Ez a nem-beszéd az oka annak, hogy nincs olyan Karinthy-írás,
amelyben a nő mint pozitív szereplő jelenik meg. Amíg volt Múzsa, nem írta meg,
amikor pedig már megírta volna, első felesége halott, a második pedig nem egy kifejezett Múzsa-típus. Illetve az, de...
Karinthy több mint egy évig csak „vegetál”, viszont az emlékezések között megtalálhatók a készülő regény jegyzetei. Böhm Arankát csak azután ismeri meg, miután
feldolgozta a szeretett nő elvesztését. A regény tehát kettős keltezésű: az elejét boldogságban, első házassága alatt írta, míg a második felét az új feleséghez köthető borús
időkben. És bár végleges formáját ekkor nyeri el, keletkezésének történetből egyértelműen következik, hogy nem a női („arankai”) sérelmek miatt írt bosszú-regény.
A Capillária tisztán gondolati mű. Filozofikus gondolatok, világnézet és élettapasztalatok mesteri elegye. Egy igazi gulliveriáda 1921-ből.1
1

MIT OLVASUNK? – Ha kézbevesszük a Capillária bármelyik modern kiadását, azonnal feltűnik, hogy a szöveg két nagyobb és egy kisebb részre oszlik. Ez nem mindig volt így. Sőt,
kezdetben nem is a ma ismert címen jelent meg. Az első Esztendőbeli közléskor még Utazás
Capilláriába a címe. A második részlet már Utazás Capillariába cím alatt olvasható. Az első,

2

A gulliveriáda és a gulliveriádák
Jonathan Swift 1726-ban jelentette meg fő művét, a Gulliver utazásait. A négy könyv
közül a második és a negyedik utópia, míg az első és a harmadik antiutópia2. Viszont
regényével nemcsak belehelyezkedett az államregények sorába3, hanem új ösvényt is
kialakított: akarva-akaratlanul típus-szöveget (archetext) hozott létre, melynek folytatásait
majd a későbbi korokban más szerzők fogják megírni.
A folytatás (gulliveriáda) kétféle lehet: ha betartja a swifti mű „szabályait”, hagyományőrző, ha nem, hagyománytörő. Egy „szabályos” gulliveriáda így fest: a történet sematikus: a képzeletbeli utazás (imaginary voyage) ötletét felhasználva, s az útikönyvek
iránti kortárs érdeklődést kihasználva a királyi flotta sebészorvosának, Lemuel Gullivernek utazását meséli el. A választott hős tipikus, átlagos – angol – polgár, aki a sors szeszélye folytán különös helyzetekbe, irracionális adottságokkal rendelkező társadalmakba
kerül, ahol az irreális helyzetek az ő személyét és nézeteit is irreálissá és irracionálissá
teszik. A kötelező történetelemek, amelyekből a gulliveriáda áll: mentegetőzés, ismét utazás,
hajótörés, idegen országba kerülés, lakók, nyelv, társadalom megismerése, az angol társadalom bemutatása, szembesítések és szembesülések (jók és rosszak), szökés vagy elbocsátás, hazatérés, fogadkozás. Az elbeszélő mindig azonos az utazóval, így a gulliveriáda
csak egyes szám első személyben készülhet. Nyelve egyszerű, de nem parlagi: egy átlag
honpolgár prózája. Stílusa szolidan leíró, nem hangoskodó, nem szélsőséges, gúnyos, szatirikus kicsengéssel. Célja az emberi kicsinységek és kicsinyességek, túlzások és nagyzolások
feltárása, nevetségessé tétele.

2

3

kötetbeli megjelenés idején már Capillária a címe, de ez a kötet (Bp., Kultura, 1921) még
nem tartalmazza a későbbi kiadásokban a regény előtt álló, előszóként funkcionáló levelet,
melyet Karinthy H. G. Wellshez címzett. Ez először az 1925-ös német kiadásban olvasható;
magyarul ugyanebben az évben a Nyugatban – vallomásként a mű keletkezéséről –, majd
végleges formában (levél – „kiadói” előszó – regény), kötetben is. Az ultima manus, az
utolsó, Karinthy életében közölt szöveg az Athenaeum kiadó gondozásában 1928-ban megjelent, tízkötetes életműsorozat második köteteként látott napvilágot. A mai kiadások már
csak a korszerűsített helyesírásban térnek el ez utóbbitól.
UTÓPIA: Az eszményinek elképzelt, de a kellő reális alapok hiánya miatt megvalósíthatatlan
társadalmi rendszert bemutató irodalmi mű. ANTIUTÓPIA: a mű keletkezésének jelenében
fennálló társadalom torzképe.
Az egyetemes irodalom első utópiája Platón Állama. A modern értelemben vett utópia viszont
polgári jelenség. E szempont szerint Morus Tamás 1516-ban megjelent Utópia című művétől kell
a műfaj történetét eredeztetnünk. (A regénytípus elnevezése is innen származik: eredeti címe:
Ou-topia, melynek jelentése: „Seholsincs ország”.) E két alkotás tehát egyazon műfaj két alfajának definiálói: a szakirodalom szerint Platón műve is utópia: ő volt az első, aki kora társadalmának visszásságaiból egy eszményi állam megfestésével látott kiutat; ő alkotta meg az „ideális törvényhozási tervezet-utópiát”. Morus viszont a második altípus megalkotója: regénye az első
„képzelt utazás-utópia”. A két altípus szempontjai alapján könnyen besorolhatók az irodalmi
művek: pl. Campanella Napállama vagy Machiavelli A fejedelme a platóni, míg Swift Gulliver
utasásaija vagy Voltaire Candide-ja a morusi kategóriába tartozik.
A magyar irodalomban elsőként Bessennyei György Tariménes utazását kell megemlíteni. Fordítások révén hazánkba kerültek a világirodalmi államregények; ezek után írta pl. Jókai Mór
A jövő század regénye című monumentális művét, Babits Mihály az Elza pilóta avagy a tökéletes
társadalom című „rémálmát” vagy Déry Tibor a G. A. úr X-ben-jét.

3

1914-ig csak Gulliver első két kalandja volt ismert a magyar olvasó előtt, azok
is meseváltozattá átdolgozva. (Ugyanúgy járt, mint Swift kortársa, William Defoe, kinek
Robinsonja szintén gyerekmese alakjában terjedt el.) Karinthy ekkor fordította le a teljes
Swift-regényt. (Utána többen megtették ezt; talán Karinthy fordítói módszere miatt: Karinthy Ferenc és Kosztolányi Dezsőné is megemlíti, hogy Karinthy néha bizony gondban
volt az idegen nyelvű szövegekkel, ahol nem boldogult vele, saját fantáziájából pótolta.
Így született a magyar Micimackó is.)
Gulliver tehát megérkezett Magyarországra, hogy gyorsan folytassa is útját: a hagyományőrző gulliveriádák sorában elsősorban a négy Karinthy-írást kell megemlíteni. Ezek
a következők: két regény: az Utazás Faremidóba (1916) és a Capillária, valamint két novella: a Gulliver utazásaiból (1917) és a Mikrófónia (1935., eredetileg Swift-paródia). 1931ben jelent meg SEBES ÁRPÁD Doktor Gulliver a Sarkvidéken című, kissé túl didaktikusra
sikerült, azóta el is feledett regénye. Talán nem véletlenül került a többi gulliveriáda
árnyékába. Hiszen a Karinthy írásokhoz hasonlóan a következő hagyományőrző gulliveriáda, SZATHMÁRI SÁNDOR Kazohinia című regénye szintén mestermű. A kevésbé ismert
szerző műve – akárcsak főszereplője – kalandos utat tett meg: 1941-ben még politikai
okokból cenzúrázva, 1946-ban már teljesen, de még nem a végleges címmel (Gulliver
Kazohiniában), majd 1957-ben a ma ismert szöveggel jelent meg.
A hagyománytörő folytatások sorát SZABÓ DEZSŐ novellája nyitja meg (Gulliver
tovább utazik, 1914). Szürrealista vízió és lírai vallomás: ki vagyok én, mit akarok, milyen
vagyok. A következő, DÉRY TIBOR Dr. Nikodémusz Lázár híres útikalandjai című kisregénye nem jelenhetett meg a szerző életében, csak 1993-ban. Gulliver – itt: dr. N. L. –
Liliputba kerül, és szinte ugyanazokat a kalandokat éli át, mint irodalmi őse. A két szöveg
közötti eltérések adják Déry regényének erejét. FEHÉR KLÁRA fiataloknak szóló regénye,
az Oxygénia (1974), Peter MacGulliver ízig-vérig tudományos-fantasztikus kalandjait meséli el. Ez az egyetlen olyan gulliveriáda, amelynek happy end a vége. És a mai napig az
utolsó: BÓDY GÁBOR írása, a Psychotechnikum, azaz Gulliver mindenekelőtti utazása Digitáliába (1988). Századvégi forgatókönyv, melyből a szerző-(rendező) korai halála miatt
sohasem készült film.
Gulliver története azonban nemcsak magyar írók tollából folytatódott: szülőföldjén,
Angliában – is utazott még egyet: Thule szigetére. A szerzőről, BARRY PAINről korábban
azt írták, hogy ő az angol Karinthy. Ezt a véleményt támasztja alá, hogy mindketten
folytatták Swift művét. Pain The new Gulliverét Kosztolányi Dezső fordította le 1918-ban
(Az új Gulliver).
A seborvos tehát nem nyugszik, mindig új útra kél. Így jutott Capilláriába.4
4

AZ IRÁNYHÁRMASSÁG – Minden korban divatos téma volt az utazás, viszont a századelőn
– a rohamos technikai fejlődésre reagálva – még inkább: megjelenik a motorbicikli, a gépkocsi, de ami ezeknél is fontosabb, nagyobb lépés: feltalálják a kormányozható léghajót,
a repülőgépet, s nemsokára a tengeralattjárót is. Az emberiség vágya tehát valóra vált: ami
a mitológiában csak Ikarosznak sikerült, hogy felemelkedjen a földről, az már mindenki számára valóság. Karinthy büszke volt arra, hogy ő az első magyar író, aki repült. Aki repülni
mert. Kockázatos kaland volt, mégis vállalkozott rá. Tudósított Zeppelinről, repülősöknek
szentelt kötetet. Minden utazását megírta. Utazni pedig kétféleképpen lehet: valóságban és
képzeletben. Valós utazásainak beszámolóját cikkekben, „útirajzok”-ban adta közre, a képzeletbelieket regénnyé formálta. Két gyermekkori regénye az utazás tekintetében párhuzamba
állítható a két gulliveriádájával: az Utazás a Merkúrba egy felfelé történő kalandozás leírása,
akárcsak a Faremidó, a Nászutazás a Föld középpontján keresztül című, első nyomtatásban

4

Gulliver és a nők
Capillária a nők országa. Gulliver azonban nem minden előzmény nélkül érkezik
ide: van már fogalma a nőkről. Már első utazásai során is találkozott velük, és – bár
„átlagos polgár” –, nem átlagos kalandjai voltak a másik nemmel: Liliputban a királynő
„nem látja”, hogy csak tüzet oltva ürítette húgyhólyagjának tartalmát az égő palotára:
büntetést kap. Brobdingnagban, az óriások földjén babaszobában szállásolják el, mintegy játékszerré minősítve a férfit, majd a királyné ajándékba adja férjének; az óriásnők
pajzánkodnak vele; Gulliver ekkor látja meg, hogy a női mell csupa ránc, anyajegy és
szőrszál – saját világában nem vette ezt észre. Harmadik útja során csak csalfa nőkkel
találkozik, akik csak az alkalmat lesik, hogy megcsalják férjüket. A lovak utópisztikus
országában viszont az állatias yehuk közül egy nőstény szó szerint letámadja a jóképű
utazót, aki alig bír elmenekülni a rámenős „menyecskétől”. Ami azonban a víz alatti
világban fogadja – bár már nincs híján tapasztalatnak – még őt is meglepi.
Karinthy és a nők – Az „előszó”
Nőkről szóló regényét jóformán mindenki félreértette. Egyéb írásai és főleg
a Capillária miatt fanatikus nőgyűlölőnek tartják, August Strindberg (1849–1912) és
Otto Weininger (1880–1903) magyar utódának. Hasonló motívumok persze előfordulnak az életművekben, Karinthy női is, akárcsak Strindbergéi, a férfiakból élnek, viszont nála a férfi önként, önfeláldozásból válik rabbá. Mert ő ilyen.5 Amit Strindberg
még a pszichoanalitikusok fellépése előtt megérzett, hogy a szerelmet a gyűlölettől
csak egy hajszál választja el, s bármikor átcsaphat egymásba a két érzés, Karinthy is
alkalmazza. Mindketten ismerték a nőket, Karinthy a nők kedvence volt, Strindberg
háromszor nősült s ugyanennyiszer vált el, hogy végül magányosan haljon meg. Velük
ellentétben Weininger, a fiatalon öngyilkosságot elkövető író csak elméletben ismerte
őket, de minden rosszat leírt róluk. Karinthyval leginkább a férfi és nő viszonyát taglaló affinitás-elméletét hozhatjuk rokonságba: szerinte a férfi és a nő csak akkor felel
meg egymásnak, ha a férfiban ugyanannyi nőiesség van, mint amennyi férfiasság
a nőben, hogy végül, párba állva összesen egy száz százalékos férfit és egy száz százalékos nőt adjanak ki, igaz, két testben. (Karinthynál, mint látni fogjuk, férfi és nő aránya
viszonylagos: a nő „nőiességétől” függ a férfi „férfiassága”.)
Karinthy egyéb írásainak fogadtatásával is gondban volt. Állandóan előszót kellett
írnia regényei elé: az 1937-es Mennyei riport egy neki fel nem tett kérdésre felel, miszerint hisz-e a túlvilágban és a halál utáni életben, az ugyanebben az évben megjelent
Utazás a koponyám körül című regényében viszont arról vall, hogy miért is írta meg

5

megjelent írásában viszont lefelé viszi szereplőit, akárcsak a Capilláriában. Ugyanígy: míg
a Mennyei riport hőse az ég felé indul, a szférák közt keresve meghalt kedvesét, addig az Utazás a koponyám körül elbeszélője – másféle szinten utazva – saját tudatába, illetve az alá jut el.
Hogy azután – akárcsak Gulliver – mindig visszatérjen a „valós” világba.
Karinthy rövidebb írásaiban, karcolataiban, novelláiban kimutatható az a fejlődési vonal,
amelynek végén eljut a Capilláriabeli gondolatmenethez. Csak pár példa: – fölényes férfihang, öniróniával: Na végre egy egészen könnyű futó viszonyt fogok kötni; – a nő „silány”, de
nincs orvosság: Május, A szerelem az élet illatos virága, mely mint egy kifeslett bimbó; – megvetjük őt, de meghalunk érte: Ballada a néma férfiakról; – csak festék és máz, de kell: – Festék; –
szép és kelleti magát, kívánjuk, de végül nem hagyja: – Barack.

5

a könyvet, hogy miért magáról ír. Az élmény, a figyelem, az átélés, az emberi és
egyéni fogalmáról szól, valamint egy őt ért támadásra is reagál: az emberek egy része
csak ügyes üzleti fogásnak, reklámkampánynak vélte egy évvel korábbi agydaganatát
és az operációt. „Egy ilyen vádra – írja – csak kétféleképpen lehet válaszolni. Vagy úgy,
hogy észre sem veszem, és egyetlen szóra sem méltatom, vagy pedig egy egész kötettel. Mint
látjuk, ez utóbbit választottam.”
Hasonló módon került a terjedelmes „előszó” a Capillária elé. A regény első kiadását olvasói és kritikusi, meg nem értésből fakadó ellenállás fogadta. A „Levél H. G.
Wellsnek” című szerzői regényértelmezésben ezért írja meg – többek között – a regény születésének okait: „zaklatott lelkiállapotban és keserves életkörülmények között
írtam”, pedig valójában „én ezt a könyvet nem is akartam megírni”, és hogy el szerettem
volna mesélni egy nőnek, aki azonban nem figyelt rám, pedig „ha akkor elmondhatom,
soha nem írom meg”, majd férfival próbálkoztam, neki meséltem el, de ő „vitatkozott,
érvelt, csakhamar láttam, hogy másról beszél.” „Ilyenformán ráfanyarodtam arra, amit
irodalomnak neveznek: hogy egyszerre mindenkinek mondjam el azt, amit külön-külön
senki se akar meghallgatni.” Akárcsak az Előszó című vers elejét olvasnánk:
Nem mondhatom el senkinek,
Elmondom hát mindenkinek.
Próbáltam súgni, szájon és fülön,
Mindnyájatoknak, egyenként, külön.
A titkot, ami úgyis egyremegy
S amit nem tudhat más, csak egy meg egy.
A titkot, amiért egykor titokban
Világrajöttem vérben és mocsokban,
A szót, a titkot, a piciny csodát,
Hogy megkeressem azt a másikat
S fülébe súgjam: add tovább.
De ez csak egyik válasza ennek a sajátos „előszónak”. Mert nemcsak önigazolás, de egy
teljes filozófiai rendszer ismertetése a levél, egyenrangú magával a regénnyel, annak
gondolati, esszéisztikus megfogalmazása. A korabeli kritikusok közül többen szóvá is
tették, hogy Karinthy talán jobban tette volna, ha csak az előszót írja meg, nem kellett
volna annak felhígítására „mellékelni” Gulliver hatodik útját, mert „a filozófus Karinthy
legnagyobb ellensége maga az író Karinthy”. Nem volt igazuk. Mert a két rész – bár
ugyanazt a gondolatot fejti ki – egymást feltételező szövegek, egymást magyarázzák: tétel
és bizonyítása.
Az „elősző” nem más, mint Karinthy nőszemléletének kifejtése. Karinthy élete
főművének tekintette készülő Nagy Enciklopédiáját, melyet egész életében írt; különböző lapokban és folyóiratokban megjelenő gondolatmeneteiben a fogalmak újradefiniálását próbálta meg. Műve töredékben maradt, hiszen egy ember élete kevés erre
a feladatra. Mégis megpróbálta, mert szenvedélyesen el akart érni minden lehetetlent.

6

Ilyen újraértékelés a Capillária előtti levél: „férfi” és „nő” fogalmának tisztázása,
sziporkázó aforizmákkal teletűzdelve. Például: „Ha egyedül vagyok egy szobában akkor
ember vagyok. Ha bejön egy nő, akkor férfi lettem. És annyira vagyok férfi, amennyire nő
az, aki bejött a szobába.” Ezek szerint „ez a két szó, férfi és nő, nem főnév, hanem csak
viszonyszó”.
Nőkhöz való viszonyáért rokonságát okolja: gyermekkorában, amikor még nem
ismerte a tizenkilencedik század nőszemléletét, az angolok Csokoládéangyalát (az
eszményi nőt) és a németek Zupás Őrmesterét (a sátáni démont), akkor még tudott
volna nővel, mint emberrel bánni. De jöttek a rokonok, akik nem hagyták a kislánynyal őt kettesben, udvariasságra kényszerítették, hogy álljon fel és adja át helyét, mire
ő azonnal meggyűlölte a kislányt, de jogosan, mert „abban a pillanatban ő is affektálni
kezdett, és szétterpeszkedett a széken, és elvárta, hogy feladjam a kabátját, amit ő maga is fel
tudott volna venni”. Szinte szó szerint a Tanár úr kérem! gyerek-elbeszélőjének mondatait halljuk A lányok című fejezetből. Ekkor már csak lányok vannak és fiúk, felnőve
nők és férfiak – és ennek a kettőségnek előnye is, hátránya is van a férfi számára: „Hátránya az, hogy a férfinak engednie kell emberi büszkeségéből – előnye, hogy módot ad
neki önmagát kívülről, a nőszemléleten át ismerni meg.”
Ez a kívülről történő önmegismerés nem más, mint maga a regény.
A hatodik út
A két „előszó” után tehát Gulliver – nevéhez méltón6 – ismét útnak ered. Alig tért
vissza Faremidóból, az égi utópiából, a géplények tökéletes világából, akik az embereket a Földön élő veszélyes, de főleg önmagukra veszélyes károkozónak tartják, ezért
nem is pusztítják el őket, bár technikai fejlettségük megvan hozzá, de emberségesebbek az embernél, aki ok nélkül vagy mondvacsinált okokat keresve lesi az alkalmat
egy jó ki öldöklésre. A Faremidó végkicsengése végül is pozitív: Karinthy bízik az
emberben, bízik a technikai fejlődésben, és hiszi, egyszer béke lehet a Földön. Célja –
akárcsak a Capilláriában –, hogy a hibákra mutasson, hogy észrevetesse az emberrel
önnön fogyatékosságait; eszköze pedig a túlzás – ennyiben rokon a két regény a paródiákkal.
Irónia és fantasztikum
De nem paródia. A Capillária szatirikus fantasztikus regény. A szatíra egyik lehetséges hangja, az irónia és a lehetséges világ egyik kiindulási alapja, a fantasztikum7
6

7

Jó seborvosunk neve BESZÉDES NÉV, mégpedig többféle jelentést hordozhat, mivel összetett
szó: a GULL első jelentése sirály, a második balek vagy becsap, a LIVER jelentései: máj vagy az,
aki él. Így a nagy utazó nevének lehetséges jelentései: sirályként élő, hiszen utazik, mégpedig
tengeren, a sirály pedig tengeri madár, sirálymáj, vö: rosszmájú sirály (a máj keserű ízű, ez
utalhat a hangvételre, a szatírára, lehet balek(ként élő), hiszen mindig pórul jár, mégis mindig
útra kel, és lehet akár még ez is: becsapja azt, aki él, ez viszont arra lehet utalás, hogy az egész
történet csak mese, a pontos szélességi és hosszúsági fokokkal, a pontos leírásokkal – így jelezheti az első kiadás anonim szerzője (Swift), hogy amit írt (hőse elbeszél), vérbeli fikció.
Az IRÓNIA kettős természetű nyelvi-retorikai alakzat: egyrészt az állítások a szövegkörnyezetben nem szó szerinti jelentésükben szerepelnek, hanem torzulnak, nemegyszer visszájukra fordulnak, másrészt olyan szemléletmód, ahol az igenlés gesztusa önmagán belül kér-

7

egyébként is jellemző Karinthy írásainak jelentős részére, most koncentráltan jelenik
meg, akárcsak előző gulliveriádájában.
A regény iróniája részben a swifti mű által felállított azon szabályból ered, hogy
Gulliver egyszerre résztvevője és elbeszélője az eseményeknek, így az elbeszélő Gulliver ironikusan viszonyulhat az elbeszélthez, másrészt úgy jön létre, hogy Gulliver
állításai saját szempontjai alapján válnak elfogadhatatlanná, például amikor háborús
helyzet áll elé, így kommentálja saját bevonulásának okát: „A lángoló jelszó, hogy meg
kell védeni gyönge nőinket és gyermekeinket, könnyeket csalt ki imádott nőm szemeiből –
mint a hazáért mindent feláldozó rajongó honleány pillanatig se habozott, hogy ha kell,
akár életemet is feláldozza ezért a célért.” Az elbeszélő az olvasóra bízza, hogyan ítéli
meg a mondottakat. Ő állít, kijelentő módban – de vajon tényleg az igazat mondja?
A fantasztikum Karinthynál természettudományos alapú. Legtöbb fantasztikusnak
mondható írásában valamely technikai vívmány továbbfejlesztése vagy éppen kitalálása adja a kiindulópontot. Feltalálja például az időmikroszkópot, és arra használja,
hogy a csók eredetét bizonyítsa vele: a csók eredetileg harapásnak indult, de a túlélési
ösztönt valamiért hirtelen felváltotta az addig ismeretlen nemi vágy (Időmikroszkóp,
Éden). Szintén bizonyításra akarja használni a fotográfiát: a nő hűségét akarja igazolni
vele; de ez lehetetlen, mert a nő még a film kockáiról is képes kilépni pillanatnyi vágyainak elérése érdekében (A megrögzített hűség). Karinthynál a fantasztikum, amely
már két gyermekkori regényének is kiindulása, mindig tudományos lehetőségek,
a fejlődés jövőjének bemutatására szolgáló eszköz. Írásainak jellemzője a teremtett világ minél részletesebb leírása, minél valószerűbb ábrázolása, mert minél reálisabbnak
tűnik a fantáziavilág, annál élesebb kontraszt felállítása lehetséges a valós világgal.8

8

dőjeleződik meg, és ahol a kijelentések önmagukon belül vagy kölcsönösen érvényetelenítik
egymást, így teremtve lehetőséget a különböző értékrendszerek és nézetek szembeállítására.
A FANTASZTIKUM olyan elbeszéléselem, amely jóformán egyidős a nyelvvel és a gondolkodással. Négy típusát különböztetjük meg: – népmesei ~: ilyen például a „terülj, terülj asztalkám” vagy a „hétmérföldes csizma” fordulat, melyek általában a szegény emberek vágyait
jelenítik meg; – babonás és vallásos ~: istenek, természetfölötti lények és jelenségek szerepeltetése a műben; – tudományos ~: a természet- és társadalomtudomány eredményeinek
ismeretében, azok felhasználásával kitalált, fantáziaszülte tárgyak, eszmék, világok ábrázolása (például Verne, Wells vagy Borges és Eco írásai, újabban a modern sci-fik; – abszurd ~:
ahol a fantasztikum csak eszköz egy elvont gondolatrendszer, világnézet kifejtésére, ilyen
például Kafka Átváltozása.
AZ ROKON-ELLENTÉT NOVELLA: Arabella – Az Arabella a Hasműtét (1933) című kötetben
jelent meg. Párhuzamba is, ellentétbe is állítható a Capilláriával. Formailag rokon, hiszen
a több „fejezetből” álló elbeszélés első fele – akárcsak a regény „előszava” – esszéisztikus kifejtése és előrevetett magyarázata a következő írásnak. Ellentéte, hiszen ha a Capilláriát mint
a freudi-ferenczi-i tanokkal rokonszenvező (vagy azok ismeretében olvasható/értelmezhető)
szövegnek tartjuk, akkor az Arabella már a bevezető rész első mondatában megcáfolja a fenti
tanokhoz való bármilyen viszonyát: „Bevallom, nem vagyok barátja a modern, elemző lélektani módszereknek...” Rokona, hiszen testileg itt is a nő nagyobb, ellentéte, mert „boldog”
vége van. Azonban a végső fordulat éppolyan valószerűtlenül követi a hétköznapi előzményeket, mint ahogy a földi világból Gulliver megérkezik a tenger fenekére.
Az elbeszélés egy szerelem története. A zenész elbeszélő egy csoportos beszélgetés alkalmával megismeri Arabellát, a gyönyörű nőt. Beszélgetésbe is elegyednek, de a nőt nem érdekli
a zene, sem semmi komolyabb téma, csak fecseg. Az alakja, az fogta meg az elbeszélő fantáziáját, az ösztönök irányítják tettét, hogy közelebb kerüljön a nőhöz. A nőhöz, akiről ki-

8

A nyelvről
Annak, hogy Gulliver mindig új, ismeretlen országba kerül, egyenes következménye, hogy mindig új, ismeretlen lakókkal találkozik, akik új, ismeretlen nyelven beszélnek. Éppen ezért a gulliveriáda elengedhetetlen eleme a nyelvtanulás és a nyelvkérdés ismertetése: hogyan kommunikálnak az ismeretlen ország lakói egymás közt, valamint hogyan értik meg egymást jó hajóorvosunkkal.
Gulliver a Nyihahák országából – ahol lónyelvet használnak – és Faremidóból –
ahol a géplények szolmizációs hangokon beszélnek; innen az ország neve is: fa-re-midó – hazakerülve már nem lepődhet meg semmi idegen hangzású nyelven. Capilláriába
érve első találkozása a női nyelvvel: „Holi! Holé! Ujjé!” – kiált felé egy oiha. Ekkor
még csak értelmetlen karattyolásnak, madárcsicsergéshez hasonló beszédnek hallja, ám
nemsokára felismeri az oihák nyelvének fő sajátosságát: a nők nem ismernek elvont
fogalmakat, csak tárgyakra utaló, illetve azok keltette érzéseket kifejező indulatszavakat használnak; nevüket is innen kapták: az „oiha” szó eredetileg „oiha!” hangsúllyal
szerepelt, és életörömöt kifejező felkiáltás volt.
A bullokokkal, a capilláriabeli hímekkel teljesen más a helyzet. Ugyanis az ő nyelvük materializálódik, anyaggá lesz. Mégpedig selyemmé. Ennek folyamata: az öreg
bullok begubózik, mint a selyemhernyó, ekkor az oihák forró vízbe dobálják a gubókat, majd az így „kikészített” bullokokból, azok száján keresztül nyerik ki a fonalat,
melynek anyaga – Gulliver észrevétele szerint – nem más, mint tinta. Ez nem meglepő: csak azok a bullokok gubóznak be, akik tudósok, írók voltak. Ők a csemegebullokok: ha sok bullok-csemegét ettek életükben, megtelnek tintával. Táplálékuk
ugyanis a fentről, a tenger felszínéről alálebegő vékony, fekete pontokkal telepötyögtetett papírlemezek. Könyvek. Gulliver hallott olyan esetről, amikor egy falánk bullok
Nietzsche Zarathustráját falta be így. A nők tehát az olvasottabb bullokokat fogyasztják előszeretettel, mindig az agyvelejét: vagy csemegének, vagy ruhaalapanyagként;
a férfi agya így lesz vagy desszert, vagy fonalakból (mondatokból) szőtt szöveg-szövet.
Tér és idő
Ahogy a gulliveriáda mindig keretes szerkezetű, úgy itt a regény idő- és térábrázolása is. Konkrét időben, konkrét helyről indulva konkrét időbe és helyre érkezünk hősünkkel együtt. Ami azonban közte van, az a teljes bizonytalanság: tér és idő csak
Gulliver számára létező fogalmak, órája, naptára viszont nincsen, csak saját érzékeléderül, hogy éppen egy fejjel magasabb hősünknél. A férfiban ez kisebbségi érzést szül, de nem
érzelmeire, ösztöneire hallgat, viszonyt kezd a nővel. A boldog időknek azonban hamar
vége, mert a nő csak a jelennek él, a pillanatnyi boldogságnak, semmi más nem érdekli.
A kezdetbeli szóváltások vitává, majd veszekedéssé fajulnak, és a nő ilyenkor, hogy álláspontját védje, támad: feláll, lenéz a férfira. Azonban az utolsó veszekedésből nem ő kerül ki
győztesen: az elbeszélő fojtogatni kezdi Arabellát, akinek feje könnyedén leválik testéről. Az
elbeszélő elájul, majd mikor magához tér, a fej nélküli, immáron vele azonos magasságú
Arabella ápolja. Így most már egyenrangú partnerekként újra szerelem szövődik köztük,
összeházasodnak, és a férfi büszkén mondja, soha jobb feleséget nem talált volna magának:
„Arabella csupa hűség, jóság, odaadás és szerelem”. A végső fordulat mégsem ez: az elbeszélés
végén a nő megtalálja a fiókba hajított fejét. A férfi előzékenyen visszaadná. De a nő nem
fogadja el. Így jó neki.
Karinthy újabb megoldást talált a nő-férfi ellentétre. De megvalósítható-e?

9

sére hagyatkozthat. Amikor még az emberi civilizációban élt, pontos adatokkal tudta
igazolni meséjét: Redriffből Liverpoolba kerül, majd az 19…-as év június 26-án indulnak hajóval (Karinthy június 25-én született! Akkor indult. Gullvier egy nappal később – akár utalásnak, ön-azonosításnak is tekinthetjük a dátumok ilyen megegyezését), július 3-án az írországi G. városánál járnak, július 6-án megjelöli a pontos helyet
(szélesség: 13° 27' 1" és hosszúság: 49° 22' 36"), és négy nap múlva, 10-én süllyed el a
hajó. Ennek pontos helyéről azonban csak annyit tudunk, amennyit Gulliver közöl
velünk: hogy „az óceán egyik legmélyebb pontja fölött” voltak ekkor, és hogy később,
Capillária helyzetét ismertetve ennyit mond: az U.S.A. és Norvégia között van, négyezer méteres mélység fölött. Mert a tengerfenéken találja magát. Nincsenek országhatárok, útjelző táblák, turistajelzések. Csak később, a negyedik fejezetben derül ki,
hogy Capilláriába, „a nők országába” került. Az idő közben telt persze, olyan hónapokra tesz utalást, melyeket nem akar részletezni, a tizenegyedik fejezetben újabb
három hónap eseményeinek kivonatos elbeszélését adja, az utolsóban kijelenti, hogy
június közepe lehetett akkor. Újra június közepe – akárcsak az indulásnál. A tizedik
fejezetben mégis úgy emlegeti – útirajzát írva – a Capilláriában eltöltött időt, hogy
„vízben voltam másfél évig”. Gulliver bizonytalanít tehát – vagy csak rosszul emlékezik? A regény végén, visszatérve a víz alatti világból az idő és a tér fokozatosan kezd
„emberi” léptékűvé válni: „egy napon” indul, „huszonnégy órai hányattatás után” vette
föl egy hajó, majd Franciaországba kerül, Marseille közelébe, ahol az érkezés utáni
„következő hetek”-ről nem tud beszámolni, „őrült” volt és csak „homályosan” emlékezett, majd eltelt „még néhány hét”, amit Gulliverünk – már Angliában – egy doveri
elmegyógyintézetben tölt, ahonnan 1922. március 4-én indul haza, hogy „néhány nap
múlva, pontosan március 10-én” érkezzen vissza Redriffbe, családjához. Gulliver tehát
– amikor csak tudja – pontosan megnevezi mind a helyet, mind az időt. Az oihák
azonban nem is ismerik ezeket fogalmakat: nincs szükségük rá, hiszen „magas és mély,
múlt és jövő – ezek ostobaságok, hiszen egyiket se éljük át (élvezzük, ahogy ő kifejezte) –
mivel az oiha nincs mélyen és magasan, hanem ott van, ahol van, vagyis saját lelkében,
a világ közepén, örökké jelen és mindig boldogan”. Tér és idő Capilláriában? Minek?
Csak összezavarna mindent. De a nők országából más is hiányzik.
A szatíra két rétege – 1. Szereplők, jellemek és viszonyuk (oihák kontra bullokok)
„Ember nincsen, csak férfi és nő van”, mondja a szerző Karinthy az előszóban,
s Gulliver története ezt az állítást igazolja. Gulliver sem ember, elsősorban férj, mégpedig átlagos, akire „jámbor és becsületes hűség”, „lángoló hazaszeretet” jellemző főként, ahogy azt a kiadó Karinthy írja a kiadói bevezetőben. Ezzel szemben, amikor
felismeri, hogy eddig fel nem fedezett országba ért, azonnal gyarmatosítani akar,
és hiúsága is azonnal felébred, hiszen rájön, ő az első szárazföldi lény Capilláriában.
Ő bevallja, hogy ilyen érzései támadtak. Ellenben felesége – az átlagos nő, mégis ideális
asszony – teljes nyugalommal küldi háborúba férjét, a „mindent a hazáért” jelszóval.
Ezért is köt rá életbiztosítást, hogy azzal is csak jól fognak járni, ha a férj esetleg nem
tér vissza a frontról. Mert „mindent a hazáért”, mondja az asszony, és ejt néhány krokodilkönnyet. Ember nincsen tehát, mert a férfi és nő viszonya kiüresíti ezt a fogalmat. De milyen ez a viszony? Amikor Gulliver Opulával, az oihák királynőjével beszélget, szóba kerül a házasság. És ezt a szót – „házasság” – az utazó fájdalmasan ejti ki.
Elmeséli kettejük történetét: „lelkes és tehetséges fiatalember” volt, „lángoló hittel el-

10

telve, minden szépre és jóra hivatott lélek”, aki elhatározta, hogy „alkotó és teremtő
isten” lesz, „nem játékszere, hanem irányítója a sorsnak és természetnek”. Aztán megismerkedett egy fiatal nővel, lángoló fővel udvarolt neki, össze is házasodtak, majd
a boldog mézeshetek után jöttek a házasság egyforma napjai: feleségének csak az a dolga,
hogy mutogassa magát az utcán, mindig új ruhában, addig ő sietve bevásárol, hogy
mire az asszony hazatér, már otthon várja, s a széket alája tolja. Mert szereti. És hogy
a háztartásban a feleség és az inas között a helye. Ilyen az ideális házasság. Az oiha királynő ezt persze nem érti: ő mondja ki, hogy a földön nem is a nő van elnyomva,
hanem a férfi.
A víz alatt persze teljesen más a helyzet: ott még férfi és nő sincsen. Legalábbis
a „másik nem” számára nincs. Az uralkodó női lények, az oihák két méteres, áttetsző
lények, így belső szerveik erotikusan látszanak (akárcsak Karinthy egyik humoreszkjében, a Röntgenországban), mégis legfeltűnőbb mindannyiukon a hosszú, aranyszőke
hajzat. Amikor Gulliver megérkezik közéjük, aranyszínű vékony fonalak ejtik őt
foglyul – hajszálak. Amikor az oihák elé kerül, nem ő, az ismeretlen idegen érdekli
őket, hanem a ruhája. Észreveszi, hogy az oihák megeszik a bútorokat (akárcsak Jancsi
és Juliska a mesében), hiszen náluk minden a kényelmességet szolgálja. Királynőjük
állítása szerint a valódi oiha „nem tud semmit”, így lesz ő „Ember, a Természet Tökélye”. Minden őket szolgálja, amire szükségük is van, mert életük legfőbb szervezője az
állandó élvezet: szépség, hang vagy cukorka egyaránt okozhatja ezt, de kedvencük
a víz, amely minden pillanatban simogatja őket. (Nem nehéz freudista magyarázatát
adni ennek a viselkedésnek: az ember az (ős)tengerbe vágyódik vissza egész életében,
tehát a magzatvízbe, mert ott volt csak tökéletes a léte. Hiszen a gyermek születése
azonosítható a földi élet keletkezésével: ahogy az ősi tengerek fokozatosan kiszáradtak, teret nyert a szárazföld, s keletkezett rajta élet, úgy kerül az újszülött is „szárazra”.) Az oihák tehát megtalálták a tökéletes létet.
A bullokok azonban – bár ők is a tengerfenéken élnek – korántsem mondhatják el
ezt magukról: ők sokkal többre vágynak: a felszínre. Ezek az „állatok”, ahogy Gulliver
először látja őket, 20–25 centiméter hosszú, hengeres lények, van fejük, törzsük, végtagjaik (amelyekről nem tudni, hogy elkorcsosultak vagy még ki sem fejlődtek teljesen,
mint ahogy azt sem, hogy azok segítségével kúszik, jár vagy repül), van arcuk és szakálluk. Gulliver megállapítása szerint alakjuk végső soron „a Férfi megjelenésének
lényegére” hasonlít. Hatalmas tornyokat építenek, melyeken keresztül a titokzatos
felszínt akarják elérni. Eme tornyok falaira festményeket készítenek, amelyek egytőlegyig oihákat ábrázolnak, mégpedig mindig bálványként, istenként. Technikai fölényben vannak a földi emberrel szemben is: feltalálták például a műkopoltyút – ennek
segítségével tud Gulliver a víz alatt lélegezni –; tökéletesre fejlesztették a sebészetet:
bármelyik szervet bárhová át tudják ültetni; minden tudományban jártasak: a fizikától
a kriminológián át a patofiziokémgéziáig és a fizo-asztonumiz-filkiropszicho-geospektrigeometriai-judika-mentropo-antropológiáig. (Utóbbiak azt bizonyítják, hogy Karinthy
nemcsak a halandzsa nyelvet népszerűsítette, de feltalálta a halandzsa-tudományt is.)
Minden eszközük kettős célt lát el: szerszám és fegyver egyben, hiszen az állandó
munkát (építkezés) időnként háborúk szakítják félbe. A felszín elérése mellett másik
céljuk, hogy az oiha hasznos, munkás tagja legyen a bullok társadalomnak.
Az oihák állatoknak tartják a bullokokat. A bullokok vezetője, Xa-ra állítja, hogy
„oiha nincs”, és a festmények, amiken mégis feltűnik valami, csak tömegpszichózis
eredménye. Bár mindketten tagadják, szükségük van egymásra. Hiszen a bullok az

11

oihák kedvenc csemegéje, aminek ráadásul még valami – egyelőre nem ismert – köze
van a megtermékenyüléshez is: a titokra – persze csak az olvasók számára – Gulliver
első capilláriabeli ebédjénél derül fény: a tányérra került bullokok fejét egy lapos evőeszközzel addig préselik, amíg annak fejéből sárgásfehér velő lövell ki; ezt kell az
oihának elfogyasztania (magába fogadnia), hogy teherbe essen. Az így megtermékenyült oiha azonban – szerintük – csak oihákat szül; rejtély tehát, honnan van olyan
sok bullok körülöttük. Lehetséges magyarázatul a királynő az ősi mondákig nyúl viszsza: kezdetben vala az ősnőstény, aki később a számára kényelmetlen és főképp
szépítészeti szempontból rút önmegtermékenyítő szervét leválasztotta magáról – így
született az első bullok, aki azóta vágyódik vissza a nőhöz, hogy egyesüljenek és egy
lény legyenek. (Ez a tétel Platón óta ismert.) Az oihák szerint a bullokok a tengerfenék salakjából kelnek ki, de Gulliver (ne feledjük: orvos!) vizsgálódásai során megfigyeli, hogy bizony a bullokokat is az oihák szülik, csakhogy a parányi hímek a nő
méhlepényével együtt távoznak annak szervezetéből, majd a sárban fejlődnek ki –
innen az oihák vélekedése. Oiha és bullok tehát nemcsak egy volt, de mindig eggyé is
válik, hogy aztán ismét két lény legyen.
Az ebédlőasztalon kívül még egy alkalom van, amikor a két nem találkozik egymással: ez a goncsargó. Amely nem más, mint az az eljárás, ahogy az oihák új palotákra
tesznek szert: megközelítik a mindig-dolgozó bullokokat, és izgalmat kiváltó bódítószert bocsátanak a toronyépítőkre. Ekkor a bullokok „Elhagyva az épülő párkányokat,
keringeni kezdenek az oihá-k körül, egyre gyorsabb iramban, miközben a legfurcsább fintorokat vágják. Azután rendszerint egymásnak esnek, cibálják és tépik egymást, – ez a verekedés különösen akkor fajul el, ha – amint az néha megtörténik – az egyik bullok, akár
véletlenül, akár szándékosan, nekiverődik valamelyik oihá-nak (ezeket struborg-oknak,
vagy strindberg-eknek hívják). Ilyenkor valóságos bullok-gyűrű képződik a látszólag megtámadott oiha körül – a bullok-ok védelmi sáncot alkotnak, rettenetes hangzavar támad és
a kavarodásban gyakran meg is ölik egymást. A leghevesebbek, az úgynevezett gáláns-ok,
hevesen pofozzák és tépik a strindberg-eket: Opula állítása szerint az oihá-k halálra kacagják magukat ezen a furcsa látványon, hogy ezek akarják őket megvédeni, amikor éppen
arról van szó, hogy védekezniök kellene. Elvétve akad a bullok-ok közül néhány, akik,
homályosan felismerve a veszélyt, ha nem is önmagukat, legalább a keserves fáradsággal
felépített tornyot igyekeznek védeni, emlékezve rá, miért kezdték el építeni: ezek, akiket az
oihá-k gont-oknak, vagy kant-oknak neveznek és kellemetlen ízük miatt szorgalmasan
irtanak, az épülő torony szélső párkányain helyezkednek el [...] Leszedésükkel és kipiszkálásukkal az oihá-knak nem kell bajlódniuk: ezt elvégzik más bullok-ok, az úgynevezett
koétá-k vagy poétá-k, ezek között különösen a góté-k vagy a tarajos gőté-k, a vulde-k,
wilde-k és danunció-k, akik, csodálatosképpen, szintén undorodnak rosszagú bullok-társaiktól. Mert bármily furcsán hangzik, e förtelmes lények [...] lelkében nem ismeretlen a hiúság érzése, oiha-i értelemben. Vannak köztük nagyszámmal, akik [mielőtt feltálalják őket]
nemhogy rúgkapálnának, de gyakran inkább versenyre kelnek, hogy melyik ugorjon először
a forró vízbe, abban az ábrándképben ringatva magukat, hogy nem az étvágy, hanem
valami tetszés, vagy megkülönböztetés válogatja ki őket az oihá-k személyében.” Szegény,
elnyomott bullokok! Csak a gonosz oihák tehetnek csökevényes jellemükről...
A bullokok nyughatatlan természetére jellemző, ha nincs goncsargó-veszély, ha
nincs külső ellenség, hát keresnek saját területükön belül. Gulliver az utolsó fejezetben
egy különös háború történetét mondja el: akárcsak Liliputban (ahol azon tört ki viszály, hogy hegyes vagy tompa végén kell feltörni a tojást), itt is nevetséges problémán

12

ütköznek össze: hogy a „mi” személyes névmás mennyiben foglalja magába az „én”-t,
tehát felcserélhető-e a kettő egymással. Sorra alakulnak a pártok (pl. az Orronszemölcsötviselők és ellenfelük, az Előrehajlófülcimpásak), új ideológiákat gyártanak, és amikor ezek a pártok és jelszavak békésen már nem tudnak egymás mellett élni, kitör
a háború. A tengeralatti férfiak kísértetiesen ugyanúgy „szórakoznak”, mint a szárazföldiek. Ha nincs gond és viszály, csináljunk.
Karinthy tehát nemcsak a tenger alatti nőkről rántja le a leplet, de a férfiakról is. Ez
a Capillária szatírájának első rétege: az ábrázolt világban egyik nem sem tökéletes. Már
ez is elég annak igazolására, hogy Karinthy tollát nem a nőgyűlölet vezette regényírás
közben. Viszont ehhez jön a szatíra második rétege:
A földi férfiakról
Miközben olvassuk, hogy a tengermélyben sem a „férfi”, sem a „nő” nem az általunk elképzelt ideális lény, Karinthy nem kíméli a földi férfit és nőt sem: láttuk, hogy
míg az ideális feleség a hazára hivatkozva csak saját érdekeit tartja szem előtt, addig
férje, Gulliver, birkaközönnyel megy a háború-vágóhídra, beletörődve felesége és a
haza akaratába, elhívén a jelszavakat. De a mélyben azonnal megváltozik: tudjuk, hogy
– mint férfi – szerelmes lesz Opulába, és – mint ember és hű katona – gyarmatosítani
akar, és ez a hazafias és „hímsoviniszta” önérzete mindvégig meg is marad: amikor
a bullokokról ír, földi férfitársai előtt így mentegetőzik: „...nehogy forrón szeretett honfitársaim és imádott fajtám büszke férfiai azzal vádoljanak, hogy [...] olyan jelenségek lehetőségét állítom, melyek mélyen sértenék a férfibüszkeség nemes kultuszát, s jogos s méltó önérzetében támadnák meg a világ urát, az alkotó és hódító férfiembert, kinek korlátlan
bátorságát és tökéletességét éppen napjainkban bizonyítja diadalmasan sok dicső ütközet,
ostrom, ragyogó előrenyomulás, halált megvető vitézség, ragyogó hősi halál.” Ugyanitt
korholja az ostoba és diplomátlan természetet, hogy miképpen teremthetett olyan
korcsot, mint a bullok, ellentétben a büszke és tudós férfival, aki a tudomány segítségével, az értelem és a bölcs belátás adományával csak tökéleteset alkot. Ezen alkotásokat „mind férfiaknak köszönhetjük, kik századokon át hangyaszorgalommal gyűjtögették és
rakták össze a téglákat, hogy felépítsék azt a hatalmas épületet, ahonnan a jövő embere
beláthatja a Földnek golyóját, melyen él, s fejét a csillagos ég közelébe emelheti. Ez az épület
egyre nő, egyre hatalmasabb lesz, s végre el kell hogy érje a mennyboltot, trónját ama Megnevezhetetlen Erőnek, melyet Kant kategorikus imperativus-nak nevez, a Legfőbb Erő
trónját, az emberi fajta hivatott betölteni és elfoglalni”. A fenti férfi tehát tudományból
épít épületet, hogy egyszer majd elérje a misztikus legnagyobb erőt – s a lenti férfi mit
csinál? Tornyot épít. A kettő egy s ugyanaz. Így – ha a férfit is, a nőt is egyaránt parodizálja az író – már az egész kor, a történelmi idő is szatíra tárgya lesz: az emberek
dicső háborúja, melyben meghalni dicsőség és jóformán élvezet, a világháborús időszak
kritikája, s lám, a bullokok? Háborúznak, hogy dicsők legyenek.
Tehát ember nincs. De tökéletes férfi és tökéletes nő sincs. Mi van hát?
Befejezés
A regény van. Amit nemcsak az írónak köszönhetünk, de annak a nőnek és annak
a férfinak is, akik annak idején nem hallgatták meg Karinthyt. Ha akkor figyelnek,
a Capillária sohasem születik meg. És ez a veszteség örök érvényű lett volna: a Ca-

13

pillária időtlen alkotás, minden kor minden olvasójának szól, mert a probléma,
melyről Karinthy benne ír, minden korban jelen van. Férfi és nő mindig lesz, az ember e két összetevője pedig örökké érdeklődni fog a másik iránt. Talán harcolnak egymással, talán nem. Talán uralkodnak egymáson, talán nem. Mindenesetre egy biztos:
Karinthy Frigyes megtett mindent, amit író megtehet: rávilágított az okra, mutatott
egy lehetséges, nem túl biztató világot, de megmutatta a kivezető utat is. A többi a mi
dolgunk, olvasóké.

14

KARINTHY FRIGYES

Gulliver utazásaiból*
Tizedik fejezet
...Brobbingnagból a fejedelem jóindulatú ajánlólevelével Abraka-dabrába hajóztam,
hogy kimondhatatlanul szeretett Angliánk ismereteit mint egyszerű, de becsületes polgára a világ legdicsőbb nemzetének, szerény tapasztalataimmal gyarapítsam.
Ebben az országban a feliciák, vagyis magukat szerencséseknek nevező bennszülöttek
laknak, akiknek sajátságos szokásait és erkölcseit, úgy tudom, még nem jegyezte fel
utazó e sorok szerény írója előtt.
Dicső nemzetem olvasói bizonyára szánakozó csodálkozással hallják tőlem e szomorú és barbár ország sajátságos államformáit és törvényeit: de meg kell gondolniok
azoknak, kik a kultúra és a civilizáció legtökéletesebb államéletének áldásait élvezik otthon, drága Angliánkban, hogy egy ilyen nyomorult kis nemzettől, mely távol Európától
tesped a gyermeki fejetlenség posványában, igazán nem lehet egyebet várni.
Talán el se hiszik nekem hazám nagytudású férfiai, hogy ennek a szegény kis nemzetnek még történelme sincsen – mert hiszen csak nem lehet történelemnek nevezni az
egyhangú jólétnek és buta megelégedésnek azt a hagyományát, mely ezer esztendő alatt
egyetlen háborút tud csak felmutatni. A feliciák hagyománya szerint a nemzetnek ezt
a balsorsát, hogy még tisztességes háborújuk sem volt, egy szerencsétlen törvénykönyvnek kell tulajdonítani, amit ötszáz év előtt, a nagy háborúban, alkotott Sapilus, az akkori
uralkodó, s mely azóta is érvényben maradt.
E sajátságos törvénykönyv, melyet hitetlenkedő mosollyal és szánalommal olvashat
csak az épeszű angol alattvaló, a leglehetetlenebb és minden emberi értelmet és erkölcsöt
tótágast állító gyermekes magán- és közjogi rendelkezéseket tartalmazza, melyek közül
kuriózumképpen csak egyet ragadok ki.
E törvény a kimondott és leírott szóra vonatkozó rendeletekkel foglalkozik, tehát
olyanféle koncepció, mint nálunk a sajtó- és szólásszabadságról szóló törvény. Példátlan
szigora és hülyesége teszi említésreméltóvá.
E törvény szerint ugyanis halálbüntetéssel sújtandó rangra és állásra való minden
tekintet nélkül az olyan államférfi, aki valóságos dolgokról és állapotokról beszélve vagy
írva, képekben fejezi ki magát, vagy hasonlatokkal magyaráz meg valamely közérdekű
kérdést vagy követendő eljárást. A törvény indoklása kifejti, hogy Felicia egyetlen háborúját és a vele járó nagy vérontást egy akkori államférfiúnak az a hasonlata okozta,
amely szerint a háború olyan, mint egy tisztító zivatar, és hogy mindnyájunk lelkében
ég a vágy. A törvény szerint azóta államférfiúnak halálbüntetés terhe alatt tilos átvitt
*

KARINTHY Frigyes: XXII. ... és így látta volna Swift Jonathan. In: K. F.: Így láttátok ti.
A háborús irodalom karikatúrája. Bp., Dick, 1917. (Használt szöveg: K.F.: Így írtok ti. Bp.,
Szépirodalmi, 1986. K.F. összegyűjtött művei. I. kötet 671-673. l.) A novella nem a Capillária
része, különálló írásmű. Paródiakötetben jelent meg, eredetileg Swift-karikatúra volt, később
azonban „önállósította” magát. Külön érdekessége, hogy fő témájában, az „én” és a „mi”
problémájában jelentős rokonságot mutat a Capillária utolsó, tizenkettedik fejezetével.

értelmű szavakat használni: csak számokban és konkrét főnevekből alkotott tőmondatokban szabad kifejeznie magát.
De még ennél is furcsább és nevetségesebb a törvénynek egy kiegészítő szakasza,
mely szerint kötél általi halállal büntetendő minden olyan leírott vagy kimondott mondat szerzője, amelyben a többes szám első személyének névmása átvitt értelemben használtatik, és nem jelenti szigorúan és szószerint azt, hogy az állítmányban jelzett cselekvés
a „mi” szócskában inkluzíve foglalt „én”-re is szó szerint vonatkozik. Például, ha valaki,
akár magánember, akár államférfi, így fejezi ki magát: „mi szívesen vérezünk” anélkül,
hogy míg ezt kimondja, tényleg vérezne; vagy „mi utolsó csepp vérünkig hajlandók vagyunk”, anélkül, hogy a saját csepp vérét felmutatná: vagy „mi inkább minden szenvedést és kimondhatatlan nyomorúságot elviselünk”, anélkül, hogy az illetőnek a karja
vagy a szeme, vagy a lába vagy a fél tüdeje hiányoznék, vagy „mi nem félünk az ördögtől
se”, anélkül, hogy az illető azonnal be ne bizonyítaná, hogy ő tényleg nem fél.
E szerencsétlen ország felszabadulása egyelőre kilátástalan, mert ez őrületes és embertelen törvény ellen nem lehet forradalmat csinálni – legalább eddig nem akadt ember, aki
ki merte volna mondani, hogy „mi inkább meghalunk, semhogy ezt tűrjük”, és vállalta
volna a törvény következményeit.

16

