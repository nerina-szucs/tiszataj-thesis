tiszatáj
1974. DEC. * 28. ÉVF.

m

Kányádi
Sándor,
Pilinszky
János, Szepesi Attila versei;
Csoóri-Sára: Madéfalva, 1764;
Tóth Béla kisregénye;
Féja Géza és Görömbei
András

tiszatáj
IRODALMI

ÉS K U L T U R Á L I S

Megjelenik

FOLYÓIRAT

havonként

F ő s z e r k e s z t ő : ILIA

MIHÁLY

Főszerkesztő-helyettes: A N N U S

JÓZSEF

Kiadja a Csongrád megyei Lapkiadó Vállalat. Felelős kiadó: Kovács László
Szerkesztőség: 6740 Szeged, Magyar Tanácsköztársaság útja 10. Táviratcím: Tiszatáj
Szeged, Sajtóház. Telefon: 12-330. Postafiók: 153. Terjeszti a Magyar Posta. Előfizethető bármely postahivatalnál, a kézbesítőknél, a posta hírlapüzleteiben és a
Posta Központi Hírlap Irodánál (KHI 1900 Budapest, József nádor tér 1. sz.) közvetlenül vagy postautalványon, valamint átutalással a KHI 215-96162 pénzforgalmi
jelzőszámra. Egyes szám ára 6 forint. Előfizetési díj: negyedévre 18, fél évre 36,
egy évre 72 forint. Kéziratot nem őrzünk meg és nem adunk vissza. Indexszám: 25 916.
74-4916 — Szegedi Nyomda

/y
Tartalom

u*

XXVIII. ÉVFOLYAM, 12. SZÁM
1974. DECEMBER
KÁNYÁDI SÁNDOR versei: öregek, Pehely, Vannak
vidékek, Citerára, Képeslap, Majd, Prométheusz,
Hallomásból, Festmény, Tölgy, Vágy?

3

SZEPESI ATTILA versei: Ébredések, Sáska-évszak, Sirató a gyermekkori fákért

8

CSOÓRI SÁNDOR—SÁRA SÁNDOR: Madéfalva, 1764
(filmregény)
10
PILINSZKY JÁNOS versei: B. I. kisasszony, Mi és ők,
Van ilyen
40
TAMÁS MENYHÉRT: Talált napló (vers)

42

TÓTH BÉLA: Álarcban (kisregény)

44

TANULMÁNY
FÉJA GÉZA: Gion Nándor

••• 68

GÖRÖMBEI ANDRÁS: Utassy József

74

KRITIKA
GREZSA FERENC: Csoóri Sándor: Utazás, félálomban

79

SZAKOLCZAY LAJOS: A novellista Páskándi

81

GÖRÖMBEI ANDRÁS: Fábry Zoltán kortársai szemével 87
VÖRÖS LÁSZLÖ: Lukács József: Igent mondani az emberre
91
1

KOSA LÁSZLÓ: Erdélyi

Zsuzsanna: „Hegyet

lőtőt l é p é k . . . "
Szerkesztői asztal

ILLUSZTRÁCIÓ
Balog Tünde munkája a 7. oldalon
Hézső Ferenc rajzai a 41. és a 67. oldalon
Salló István munkája a 10. oldalon
Szenti Ernő rajza a 9. oldalon

hágék,

KÁNYÁDISÁNDOR

öregek
ülnek a kopárló jak alatt
mint valami
színdarabban
vagy
festményen
térdeik között egy-egy pálca
(sose lesz többé bot belőlük
legfönnebb egy ronda kutya
vagy komisz kölyök felé
suhannak már amitől
a kutya még dühösebb
a kölyök még komiszabb lesz
szamárfület mutatva s röhögve
hajlik el — apróka kopogások
pörölnek fogatlan
motyogással
aztán újra a padok
valamelyikére,
nyugszik a trottyos nadrág s a
térdek közé a bot mintha ki se
mozdultak volna a képből)
mintha
örökkön-örökké
nagy messze fönn a kopárló fák fölött
sugárhajtású gép íveli át a
visszhangos eget s mire a fejek
lassan a hang irányába törnének
már csak a hosszú csóva mutatja
merre tűnt
más járat indul most a félig csukott
pillák alól fénynél sebesebben oda
ahol egy lustán szénát szálalgató
szürke szamár volt áz ősz
és a favágó gép s a kés-alá-hízott
süldők visításával kélt a szelíd
mészárosképű
hajnal

.

Pehely
most már bizonyos hogy örökre
elmarad abban az álombéli
menedékházban az álmodott
csodálatos téli éjszaka
azzal a lánnyal aki
az első
pillámra-hulló
hópehellyel
mindig
megkísértett

Vannak vidékek
vannak vidékek ahol
a fölösleges
kutya- s
macskakölyköket
vízbe ölik vagy
elevenen
eltemetik
de mielőtt még a szemük
kinyílt volna

Citerára
volna kedvem volna
nemcsak egy tavaszra
számat se nyitanám
sohase panaszra
ülhetne
énrajtam
akármilyen felhő
hogyha én volnék a
szemközti nagy erdő
így
egyszál-magamban
kedvem is csak loppal
takarózhatom a
saját
árnyékommal

Képeslap
Szász Endrének

most tél van itt -nálunk nagy hó békebeli
a föld szintjét jó fél öllel megemeli
az éjszakák megannyi
mammuthallgatás
az ember mást se tesz napokig csöndet ás
befagyott magányunk jégpáncélja
dédelgetünk egy-egy piros szemű
kaparja kitartóan
hatalmas zsilettje

alatt
halat

a tájat a tél
a szél

míg bruegheli tökéllyel
zúzmarát
virágzik olt mentén a fűzfaág
és átüt mindenen
a hófehér

mint tépésen a vér

Majd
nyelv nélküli
nagy harang
lesz a csönd
s valaki lassan
leborít vele

Prométheusz
nem a lánc
nem az
óraműpontossággál
visszajáró sas
csőre karma
az árulás füstje fáj
a fuldoklás
szégyene
miért kellett körém
gyújtanotok az erdőt
5

Hallomásból
és kalandok sem voltak
egyszer tálán a helybéli
tisztelendő vagy a tiszteletes
amikor még nőtlen volt
meg a tornatanár is
egyik május elsején
vagy szilveszterkor
talán
mikor a lámpákat el szoktuk
oltani meg akart vagy tálán
meg is csókolt
felnőttek a
gyerekek istennek hála
mind az öt férjhez is
mentek tisztességgel
már
unokák is kezdenek
jövögetni
nem volt könnyű még ebben a
mai világban sem öt leányt
ötöt férjhez adni
eltelik
lassan ami még hátravan
de valahogy nem voltak
ünnepek s nem voltak igazán
hétköznapok sem

Festmény
egy lány a napsütésben
egy barna lány
kezében szál virág
egy szál sárga virág
csak áll a fényben
árnyék és háttér nélkül
áll és mosolyog
árnyék és háttér nélkül

S

Tölgy
hirtelen támadt
ítéletidőben
mindenüket
eldobó
ijedt kapások
hátukba süvítő
nyilakkal
meg-megcsúszva
orra bukva
sárba lapulva
amikor dörren
csattan az ég

futottam én is
de félelmem
gyökeret
vert
villámok
bénítottak
maradásra
fussatok
meneküljetek
tovább
menedéket
alattam
ne keressetek

Vágy?
az esti folyó illatát
aratás idején
a küküllő esti illatát
aratás idején
s egy marék
hogy arcom

vizet
visszamosdjam

7

SZEPESI

ATTILA

Ébredések
nyitott ablakra ébredek
a derengő szobában a
bércek és cseppkövek
kertjében
Kékszakáll
nincshó a háztetőn
nincslomb
nincséjszaka
recseg a padló légy
dönög az asztalon a télről
maradt csokoládé havas
akol sötét mezőben
*
én ettem én
utcákat éveket
hidakat énekeltem billegő kövön
folyóparton hogy tudtam én
zenét kacagni lány
sugarában delelni tudtam én
zörgetni
önfeledt
redőnyt
mezítláb
indulni pincebálba
címerem
üres szobában égő telefon
*
szitál a hó a Sirius felöl
akárha elektronok suhanását hallani
nélküled nevem aki adtad
alászállok gyönyörű
őrületbe
futok futhatnék
őzekig
keserű Herakleitosz
fehér
hegyek csukló forrásait
hallgatnám elalvás előtt
lennék a lehetetlen
a nincs-időből száműzött
király

Sáska-évszak
sáska-évszak a varjak eltévedtek
április
előbb álmomban datolyafák aztán a fű
ecsetszálai a pitypang
ejtőernyői
valaki fekete gépen szálldos
lepkék csigák vakondok
városában
mindig szívemen a fegyver
célzókeresztje
két év után megláttam a katakombák
az átvágott falak a koponyakupák a
csigolyagyűrűk
negatívját a mező
röntgenképén
virágok véletlenén fák
kapitulációján
tyúkszar hamufehérén át az idő
torzó szomorúságát holnapom vacogó ünnepeit

Sirató a gyermekkori fákért
volt csönd hó
volt lomb szél
tücsökfa tó
volt ködhegedű
gesztenye hold
halálfa vasfa
út éjszaka kő
volt csönd szél
diófacsillag
hársfa kopár fa
varjúfarsangfa

volt lámpafa hó
füst fakígyó kút
szél rázza szél
néz öregember
néz öregasszony
ó én ének
eső átszivárog
hó átvérzik
kő kövön mozdul
jelenléttelen

CSOORI
SÁNDORSÁRA SÁNDOR

Madéfalva, 1764
„Nekünk a legszebbik estét
fekete gyászra festették,
fekete gyászra festették."

KRISZTUS URUNK SZÜLETÉSE UTAN
1764. ESZTENDŐ SZÁMLÁLTATIK.
KRISZTUS KÍNSZENVEDÉSE ÉS FELTÁMADÁSA
UTAN 1731.
VILÁG TEREMTÉSE UTAN 5713.
VÍZÖZÖN UTAN 4056.
MAGYAROKNAK KERESZTÉNY LÉTEK 773.
A MÉLT. AUSZTRIAI HÁZNAK
FELEMELTETÉSÉNEK 491.
MARIA THERESLA KEGY. ASSZONYUNK O.
FEL. KORONAZTATASANAK 24.

KASZÁRNYAUDVAR
A bécsi Burg kaszárnyájának udvarán 15 vasalt társzekérre fegyvereket s töltényeket raknak a Trautmansdorf-vasasok egyenruháját viselő katonák. A raktárajtóktól a szekerekig zárt, fegyelmezett láncot alkotva adják át egymásnak a fegyvereket. Mindez némán történik. A csöndet csupán a puskák tusához csattanó tenyerek zaja szaggatja meg ütemesen.
A magas kőfalakkal körülkerített udvaron Carato Emánuel császári alezredes
jelenik meg. Közeledésére a rakodást irányító s ellenőrző altiszt vezényszava csattan föl:
— Habt acht!
A rakodás néhány másodpercig abbamarad.
— Weiter! — mondja tovahaladtában az alezredes.
Folytatódik újra a megszakadt fegyveradogatás gépiesen, keményen, egyhangúan.
A fegyverekkel megpúpozott társzekerekre ponyvát feszítenek.

SZÉKELYUDVARHELY. A KORMÁNYSZÉK ÜLÉSTERME
A Kormányszék üléstermében öt, magas tisztséget viselő férfi várakozik. Bajtay
püspök egy valahai püspökről festett arcképet néz elmélyülten. Az élethűen megfestett szemek szigorúan néznek Bajtayra.
Hárman — gróf Lázár, gróf Haller és gróf Bethlen — beszélgetnek.
Bornemissza főkirálybíró az ülésterem ablakán át néz ki az épület előtti térre,
ahol hintók, fölnyergelt lovak, lovászok, cselédek csoportja várakozik.
10

Nyílik az ajtó. Egy hosszúra megnyúlt, de keszeg férfi lép be r a j t a : Halmágyi
István titkár. Mélyen meghajolva üdvözli a bent levő urakat, akik alig vesznek róla
tudomást.
Bajtay püspök most Mária Terézia királynő arcképe előtt áll meg. Egy — arcával és testiségével is uralkodni tudó — női képmás és egy megzavarodott püspök
tekintetváltása.
Bajtayt heves ajtónyitódás zökkenti ki. Báró Kemény, a Kormányszék elnöke
siet be a terembe, kezében papírlapok.
Megáll az elnöki asztalnál; maga elé mered, vár s hosszú másodpercek után
most néz először a jelenlevőkre.
— Üljetek le — mondja idegesen, és fejével intve parancsolóan küldi ki a
teremből a két őrt álló katonát. Aztán fáradtan, elgyötörten beszélni kezd: — Ebben
a szokatlan órában azért kérettelek ide benneteket, mint a Kormányszék tagjait
és mint a barátaimat, hogy ismertessem veletek Mária Terézia elhatározását, mely
nemcsak személyesen minket érint, de örök időkre eldöntheti népünk sorsát.
Felvesz az asztalról egy pecsétes pergamentet, s arról olvassa a következőket:
— „Mi, Mária Theresia, Isten kegyelméből római császárné, és Tótországoknak
királynéja, Ausztriának érchercege, et cetera, et c e t e r a . . . A Kormányszék tudomására hozzuk, hogy birodalmaink határainak védelmére, a régi zsoldos katonaság
helyett — önkéntes, nemzeti határőrség felállítását tartjuk szükségesnek... A határőrség feladata az eddigiektől eltérően nemcsak a havasi ösvények és messzi álutak ellenőrzése és a belső rend megtartása, hanem ha idő és szükség úgy kívánja:
minden ellenség elűzése és soknépű országaink v é d e l m e . . . A hadi dolgokban való
változásokat és jobbításokat a keresztény Európa megszilárdítása és Birodalmunk
sokat szenvedett népeinek az érdeke egyaránt megköveteli... Az önkéntes, nemzeti határőr katonaság megszervezését hű emberünkre: báró de Buccow lovassági
tábornokra bízzuk. Jótéteményünket hálaadó szívvel fogadjátok, s mindazok ellen,
akik üdvös szándékainkkal titkon vagy bármiként ellenkeznének, szigorúan eljárjatok . . . Kelt a mi városunkban Ausztriában, Bécsben, húsvét havának nyolcadik
napján, az Űrnak ezerhétszázhatvanharmadik, Birodalmunknak huszonharmadik
esztendejében."
A felolvasás után báró Kemény néhány másodpercig még állva marad, aztán
leül, ezzel is jelzi, hogy az elhangzottakhoz nincs hozzáfűznivalója.
Mindenki magába roskadva hallgat.
A csendet Bornemissza töri meg.
— Gondoskodni — ellenünkre?
— A mezítlábas gyerekre is ráparancsolja az anyja a csizmát, ha hidegül a föld —
fordul Bornemisszához gróf Lázár. — Ügy tetszik, a főkirálybíró úr elfelejtette,
hogy ugyanaz a Birodalom óhajt most magához emelni bennünket, amely már többször is tanújelét adta áldozatkészségének... Mért lenne ez ellenünkre?
Bajtay püspök föláll, s Bethlen Gábor fejedelem képmására emelve ujját,
megszólal:
— Nemcsak a hit — az aggodalom is embervoltunk gyümölcse. Bethlen Gábor
példája arra tanít bennünket, minél kisebb egy nép: a gondját viselő államférfiaknak annál messzebblátó bölcsességet kell kérniük Istentől... Még negyven éve
sincs, hogy országunkat a krími tatárság földúlta s testvéreinknek vérét vette.
Aggályoskodás helyett ne hálát érezzünk-e inkább a felséges Ausztriai Ház iránt,
midőn most gondoskodni kíván határaink védelméről?
— Akik egyenjogúak, püspök úr, azok nem gondoskodni szoktak egymásról —
veti közbe gróf Bethlen —, hanem gondot vállalni közösen.
— Éppen erről van szó — szökken föl a helyéről gróf Haller. — Alkotmányos
jogaink sértetlenek. A katonaság felállítását sem paranccsal sürgeti a királynő,
csupán alkalmat ad híveinek az iránta való hűség kifejezésére. Büntetés csak
azokra vár, akik az önként vállalt szolgálatot akadályozzák.
— Jó, jó, Haller uram — mondja csöndesen Bornemissza főkirálybíró — hűségben mi se vagyunk restek, mégse hallgassuk el, hogy aki rólunk határoz, de nél11

külünk, az már eleve nem velünk tart. Buccow generálist csak hírből ismerem,
de tudom, ha egy főkatonát bárhol és bármikor útra indítanak, az tűzön-vízen át
győzni akar. Parancsolni még a fáknak is, a köveknek is, a madaraknak is.
— I g e n . . . Lehetséges, hogy a katonaság fölállítása idegen főtisztekkel próbára
tesz mindnyájunkat — fordul Bornemisszához Lázár gróf —, de fogadjuk el végre
a sors vastörvényét: jövőt csak az a nép láthat, amely összeköti szabadságát a
fegyverekkel.
Súlyos, lélekre nehezedő szavak. Nyomukban ugyanilyen súlyos csönd támad.
Mindenki báró Keményre, a Kormányszék elnökére néz, aki fölállva kezd beszélni
ismét:
— Megtörténhet, hogy az idő majd azokat igazolja közülünk, akik népünk
továbbélését a hűség, az alkalmazkodás, a beolvadás távlatában látják, d e . . . igazságot nem nekik szolgáltat, szentül h i s z e m . . . Végezetül, miután bölcsességgel átitatott szavak is elhangzottak itt, fölolvasom a császári és királyi leirat záradékát:
„Tudatjuk továbbá, hogy gróf Kemény Lászlót saját kérésére, egészségi okokból,
kormányzói tisztjéből fölmentjük s évi 4000 aranyforint nyugdíjjal kegyelmesen ellátjuk s mindaddig, amíg a szokásos és törvényes választás létre nem jöhet: a királyi szolgálat, a nyugalom, a folytonosság, a közjó érdeke azt kívánja, hogy a
kormányzói széket Adolphus báró de Buccow generális foglalja el. A közügyek
gyorsítása érdekében pedig elrendeljük, hogy a Kormányszékhez előterjesztett beadványok magyar nyelvről latinra fordíttassanak. Kelt a mi városunkban Ausztriában, Bécsben, húsvét havának nyolcadik napján."
Báró Kemény László átadja Halmágyinak a királyi leiratot. Tekintetét végighordozza a Kormányszék tagjain — akik a záradék szövegét állva hallgatták végig —, és ha keserűen is, de méltósággal a következőket mondja:
— Tisztelt Kormányszék! Ti láthatjátok, hogy egészségemben nem rendített
meg Isten. Az ő színe előtt jelentem ki: fölmentésemet nem kértem s n e m akartam.
Így aztán bátor vagyok kimondani: ami velem történt, lehet még puszta félreértés
is. De ha ez a félreértés egy egész néppel történik — törvényeivel, kiváltságaival,
nyelvével, véren szerzett jogával —, az már maga a félreérthetetlen sors. Az olthatatlan lángoktól óvjon bennünket Isten.

F ö TÉR. TEMPLOM MELLETT
Orgonaeső és jázmineső.
Barkavesszőkön szentelt vízcseppek
ringatódznak.
Imbolygó körmeneti zászlók sűrűjében s a magasra
körül röpköd, csapong az emberi torkokból kiszakadó ének:

tartott

oltáriszentség

Feltámadt Krisztus e napon
Halleluja!
Hála légyen az Istennek
Halleluja!
Hála légyen az Istennek!
A tér egyik sarkában zöld ágakból font kegysátrak sorakoznak. Tolong körülöttük a nép. A tér másik sarkában hasonló tolongás, de m á r vásári felhangokkal.
Az ide hallatszó áhítatos éneket egyre határozottabban a mézeskalácsosok, a sajtárusok kikiáltó szövege nyomja el:
Aki nem vesz, arrébb álljon,
Hogy a szomszéd is jól lásson!
Az egyik ponyvasátor oldalán megfestett életjelenetek láthatók. Egy férfi hosz12

szú pálcával mutogátja a „képes történet'' soron következő részleteit. S énekli is
a történetet:
Fehér Anna
meghallotta,
Hogy a bátyja bé van zárva.
— Turai bíróhoz szaladott —
Bíró, bíró, Turai bíró,
Szabadítsd meg a bátyámat.
Háljál velem egy éjszaka,
Bátyád meg lesz szabadulva.
— Fehér Anna a börtönhöz szaladott —
Bátyám, bátyám, Fehér László
Hallod mit mond Turai bíró:
Háljak véle egy éjszaka,
Bátyám meg lesz szabadulva.
Anna, Anna,
Ne hálj véle
Bátyád fejit
Lányságodat

Fehér Anna,
egy éjszaka:
is elteszi,
is elveszi.

— Fehér Anna nem
nyugodott,
Véle aludt egy éjszaka.
Bíró, bíró, Turai bíró,
Mi zörög a nagy udvarban?
Lovam viszik itatásra,
Annak zörög a kantárja.
— Fehér Anna

börtönhöz

szaladott.

Kiszóltak a többi rabok:
Ne itt keresd a bátyádat,
Zöld erdőbe, zöld mezőbe,
Akasztófa
tetejébe.
— Fehér Anna Turai bírót

megátkozta:

Tizenhárom szekér szalma,
Rothadjon el az ágyadba!
Törülköződ tüzet hányjon,
Mosdóvized vérré váljon!
A szomorú történetnek számos nézője akad, de legtöbben mégis egy olasz találmányát csodálják, amelyet macskazongorának is elkeresztelhetnénk.
A találmány ördögi és ötletes is ugyanakkor. Egy hiteles szemtanú így számol
be róla föl jegyzéseiben: „ . . . A z olasz megpróbálván egynéhány macskának vékonyabb és vastagabb nyávögását, ládába rekesztette őket, de mindeniknek kinn
hagyta a farkát, amelyeket egy clavicordium verői alá tett. Minden ütőben hegyes
vas volt, melyeket midőn nótára vert, a macskák is mind nótára n y á v o g t a k . . . "
Az olasz mutatványát izgatott kiáltások szakítják félbe:
— Katonák!
— Hol?
A déli kapunál.
A katonák Buccow katonái.
„ . . . Buccow generális megérkezésekor igen nagy pompával vonult bé a városba. Lóháton ült, lova cafrangjának széleit urak fogták, a feje felett való superlatot szintén . . . "
13

Báró Kemény kivételével a Kormányszék tagjai mind jelen vannak Buccow
bevonulásánál: Bajtay püspök, gróf Lázár, gróf Haller, gróf Bethlen stb. Bornemissza főkirálybíró az alkirálybírák bandériumát vezeti.
Buccow jóságosan integet és időnként pénzt szór az ámuló tömeg közé.

ÜLÉSTEREM
„ . . . Bornemissza főkirálybíró a falvak bíráit összehívatta és eléjük terjesztette a királyné rendeletét a határőrség felvételéről. A bírák azonban állandóan
amellett maradának, hogy katonáskodni nem a k a r n a k . . . "
A várakozásra késztetett bírák türelmetlenül álldogálnak az ülésteremben,
melynek falain már nemcsak Mária Terézia képe látható, hanem az egész királyi
család. Sőt a birodalom hercegségeinek, grófságainak a címerei és zászlói sem
hiányoznak. Buccow generális lovas képét most akasztja föl két katona, akik egy
tiszt irányításával a terem földíszítését végzik. Mikor az ajtót őrző két katona
meglátja a generális képét, vigyázzállásba merevedik és tiszteleg.
Az ülésterembe Bornemissza főkirálybíró lép be, két osztrák katonatiszt kíséretében. Láthatóan ideges, megalázott, de fegyelmezi magát. Zsebéből teleírt papírlapot vesz elő. A törvényes rendelkezést betartva, az első sorokat latinul mormolja.
— Illustrissimi indices, domini fratres. Intimabo vobis eventum colliqui mei
cum domini Buccow g e n e r a l i . . .
Jelképesen eleget téve a hivatalos szabálynak, a papíron levő szöveget magyarul olvassa:
— Tisztelt bírák, atyámfiai! Mielőtt közölném veletek Buccow generális úrral
folytatott megbeszélésem eredményét, bemutatom méltóságos báró Nicodemus
Schröder urat, a Trautmansdorf-vasasok vezérlő ezredesét; és a Terézia-rend kiskeresztjével kitüntetett Ludwig Ernst alezredes urat.
Bemutatásukkor a két tiszt kissé előbbre lép. Schröder nyomatékosan Ernstre
néz, aki Bornemisszát félbeszakítva beszélni kezd:
— Hálás vagyok a sorsomnak, hogy anyanyelveteken szólhatok hozzátok. Nyugodjatok meg, Bornemissza főkirálybíró úr hűen tolmácsolta aggodalmaitokat,
Buccow generális úr pedig megígérte, hogy gondos tanulmányozás után a Felséges
Udvar elé terjeszti azokat. De addig is, amíg Mária Terézia Asszonyunk válasza
megérkezik, kiadott rendelkezései érvényben maradnak. Akik üdvös szándékával
nyíltan vagy titokban ellenkeznének, azok ellen a legszigorúbban eljárjatok.
Bornemissza Ernstre néz zavartan.
— Nicht davon war die Rede! (Nem erről volt szó!)
Schröder lángvörösen sziszegi maga elé:
— Es hat den Anscheinen, Sie erkennen ihre Lage n i c h t . . . Herr Oberstleutnant
Ernst, lesen Sie den Befehl vor! (Úgy látszik, ön n e m ismeri fel a h e l y z e t é t . . .
Ernst alezredes, olvassa föl a parancsot!)
Bornemissza fejét lehajtva, de keményen válaszol Schrödernek:
— Ich protestiere! Herr Oberst, Sie überschreiten ihre Zuständigkeit. (Tiltakozom! Ezredes úr, ön túllépi hatáskörét.)
Schröder hideg tekintettel végigméri a főkirálybírót, és kimegy a teremből.
Zavart csönd nehezkedik a teremre.
A bírákon látszik, hogy semmit se értettek a ropogó, kemény német szavakból.
Nézik Bornemisszát, várják, magyarázza el, mi történt. De Bornemissza helyett
váratlanul Ernst alezredes szólal meg. Mondatai parancs erejű mondatok.
— „Őfelsége, a Királyné nevében elrendeljük, hogy összeírásra és a fegyver
felvételére minden szabad székely ötszáz forint büntetés, jószág- és fővesztés terhe
alatt megjelenni köteles."
14

MEZŐN
„ . . . A nép a várossal határos szobatfalvi mezőn gyűlt ö s s z e . . . "
Schröder parancsának különös módon tettek eleget: eljött mindenki, nemcsak
a férfiak, hanem az asszonyok, sőt a gyerekek is.
Falvanként csoportosulva foglalnak helyet, és mintha egy nagy majálison lennének: esznek, isznak, nevetgélnek.
A szekerekből kifogott lovak, ökrök, bivalyok szabadon legelésznek; volt, aki
a juhait is ide terelte.
A mező közepén a felzászlózott díszemelvény még üres, de az emelvény jobb
és bal oldalán az összeíró, illetve mérő bizottság már munkához készülődik: névjegyzékeket vonalaznak, mérőléceket helyeznek el.
A gyerekek leplezetlen kíváncsisággal nézik, fogdossák a császári hadsereg
különböző egyenruháiba öltöztetett panoptikumkatonákat — lovasokat, gyalogosokat —, melyeket nyilvánvalóan a katonáskodás iránti kedv fokozására állítottak
ki az emelvény körül — teljes fegyverzetben.
Ugrón Ferenc kapitány katonái hegedűsök és gardonosok kíséretével vidám,
rövid jelenetekkel tarkított verbunkost járnak.
— Hej, haj, legény vagyok...
huszár
hej, haj, kardot, csákót teszek!
hej, haj, sárban nem
tapickolok,
hej, haj, sárga lovon lovagolok!

leszek,

A verbunkosok táncát, mulatozását a nép megcsodálja, de a felkínált csákót
senki sem teszi a fejére, kardot sem köt senki az oldalára.
A verbuválásnak Bornemissza főkirálybíró, az alkirálybírák, Schröder ezredes,
Ernst alezredes, Magdeburg és Röhmer de Raveinstein kapitányok hatást keltő bevonulása vet véget. Lovas díszőrség kíséretében, dobpergés és trombitaszó közepette
foglalják el helyeiket a díszemelvényen.
Amikor a dobpergés, a trombitaszó megszűnik, Ernst alezredes rövid beszédet
mond :
„ . . . — Kedves testvéreim! Azok a jogok és kötelességek, amelyek a fölállíttandó
katonaságra vonatkoznak, mindenki előtt ismeretesek, s így az összeírást és megméretést minden szabad férfiúnak elrendelem... A felséges Udvar teljes szabadságot biztosít az őt híven szolgáló alattvalóknak: lehetővé teszi, hogy tizenöt évestől
hatvanéves korig ki-ki szabadon válassza meg: lovas lesz-e, vagy g y a l o g o s . . . "
Ernst beszédét félbeszakítva, innen is, onnan is közbekiabálnak:
— Nem leszünk gyalogosok!
— Porba fingok?
— Lovasok is csak idehaza!
— Csönd legyen, emberek!
— Nem leszünk katonák!
— Halljuk a főkirálybírót!
— Halljuk, halljuk! — csöndesedik le a nép. Bornemissza föláll az emelvényre,
lassan előbbre lép:
— Ne várjatok tőlem ékesszólást... Ha mostantól kezdve ú j törvények szerint
kell is élnünk, széthúzást nem szíthatunk magunk k ö z ö t t . . .
— De mi azt kérdezzük: kell-e nekünk külországokba is háborúzni? — kiált
ismét közbe valaki türelmetlenül.
Schröder ezredes, akinek mindent németre fordítanak, határozottan bólint:
— Gewiss!
— Igen! — ismétli magyarul Bornemissza, és leül.
A beállott csendben Ernst határozottan kiadja a parancsot:
— A katonaságra kötelezett falvak népe a következő sorrendben járul a sorozó bizottság elé: Almás, Atyha, Báty, Bogdánfalva, Bencéd, Delne, Docó, Dán15

falva, Etéd, Farkaslaka, Fenyéd, Keményfalva, Korond, Kénes, Kecset, Lövéte,
Lokod, Killyénfalva, Madéfalva, Madaras, Parajd, Remete, Sófalva, Siklód, Szentlélek, Szépvíz, Szenttamás, Tekerőpatak, Ülke, Vágás, Váralja, Zetelaka.
Amikor Ernst az egyes falvak nevét sorolja, különös dolog történik: m a j d nem minden falu felnőtt férfiai falubíráik mögé sorakoznak, és mire Ernst a felsorolás végére ér — mintegy a díszemelvény bizottságát körbevéve, körbezárva —,
szabályos szakaszokba, századokba rendeződnek.
A felsorakozottak közül kiválik három ember: Ambrus Ferenc madéfalvi, Szilveszter Márton killyénfalvi és Szőts Péter szépvízi falusbíró, és az emelvény
elé lép.
Ambrus Ferenc szólal meg elsőül:
— Főkirálybíró Urunk! Mi, szabad székelyek, hazánk oltalmazását legfőbb
kötelességünknek tartjuk —, de ismételten kijelentjük: idegen tisztek vezénylete
alatt, kik sem nyelvünket, sem szokásainkat nem ismerik, katonáskodni nem akarunk. Szülőföldünket semmilyen parancsra el nem hagyjuk, határainkat idegen
földön, idegen zsoldért védelmezni nem a k a r j u k . . .
— Ügy van! Ügy van! — zúg fel a nép.
— Mi, szépvíziek, belátással vagyunk: kinek katonaságra kedve van, n e m gátoljuk —, de mi ezután is Őfelsége szárnya alatt adófizetők akarunk lenni és nem
fegyverviselők! — mondja Szőts Péter.
Üjra kezdődik a kiabálás:
— Nem leszünk katonák!
— Őfelsége adóját megadjuk, de a katonaságot nem!
— Nem leszünk katonák. Ha önkéntes — azért nem; ha kötelező — azért
nem!
— őfelsége nem is parancsolta!
— Követeljük a parancs felmutatását!
— Lássuk a parancsot!
— Látni akarjuk!
Fenn az emelvényen összesúgnak a katonatisztek. Ernst alezredes feláll, csendet kér:
— Méltóságos Schröder úr tiszti becsületszavát a d j a az itt egybegyűlteknek,
hogy királyné Asszonyunk parancsában senki sem kételkedhet.
Miután Ernst semmilyen parancsot nem tud felmutatni, a nép ismét kiabálni
kezd:
— Lássuk a parancsot!
— Lássuk! lássuk!

DUNÁN
Egy uszályon elöl két ágyú, és hátul is kettő. — Köztük a fegyverrel megrakott társzekerek.
Most nincsenek ponyvával letakarva. A kísérő Trautmansdorf-katonálc az
uszály közepén tisztítják, olajozzák a fegyvereket. Dunnyogva énekelnek:
— Felszántom,

a császár

udvarát...

A hátsó két ágyú között egy katona van kikötve, mellette fegyveres' őr.
Háttérben a parton tehéncsorda, jegenyék.

MADÉFALVA. AMBRUS FERENC HÁZA
Hajnalodik.
,
Egy karámmal kerített kicsi ház előtt két fegyveres katona és öt felnyergelt
ló várakozik.
16

A házból először egy katona lép ki, aztán Ambrus Ferenc madéfalvi bíró, még
egy katona, majd egy asszony.
Ambrus Ferenc és a négy katona lóra ül.
Amint eltávoznak, az asszony, Ambrus Ferenc felesége, rohan a szomszéd
házhoz, és kétségbeesetten dörömböl az ajtón.

KERESZTÚT
Hajnali párák a földek felett.
A középkori vaskos kő-Krisztus tövében tíz lovas várakozik: nyolc katona és
két parasztférfi: Szilveszter Márton killyénfalvi falusbíró és Szabó Bertalan dánfalvi.
Megérkezik Ambrusék csoportja.
A tizenöt katona körülveszi a három férfit — megindulnak.
Két deszkával megrakott szekér jön velük szembe.
Alighogy elhaladnak a szekerek mellett, a két lövétei szekeres egymásra néz.
S mint akik egyet gondolnak: megfordítják lovaikat, és máris zötyögnek a katonák után.
Porfelhő, csattogó deszkahang marad utánuk.

VÁRUDVAR
Az egyenként összeszedett falubírákat a megyeszékhely központjában levő
régi vár udvarába vezették, ahol Ernst alezredes ú j r a elmagyarázta nekik Buccow
kívánságait s feltételeit. Atyai rábeszélését „ajándék" aranyakkal is megtoldotta:
kinek-kinek aranyláncot tűzött a gomblyukába. Mikor azonban a falubírák tiltakozni próbáltak volna az ilyen erőszakos ajándékozás ellen, Ernst nem riadt viszsza az erőszaktól sem. Katonáival vetette körül a tisztséget viselő férfiakat. Kezükét hátuk mögé parancsolta, a fejükbe pedig katonasapkát nyomatott.
Fedetlen fejű katonák gyűrűjében állnak a bírák. Ernst a hátuk mögött lépked,
és így szólítja őket sorban, vallató hangon.
— Keresztes János? !
— Megmondtam.
— Szilveszter Márton? !
— Mást én se mondhatok.
— Ambrus Ferenc? !
— Megmondtam.
Ernst most szembekerül a bírákkal, s hangot vált:
— Jó, rendben van. Én megértem, hogy maguk nem akarnak katonák lenni.
Ne is legyenek! Ennek azonban egy feltétele van: vállalják föl színleg a szolgálatot.
Így, katonasapkásan végigmasíroznak a népek előtt, s elég, ha csak a nevük lesz
katona . . . Világos ? Csak a nevük . . .
Hosszabb szünet után szépvízi Szőts Péter válaszol, csöndesen, visszautasítóan.
— Uram, maguk itt vannak, ott vannak, jönnek-mennek, de m i . . . ilyen áldatlan színészkedéssel... még ha javunkra változna, akkor se.
Ernst mérgesen fölcsattan:
— Tehát se a tisztességes alku, se az arany.
Aztán odalép a bírákhoz, és indulatosan letépi a gomblyukaikba akasztott
aranyláncot.
Hosszú ideig csak jár-kel a katonasapkás bírák előtt. Majd leül velük szemben
egy székre.
— Hát igen — kezdi higgadtan —, az erény nagy kincs, főként, ha szűzlányok
g y a k o r o l j á k . . . De tudják-e, bíró urak, mit utasítottak vissza? Őfelsége Mária
2 Tiszatáj

17

Terézia királynőnk aranyláncát. S ezzel együtt az ő személyes n a g y l e l k ű s é g é t . . .
Ilyen ajándékot csak nagyérdemű grófi és hercegi személyeknek adományozott e d dig, nem pedig rühes parasztoknak... És ez felségsértés! Kössék be a szemüket —
parancsolja Ernst a katonáknak.
A katonák kendőket kerítenek, s végrehajtják az utasítást.
A bírák viselkedéséből érződik, hogy a legrosszabbra is felkészültek.
Ernst a bekötött szemű parasztok előtt sziszegi elmenőben:
— Fajankók, csak zabálják a hurkát, isszák rá a borvizet, és böfögnek.

SZÉKHÁZ ELŐTTI TÉR
Lenn, a székház előtti téren, a két lövétei deszkás szekér körül jókora embergyűrű verődött össze. Tanakodnak, beszélgetnek. Időnként föl-fölnéznek a székház
ablakaira, mintha várnának valamit.
Innen-onnan az utcákból újabb lovas és gyalogos csoportok közelednek.
Váratlanul Buccow generális és kísérete jelenik meg a téren. S közeledik a
székház felé. Mögötte Bajtay püspök, Bornemissza és Schröder lovagol, és néhány
fegyveres lovas katona.
A téren összeverődött tömeg morogva, kelletlenül nyit nekik utat.
Buccow, mielőtt belovagolna a székház kapuján, szembefordul a tömeggel.
Megfordulnak a kíséretében levők is.
A téren megszűnik minden mocorgás. Az egymással farkasszemet nézők f e n y e gető, feszült csöndje ereszkedik a tömeg és a generális közé.
• Buccow fölméri a helyzetet. Gőgje ingerlő kihívás. Kapóra jönne neki, ha a
tömeg elveszítené önuralmát. De — néma marad.

VÁRUDVAR
Buccow és kísérete belovagol a várudvarra. Katonák szaladnak oda az érkezőkhöz, és feszesen tartják a nyugtalan lovak kantárszíját.
Ernst tiszteleg, jelenteni akar, de Buccow leinti. Egy pillanat alatt fölméri,
mi történhetett itt.
— Was geht da vor, Herr Oberstleutnant... Schauspiel? (Mi folyik itt, alezredes úr? Színjáték?)
Ernst kínosan érzi magát, nem tudja, mit válaszoljon.
— Herr Obergespann, alle sind da, die Sie rufen lassen habén? (Főkirálybíró
úr, mindenki megjelent, akit hívatott?) — kérdi Buccow Bornemisszától.
Bornemissza, aki a bekötött szemű bírákat nem ismeri föl, zavarában m e g kérdi tőlük:
— Mindnyájan eljöttek, akiket ide kérettem?
A bírák nem válaszolnak.
Bornemissza rosszat sejtve Buccowra néz, de a generálist egyáltalán n e m
izgatja a bírák némasága. Sőt mintha a leghétköznapibb jelenet főszereplője volna,
beszédet tart a bíráknak. Első mondatát magyarul kezdi, nehézkesen, botolva. K i ejtésén érződik, hogy a megszólítást betanulta.
— Vitéz emberek, édes hazánk megoltalmazására kiválasztott hű a l a t t v a l ó k . . .
Es ist wahr, der blinde Wiederstand von manchen hatte unlanget E r f o l g . . . (Tagadhatatlan, hogy az elmúlt napokban némelyek vak ellenkezése sikerrel j á r t : a tudatlan nép megtagadta a fegyverek felvételét. Királynénk őfelsége erről érzékeny
fájdalommal értesült. Már-már elhitte, hogy a harc zajához szokott nemzet többre
becsüli silány és terméketlen földjének művelését, mint a fegyverrel szerezhető dicsőséget. Épp ezért úgy döntött, hogy a hagyományaihoz ragaszkodó nép katona és
földművelő is lehet egyidejűleg. S ha netán szülőföldjét külháborúk miatt olykor
18

el is kell hagynia, zsoldjával mindig többre juthat, mint munkálkodása hitvány
jövedelmével.)
Buccow kigombolja zubbonya felső gombját. S mintha csak most venné észre,
hogy bekötött szemű férfiaknak szónokol, rápillant Ernstre.
— Ab mit den Hadern! (Vegyék le azokat a rongyokat!)
Ernst int két, közelében álló katonájának, hogy teljesítsék a parancsot. A katonák egyetlen rántással leszakítják a bírák szeméről a kendőt.
Buccow közelebb léptet lovával a hátratett kezű férfiakhoz. Szembenéz velük.
Amit mond nekik, Bornemissza folyamatosan fordítja:
— A magamfajta katonának nem az a dolga, hogy meggyőzze ellenfelét, hanem hogy legyőzze. Aki ezt a törvényt nem ismeri, azt mondják mifelénk: nem
üdvözül... Jóllehet az Osztrák Ház veleszületett kegyessége folytán még a halálraítélteket se kívánja elhamarkodottan kivégezni, de van határa a türelemnek is.
önöknek, mint a nép választott vezetőinek, tudniuk kell, hogy a fegyver fölvételére
két lehetőségük van: önkéntes, vagy erőszakos!
Buccow elhallgat, fürkészve méri le szavai hatását a megdöbbent bírák arcán.

SZÉKHÁZ ELŐTTI TÉR
A székház előtti téren tolongó embertömeg. Zömük azokból a falvakból kocsizott-szekerezett be, ahonnét a bírákat összeszedték, de hozzájuk csapódtak olyanok
is, akik a hetipiacra jöttek. Bárányok bégetnek, kislibák zsezsegnek, almás-, tojásoskosarak púposodnak itt-ott a sokaság között.
Dobpergés némítja el a téren összegyűltek lármáját.^ A székház kapuján át
föltűzött szuronyú katonák nyomulnak ki zárt rendben, és a tömeggel szemben
fölsorakoznak.
A tömeg értetlenül, nézi, mi történik, de pár pillanat múlva magára ocsúdva
fölmorajlik. A morajból, mint szétröppenő kartács, éles mondatok szakadnak ki:
— Nem leszünk katonák!
— Lesz a nyüvek!
— Inkább adót fizetünk!
— Nem leszünk Buccow kutyái!
— Ki hívta ide? Kusti haza!
— Magyarul se tud!
— Minket az Isten óv, menj haza, Buccow!
: ,:
— Minket az Isten óv!
— Minket az Isten óv — zúgja fenyegetően a nép.
•....•
A székház erkélyén Bornemissza főkirálybíró és két osztrák tiszt jelenik meg:
Magdeburg és Röhmer. kapitány. Bornemissza megpróbálja kezével csendre inteni,
a tömeget, de nem sikerül.
— Minket az Isten óv!
— Menj haza, Buccow!
— Minket az Isten óv!
A két osztrák tiszt, látva Bornemissza hiábavaló igyekezetét, más módszerrel
kísérletezik. Marékkal szórja az áranyat a tömeg k ö z é . . .
„ . . . A pénzt bőven hányták a nép közé, de — amely csoda volt azon falusi
emberek között — még egy sem találkozott, ki a pénzhez nyúlt volna, sőt akinek
kalapjára vagy bocskorára esik, legottan lerázza."
Aranyak gurulnak a földön.
Aranyak koppannak lófejeken.
Mindegyiken Mária Terézia királynő arcképe villog.
•
Mégis akad valaki, aki lehajol és szedni kezdi őket a földről.
—•' Megrohadsz t e . . . Júdás — szólal meg mögötte egy hang.
Ebben a pillanatban Bornemissza szólítja meg a tömeget, hogy lecsitíthassa:
2*

19

... — Kedves nemzetem, előttetek van Ő f e l s é g e . . . .
A szónoklásban azonban nem jut tovább, mert az imént Júdásnak nevezett
férfi elszégyelli magát, és nehogy a gyanú árnyéka rávetüljön, bizonytalanul elkiáltja magát.
•
'
— Árulók! Nem kell a pénzetek! — és visszadobja az aranyat az erkélyre.
A dobás túlságosan erősre sikerül: csörren, törik az • ablaküveg Bornemisszáék
mögött.
Szikra a riadt kiáltás, szikra az ablaküveg csörrenése is: lobbannak az indulatok.
— Árulók!
' : — Nem- kell a pénzetek!
• •— kotródjatok!
• — Árulók! :
Röpülnek vissza az aranyak, törnek az ablaküvegek.
Röpülnek almák, dinnyék, utcakövek.
Egy' megrémült fiatal katona kezében elsül a fegyver, valahová a levegőbe lő.
Pillanatnyi bénító csönd után meglódul a nép.
Reccsen a kerítés, törik a székház kapuja — egyetlen katonánál sincsen m á r
fegyver, eldobták, vagy elvették tőlük, sodródnak ők is a tömeggel előre, amely
pillanatok alatt a várudvar kapujának feszül.

VÁRUDVAR
Katonák csuknák be a várkaput, de már késő. A tömeg ennek is nekifeszül,
és a kapu két szárnya recsegve-ropogva sarkig tárul.
Néhány lövés ugyan eldördül, de a katonákat itt is villámgyorsan lefegyverzik.
A vár belső udvarán a betóduló tömeg hirtelen megtorpan. A bírákat — akiket már árulónak hitt — ott látja maga előtt kikötve, fejükön katonasapka.
Töredék pillanat alatt kiszabadítják, s vállra emelve viszik őket diadalmenetben a főtér felé.
— Minket az Isten óv!
— Minket az Isten óv! — zúgja megrészegülten a tömeg.

SZÉKHÁZ ELŐTT
Alkonyodik.
A két lövétei deszkás szekéren, mint ravatalon: három halott, kiterítve. Az egyiken kettő, a másikon egy. Katonáktól zsákmányolt fegyvereket • raktak oda melléjük.
Prágai János gyertyaöntőmester pedig vastag templomi gyertyákat állítgat a
szekérravatalokra a halottak mellé.
A zsúfolt téren itt is, ott is gyertyák, fáklyák, mécsek gyúlnak;
A két szekér csendesen megindul. Ahogy gyászosan távolodnak, egyre több
gyertyát, mécsest raknak rájuk — egyre nagyobb tömeg szegődik utánuk.
Besötétedik.
Már csak a két égő, lassan távolodó szekérravatal • látszik,

VÁRUDVAR
„ . . . Ernst némelyeket ígéretekkel és fenyegetésekkel arra bírt, hogy titkon a
fegyvert felvegyék . . . Akadt 30 ember, kik vállalkoztak a. felesküvésre . . . "
20

Hajnalodik.
A várudvaron fáklyás ' katonák között harminc férfi várakozik.'
Dobpergés közeledik. Egy szakasznyi osztrák katona a Trautmansdorf-vasasok
császári zászlaját hozza és az erdélyi címert.
Ernst a fölsorakozott harminc „önkéntes" újoncnak fennhangon olvassa : az
eskü szövegét. A rászedettek akadozva, szerencsétlenül ismétlik utána a mondatokat.
— Esküszünk, hogy a mi felséges és győzhetetlen fejedelemasszonyunknak,
Mária Terézia római császárnénak, Magyarország, Csehország, Dalmácia, Horvátország királynőjének, ausztriai nagyfejedelem asszonynak, burgundiai, brabantiai,
majlandi, stájerországi...
Buccow Schröder ezredes és Magdeburg kapitány kíséretében közeledik a je-i
lenet színhelyéhez.
Megáll Ernst háta mögött, s egy ideig hallgatja az egyre kínosabbá váló esketési szertartást — mivelhogy az emberek képtelenek kimondani az idegen helyneveket —, majd hirtelen támadt ingerültséggel kitépi Ernst kezéből az eskü
szövegét, és szó nélkül visszasiet útra kész hintójához, amely mögött — kissé
távolabb — lóháton Bajtay püspök, gróf Lázár és Bornemissza várakozik.
Ernst kutyahűséggel megy utána. Buccow beül a hintóba. S anélkül, hogy az
alezredesre nézne, goromba hangon kirobban:
— H e r r . . . Oberstleutnant Ernst! Wollten Sie mich um jeden Preis beschimpfen? Sie treiben hier dreissig Verräter: warum nicht dreitausend? Es ist
noch schön, dass Sie nicht dreissig Kühe Laiserlich uniformiert haben! Und Säbel
für sie! Lernen Sie lieber h e b r ä i s c h t . . . Herr Oberst Schröder! Die Haupter der
Revolte und die Hetzer sind festzunehmen. — Kriegsgericht! (— Ernst alezredes
úr! ö n mindenáron csúffá akar engem tenni? ! összekapar harminc árulót? — Ha
már árulókat: miért nem háromezret! Még jó, hogy nem harminc tehenet öltöztetett be császári egyenruhába! Kardot az oldalukra! — Tanuljon inkább h é b e r ü l . . .
Schröder ezredes! A lázongás fejeit és az izgatókat elfogatni! Hadbíróság!)
Buccow, hogy a magyar urak közül is mindenki értse, latinra vált:
— Si Monarchia exigit, dui milia militum morti offeri possunt pro octo milibus!
(Ha a Monarchia érdeke úgy kívánja, nyolcezer katonáért cserébe kétezret fel lehet
áldozni!)

FŐ TÉR
Virrad már, amikor Buccow a fáklyát tartó katonák sorfala között kirobog a
várudvarból.
A főtéren, amerre megy, eldobált fegyverek s egy-két arany csillan meg a
reggeli fényben.
A házak ablakaiban gyertyák világítanak. — Minden ablakban.
A tér egyébként néptelen.

HAVASI RÉT
Tíz-tizenkét kaszás vágja a füvet. Egyszerre dűlnek a testek, egyszerre suhintanak a kaszák.
Távolabb, a kaszások mögött, ritka fenyves, s a havasi legelőn juhnyáj.
Lenn, a domb aljában, patak melletti út.
A kanyarban négy bivaly tűnik fel, aztán egy ágyú, aztán a fegyveres tár-'
szekerek, mellettük, mögöttük a kísérő Trautmansdorf-vasasok. Aztán a" másik
ágyú — Carato serege.
A férfiak abbahagyják a munkát, és kaszájukra támaszkodva nézik a vonuló
katonákat.
2£

FÖ TÉR
Buccow ingerült távozása után néhány napra két század vasas német és egy
zászlóalj gyalog-német jelent meg a városban, két tábori ágyúval. A katonák azt
hitték: lázadókat kell leverniük, de ámulatukra békés népet találtak az utcákon.
Sőt még ünnepélyes fogadtatásukról is gondoskodtak.
A székház előtti téren hosszú deszkákból rögtönzött kecskelábú asztalok, padok. Az asztalokon kenyér, cseréptányérok, boroskupák.
Zárt harci rendben Carato lovasai ügetnek be előszörre a térre; begördül mögöttük a két ágyú is.
Furcsa, különös kép: vendégváró asztalok között szigorú lovas katonák, ágyúkkal.
A város bírája: Hutter János, esküdt társaival együtt, Carato császári alezredes előtt megáll. Fatálon kenyeret, diót, s ónkupában bort tart a kezében.
— Mi szívesen látunk vendéget országunkban — mondja Hutter János városbíró —, de kegyelmed ágyúkkal j ö n . . . engedelmes népre. Embert igen, de ágyút
hogyan vendégeljünk meg azzal, amit Isten adott?
Hutter jelképesen iszik a borból, s utána nyújtaná föl Caratónak, de az alezredes lovaglópálcájával fölborítja.
— Wien hat entschieden, dass ich Herr über Leben und Tod bin. Und wenn
auch der liebe Hergott dagegen ist, ich werde es erreichen dass die Szekler Soldaten
werden! (Bécsben elvégeztetett: élet és halál fölött jogom van. — Még h a Isten
nem akarná is, el fogom érni, tűzzel-vassal: katonákká lesznek.)
Hutter János, aki érti Caratót, csendesen így válaszol:
— Kemény szavak ezek, uram . . . Engesztelődjék . . .
Némelyik, ló éhes. Hiába tartják vissza a katonák: harapdálják az asztalokra
felrakott kenyeret.

KALYIBÁNÁL, FÖNT A HAVASON
Futkosó, riadt bárányok. Katonák hajkurásszák őket. Egyikük hosszú, horgas
bottal próbálja lábukat elkampózni; mások rávetik magukat a gyönge állatokra.
Nagy hasaiások, káromkodások, nevetések.
Vannak, akik sajtot, túrót falatozva igazi szurkolóként biztatják a bárányvadászokat.
Eldördül néhány lövés.
Bárányok fordulnak föl és rúgkapálnak.
Kések villannak: folyik a vér.
Távolabb, a hegy oldalában, összebújik egy birkanyáj.
Lent, az úton, kenyérrel megrakott négyökrös szekér döcög el. Zsoldos h a t á r őrök kísérik.
Két katona — a bárányra vadászok közül — levesz néhány komiszkenyeret a
szekérről, aztán fölballag vele a kalyiba mellé.
Egy lapos „sziklaasztalra" teszik le a kenyereket, ahol párolgó, sült bárányhúson osztozkodik nyolc-tíz osztrák katona.
Az asztalfőn a kalyiba gazdája, Dobra Péter. Előtte nem étel, fegyver v a n :
egy puska és egy pisztoly, karddal.
Dobra Péter választhat: lovas akar lenni, vagy gyalogos.
Jobb kezét szabadon hagyták ehhez a választáshoz, bal keze a lábai között a
bokáihoz van kötve.
Dobra elszántan ül, nem néz a katonákra, nem néz a fegyverekre sem — így
ő veszi észre először, hogy az ösvényen felmálházott kis szamarat vezetve a felesége közeledik. .— Kiveri a hideg veríték, fel akar állni, hogy jelt adhasson magáról.
— Vizelnem kell! — szólal meg kétségbeesve.
22

— Was sagt er?
Valaki fordít a katonák közül:
— Er sagt, er muss harnen.
A katonákból egyszerre pukkan ki a röhögés, térdüket csapkodják, mintha vaskos tréfát hallottak volna — élvezik Dobra fokozódó kínlódását, hiszen az asszony,
akit ők eddig még nem vettek észre, ahelyett, hogy visszafordulna, a szamarat nógatva, sietve közeledik a kalyiba felé.
Az egyik katona megfordul, és elismerően füttyent. Pajkos, férfias füttyére a
többiek is megfordulnak.
Az asszony megtorpan. Ott áll pár méternyire a katonáktól, kipirulva a sietéstől, mohó férfiszemek pergőtüzében, s képtelen fölfogni: mi történik.
Az asszony nézi a katonákat.
A katonák az asszonyt.
Dobra Péter is reszketve-féltve nézi feleségét, aztán a katonákat, majd az
eléje rakott fegyvert, ú j r a a feleségét, végül a káplárt, aki — mint csapdába esett
vadra — kárörvendően visszanéz rá. Dobra Péter megérti, hogy ha nem választ
azonnal, jóvátehetetlen gyalázat eshet meg asszonyával. Szabadon hagyott jobb
kezét ráteszi a pisztolyra és a kardra.
A káplár még egyszer végigméri tekintetével az asszonyt, mint aki sajnál valamit, nagyon sajnál. Aztán odadobja a gúzsba kötött férjnek a tölténytáskát. Néhány töltény szétgurul a „sziklaasztalon".

VÁRUDVAR
„ . . . A katonaságtól vonakodókat keresett ürügyek alatt elfogták s a csíkszeredai várba hurcolták, ahol Carato alezredes székelt, s ott megvasalva bebörtönözték, megbotozták és kínzás által kényszerítették a fegyver önkéntes felvételére..."
Mintegy ötven férfit, ötven rabot sorakoztattak fel a várudvar közepén. Lábuk egymáshoz bilincselve.
Előttük, egyméternyire, mellmagasságban gerendasor húzódik. A gerendák alá
minden rab elé, fegyvereket raknak a földre a katonák.
A rabok nézik a fegyvereket. Nézik a szolgálatvezető káplárt, s nem tudják,
még milyen újabb kínzáspróbát talált ki számukra.
A káplár -egy papírlapot vesz elő, egy darabig gyűrögeti, aztán nem túl hangosan megszólal.
— Vén Mihály! Van ilyen?
— Itt vagyok!
— I r t maga valamit?
— Amit k e l l e t t . . . azt írtam.
— Tehát í r á s t u d ó . . . el is tudja olvasni?
Vén Mihály nem válaszol.
A káplár kezébe nyomja a papírt.
— Na, olvassa, öreg!
— Én, Vén M i h á l y . . .
— Hangosabban, mert süket vagyok!
— „Én, Vén Mihály, adópénztári tisztviselő, nem akartam felvenni a katonaságot, egyéb okok mellett azért sem, mert ha katonának állok, nem gyűjthetem be
szorgalmasan az adót, miáltal felséges királynőnk kincsestára károsodik. — A csíkszeredai káplár, Fazekas Mihály, három gyalogos katonát küldött rám, és megveretett. Én, mint jog szerinti szabad ember, elégtételt kívánok a káplár részéről..."
Vén Mihály abbahagyja az olvasást, a káplár kiveszi a kezéből a papírt.
— Csináljam föl elégtételben a lányát, hogy legyenek unokái?
. . . Na, dűljön rá a gerendára . . .
23

A káplár visszamegy középre, a felsorakoztatott rabok elé, s megemeli a
hangját.
— Mindenkinek mondom: Én, Fazekas Mihály káplár, senkit se kényszerítek
arra, hogy felvegye a fegyvert, de ha valaki egyszer is megöleli, hozzáér, a k á r a
hajszálával, akár a kisujjával is — az életével játszik, ha szabadulni a k a r t ő l e . . .
Mondtam, amit mondtam! . . . egy . . . kettő!
Mint ahogy az imént Vén Mihály, előrenyújtott karral mindenki nekitámaszkodik a gerendának. Láb-, kar- és nyakizmok feszülnek meg.
A megfeszülő izmok csak rövid ideig tudják tartani ebben az állapotban a test
súlyát, így aztán várni lehet, hogy ki előbb, ki utóbb, de holtbiztosán összecsuklik.
Carato tűnik föl a várudvaron, osztrák tisztjei kíséretében.
Fazekas vigyázzt vezényel a szolgálatot teljesítő k é t ' katonájának, s ő m a g a
díszlépésben Carato elé megy, és szabvány sutasággal jelent:
— Herrn Colonel Emánuel Carato melde gehorsemst: zwölf Mann. (Carato a l ezredes úrnak jelentem: a létszám tizenkét fő.)
— Wer sind die? (Kik ezek?) — kérdi Carato, de Fazekas német tudása a k a tonai szabványmondattal kimerült, áll csak bambán, nem érti, mit kérdeznek
tőle.
— Fahnenflüchtige? (Szökevények?) — kérdi türelmetlenül az alezredes.
Előlép egy tiszt, és fordít.
— Azt kérdezi az alezredes úr, kik ezek? Szökevények?
Fazekas föllélegzik.
— Megesküdtek, hogy önként nem veszik föl a f e g y v e r t . . . és hát úgy gondoltam, jobb ma erőszakoskodni, mint holnap.
Caratónak fordítják Fazekas válaszát.
Carato bólint.
— Die such nicht? (Tehát ők sem?)
Aztán rövid gondolkodás után parancsot ad:
— Der Bauer soll vorgeführt werden! (Hozzák ide azt a parasztot!)
Az egyik tiszt intézkedésére két katona futólépésben eltávozik.
Carato végigsétál a gerendához támaszkodók sorfala előtt. Pattanásig feszülő
halántékerek lüktetnek. Ájulás előtti arcok és szemek.
Carato visszamegy a tisztek csoportjához, s mint akinek jó gondolata támadt,
határozott és közlékeny:
— In den D ö r f e r n . . . geht die Kundé von der Einführung des freiwilligen
Dienstes. — Die Königin kann den freiwilligen Dienst erlauben, denn sie ist die
Königin. — Ich aber bin Sóidat, und ich brauchen Soldaten, und sollte ich, sie
aus Holz schnitzen müssen. (Sok faluból halljuk, hogy az önkéntességet emlegetik.
A királynő megengedheti az önkéntességet, mert ő királynő. Én katona vagyok, n e kem katonák kellenek. És ha kell, akkor én fából is csinálok magamnak!)
Az imént eltávozott két katona Ambrus Ferencet vonszolja ki a várudvarra, a
karjánál fogva. Ambrust császári egyenruhába öltöztették.
Carato körüljárja, aztán odalép egyik tisztjéhez, leveszi oldaláról a kardot, és
Ambrusra köti.
Tiszteleg az erőszakkal felfegyverzett Ambrusnak. — Mozdulataiban és hanghordozásában is gúny van:
— Vitám et sanguinem pro patria et pro regina Maria Theresia. (Életünket és
vérünket a hazáért és Mária Terézia királynőért.)
Ambrus, aki érti a szöveget és a megaláztatás mélységét is, fojtottan megszólal :
— Sem ezt a ruhát, sem ezt a csákót, sem ezt a kardot én nem akartam, és
nem akarom. Istennel együtt ti lesztek a tanúim, hogy nem öltözöm és nem vetkőzöm, kivárom, amíg ez a ruha ronggyá nem lesz, amíg ez a kard le n e m
rohad . . .
— I n t e r r e s a n t . . . (Érdekes) — jegyzi meg Carato.
A gerendához támaszkodó emberek nem bírják már tovább. Egymás után b u k 24

nak, rogynak rá a fegyverekre. Ami azt jelenti, hogy „érintették" őket, és ha mostantól kezdve viselésüket megtagadják, hűtlenség bűnével vádolhatók.

SZÉRŰSKERT. (KILLYÉNFALVA)
Asszonyok kévéket oldanak széjjel, leterítik, előkészítik a gabonát a kézi csépléshez. Feltűnő, hogy sehol egy férfi.
Az asztagok mögül német vezényszavak hallatszanak:
— Angriff, Zurück! — Rechtsum! Zurück! Kehrteuch, Zurück! Linksum,
Zurück!
A falu férfiait — tizenöt évestől hatvanévesig — fegyverfogásokra oktatják a
kirendelt káplár és négy katona.
Az asszonyok végeztek már az előkészítéssel, cséphadaróval a kezükben állnak,
nézik a férfiak értelmetlen gyakorlatoztatását.
— Angriff, Z u r ü c k ! . . . Rechtsum, Z u r ü c k ! . . . (Támad, vissza. Jobbra, vissza.
Támad, vissza. Balra, vissza. Hátra, vissza!...)
A férfiak most kerülnek szembe az asszonyokkal, s most érzik meg mindanynyian, hogy helyzetük milyen megalázó.
A káplár még rá is játszik erre, mert állandóan ugyanazt vezényli az asszonyokkal szembefordított férfiaknak.
— Angriff, Zurück! — Angriff, Zurück! (Támad, vissza, támad, vissza.)
Ekkor az egyik asszony megindul, ösztönösen megy utána a többi is.
Kiveszik a férfiak kezéből a fegyvereket, és a katonák elé dobálják.
Halomba hulló fegyverek.
Egy cséphadaró hangja.
Kettőé.
Háromé.
A férfiak csépelik a gabonát.
Asszonyi kezek kévét oldanak.

ÚTKERESZTEZŐDÉS
A Trautmansdorf-vasasok kirendelt százada — és egy tábori ágyú — próbál
tájékozódni egy útkereszteződésnél.
Az irányjelző táblák láthatóan összevissza vannak forgatva.
Agyagkorsókban borvizet szállító egylovas szekér éri utol őket.
A tiszt a szekér elé lovagol:
— Halt. Wie kann ich nach Killyénfalva?
A szekeres nem érti, nem akarja érteni, mit kérdez a tiszt.
— Én csak vizet viszek. Borvizet.
A tiszt előveszi a pisztolyát:
— Killyénfalva... Das oder das?

SZÉRŰSKERT
Riadt fiatalasszony menekül. Szaladna, bújna el két kazal között — katonák
felbukkanó sorfala állja el az útját.
Fut a kazal másik végéhez: ott is katonák.
Az asszony meztelen. A katonák vigyorogva, ijesztgetve körbekerítik. Az aszszony szégyenében vinnyogva a földre kuporodik.
Katonanadrágot, zubbonyt dobnak neki, az asszony kapkodva felöltözik.
Nagy röhögés közepette kardot kötnek rá, úgy engedik el.
25

Az eszét vesztett asszony rohan a falu felé, ahonnét lövések hallatszanak.
„ . . . Röhmer kapitány executorai Lázár Andrásné asszonyságot fegyveresen a f a luban körülhordozták, Bíró Albertné tisztes asszonyt a csíkszeredai várba fogságra
vitték..."

FALUBAN. (KILLYÉNFALVA)
„ . . . Letevén pedig a killyénfalvi lakosok a fegyvert, érkezik Szt. Miklósról a
gyalog limitrophusok strázsamestere, Benedek Lőrincz ötven fegyveres legénnyel,
és azért, hogy a fegyvert ismét felvegyék, hosszasan inpertinenskedtek a f a l u ban . . . "
Négy lábát megvetve, szétterpesztve, a nyakára szoruló kötéltől fulladozva egy
kisborjú vergődik, egy katona húzza maga után. A katona elunja a küzdelmet,
pisztolyához nyúl, lő: a borjú felfordul, másik két katona egy szekérre dobja, kitekert nyakú tyúkok, szalonnák, sajtok közé.
A katonák minden élelmet összeszednek, minden kamrát, istállót, tyúkólat,
vermet kiürítenek, minden padlást felsöpörnek.
Riadt, megfélemlített, tehetetlen tekintetek követik a katonák szabad rablását.

PINCÉKNÉL. (KILLYÉNFALVA)
A férfiak zömét a pincéknél lepték meg. A földre ültetve dézsákhoz és fegyvereikhez kötözték őket, lehetőleg úgy, hogy lássák, mi történik a faluban.
Kiszolgáltatottságuk, megaláztatottságuk tagadásaként, aki csak tehette közülük: pipára gyújtott.
A strázsamester, Benedek Lőrinc megérzi ebben a katonák iránt tanúsított
megvetést, és ekkor pokoli ötlete támad:
A pincék környékén fellelhető szőlőskádakat a kikötözött férfiak fölé boríttatja,
s alattuk kényszeríti pipázni őket.
— Tovább pipáztok, vagy belétek lövetek, a hétszűzmáriás isteneteket!
Szavai nyomatékaként valóban sortüzet vezényel, igaz, hogy a levegőbe, de
ezt a kádak alatt kuporgok nem tudhatják, s így nyilván azt élik át, hogy a másik
kádba valóban belelőttek.
Vékony füstcsíkok szivárognak a kádak alól.

A FALUBAN. (KILLYÉNFALVA)
Ágasfán 6-8 darab köcsög. A katonák jól céloznak, minden köcsög széjjelfröccsen.
Szobák, konyhák faláról tányérok hullanak.
Amit nem lehet összetörni, azt a katonák magukkal viszik: vaslábasok, serpenyők, rézüstök, mozsarak, evőeszközök csörömpölnek. Van, amit szekérre dobnak,
s van, amit a nyeregkápához kötnek.
Egy öregasszony rámás tükröt emel a magasba az elvonuló katonák előtt.
Egy ideig nézhetik magukat benne, míg valamelyikük széjjel nem lövi a tükröt.
Az öregasszony továbbtartja az üresen maradt rámát.

ORSZÁGÚTON
Vonulnak a katonák: ágyúval, tehenekkel, lábasokkal, fegyveresen.
Különös hadsereg.
Távolról félrevert harangszó.
26

Az út mentén halomba dobált, széjjelszórt fegyverek.
„ . . . Losteinek említi, hogy Csíkból Gyergyóba mentében az utak mellett egész
halmaz fegyvereket lehetett összerakva l á t n i . . . "

KÖFOLYÁS
„ . . . Jelentették a Guberniumnak, 278 család hagyta el szülötte f ö l d j é t . . . "
Mindenütt kő.
Sehol egy bokor, sehol egy cserje. Kő, kő, k ő . . .
Teljesen valószínűtlen, mégis így van, ezen a holdbéli tájon két férfi faekét
cipel, mások boronát, gereblyét, cséphadarót, rokkát, kaszát, kapát.
Menekülnek a killyénfalviak. Fel a havasokba, át Moldovába.
Amijük megmaradt, azt mentik: a puszta létüket s munkaeszközeiket.
A legelöl kapaszkodó férfi keze alól egy szikla fordul ki a helyéből:
— Vigyázz!... Vigyázz!... — kiáltja rémülten a férfi.
Megindul a kőlavina.
Mindenki félrehúzódik, védett helyet keres.
A lavina köveket sodor magával, és egy faekét meg egy nagy gereblyét.
Lezúduló kövek robaját visszhangozzák a hegyék.

FORRÁSNÁL
Sziklák közötti mélyedésekben forrásvíz. A killyénfalvi menekültek rávetik magukat a vízre: a fejük összeér, hasalva, szürcsölve isznak.
Észre sem vették, vagy ha igen, nem törődnek vele — a fejük fölött faoszlopra
kitűzött tábla:
AKI GYANÚS VAGY RAGÁLYOS HELYRŐL TILTOTT ÖSVÉNYEKEN ÁT MEGSZÖKIK, ÉLETÉTŐL MEGFOSZTATIK.
Azt is későn veszik észre, hogy két határőr — egy magyar és egy osztrák —
botlik beléjük.
A két határőr ugyanúgy megijed, mint a menekülők. Tanácstalanul néznek
egymásra ebben a váratlan, szokatlan helyzetben. A magyar határőr végre megszólal :
— Fussanak! — és a levegőbe lő.
A menekülők összekapdossák a szerszámaikat. Az osztrák határőr — kinézésre
burgundi paraszt — most már felfogja, mi zajlik a szeme előtt, s a levegőbe lő ő is.
A menekülők futnak a szerszámaikkal a ritkás borókabokrok között.
A két katona tüzel a levegőbe. És mégis, egyszerre csak két menekülő férfi
találatot kap, fölbukik. Egyikük kiterül a hátára kötött borona alatt, a másik ke-:
zéből messzire vágódik a cséphadaró.
Az ellenőrző káplár lép elő a sziklák mögül. Odamegy a két halotthoz, csizmájával'megpiszkálja őket.
Mozdulatlanok.
A káplár intézkedik;
— Umrehen! Alle zwei! (Megfordítani... mind a kettőt!)
A két katona megfordítja a halottakat, s megáll. A káplár rájuk rivall:
— Worauf warten Sie? (Mire várnak?)
A két katona száraz gallyakat, ágakat dobál a holttestekre; végrehajtják, amit
a szabályzat előír:
Ha pedig valaki a hegyeken át fertőzött helyről erőszakkal béjönni merészelne, az olyat tüstént le kell lőni és a lelőtt testet, minden óvatossággal, egy
felügyelő jelenlétében, megfelelő távolságról nyújtott fával meg kell é g e t n i . . . "
Lentről a völgyből dobpergés hallatszik.
27

A FALUBAN. (KILLYÉNFALVA)
A kifosztott, elhagyott falu főterén: három lovas katona.
Kettő dobol, a harmadik felolvasna valamit a szétgöngyölt papírlapról,
nincs kinek.
Állnak, néznek egymásra tanácstalanul.

de

FORRÁSNÁL
Az alkonyatban messzire világít a két égő máglya.
Két határőr katona őrzi: az egyik osztrák, a másik magyar.
Mozdulatlan bámulják a tüzet.

FALUSI FŐUTCA. (MADÉFALVA)
„ . . . A királyné Buccow generálist visszaküldte Erdélybe. Buccow Csíkon keresztül átvonulva, nagy katonai tüntetéssel m e n t . . . "
Bezáródó kapuk, behajtott zsalugáterek. A falu főutcája teljesen néptelen.
A nép tiltakozását és elszántságát, a kapuk elé kikötött tehenek, borjuk, bivalyok, malacok, bárányok jelzik és az ágasfákra akasztott lábasok, serpenyők, kések,
villák, kanalak.
Az állatok bőgnek, visítanak, bégetnek ebben a szokatlan helyzetben, csörrennek, zörögnek a felakasztott háztartási eszközök.
Csak a falu bolondja követi a visszatérő Buccow színpompás katonai kíséretét
Zsindelyes tetők, zsalugáterek réseiben: gyűlölettől izzó szemek.
Buccow egyetlen lehetősége: minél gyorsabban átvonulni a falun. Fölperegnek
a dobok, s a bolond, aki eddig mellettük ugrált, értetlenül bámul a tovaszáguldók
után, s tapogatja véres arcát — korbáccsal vagy karddal vágtak rajta végig.

DIADALKAPU. SZÉKELYUDVARHELY. FÖ TÉR
„ . . . Bajtay püspök olyan tiszteletadással fogadta Buccowot és br. Siskovitsot,
amit eddig püspök még nem tett meg: személyesen eléje ment, s úgy kísérte a
diadalkapuhoz, dobbal, trombitásokkal, templomi zászlókkal. A pompás diadalkapu
Mária Theresia arcképével, Buccow generális lovas képévél, továbbá a kegyesség,
szabadság, tudomány és nagylelkűség szimbólumával volt díszítve; alul egy szív
körül Erdély jelvényei állottak e felirattal: a legkedveltebb fejedelém Asszonynak
adjuk ajándékul e s z í v e t . . . "
A diadalkapuhoz kényszerített bírák és a nép egy része előtt — körben mindenütt Kálnoky-huszárok állnak — Buccow és tisztjei, Bornemissza főkirálybíró
és az alkirálybírák jelenlétében báró Siskovits élőszóval kihirdeti a királynő parancsát:
— őfelsége Mária Terézia az erdélyi fejedelemség régi törvényeit pontról
pontra megvizsgálta, s a Kormányszék javaslatát elfogadva, hosszú és érett megfontolás után elhatározta, hogy a határőr katonaság kötelezően felállíttassák. Mostantól kezdve tehát minden szabad ember, akár jutott neki fegyver, a k á r nem
— a nemes haza törvénye szerint — fegyverviselő emberré lett, és hadi hatalom
alatt van. A gyalogság száma tizenkétezer, a lovasságé háromezer, összesen tehát
tizenötezer fő lesz. Nem kételkedhetünk abban, hogy a föllelkesített székely nép
hálaadó szívvel fogadja őfelsége kegyelmes rendelkezéseit.
Siskovits beszéde után a kirendelt zenekar a császári himnuszt játssza,
28

Házak falára, kerítésekre nyílt rendeletet ragasztanak a katonák:
RESOLTJTIO
Signlficatur, quibus expedit universis, quod omnes siculi llberi sécundum gratiosam Suae Maiestatís ordlnatlonem. et inclytae patriae legem, viri armigeri
facti sunt, sub militári potestate existentes.
MARIA THERESIA
Gábriel de Bethlen.
(RENDELET
Adatik mindenek tudtára, hogy minden jog szerinti szabad ember, ő Felsége
kegyelmes rendelése és a nemes haza törvénye szerint fegyverviselő emberré lett,
és hadi hatalom alatt van.
MARIA THERESIA
Gábriel de Bethlen.)

KOLOSTORUDVAR

A kolostor udvarán gyertyabeszolgáltatás folyik. Ki kosárban, ki csak kézben
hozta el otthon tárolt gyertyáit.
Prágai János gyertyaöntőmester azonban egész családjával itt van: kézikocsira
rakott kosaraikban nemcsak a vastag templomi gyertyákat és a halottak napjára
készítetteket kellett ide hozniuk, hanem még a házi használatra öntött gyertyákat
is. Üstbe boríttatják velük, vékánként.
Hosszú nyelű, lekvárt kavaró kanalakkal feltűrt csuhájú barátok kavargatják
a sárgás-fehér pépet.
Prágaiék, négy fegyveres katona közt megsemmisülve nézik: hogyan olvad
szét kicsi vagyonkájuk.

VÁRUDVAR
A vár. udvarán egy vadonatúj díszemelvény magasodik. Annyira ú j ácsolatú
még, hogy a szétröpködött forgácsot fönt, a dobogóján most söpri össze egy töpörödött vén ember.
Hátrébb, a várudvar mélyén, fölsorakoztatott ú j határőr katonák gyakorlatoznak.
Gyakorlatuk azonban homályos, furcsa — egyáltalán nem hasonlít a szokásos
kiképzéshez.
Két különálló - katona kezében nagyméretű, hófehér papírlap.
A parancsnok jeladására mindketten vigyázzba vágják magukat, aztán a magasra emelt üres papírlappal elindulnak a fölsorakoztatott „újonc" határőrök előtt.
Amikor a sor végére érnek, három ú j határőr lép ki, és díszlépésben a díszemelvényhez vonul.
Mindhárman tisztelegnek.
A díszemelvény üres széksorainak és a forgácsot söprő öregember hátának
jelentenek,
— Az itt fölsorakozott határőrség nevében mélységes alázattal kérjük őfelsége
királyi rendeletének magyarra fordított m á s o l a t á t . . .
A ropogó .mondatok után mind a három katona egyszerre fordul meg, s indul
vissza a helyére.
— Noch einmahl! — hangzik valahonnét a vezényszó.
A háttérből hangzó parancsra öt osztrák ruhába öltöztetett katona fut föl a
díszemelvény lépcsőjén, s foglalja el helyét a fönt levő székeken.
A jobb szélen ülő föláll, s a kezében levő üres lapról szertartásosan olvassa:
— Koronás királynőnk az alábbi Bizottságot jelölte ki, hogy a határőrséget
megszervezze és rend alatt t a r t s a . . . Méltóságos gróf Gyalogkuti Lázár János urat,
őfelségének tanácsadóját, alkirálybírót, a Kormányszék t a g j á t . . .
A gróf Lázárt megtestesítő katona föláll helyéről s meghajol.
29

Ugyanígy áll föl s hajol meg az is, aki gróf Bethlen Miklós nevét hallja,
aki Ontopai Siskovits Józsefét,
aki Halmágyi Istvánét, a Kormányszék titkáráét.
A neveket „olvasó" katona rövid szünet után, mint a leckét fölmondó iskolás
fiú, a következő mondatot fűzi hozzá az egészhez:
— A Királyi Bizottság Mária Terézia felséges kezének aláírásával ellátott p á tensét ezennel kihirdeti.
A' színházi próbának is beillő gyakorlat közben hallani lehet néha a forgácsot
söprő vén ember ágsöprűjének a sisergését.

F ö TÉR
Másnap a Királyi Bizottság tagjai a maguk testi valójában' megjelentek a
Fő téri díszemelvényen Carato és Schröder társaságában. Kíséretükben ott volt a
fölállított ú j határőrcsapat s két ágyú.
Gróf Lázár beszédet intéz a határőrség tagjaihoz.
— őfelsége deák nyelven írt pátensét, melyen szentséges kezeírását s királyi
pecsétjét láthatjátok — kívánságotok szerint magyarra is átfordíttatt'uk. Amit kértetek, íme, teljesült!
Ebben a pillanatban két katona — a tegnapi főpróba két szereplője — mindenkinek fölmutatja Mária Terézia leiratát.
— Minden székhelyen, mint örökös privilégiumot hűséggel őrizzétek — m o n d j a
gróf Lázárt kiegészítve Bornemissza főkirálybíró.
A két katona elindul, s a fölállított határőrök sorfala előtt óly lassúsággal viszi el a pecsétes írást, hogy aki akarja, olvashatja is.
Míg tart a különös szemle, Siskovits szónoklata hangzik.
— őfelsége statáriumot és amnesztiát hirdet egyidejűleg. Statáriumot azoknak,
kik a fegyver felvételét megtagadják, illetve a felvétele ellen nyíltan vagy titokban lázítanak. Viszont amnesztiát ígér mindazoknak, akik a könnyelműen letett
fegyvert készséggel ú j r a fölveszik. Sőt akik bujtogatóik nevét- böcsülettel megnevezik, jutalmul még húsz aranyat is kapnak. A Bizottság tagjai nem kételkednek
abban, hogy ki-ki képes megkülönböztetni a jót a rossztól.
Ahogy Siskovits befejezte szónoklatát, két fegyveres katona kíséri a díszemelvény elé Vén Mihály adószedőt, kit a fegyverfelvétel elleni izgatás miatt letartóztattak. Vén Mihály fejét lehajtva beszélni kezd.
— Én, Vén Mihály,' a királynő alázatos adószedője, vakságom áldozata, köteles
jobbágyi tisztelettel Őfelsége katonája óhajtok lenni. Utolsó erőmig; a Szent Evangélium és Jézus Krisztus által, ámen.
Carato lemegy az emelvényről, és Vén Mihálynak ő adja át személyesen a
fegyvert.
Carato Vén Mihálynak, Vén Mihály Caratónak tiszteleg.
—
Ezzel az ünnepélyes fegyverátadással elkezdődik az általános felfegyverzés.
A fegyverrel megrakott társzekerekről egyenként adogatják le a fegyvert. Mindenki a sorban mellette állónak adja tovább. Mikor : azonban a fegyver az utolsó
emberhez kerül, hangosan jelenti: •
— Kész!
... . .
,
Ujabb sor következik.
És újabb jelentés.
— Kész — Kész!

TEMPLOM ELŐTT. (MADÉFALVA)
A templom falának támasztva egymás mellett fejszék és tarisznyák. Szabályosan, az ismétlődés szigorú törvénye szerint: fejsze, tarisznya, fejsze; tarisznya.
30

A kifeszülő égről félrevert harangszó verődik vissza.
A templomból férfiak lépnek ki, hajadonfővel. Fölteszik kucsmájukat, aztán
nyakukba akasztják a tarisznyát, s végül a fejszét fogják kezükbe.
Szótlanul indulnak meg a hegyek felé.
Az asszonyok, akik a templom másik ajtaján jöttek ki, ugyancsak szótlanul
nézik az elvonuló férfiakat.
Szótlanságuk súlyából érződik, hogy ami most itt történik, az végleges elhatározás.
A férfiak kivétel nélkül elhagyják a falut.
Az asszonyok elborult arccal és elborult lélekkel kezdenek szétszéledni.
A félrevert harangok is elhallgatnak.
Kapukból visszaforduló riadt asszonyi tekintetek néznek a semmibe.
A meg-meglóduló szél a környék falvaiból is félrevert harangkondulást sodor.

ERDŐBEN
Köd ül az erdőn. Nyirkos, vastag f á k mögött emberek rejtőznek: a faluból elmenekült férfiak.
A Trautmansdorf-vasasok egy százada jön velük szemben a mélyúton. Először
csak a fegyverek látszanak, majd előtűnnek maguk a katonák is. —r Ahogy közelednek, a férfiak úgy csúsznak tovább a fákhoz tapadva, hogy mindig takarásban legyenek.
A katonák nem veszik őket észre — föléjük magasodva eltávolodnak.
A bujdoklók tovább indulnak, de egy fiatal férfi váratlanul visszafordul, és szó
nélkül rohanni kezd a katonák után, a falu felé.
Néhányan elállják az útját, s rövid dulakodás után földre teperik, megkötözik.
A fiatal férfi küszködik, dobálja magát, társai néma részvéttel állnak körülötte.
A Trautmansdorf-vasasok százada lassan ereszkedik le a ködbe vesző falu felé.

KONYHÁBAN

:

Ambrus Ferenc családja az asztal körül ül: felesége, két menye, három unokája.
Hatan vannak, mégis kilenc tányér van az asztalon. Megterítettek a hiányzó,
az eltávozott férfiaknak is.
Csak a gyerekek esznek turkálva, étvágytalanul. A három asszony alig leplézett
nyugtalansággal s félelemmel a kinti zajokat figyeli.
Lónyerítés, káromkodás, asszonysikoly, dörömbölés, menekülés, hangfoszlányai
hallatszanak.
Ambrus Ferenc felesége a belső padlásfeljáróhoz támasztja a létrát:
— Ha j ö n n é n e k . . . — mondja a két fiatalasszonynak.
összekapkodja a három érintetlen tányért.
Közelgő hangok az udvaron, csikordul a kilincs, távolról elhaló asszonysikoly.
— Aus schlissen! — dörömbölnek az ajtón.
A két menyecske halálsápadtan mászik föl a létrán. Eltűnőben megvillan a
lábuk.
— Kinyitni! — hallatszik magyarul is.
A gyerekek riadtan bújnak egymáshoz.
Kintről már puskatussal verik az ajtót.
31

F ö TÉR. TEMPLOM
Zúgnak, bongnak a város harangjai.
„ . . . A tágas téren rendbe állították az új-határőröknek 4 gyalog és egy lovas
századát, melyeket két szárnyon az Okelli-gyalogezred egy zászlóalja és a Kálnokyhuszárok kettéosztott csapata zár be. A gyalogság előtt kétoldalt egy-egy ágyú volt
felállítva.
Előhozták a törzstiszti lakban őrzött két gyalogsági zászlót, 60 fegyveres kíséretében. A zászlókat két altiszt vitte, követte két káplár és a pattantyúsok, akik
a templom ajtajánál állottak fel.
A zászlót a nagy oltár előtt előkészített asztalra helyezték. — Carato és tiszttársai az oltár jobb és bal oldalán állottak illő rendben.
Siko József esperes a szokott szertartással megszentelte a zászlókat, melyeket
aztán kivittek a katonák elé, és egy asztalra tévén, szögeket vertek bele.
A pattantyúsok sortüzet adtak, és a két ágyút k i l ő t t é k . . . "
A szögbeverést a felszentelő esperes kezdte:
„— A Szentháromság nevében.
Siskovits felesége folytatta:
— Zur Éhre der heiligen Jungfrau. (Boldogasszony tiszteletére.)
Majd Carato felesége:
— Zur Liebe der Königin. (A királynő szeretetére.)
Aztán gróf Lázár:
— A nemzet dicsőségére.
Aztán gróf Bethlen:
— A Fejedelem dicsőségére.
Aztán Bornemissza főkirálybíró: .
— Csík—Gyergyó—Kászon-székek díszére.
Halmágyi:
— A Kormányszék díszére.
Réhm:
— Zur Angst der Feinde. (Az ellenség félelmére.)
Carato:
— Zur Éhre des Oberkommandanten Buccow. (Buccow főparancsnok díszére.)
Magdeburg:
— Zur Éhre der ungarischen Nation. (A magyar nemzet dicsőségére.)
Turi István:
— A nemzet dicsőségére.
Vén Mihály:
— A királynőnk szeretetére.
Fazekas Mihály:
— A Trautmansdorf-vasasok tiszteletére.
Ugrón János:
— A felséges Ausztriai Ház tiszteletére.
„ . . . Azután a zászlókat a sorok közé vitték, mint Őfelsége látható jelvényét."
A pattantyúsok tüzet adtak egyszerre a két ágyúból.

SZÉPVÍZI ERDŐBEN
Bornemissza főkirálybíró harmadmagával a falujukat elhagyó f é r f i a k keresésére indult.
A szép vízi erdőben talált rájuk.
Az erdő bejáratánál azonban tizenkét fejszés legény állta útjukat.
A fejszések szabályosan foglyul ejtették Bornemisszáékat, sőt szemüket bekötve kísérték őket a tisztáson tanyázó elbujdosottak elé.
32

Széltől kifordított hatalmas gyökerek védik a tisztást. Nemcsak tanácskozóhelye ez a menekülteknek — egy részüknek a szálláshelye is.
Most mindenki a tisztáson szorong, figyel.
A bekötött szemű Bornemisszáék mögött fejszés legények vigyázkodnak.
Bármennyire érződik is, hogy a tanácskozás életbe vágó, még sincs fennkölt
vagy komor gyűlés jellege. Vannak, akik töprengés közben vesszőt fonnak, farigcsálnak: játékokat, betlehemes jászolt és fa-Jézuskát — a közelítő karácsonyra
készülődnek.
Egy vastag, asztalszerű rönkön Zöld Péter, a bujdosók papja ír. Az egyik, jászolt faragó férfi fölnéz a faragásból:
— Adjunk annak a gyalázatnak 'is hangot, miszerint a gyergyaiaknak a szemükre hányták: ha nem akartátok volna fölvenni a fegyvert, nem vettétek volna
föl soha. Hát minket ilyen rágalmakkal ne mocskoljanak.
— Én pedig azt fűzném még hozzá: ami erőszakkal történik, az nem érvényes
— mondja a szakadozó ruhájú Ambrus Ferenc.
Bornemissza főkirálybíró a hang irányába fordulva válaszol.
— Jegyezd meg, fiam: ezen a földön csak az érvényes, amit az erőszak akar.
A többi: óhaj. Ezért is tanácsolom nektek: még idejében van visszafordulnotok
s megőrizni családotokat, javaitokat az örökös veszedelemtől.
Egy fejszés legény válaszol Bornemisszának:
— Bornemissza uram, a szokott fenyegetésre sem leszünk a császárné göndör
birkái. Ijeszthetnek akár az akasztófával is!
Aztán egy idősebb férfi szól közbe:
— Nyolc gyermekem életére esküszöm, hogy a királynő nem akarhatja családunkat földönfutóvá tenni, házunkat lerombolni.
— Ügy van, úgy van — hangzik föl a férfiak sűrűjéből.
Bornemissza nagyon csöndesen válaszol.
— A királynő nem akarja, de meg kell tennie. Mert minél nagyobb valaki,
annál nagyobbak a kényszerei... Láthattátok, micsoda összevont, erős csapatokkal
jöttek be országunkba. Csak a bolond hiszi, hogy nem a hódító szándék hozta ránk
ő k e t . . . Én, a ti elöljárótok, keserűen tanácsolom: menjetek engedelmesen haza.
Most Zöld Péter, a pap áll föl:
— Mi semminek kezdői nem voltunk, így bármi förtelemre kényszerítenek is,
okai sem leszünk s e m m i n e k . . .
— Ezt is írjuk bele, ámen — javasolta egy hang.
Zöld Péter visszaül a helyére, s fogalmazza tovább a bujdosók kívánságait, feltételeit.

HATÁRBAN. (MADÉFALVA)
„ . . . Az Udvarhelyről és Háromszékről átrendelt rendes hadseregbeli csapatok
megérkezvén, a havasalji falvakat megszállották, hogy az erdőbe futottakat a falvaktól és élelemszerzéstől elzárják . . . "
Húsz-huszonöt asszony vág neki a havasoknak, hogy a férfiaknak élelmet vigyenek: ki kézben, ki feje tetején, ki háti kosárban.
Alighogy elhagyják a falut, lovas katonák vágtatnak utánuk. Az asszonyok nem
futnak, nem menekülnek: tudják, hogy úgyis reménytelen.
A katonák körbezárják, körbenyargalják őket — majd vezényszóra kivont
karddal az asszonyokra támadnak.
Felbomlik az asszonyok csoportja — suhannak, lesújtanak a kardok: kettészelik a fejtetőn vitt kosarakat éppúgy, mint a védekezésül feltartottakat.
Minden, amit vittek: kenyér, szalonna, hagyma, pogácsa, alma — a földre hull,
lópaták tapossák a hóba.
A katonák vidám kurjongatások közepette visszaterelik az asszonyokat a
faluba.
3 Tiszatáj

33

KIVÉGZÉS AZ ERDŐBEN
Ágakon, bokrokon jéggé fagyott zúzmara: kristály világ.
Két férfi — láthatóan apa és fia nem értik, ami velük történik: égy fenyőfa
alatt állnak, egyikük kezében hatalmas sajt és korsó, másikuknál élő bárány és
kosár.
Velük szemben néhány méterre három székely katona térdel a hóban, mögöttük
három osztrák áll.
A káplár vezényel — vállhoz emelik a fegyvert —, újabb vezényszó:
— Feuer!
És szétfröccsen a mell előtt tartott sajt. Kristályágak csörrennek, hullanak le
dermedten. A bárány kiesik a kézből, s mintha tudná a járást, elindul, meg-megsüppedve a hóban.
A két kivégzett férfit már fedik is be ágakkal a katonák, amikor mintegy ötven
fejszés madéfalvi menekült veszi körül őket.
A katonák szó nélkül megadják magukat.
A kivégzést végrehajtó katonák közt ott van Dobra Péter is, akire a kalyibánál
elsőként kényszerítették a fegyvert.

FENNSÍKON
Két fekete bivaly fújtat, töri a havat — nyomukban, a letaposott hóban, emberek haladnak.
Istmét két bivaly — zömök, parasztszánkót húz. A szánkón egyetlen középkori,
nagyméretű rezes láda.
A szánkó mögött is emberek — a menet végén ismét két bivaly.
Konokul törnek felfelé a hóban.

SZÉPVÍZEN
A kifordított gyökerekkel határolt térségben egy rönkön helyezték el a rezes
ládát.
Előtte a kivégzést végrehajtó katonákat térdepeltetik. Körben mindenütt az
éhes, elcsigázott menekültek.
A láda ki van nyitva. Zöld Péter, a pap, egymás után mutatja fel belőle a
székelyek privilégiumait:
„— Approbata!
— Compilata!
— Jeruzsálemi András okirata!
— Mátyás király alapítólevele!
— Bethlen Gábor fejedelem megerősítő levele!
— A Szent Római Birodalom adománya!
— Diploma Leopoldinum!
— Mária Terézia' királyi határozatai!..."
Egy meggyötört, lázas tekintetű férfi, igazuk tárgyi bizonyítékait látva, n e m
tudja türtőztetni magát, előugrik a többiek közül, s ujjal mutat a foglyokra:
— ö l j ü k meg őket!
Szavait egyetértő morgás kíséri; s máris röpül néhány kötél, átlendítve a f á k
ágain, hurokkal a végükön.
A lincshangulat teljes kibontakozásának a pap próbál gátat vetni:
— Emberek! Emlékezzetek az írásra! Mit mondott Jézus urunk Péter apostolnak? Aki fegyverrel harcol, fegyver által vész el!
Ambrus Ferenc is csillapítja a felzúdult népet:
34

— Elegendő okunk volna, hogy az erőszaknak erőszakkal álljunk ellent. De a
fegyvert, melynek viselésére erővel kényszerítenek, azért tagadjuk meg most is . . .
hogy dolgainkról és sorsunkról annál szabadabban dönthessünk. Láthattátok: én
rólam is lerohadt a kard, tisztán állok ellenségeim e l ő t t . . . Engedjétek őket szabadon.
— Álljatok fel! — mondja a pap a foglyoknak.
Valaki előhozza fegyvereiket, s ledobja eléjük dühösen, a hóba.
'
A foglyok bizonytalanul felszedik a fegyvert, és elkotródnak.

FALUBAN. (MADÉFALVA)
„ . . . Az Okelli-ezred egy százada Madéfalván a szökevények fiait visszatartván,
az asszonyokat és a leányokat a faluból k i ű z t e . . . "
Fáklyafények imbolyognak, vágtatnak a hajnali szürkületben: a portugál század félelmetes csatakiáltással és iszonyú lövöldözéssel tör rá a falura.
,
Agyongyötört asszonyok, gyerekek szédülnek ki az udvarra, utcára: űzik, h a j t ják a katonák őket.
Látszik, hogy felkészültek arra, ami most bekövetkezik, hiszen mindenki talpig
feketébe öltözött.
De ha mindenre számítottak is, arra nem, hogy a fiúgyermekeket anyjuktól
elszakítják.
A katonák korbáccsal és lasszóval dolgoznak egyidejűleg: korbács az asszonyoknak, lasszó a gyerekeknek.
Saját bőrükön szánkáznak a gyerekek a vágtató lovak után.
Asszonyok rohannak, bukdácsolnak a hóban. Jajveszékelve menekülnek a faluból, korbácsoktól terelve.

SZÉPVÍZEN
A rezes ládán, vesszőkből, vesszőháncsokból font betlehem: fából faragott kisded, József, Mária, térdeplő királyok — és a ládának talapzatul szolgáló rönk mellett két élő, fekete, bivaly.
Tüzek égnek. Körülöttük az elbujdosott férfiak ülnek. Megilletődve, komoran
énekelnek:
Krisztus Urunknak áldott születésén
Angyali verset mondjunk szent ünnepén.
Mely Betlehemnek mezején nagy régen zengett
ekképpen.
A magasságban dicsőség
Istennek,
Békesség légyen földön az embernek,
Jó akarat mindenféle népnek és
nemzetségnek.
A betlehem körül kifordított subákba, báránybőrökbe öltözve a betlehemes játék
szereplői csoportosulnak álarcosan: József, Mária, fehér pásztor, gazda, meddűpásztor, király, szolga, angyal stb.
Váratlanul az őrök izgatott kiáltozása hallatszik:
— Asszonyok! — A mieink!
A férfiak felugrálnak a tüzek mellől:
— Feketében vannak!
Az erdő alatti kaptatón maradék erejüket összeszedve, rogyadoznak az asszonyok. Rohannak feléjük a férfiak.
Fekete pontok találkozása, hósivatagban.
3*

35

SZÉPVÍZI ERDŐ
Alkonyodik.
A tér közepén egyetlen máglya parázslik.
„ . . . Csoportokban körbe állott s úgy esküdött meg a nép . . . "
„ . . . Mi, csíkiak és háromszékiek egymás közt esküszünk, hogy életünk utolsó
órájáig egymást el nem hagyjuk, s ha valaki erőszakosan reánk jő, egymást oltalmazzuk. Mindenki egy a többivel, s állhatatos marad h a l á l á i g . . . "
Közvetlenül az eskütétel után két hatalmas fejszecsapás villan: az utolsó két
bivaly is lerogyik a hóba. Ök az éhség áldozati állatai. Ütőerükből fröccsen a vér.
A látványban összeszikrázik a biblia világa és a pogányságé is.

DOMBOLDAL. (MADÉFALVA)
, , . . . Jan. 5-én a nép fölkerekedett a Szépvízi-erdőből, és a határhegység aljából
a csíki völgyiapály nyugati oldalán, az Olt folyó mellett fekvő Madéfalva irányába v o n u l t . . . "
A falu felett ritkás erdőből nyílt domboldalra érnek a hidegtől, éhségtől űzött
menekültek.
Alattuk a falu mozdulatlan és csendes.
Mozdulatlanok, határozatlanok ők is, míg valaki el nem kezdi az éneket:
A magasságban dicsőség
Istennek,
Békesség légyen földön az embernek,
És jóakarat mindenféle
népnek,
És
nemzetségnek.
Csak ezt a versszakot éneklik, ismétlik, mialatt leszállnak, leereszkednek a f a luba.

TEMPLOM ELŐTT
A templom kertjében tíz-tizenkét felszerszámozott katonaló.
A menekültek tudják, hogy gyerekeiket a templomba terelték, de az őrzők
magatartása kiszámíthatatlan — így közvetlen a templom a j t a j a előtt megállnak.
Még mindig énekelnek:
A magasságban dicsőség
Istennek,
Békesség légyen földön az embernek,
És jóakarat mindenféle
népnek,
És
nemzetségnek.
Nyílik a templom ajtaja, kisorjáznak rajta a fegyveres osztrák katonák.
Megállnak, szemben, testközelben a végsőkig elgyötört éneklő menekültekkel
— néhány másodperc után együtt énekelnek.
Váratlanul két század Kálnoky-huszár bukkan fel a templom körül, aztán egy
díszszázad, és fekete szánkóján maga Buccow generális.
Abbamarad az ének.
Mindenki mozdulatlan.
Bármi megtörténhet. A katonák a fegyvert szorítják erősen, a menekültek a
fejszét.
És ekkor Zöld Péter, a pap, az oltáriszentséget magasra tartva megjelenik a
36

templom ajtajában. Négy karinges mínistránsgyerek csöngetve kíséri. Mögöttük a
többi elfogott gyerek vonul.
A nép letérdepel.
Zöld Péter a gyerekektől kísérve, Buccow felé tart. Amikor a közelébe ér, letérdepel a szentséggel. Letérdepelnek mögötte a gyerekek is.
Buccow generális kiszáll a szánkóból, és letérdepel ő is: szembe a pappal, szembe a néppel.
Valaki ú j r a kezdi az éneket:
A magasságban dicsőség Istennek,
Békesség légyen földön az embernek,
Es jóakarat mindenféle
népnek,
Es
nemzetségnek.
Mindenki térdepel. Mindenki énekel.
A katonák is.

MADÉFALVÁN
„ . . . Carato az éjszaka leple alatt hajnali 3 órakor Tapolczáról megindítván
hadait, Madéfalvát minden oldalról körülvétette: az Okkeli-ezred négy századával,
a Trautmansdorf-ezred vérteseinek másfél századával, 50 Kálnoky-huszárral és
két ágyúval."
A német gyalogság egy része az Oltón túl, az Udvarhely felé vezető úton a
dombon állott fel, a falu főutcája felé irányított egyik ágyúval.
A gyalogság más része a másik ágyúval a Tapolcza felé vezető utat állotta el.
A német vértes lovasság a Szépvíz, illetve a Gimesi szoros; a magyar Kálnokyhuszárok a Rákos, illetve a Gyergyó felé vezető úton állott.
Carato hajnali négy órakor, még virradat előtt beléágyúztatott a csendes
faluba.
Az ágyúlövések a falut felgyújtották, s az elharapódzó tűz, mely a falunak
több mint harmadát felégette, kiszorította a népet a házakból.
Az első ágyúgolyó egy szobába hatolt, s ott a kemencét és egy bölcsőt szétzúzván, a mellékszobában az ágy alá fúródott.
A népnek rettenetes volt az ébredése. Senki sem tudta, mitévő legyen, ellenállásra senki sem gondolt, inkább a menekülésre.
A vezetők kegyelemkérő levelet írattak Szőts Péterrel, s a levelet egy fehér
kendővel együtt hosszú póznára tűzve, sípolván vitték a szépvízi országút felé,
ahol a parancsnokot vélték; de a remélt kegyelem helyett puskalövésekkel fogadták őket. Szőts és társai ott vesztek el.
Akik az Udvarhely felé vezető úton akartak menekülni, azok a német gyalogság golyói elé kerültek.
Akik az Oltón próbáltak átsurranni, a vékony jégréteg leszakadt alattuk, s a
folyóba vesztek.
Az Olt hídját felszedték éjszaka. Az asszony-, legény-, gyermeknépek bátran
sietvén a hídra, nyakra-főre hullottak s vesztek az Oltba.
A háromszékiek és felcsíkiak legnagyobb része Szépvíz felé kísérelvén meg a
menekülést, a német vértesekre bukkant, és ezek kardcsapásai alatt vérzett el.
A háromszékiekkel halálos tréfát űztek.
— Ki háromszéki? — kérdezték kiáltva a katonák.
A kétségbeesettek azt hitték, hogy nekik megkegyelmeznek, s örömmel kiáltották:
— Mi vagyunk . . . Háromszékiek vagyunk . . .
A vértesek erre:
— Három, három, három! — kiáltással három vágást mértek a szerencsétlenek
fejére.
37

TAPOLCÁN
„ . . . Buccow generális és a Királyi Bizottság a szomszédos Tapolczán megelégedetten hallgatta az ágyúdörgést..."
Báró Siskovits Buccowhoz fordul:
— Damit sie gesund b l e i b t . . . muss man der szekles Nation in jedem J a h r hundert die Ader öffnen. In diesem Jahrhunder öffnen Sie ihr die, Ader, H e r r
General." (Hogy egészséges m a r a d j o n . . . a székely nemzeten minden száz évben
eret kell egyszer vágni. Ebben a században ö n vág eret rajta, tábornok ú r . . . )
Buccow nem válaszol.

MADÉFALVÁN
„ . . . A menekülőket részint lelőve s lekaszabolva, részint megsebezve széjjelvervén, a katonaság minden oldalról behatolt az égő faluba, ahol a nép csoportokba
verődött, de ellenállást nem fejtett ki. A katonák ennek dacára közélőttek a népnek, s kit megöltek, kit megsebesítettek, néhány százat pedig elfogtak.
Gécző Tamás becsületes személy mondotta:
„ . . . Midőn az militia béhatolt a faluba, a nép az utczán lévén utot nyitott
és kétfelé állott, minden zenebona kezdés nélkül. — Az militia mégis tüzet ád, de
senki nem hull egy darabig, miből a nép azt gyanította, hogy nem ártalomra célzó
lövöldözés volt, hanem kevés idő múlva a nép hullani kezdett, és így aki még
tehette, minden maga-oltalmazása nélkül elszaladott."
Madéfalvi Tankó Antal referálja:
„ . . . Talán négyszázan egyhelyen állván egy czifra csákó süveges Kalnokianus
lovas katona hozzájuk rugaszkodván kiáltá:
— Tedd le magyar a fegyvert!
És így bottal, lándzsával, vasvillával, puskával is kik .voltak, mindent levetettek. Mégis hozzájuk lődözött azon katona, melyre a nép is megrugaszkodott, ki
mentségére, ki veszedelmére."
Miklós György mondotta:
„ . . . A gyalogság az Oltón által a malomnál elénkbe jött. Ezt látván kinél miféle fegyver volt, a réten letettük, fehér ruhát mutattunk s így gratiáztunk meg.
A vérengzésnek és az azt követő rablásnak 10—11 óra tájban lett v é g e . . . "

MEZŐN. (MADÉFALVA)
„ . . . A halottak egy része a madéfalvi tágas mezőn szanaszét h e v e r t . . . Némelyeket a rokonok tisztességes temetés végett elvittek: kinek nem voltak rokonai a
közelben, az országút mellett közös sírba temettette Röhmer k a p i t á n y . . . "
Alkonyat után gyertyával, méccsel, fekete ruhás asszonyok járnak a halottak
között.
!
Megfordítják a halottakat, s ha nem az, akit keresnek, tovább mennek. Ha
ismerős, hangosan kiáltják a nevét:
— Köblös Péter.
— Bocskor János.
— Zámbó Farkas . . .
Egy-egy asszony ilyenkor futni kezd a halottak között a hang irányába.
Ambrus Ferenc felesége egyik menye kíséretében j á r j a a halottakat. K a r j á n
férje ünneplő ruhája.
Amikor megtalálják Ambrus Ferencet, kiről teljesen levásott az erőszakkal r á húzott császári egyenruha, szótlan letérdelnek melléje, és öltöztetni kezdik.
38

Fekete négyszög: a közös sírt csákányozza tizenkét katona. A sír szélén, mint
az ölfák, halottak vannak összerakva. Mellettük egy dragonyos döglött lova.
A malomnál, a zúgó alatt — hosszú csáklyákkal — felbukkanó halottakat halásznak ki az életben maradt férfiak.
Viszik a csonttá fagyott halottakat: kit szánkón, kit saroglyán, kit csak úgy
kezénél, lábánál fogva.
„ . . . A katonák közül a támadásnál mindössze egy dragonyos káplár szenvedett könnyű sebet, s egy Nagy nevű Kálnoky-huszár sebesült meg a kezén, s egy
dragonyos ló lövetett agyon . . . "

FŐ TÉREN
„ . . . A nagytemplom melletti térségen állították fel a Felcsíkon szervezett négy
gyalog- és egy lovas századot, körülvéve a rendes katonaság csapataitól és a két
ágyúval.
A díszemelvény főhelyén a Bizottság — gróf Bethlen, gróf Lázár stb. — középpontjában Buccow generális ült, körülötte illő rendben hadi tisztei: mögöttük
Bornemissza főkirálybíró és az alkirálybírák.
Négy zászlót szentelt fel a templomban Sikó József esperes. Az ünnepélyes
actus után hálaének, processio, ágyúlövések és az ú j katonaság eskütétele fejezte
be a felavatási ü n n e p é l y t . . . "
„— Esküszünk, mindenható Üristen, hogy a mi felséges és győzhetetlen fejedelem urunknak, Ferencnek, kiválasztott római császárnak, német és jeruzsálemi
királynak, lotharingiai és bari fejedelemnek, Toscania nagyfejedelmének etc. etc.
Hasonlóképpen: felséges, hatalmas fejedelemasszonyunknak, Mária Theresiának,
római császárnénak, Magyarország, Csehország, Dalmácia, Horvátország királynéjának, Austria nagyfejedelem asszonyának, Svábország és Erdélyország fejedelemasszonyának, továbbá: őfelsége minden generálisának, tisztjeinek, hogy szófogadó
hívei leszünk. Az ő parancsaikat és tiltásaikat megtartjuk, Állást és strázsálást éjjel,
nappal híven véghez visszük; ellenség ellen harcban, ostromban, víjásokban, vízen,
szárazon oly erősen, oly emberül kívánjuk magunkat megmutatni, amint az jó katonának kötelessége. Soha a mi regimentünktől, compániánktól, zászlónktól el nem
távozunk, azokat el nem hagyjuk, hanem azoknál élni és meghalni kívánunk mindenkor, akár mezőben, akár quartélyban, akár garnisonban. Isten minket úgy segéljen és a szent evangélium Jézus Krisztus által. A m e n . . . "

ÚTKERESZTEZŐDÉS
, , . . . Foglyul ejtettek 400 embert, kiket Csíkszeredára a várba vittek, de közülük
a sebesültek nagy részét, hogy otthon gyógyíthassák magokat és elrettentő például
szolgáljanak, hazabocsájtottak; csupán kettőt-hármat tartottak vissza minden faluból, hogy a megejtendő vallatásnál tanúságot tegyenek . . . "
Se út, se nyom, se útszéli bokor vagy fa — csak a hó.
ö t bekötözött sebesült vánszorog: fegyveresen.
Hárman vállon viselik a fegyvert, kettő húzza maga után a hóban.
A középkori kő-Krisztus tövében elválnak egymástól.
Köszönés nélkül.
Se út, se nyom,
— csak a hó.

39

PILINSZKY

JÁNOS

B. I. kisasszony
Küldj fésűt és konzervet.
A régi fésű, szóval,
eltörött.
Küldj cipőt. Meleg alsót.
Képzeld, úgy hívnák:
Vasgolyó.
Még három év. A kert vacak.
Vigyázz, hogy ne kerülj ide.
Bár a karácsony szebb, mint otthon.
De két golyó, mondjuk, hogy
összekoccan.
Az is mi? Nincsen
folytatása.
Holnap vagyok itt utoljára.
Kezet csókoltam
mindenkinek.
Más okból voltam én itt. „Fedő bűnnel"
sikerült eltakarnom azt az igazit,
azt, amit nem, nem, nem lehet
se elviselni, se kimondani.
Bűn az, minek nyomát
sikerül
eltüntetnünk.

is

Holnaptól ellenállás nélkül
egyenletesen
gurulok.

Mi és ők
Hogy elkárhoztunk, rendbe van,
de hogy a mezítlábas
állatok,
még inkább rendjén. Mivel ők
szülik, szoptatják,
nevelik
a magatehetetlen
Istent,
s a keresztfáról leszedett Fiút
még Mária elől is rejtegetve
mindenüvé magukkal
cipelik.

Van ilyen
Cseléd akartam lenni. Van ilyen.
Teríteni és leszedni az asztalt.
Ahogy az áldozat föllépked
és a hóhér lejön a dobogóról.
Most az emelvény fokai között
betűz a nap, és ugyanaz a nap,
mintha senkit se vittek volna fel,
ki nem jött vissza. Csönd akartam lenni
és dobogó. Lépcső közé szorult világ.
Senki és semmi. Hétvégi
remény.

41

TAMÁS

MENYHÉRT

Talált napló
(RÉSZLETEK)

Buda, július 28. 1850

(TIZENHÁRMAK)
Térdre!
Térdre?
Mílly nehéz leírni a' zsarnokság jelszavát. S mílly
titkos öröm továbbgondolni:
a' zsarnokság
mindig
a' halhatatlanságnak
pusztít.
Honnan is tudhatná a hóhér: a' porig alázott
erkölcs
nő a' legmagasabbra.
Halmozni

már csak a' csönd maradt..

.

Mindig-vertest
gyalázni,
árvultakra
mordulni,
Igazait is kövezni,
szégyenes, mint ahogy
méltatlanok
vagyunk...

(olvashatatlan)
S mégis hallassák ostoros szavam . . .
*

Nem tudtunk

élni az

egyenlőséggel!
*

Egymásban

sem bízunk eleitől
(KETTŐS ÁTOK

Ellentől
önkéztől

fogva.
I.)

veretten,
fogyóban!
Buda, júl. 30. 1850

Beláthatatlanságot
ne rajzolj
szemembe.
Eszméletemen túlra ne vezess, de határt se szabj
szabadságomnak.
Hívását halálnak ne sürgesd.

(KETTŐS
Külhonban: magyar
itthon hontalan.. .

ÁTOK

II.)

(mindhányszor

biggyedő

ajak)

Buda, aug. 4. 1850

Reménykednem
kellene; van még remény — győzve a'
szóratás kétségeit, olthatatlan szív a'
maradásra, majdan
megmaradásra.
Hibáinkra, mulasztásainkra nincs mentség.
Csetléseink süppedékeit takargatni mihaszna — így
tán' nyomunk az eljövendőknek
járhatóbb
leszen.
(KETTŐS

ÁTOK

III.)

Védtelen — '
magunk-támasztékkal,
vagy hatalmasok közt
óceánmély-roppantásra-ítélt

hal?
Buda, aug. 8. 1852

„Kiálts csak! Van-é, a ki felelne neked?
Mert a bolondot bosszúság öli meg, az
együgyűt pedig buzgóság veszti el.
Láttam, hogy egy bolond gyökerezni
kezdett, de nagy hamar megátkoztám
szép hajlékát.
Fiai messze estek a szabadulástól, a
kapuban megrontatnak, mert nincs a ki
kimentse őket."
Jőb könyve 5.

Mi kínságos bennem: minden kiáltás hasztalan, minden
ébresztő-másító
szándék tehetetlen. Fájdit a'
magamnak-ének.
Sokasul, már-már
bolondulásig
íjaz a' ki nem mondott szó.
Még a' gondolat is gyakor rebellál fejemben,
amint
vesztéseink jutnak eszembe. Nagy-nagy
vesztéseink.
Rebellió! Ahányszor hangzásodra igazul nyelvem,
siralmam
felejtődik, magasa eget tart tegnapi dacnak.
Vaj' hányakban talált mentelemre? Kovája lészen-e újabb
tüzeknek? — lélegeztetni azon fiakat, kik messze
estek a szabadulástól s mielőtt végképp'
megrontatnak,
kimentessenek egyetlen szálig ...
*

Hazát cseréljen,

mának

ki szívet

cserélt!

mának
romlasztása,
romlasztása;
leend végomlása!
43

TÓTH

BÉLA

Álarcban
Szombaton délután, ahogy zárom kívül munkahelyem ajtaját, türelmetlenül berzenkedni kezd a telefon.
— Halló! Jó napot kívánok, Sulla Sándor vagyok, tetszik-e rám emlékezni?
— Sulla Sándort meg az együtt töltött kollégiumi éveket hogy lehetne elfelejteni ?
— Igazán kedves, mint mindig. Boldoggá tenne, ha néhány rövid órácskát szentelne ma nekem, nyolc után. Szokatlan kérés, nemdebár? (Ha másról nem, választékos szójárásáról ráismernék az öreg Sanyira.)
— Valami b a j van? Öröm, bánat? Költözünk a pincelakásból?
— Elmondom, ha módot ad rá, egyébiránt nem telefontéma.
— Legyen szerencsénk. De hol találkozzunk?
— Szeretném, ha nem alkalmatlan, a könyvtárban. Egyikünk se kocsmás, a
lakásán nem akarom zavarni, az én lakásom nem lakás, amit tetszik is tudni.
És, hát sürgős lenne a dolog, nagyon sürgős. Nem szemrehányásképpen mondom,
hetek óta keresgélem. Igaz, üzeneteket nem hagytam. Személyesen is próbálkoztam
a nagyház ajtaján. Nyolcig fűtök, tetszik tudni, csak aztán tudok mozogni.
— Szólok a fegyveres őrségnek, ha a nevét bemondja Sándor bácsi, k i n y i t j á k
a kaput.
— Hálásan köszönöm, nyolc után ott vagyok!
Kicsit keresztezi ugyan a napi terveimet, de hát a telefont mintha csak éppen
azért találta volna ki Bell mester, hogy elképzeléseink naponta többször más irányt
vegyenek. Megindul az ember a tanácshoz, jön a telefon, hogy azonnal a b a n k b a ,
kezességi papírt aláírni. Onnan visszaindulnék utamra, jön a telefon, f u t á s a m ű emléki bizottságba.
Hanem ha Sándor bácsi jön, talán nem ártana egy kis kávécskával körülkínálni. Nem tudom, megissza-e? Együttműködésünk idején bizony még n e m volt
divatos a kávé. Amúgy is tej- és vízivó volt világéletében. Tőle folyhatott a bor,
mint a Tisza, meg nem kóstolta.
Akadtak koedukált kollégiumunkban a félévi vizsgák végén, farsang t á j á n olyan
hejehuják, hogy egész éjjel zengett a trombita, remegett a ház, Sándor bácsi f ű t ö t t
ránk. Kínáltuk étellel, itallal. A poharakat illendőségből megfogta, míg olajos micijét a hóna alá csapta, fényesre izzadt arccal, fűzetlen bakancsban állt a nagyterem
ajtajában. A poharakat, ahogy ment az éljenzés, meg-megemelintette, aztán p u h á n
és észrevétlenül úgy tette le, ahogy fölvette. Az ételt nem vetette meg. Halpaprikás
vagy éjfélkor tálalt disznókocsonya jöhetett tányérszámra. És levesek, mártások,
torták, pószpászok. Vitte lefelé a kazánházba, koszos asztalkán ette, rendezgette
az ételhordókban. Fönt nem vett a szájába semmit.
— Illetlenség az, kérem, otrombaság, fehér asztalhoz fűtőruhában ülni! Csak a
hőmérsékletet ellenőrzöm, kérem tisztelettel — mondta, és kotort lefelé félszeg
osonásokkal.
44

Furcsaságai, ahogy az évek múltak, ha nem is lettek legendákká, de hírhedtekké
váltak a kollégisták között.
Nem szeretett tisztálkodni. Ha valaki vállon veregette, egy-egy jó totóötletért —
szenvedélyes totómatador volt —, hát dőlt ruhájából a szénpor, szinte elködlött a
tájék körülötte. Kezet a világért sem mosott. Hajnalban, hogy megjöttek az újságok, már égett a tűz a kazánban, ha úgy sikerült, kézbe vett minden lapot. Rajta is
maradt a tíz u j j a nyoma. Nagydarab embernek született, alighanem negyvennyolcas
bakancsban járt, hanem a lábának illata elérte tán az ötvenötöst is. Ha néha, hárítékosan biztatgattuk, hogy mosson már lábat, nagyon megharagudott. Érzékeny volt,
akár egy pártában maradt hölgyemény. Lehúzódott a kazánok mellé, mint csiga a
házába. Napokig elkussogott, látatlanul ült a sámlin, s bámult a tűzbe. Rég elfelejtettük, hogy tüske szaladt a lelke talpába, ő még akkor kezdett csak protestálni.
— Azt kívánják talán, hogy fehér kötényben járjon a maguk fűtője, glaszékesztyűben lapátoljon, mandula szappannal mosdjon?
Becsültük az öreg szakmai önérzetét, bár fűteni aztán éppen hogy nem tudott.
Megesett, hogy szaladt dél körül a szakács — mivel gőzkonyhánk volt —: — Sándor,
az istenségit neki, megfagyott a tökfőzelék a kondérban, félkészen, mert te itt totózol
egész délelőtt! Egy döglött szamárban több pára feszül, mint a te kazányodban!
Akkor kap Sándor a micihez, mert a portásszobában úgy belekeveredett hetven
kedvenc focicsapatának taglalásába, hogy elfelejtett mindent. Különben ismerte az
egyesületeket, évekre visszamenő eredményeikkel, erényeikkel, hibáikkal. Ha a totózóknak akadémiája lenne, Sulla Sándor elnökölne abban.
Bár sose volt katona, összevágta a bakancsát, akár valami bakakáplár, szaladt,
hogy szikrát hányt folyosónkon a patkósarok. Csak a gőz nem indult meg. Ha szándékkal lehetne fűteni, szétégetné tán a házat is az öreg.
Letérdelt a hideg kazán elé, f ú j t a a hamvadó parazsat kikerekedett pofazacskókkal, akár egy trombitás angyal.
— Na, tűz ebbül sose lesz, Sándor, hát szájjal akarsz te ekkora kazánt fölfújni?
— Rossz itt már a huzat, kérem tisztelettel. És szépen kérem a szakács úr
türelmét!
— Legalább a porszívó csövét dugd bele visszájáról. Az majd löki neki az
oxigént.
— Horribilis, horribilis ötlet egy szakácstól, hiszen az égéshez oxigén kell!
— Meg szén, te jégaszaló!
Szaladt az öreg a porszívóért. Hanem azért a diákok a vacsorával együtt ették
meg az ebédet.
A porszívós tűzélesztésre úgy rákapott az öreg, ha elfelejtett szenelni, s haldoklott a kazán, kapta a csotrogány porgépet, nyomta befelé a levegőt.
Történt egy szigorú hideg félévi szorgalmi időben, hogy nem volt a mozgórácsos etetőgaratban szén. Izgalmas focicsaták dúltak a portásszobában órákon át,
rúgták szájjal a gólokat, csak úgy repedtek a kapuhálók, a tűz lefakult. A negyedik
emeleten csikorgó hidegben, télikabátban, ágyban fekve készültek a szigorlók.
A gondnok megcsípte az öreget.
— Hát maga?
— Ezernyi bocsánatot kérek — szaladt aztán, az ajtót félfástul majd kirántotta
a falból. Pisla parázs hunyorog a hamu alatt, rutinnal kapja az öreg a gumicsövet,
betartja véletlenül a vizesslagot, s zuhé a kazánba. A gondnokot a guta megkerülte
hetvenhétszer.
— Hát még a csöveket is szétrepesztgeti, fűtő maga, vagy tűzoltó?
Az öreg megadóan eresztette le kezét, s szinte csak magától kérdezte: — Most
mit tegyek?
— Hozzon egy kanna petróleumot, kócot, csihantson be! — mondta a gondnok,
s ledobta neki a raktárkulcsot. — Megtudja a dékán, hogy szorgalmi időben fagyasztjuk a gyerekeket, hát elmehetünk az alsóvárosi templom küszöbére reszketős
45

koldusnak, ha bevesznek. Szakemberek kellenek m á r oda is. Érti. Szakemberek,
Sándorkám! Tudja, hány fok van odakint? Mínusz tizennégy!
Trappolt Sándor kócért, petróleumért, tette a dolgát olyan igaz buzgalommal,
azt gondoltuk, fél óra múlva ingben, gatyában hemperegnek a mi diákjaink a hőségtől. A kollégium száznál is több szobájában pedig percenként nézik, pattog-e
már a radiátor? Az optimistábbak ráülnek a fűtőtestekre, fülelnek, a fázósabbak
huhognak, döngölik egymást, dörgölik fülüket. Nem is kellett fél óra, kétségbeesett
kiáltás hangzik a kazánházból:
— Segítség, segítség, tűz van!
Négyszáz gyerek kacagott, majd eldűtötték a házat. A szétcsurgott petróleum
meggyulladt, s az alsó folyosón égett a faburkolat is. Hanem a kazán hideg maradt.
Sándort könnyebb égési sebekkel mentőautó vitte a Il.-es kórházba.
Én meg mondom a kincsesház fegyveres őrparancsnokának:
— Ma, nyolc után vendégem jön. Sulla Sándornak hívják, ha a nevét mondja,
engedjék már föl. Régi munkatársam. Kazánfűtő.
— Hűha — füttyentett Barna Pista puskás ember, csodálkozva.
— Föleresztem.
— Köszönöm. És nem fontos mindjárt belelőni!
— Már csak azért sem, mert én is fűtő voltam.
— Azért mondom.
— Mondja azt maga csúfolódásból is.
— Dehogy. Szebb emlékekben jólesik néha gyönyörködni.
A könyvtár egy malom. Amelyikben örökké őrölünk. Unalom egy csöpp sem.
Váratlanul megcsörren a telefon.
— Megjött a vendége. Már ballag fölfelé. De ha ez az ember csakugyan fűtő,
ahogy maga mondta, akkor én vagyok a mostani pápa. És lefelé jövet m a j d dicsértessékkel köszönjenek!
— Nem értem!
— Én sem.
Léptek közelednek, kopogás. Az ajtóban megjelenik egy hatalmas alak, fényes
cilinderben, térdig érő redingotban, kamáslis cipőben, sétabottal, a kabáton fehér
szegfű, paszpolos ingmell csillogó gyöngygombokkal, és fekete bőrtáska.
Gondoltam, valaki megelőzte Sándor bácsit. Az első pillanatban nem ismertem
meg. De akkor nem engedte volna be Barna Pista. Szent Pétert sem ereszti be, ha
nem hivatalos.
Valaki csak megelőzte az én fűtőmet. Netán, h a flúgosnak ismerném magam,
azt mondhatnám, félmilliónyi könyveink valamelyikéből lépett ki éjszakai sétára,
mondjuk maga Lincoln elnök, úgy állt vendégem az ajtóban. Vagy Dickens Pickwick klubjából egy igazi cilinderes bankfiú.
— Jó estét kívánok!
— Kihez van szerencsém?
— Sulla Sándor, alias báró Gordélius Félix vagyok!
— Ugyan. Valami maskarabálba készül, Sándor bátyó? Megismertem. Gondolom, a hatást, az öltözék hatását próbálja most rajtam.
— Kérem — áll meg komolyan előttem, diákos tartással az öreg, és kihúzza
zsebéből levéltartóját. Régi, címeres útlevelet ad kezembe — nem készülök én
maskarabálba. Valóban báró Gordélius Félix vagyok.
— Mivel szolgálhatok?
— Ahogy mondtam, pár órára az idejét, figyelmét szeretném megkapni.
— Mint Sulla Sándor, vagy mint báró Gordélius Félix?
— Ügy egyeztünk, hogy Sulla jön.
46

— De mint báró ért ide. Hogy szólíthatom?
—• Ahogy régen. Sándor bácsi.
— Tessék helyet foglalni.
Zavarban van. Zavara is ismerős. Hallgatunk. Leül.
— Egy kis kávéval megkínálhatom?
— Még nem kérnék.
— Cigarettával?
— Nem dohányzom. Ellenben én, ha nem veszi tolakodásnak, fölkészültem egy
kis itókával. Könyvtárban ugye, munkaidőben tilos az alkohol. De azon már túl
vagyunk
— Túl.
— Szabad egy kis konyakkal, borral?
A fekete táska kinyílik, ruhák, röcsögő borítékú csomagok, pizsama, neszesszer
látszik. És üvegek, itallal.
— Kezdjük konyakkal!
— Egészség!
— Egészség!
Hallgatunk. Ültéből nézi a polcokon sorakozó könyveket. Nem udvariasságból.
De zavartan. Nem találja a hangot. Sulla Sándor vagy a báró akar beszélni?
— Elismerem, furcsa madárnak tűnhetek, ebben a maga által is maskarának
minősített öltözékben. De hát Zrínyi, amikor kirohant a várból, minden díszeit
magára rakta.
— S maga hová rohanna, Sándor bácsi?
— Berohanok reggel a rendőrségre. Föladom magam. Eleget éltem álarcban.Nyugdíjba készülök. Az amnesztiarendelet tiszta helyzetet teremt. Nekem is. A ma-,
gam mivoltában szeretnék végre élni. Nem a rang! Ha azután futottam volna, nem
itt élnék! Féltettem az életem, víz alá bújtam. Bűneim voltak. Tán lekoptak már
harminc év alatt. Holnaptól kiderül.
Megkérdezheti, mi köze magának ehhez? Semmi. Nem tekintem bírómnak, hogy
ítélkezzen fölöttem. A hites feleségemnek se mondtam el, ki vagyok. Maga az első.
— Mivel érdemeltem meg a bizalmát?
— Tíz évet dolgoztunk együtt. Ismerhetett. Sok baja volt velem. Tudhatta
hibáimat. Hízelgő nem voltam soha. Őszinte leszek. Én lenéztem magukat. Magát is.
Magamnál alábbvalónak mért hízelegtem volna! Nem vártam, és nem akartam
semmit. Maguk végig eltűrték ügyetlenkedésemet, esetlenségemet. Tákoltak százszor.
Gyámolítottak. Sokszor voltam a földön. Sokszor.
Azért jöttem, hogy elmondjam egy embernek, aki dolgozott velem, hadd tudja
a magam jószántából való igazságot. Akármi történhet velem. Félek. Mint a nagy
betegek műtét előtt. De el is küldhet. Megmondhatja, hogy semmi köze hozzám,
mondhatja, hogy kopott bárókkal, deklasszált elemekkel nem szív egy levegőt. Tehát
meghallgat?
— Már megegyeztünk. Pár órával ezelőtti Sulla Sándor korában.
— Igaz. Akkor igyunk?
— Maga nem ivott soha, Sándor bácsi.
— Kicsit iszogattam. Zugiban. Mikor szomorú voltam. De most ideges és jókedvű vagyok. És gátlások nélkül beszélek. Mondhatja, hogy magán próbálom az
ú j életem kezdetét.
— Hát próbálja. Hadd szóljon!
— Meleg van. Megengedi, hogy kigomboljam a szmokingom?
— Akár le is teheti.
— Régóta készülődtem, s annyiszor elmondtam magamban apró részletéig a
sorsomat, úgy láttam végig rajta, mint a puskacsövön. Máskor összekuszálódik előttem minden. Az én életem nem ott kezdődik, hogy bárónak születtem. A báró se
úgy terem. Egyébként mit tud ön a bárókról? Látott-e olyat?
— Láttam, Sándor bátyja.
47

— Persze, nincs jó véleménye róluk?
— Bárója válogatja. Negyvennyolcban a java még Kossuthtal menetelt.
— Őseim Lipót korában szerezték a vagyont. Hadiszállítók voltak a törökellenes háborúkban. Én már csak afféle rúgott bárónak számítottam.
A bizalomból kiindulva folytatom. Hogy mért beszélek én. Tíz évet dolgoztunk
együtt. Ez alatt magának hazudtam legtöbbet. Az életem féltésében nem lettem
gonosztevő, de magukat, fölkapaszkodott bugrisokat megvetettem. Szívből és szenvedéllyel utáltam mindenkit, magát is. Mit tudhattak maguk? Hitük volt, elvégezték az egyetemet, kapták a stallumokat. Magát külön is megvetettem, amiért néha
akár fűtött is, zárat javított, s nem az én mentalitásom szerint élt. Úgy véltem, azért
teszi, hogy jó fiú legyen fölöttesei előtt. Kis törleszkedő törpécskének tekintettem.
Maga ezt nem vehette észre, hisz egy báró a neveltségével a legkínosabb helyzetekben is tud viselkedni.
Emlékszik, néha fél éjszakákat beszélgettünk. Kérdezte, ki is vagyok. De én,
kétéltűségemben proletár-életrajzot írtam magamnak. A valóságot nem mondhattam.
Meséltem, hogy Kassán születtem. Ez igaz. Hogy kereskedő voltam. Specerájhandlungos. Ez nem igaz. Az első bécsi döntés után jött Horthy. Utáltuk. Ez is igaz.
Mikor elmeséltem, fölvetette, hogy lépjek be a pártba. Ó, mondom, fejletlen ember
vagyok én ahhoz, még fűteni sem tudok rendesen, politikailag is kell pár év, mire
fölzárkóznék.
Egyébként attól féltem, h a a fölvételemmel kapcsolatban keresik az előző mivoltomat, rátalálnak báróságomra.
Valamivel később azt mondta, emlékszik?: sej, Sándor bátyja, jó kézírása van
magának. És elég hibátlan. Iratkozzon be a dolgozók gimnáziumába. Megadjuk
hozzá a segítséget!
Nyitogatta alattam a szakadékot. Nem mondhattam, hogy a kassai, pozsonyi
egyetemen végeztem. Párizsban, Londonban éveket éltem.
Beszédstílusomban is sokáig irdaltam fűtői mivoltomban a bárós fordulatokat.
Káromkodni ugyan nem tanultam meg, de nagyon sokat rostáltam, pusztítottam beidegzett szókincsemet. És a helyesírással is így kellett bánjak. Nehéz helyzetben
voltam. Vigyáznom kellett a hibák következetességére. Próbáltam bal kézzel írni,
hogy rondák legyenek betűim. De a balkezességgel lebuktam volna. Én j á r t a m
maguknak a bankba, sokszor félmilliókat is befizetni vagy fölvenni, n e m játszhattam a suta kezű embert.
Hanem maga, a dolgozók gimnáziumával nem hagyott békemben. ötvennégyben be is iratkoztam. Még helyettest is állított, esti fűtésre, hogy tanulni t u d j a k .
Ez szíven ütött. Mondom, míg én bugrisozom magukat, utálkozom, maguk lépéseket
tesznek előrejutásomhoz.
Az első osztályban kezdtem. A tanárok számon tartottak, mert nehezebb volt
olyat játszani, hogy valamit nem tudok, mint folyamatosan azt mutatni, hogy n e m
tudom, amit tudok. Két évig jártam. Tiszta jeles bizonyítványokat hoztam. Dicsértek az iskolában, maguk ünnepeltek. Pénzt, jutalmat, üdülést, ahogy a proli, megkaptam. De az iskolában is voltak meleg pillanataim. Történelemórán. A tanár
másképp tudta az eseményeket, mint én. Elragadott a szenvedély, odamagyaráztam
neki. Nem politikai, ténybeli kérdésekben. A tanár azzal hátrált, hogy m a j d u t á n a néz állításomnak. A következő órán elismerte, nekem van igazam. Pedig én azt
nem akartam. A második világháború katonai erőviszonyairól volt szó. Kérdi a
tanár, honnét tudom ilyen alaposan. Olvasok, kérem szépen! De a fogam is összevacogott, féltem, kiderül, hogy túl vagyok a gimnáziumi tananyagon, s akkor mint
betolakodó, gyanús leszek. Megnézik a múltam, s ott van a pác alattam, jó mélyen.
Az ötvenhatos események őszén abbahagytam a vékony jégen való korcsolyázást. Említettem, hogy őseim Lipót-kori iparbárók voltak. Tőlük örököltem bizonyos
fokú németellenességet. Ahogy a német tőke lassan lenyeldeste az ősök bányácskáit, úgy fokozódott a családban az unszimpátia. Én már francia nevelők kezében
tanultam. Hárman voltunk testvérek, angolt, spanyolt is tanultunk, de németet nem.
48

Apám, anyám, ha veszekedtek, németül tették. Egyébként inkább tolmácsot kértek,
ha szükségből német vendégekkel érintkeztek.
A második világháború idején harminckét éves létemre volt annyi pénzem,
hogy egy sportlapot alapítsak. Kállai volt a kormányelnök, osztogatta az engedélyeket. Ez távolról tiszta ügyletnek látszott. Kapitalista világ, kapitalista vállalkozás.
Tucatnyi lapocska készült az akkori főváros mellékutcáiban. Ezeket nem is hívták
másként: kis piszkosok. Különböző összegekért győzelemre vittük a leghitványabb
csapatokat, lecsepültük a tehetséges klubokat. Nagyobb gyárak, melyeknek propagandából is érdekük volt, hogy színeik tündököljenek, vastagon fizettek. Városok
gyönge, de kedvenc sportszíneikért bőkezűen fizettek. Kívánságra házhoz szállítottuk a győzelmet. Mezőhegyesen harmincezer pengőért hagytuk megveretni egyik
pesti csapatunkat.
A sikerélmény, mint szó, nem volt divatban akkor, de a fogalom igen. A sikerélmény jobban kellett Mezőhegyesen, mint a cukor. Azt ők maguk gyártották.
A győzelmüket mi vittük nekik.
Milliomosok nem lettünk belőle. Hanem a sajtósakálok, ahogy a háború zajosodott, elvárták, hogy f ú j j u k mi is a győzelmek trombitáját. Jól állt ez a sportlapoknak. Győzelem! Viktória. És hősi küzdelem! Szókincsünk azonos volt az akkori
politika szóhasználatával.
A sűrűn váltakozó kormányok adták az anyagi támogatást a kis piszkosoknak is. Eleinte nem esett távol tőlem, hogy vezércikkeimbe és ahová csak lehetett,
beszurkáljam szidalmaimat a bolsevista rémmel szemben. A németeket nem szerettem. De, mint mondtam, örökségként lengte be Kassa környéki kastélyunkat, birtokainkat, budai házunkat, gyöngyösi szőlőkúriánkat a németeket nem szerető
szellem.
A kassai gimnázium után jogra iratkoztam. A sport, a ló, a lóverseny jobban
érdekelt a paragrafusoknál. Birtokainkon ezrével neveltük a lovat. Kamaszkoromban egy-egy nemes paripa nyerítése jobban izgatott, akár egy szép lány kacagása.
Bárói betegség, mondhatja bárki. Megvallom, beteg sem voltam. A kezdeti szerelmek tekintetében teljesen egyensúlyban. Házunk teli volt szép lányokkal. Szüleim
révén széplányos családokkal voltunk kapcsolatban. Mért is lett volna más életem,
mint hozzám hasonló sorsú, ön által akár az irodalomból tudott úrfiak élete. Tolsztoj
leírja, hogyan élt serdülőkorában. Gróf volt. Én báró.
Egyetemista koromban fociztam. Nagyon jó csapataink voltak. Ez ugyan mai,
mackós járásomon, már nem is látszik. Elhíztam. Egyik gyönyörűségem az evés.
Ahogy a diplomát megszereztem, apám jószágigazgatójaként — ez csak címnek
számított — kaptam a fizetést. Utazgattam. Tanulmányoztam az angol lónevelést,
a francia versenyt, a svájci tehenészetet.
ötvenhatban, mikor nyitva voltak a határok, és elszállhattam volna, mint a
madár, tudtam, hogy odakint sem élhetnék meg. Kinti vagyonunk nem volt. Mihez
értettem? Sporthoz öreg vagyok, jogból semmi vagyok. A lovak szeretetéből nem
élhetek. Újságot nem tudtam írni. Nem voltam tanult újságíró. A bécsi döntés
után, mikor Kassa közel került Pesthez, bejártam az országot. Észak-Erdélyt, Bánátot. A sport, a ló érdekelt. Följegyezgettem tapasztalataimat, s lapoknál dolgozó
barátaimnak küldtem. Közölték. A Függetlenség, a Magyar gazda, A tőke rendszeresen közölt tőlem. Egy-egy témát megnyúztam ötször is. Küldték bankszámlámra a
honoráriumot.
Közben apám felvidéki birtokosságából hazai tájakra vágyott, ahogy az itthoniak erdős földbirtokok után vágyakoztak. A birtokcsereberéknek nagy konjunktúrája támadt. Így jutottunk Gyöngyös táján néhány száz hold szőlőhöz, Fóton
gyümölcsöskúriához. Budán egy főúri kastély, a hetedik kerületben egy bérházacska
íródott nevünkre. Még Kassa tájékán is maradt valamicske.
Az ügyletet apám bonyolította, el voltam foglalva passzióimmal, és éltettem
nevemet az újságokban. A politikával szemben immúnis voltam, de azt nem állítom,
hogy nem tudtam az események fordulatairól. Amikor Kassa álbombázása meg4 Tiszatáj

49

történt, s e címen Magyarország belépett a háborúba, aktivizálódtam. Neveltségemnél fogva is féltem a Szovjetuniótól, hiszen a kommunizmus pontot tesz a m i
egzisztenciánkra.
A mellékutcai kis piszkos lapokban is úgy ordítottunk, ahogy a szánkon kifért.
Erre Bárdossy, 6 jelentette be a háborúba lépést, a jól kiabáló hírlapírókat behívta
haditudósítónak. Sportember létemre alkalmatlanság címén nem b ú j h a t t a m volna
ki. De hát a frontra, a kényelmetlen háborús viszonyok közé nem kívánkoztam.
Akkoriban udvarolgattam egy kormányfőtanácsos lányának. Az apósjelölt kihúzott
a csávából. A házasságból nem lett semmi.
Politikai beállítottságom azonban nem engedte, hogy az irányzatok örökös váltakozásait nyomon követve írjak. Nem is vettem részt, sporton kívül, más mozgalomban. Egyesületbe hívtak pedig a barátaim. Nagy karriert jósoltak.
Negyvennégyben, mikor a németek megszállták Magyarországot, Sztójay D ö m é nek visszaadtam a lapengedélyt. A kialakult helyzet túl volt az én képességeimen,
tűréshatáraimon. Nem akarok ellenálló színben föltűnni. Nevetséges lenne. Hiszen
én a Béke Párt fölhívását sem tehettem magaménak. Minden postaládába bedobták
a röpirataikat.
Kimentem Gyöngyösre. A nagyvilági élet számára teljesen eltűntem. Szüleim
szerelmi bánatnak vélték félrehúzódásomat. Menyasszonyom férjhez ment, b e l e betegedtem. Inni nem bírtam, sportember szervezete tiltakozik az alkohol ellen.
Hanem, úgy az ősz vége felé Gyöngyös környéke teli volt már félelemmel. Az i p a r i
munkások, a szlovák, magyar partizánok járkáltak éjszakánként tájainkon. Lövöldözések, bizonytalanságok, rejtélyesen eltűntek a szomszéd birtokosok, ismerősök.
Itteni cselédségünk is a szőlőkkel került birtokunkba. Űgy éreztem, ők is f e r d é n
néznek rám. Könnyen megijedtem. Beköltöztem Fótra. A frontok közeledtek. Szűkült a világ.
Volt egy kígyász pajtásom Pozsonyban. Üvegketrecben tartott viperákat, t a n u l mányozta őket. Külön fehéregérfarmon nevelte az élelmet nekik. Egyszer megnéztem, hogy eszik a vipera. Bedobják a fehéregeret a viperának, az álmosan fölemeli
fejét. Rövidlátó. Szagok után tájékozódik. Imbolyog. Az egér reszket. Szaladozik.
Egyik sarokból a másikba. Nincs kiút. A vipera lassú fejmozdulatokkal követi. Megmegmerevedik. Megvágja hirtelen, alig látjuk a csapást. Azután lenyeli.
Hová szaladhatok? Hová szaladhatunk? Október tizenkettedikén visszamentem
Pestre. A légkör feszült. Tizenötödikén Szálasi javára lemondott Horthy.
Családom budai villánk pincéjében várta a sorsát. Egy testvérsógorom, repülő
ezredes, mint dezertált vezérkari tiszt, két társával közöttünk. Azt mondta: eddig
és nem tovább! Látó ember volt. Megjárta a frontokat, tudta, hányadán állunk.
Táskája teli volt dunántúli, ausztriai tartalék repülőterek titkos térképeivel.
A főúri neveltségű sógor azt hitte, hogy bankettbeli affér csupán az ő mostani
sorsa. Ahol, ha nem tetszik valami, otthagyja a bálát. Ragaszkodó, jó rokon volt,
nővérem kedves, szerintem felületes férje. Lehet, azt vélte, családját is szolgálja,
ha nem megy tovább, és talán a térképekkel megválthatja jövőjét, vele minket.
Nem közölte. A bőrünkkel nem rendeztünk vásárt. Mit reméltünk? Arról n e m
beszéltünk. Azt vártuk, hogy majd elmúlik a baj. Hiszen a bajok sokszor maguktól
is elmúlnak. Analfabéta parasztok gondolkodnak így és vaksinak született, ö n h i t t
főurak. Hogy a bajok majd elmúlnak.
Egyébként bárósan b ú j t a sógorom is. Teljes díszben kicsipekedve ült beosztottjaival a számukra kijelölt pincelakosztályban, és társai úgy haptákoltak neki
még ebben az átkozott időben is, akár egy katonai dekungban szokás, ahogy h á borús filmeken gyönyörködhetünk a fegyelem pedantériájában.
Hónapokig nem hagytuk el a házat. Cselédeink közül velünk éltek ketten. Ö k
jártak ki vízért, kenyérért. Ok hordták a híreket. Az ostrom pedig a szörnyűséges
poklot. A razziák a földre küldött kínszenvedést. Hol katonaszökevényeket, hol németeket, zsidókat keresgéltek, kommunistákat, hadkötelezettség alól bujkálókat.
A szökésben bűnösek voltunk. Legtöbbször apám állt a razziázók elé. Félszemű,
rozoga ember volt már, mint mondta, kinek nincs vesztenivalója. Tudta, kivel
50

hogyan beszéljen. Tábori csendőrrel, karszalagossal. Még németül is ^megszólalt;
amikor a sógor után szimatolva, körülfogta a házunkat egy rohamszakasz.
Reménytelen helyzet volt már. Az ágyútűzben házunk két fölső emelete leégett,
a pincék átforrósodtak, nem lehetett bennük maradni. Kertvégről átköltöztünk a
szomszéd báró lakatlan óvóhelyére. Ügy hittük, szűnőben a baj. Ráláttunk kastélyunk romjaira, katonák szimatoltak körülötte.
Szilveszter estéjére készülődtünk. Gyertya, konzerv, víz és italok. Maradtunk
kilencen. Szorongtunk az elmenekült szomszédunk kastélyának jól berendezett pincéjében. És a háború is a szilveszterre készül. Ahogy alkonyodott, kísérteties csönd'
fogott körül bennünket, puskalövés sem dörrent. Talán vége lesz, és megússzuk a
közvetlen veszélyt. Mintha csak ezt a sóhajtást várták volna kívül, dörömbölni
kezdtek .a vasajtós lejáraton. Puskaaggyal. Értették a katonák. A sógor meg a társai.
Inasunk s a cselédlány a szomszéd szobában vacsoráztak. A három katona kezénél
mindig ott a fegyver. Az ajtóhoz mennek, apám a reteszhez, ha kell, kinyitja az
ajtót. Jó barát, menekülő, nálunk nagyobb bajban levő is zöröghet.
Dörömbölés hosszan, több fegyverrel. A sógor int, hogy egy pisszenést se!
A kintiek németül beszélnek, a lélegzőnyíláson áthallatszik szavuk. Biztatják egymást, hogy gránáttal robbantsák ki az ajtót. Itt kell legyenek! Figyeljük a házukat'
hetek óta. Átpakoltak ide á kiégett kastélyból. A repülőstérképek nélkül vissza
nem mehetünk.
A sógor meg a két katona egy rejtekajtó mögé húzódnak. Apám kinyitja á
vasajtót. Hat katona zúdul be veszedelmesen, mint a darazsak.
Ma is halálfélelem kerülget, ha beleélem magam, hogy' mi is következett ezek
után. Egy rövid óra alatt. Pedig néhányszor végigtapogattam múltam útjait.
Apámnak esnek, hol a repülőtiszt? Nem tud ő semmit. Nem hiszik. A sötét
szemüregvédőt is lerántják jobb szeme helyéről, hátha csak maszk. De látják, az
üreg üreg.
Fiatal korában az apja váltóhamisításért kitagadta. Hogy megijessze az öreget,:
öngyilkosságot mímelt. Kilőtte a fél szemét. Igazi üreg volt a helyén.
A német szembe ültette magával. A többiek összejárták a pincéket, falakat,
padozatokat, mennyezeteket kopogtattak.
— Itt rejteknek kell lenni — jelentette ki a parancsnok. A villa alapterülete
nem azonos a látható területtel.
Pisztollyal hadonászott.
— Nyisd ki a rejtekajtót!
Mi, a falak mellé fordítva, föltartott kézzel álltunk.
— Te vagy a repülőtiszt? — rántott maga felé.
— Sose voltam katona.
— Ismerjük a hazugságokat. Most mért nem vagy a fronton?
Fényképről ellenőrizték azonosságomat. Belevilágítottak arcomba, aztán az inasunk következett. Ő se volt repülős.
— A repülősnek rosszul forrott lőtt seb van az álla alatt!
A cselédlányt is megmotozták, aranyváll-lapok estek ki fehér köténye zsebéből,
ő varrogatta a sógorék katonaruháit.
— Ah, te hadiringyó! — ráncigálták kifelé a pincéből a lányt, kinek a kétségbeeséstől egy jaj el nem hagyta a száját.
— Megmondod, hol bujkálnak a rangjelzés gazdái?
A lánnyal a többi német is ment kifelé, együtt taszigálták, odakint kétségbeesett sikoly. A lány ezalatt, nem mondhatott semmit, ideje nem volt rá. Talán megfélemlítésből rendezték a tapasztalt németek ezt a szcénát.
Erre meglódul inasunk is a kijárat felé. Nem tudtuk, nem is érdekelt minket,
hogy kapcsolat létezhet két szolgánk között. De a lány sikoltása láthatóan parancs
volt a fiúnak. Szaladni kezdett kifelé. Hogy a lányt megmentse, érte minket feladjon, suhant át az agyamon. Apám' roskatagon ült, nővérem élettelenül állt a fal
mellett. Vacsorához készültünkben ért bennünket a szcéna, evőeszközök az asztalon,.
4*

51

fölkaptam egy nyelével kezembe kínálkozó kétágú pecsenyevillát, a fiúnak a nyakába döftem. Mire elvágódott, többször. Kezemből, ingem ujjából csöpögött a vér.
Ahogy rossz ponyvaregények írják le a gyilkolás idegborzoló históriáit.
Kitántorogtam a kertbe. Hózúzmarás falevéllel törülgettem magamról a gyorsan
megfagyott vért. A hideg az eszem zugáig hatolt. Percek vagy fél óra múlhatott el
a távoli ágyúzás szünetében, közelről hallom a cselédlány szipákoló sírását. Feküdt
egy fa tövében, talán eszméletlenül. Nem bírtam hozzámenni.
A kabátomért visszavánszorogtam a bunkerba. Apám, nővérem mintha halottak
lettek volna, előző pózukban. De a sógor két katonája inasunk fölött babrál. Szemrehányóan pislognak rám, egyik szinte ordítva közli:
— Kár volt megölnie az ártatlant!
Egy kabátot magamra vettem, a havas utcákon vánszorogtam. Buda nyögött az
ágyútűzben. Ahogy hajnalodott, megafonból fölcsendült egy érces hang. Tiszta, mint
a téli reggelek. Először németül. „Német katonák! Be vagytok kerítve. Egy puskalövésért is kár! Ellenállás nélkül adjátok meg magatokat. Budapest körül van
zárva!"
A falak visszhangzottak. Többször beolvasták a szöveget. Magyarul is. Autók,
tankok zörömböltek, lövések sehol.
A Flórián téri templom zsúfolva megriadt emberekkel. Kórusban imádkoznak.
Meleg van odabent. Ültem egy imazsámolyon. Tán szundítottam is. I m a mormolódott, álmosítón. Ahogy megszűnt, rosszul öltözött katonák, karszalagos feketeruhások
jöttek be.
— Igazolványokat elő!
— Nálam nincs igazolvány!
Katonánakvalókat válogattak ki a hívek közül. Aki megfelelt, kilökték az
utcára. Puskát nyomtak a kezünkbe, teherautók indultak velünk a frontra. Front a
műegyetemen. A Duna-partra néző ablakok lőrésnek voltak berakva. A homályos
tantermekben bűz, széjjelség, kába, talán italtól tántorgó emberek. Pést felől lőtték
az épületet. Fülsiketítő zajok. De azért sokan ettek körülöttem, vagy ittak, vagy
éppen aludtak. A folyosókon szemérmetlenül szeretkeztek részegen vihorászó hölgyecskékkel.
Estefelé láttam, itt senki semmit nem tud. Senki sem hiányzik. Senki sem
parancsol. Egy nevet föl nem írtak. Nagyon vágyakoztam vissza, bunkerunkhoz.
Órákon át baktattam. Hogy mi lehet a családommal, saját eltompult sorsomnál is
jobban érdekelt.
Az ajtók tárva-nyitva. Sötétség, üresség. Beszólok. Van itt valaki? Már nem is
félek. A félelmet bizonyos határokon túl egy időre úgy el lehet veszíteni, mint egy
tárgyat. Mint egy pénztárcát. Tapogatózom, ismerem a zugokat. Hetekig kuksoltunk
itt. Ruhák a fogasokon, takarók az ágyakon. Hideg. Régóta nyitva állnak az ajtók.
' " A rejtekajtó mögötti pincerészt ismerem. A rokonaink ablak nélküli búvóhelyét.
Lábpedállal nyílt kívül az ajtó. A harmadik lécborda nyomására nyílt. Nyomom,
nyílik. Sötétség. Van itt valaki? Tapogatózom. Egy köpenyzsebben gyufa. Világítok.
Félig elégett gyertyák. Összetört katonai rádió. Nem tudtam, hogy az is van a
házban. Hideg papírhamu a kandalóban. A térképek. A fekete bőrönd füle. Egy
hajvágó géppél levágtam szakállamat.
Elaludtam. Sötétben ébredtem. Odakint zúgott a háború. Ügy éreztem, messzi
tőlem. Zavaros álmaimra emlékeztem, hogy gyilkoltam. S örültem, hogy álmodom.
Mikor megébredtem, tudtam, hogy nem álmodtam. A háborúban percenként ezrek
halnak meg, ki tudja, ki kit lő le. Az nem gyilkosság. Én gyilkoltam. És tudják.
Tudják a katonák, a cselédlány, tán apám, nővérem jegyzőkönyvbe mondták vallomásukat. Bűnömet.
Kallódtam az utcákon. Magamnak sem lett volna erőm ártani. Gyáva voltam
világéletemben. De ha most eltalálnának, és jól, sorsom véglegesen megoldódna.
Gazdátlan katonalovak kódorogtak még, olyan bután bámulva a világba, ahogy
én? Szomjasan. Egy kilőtt tank zúzmarás oldaláról nyaldosták le a nedvességet.
52

Este visszamásztam bunkerunkhoz. Teli volt sebesültekkel. Civil őr az ajtóban.
Mit akar? Sebesült? Nem. Takarodjon innét! Takarodtam. Mint fehéregér a vipera
fészkében.
A Duna felől sortüzek. Pest körül torkolattüzek, a falak között százszorosára
erősödik a csatazaj. Kiégett házunk pincéjéhez óvakodtam. Nagy kerülőkkel közelítek. Romok, kusza drótkerítésroncsok. Az is kórház. Cselédlányunk az egyik
ápolónő. Mégismer. Fölsikolt.
— Itt. a vőlegényem gyilkosa! Tartóztassák le! Vigyék a Duna-partra. A gyilkos báró.
A haldoklók is fölemelik fejüket, s a kiabálásra előjön egy fehérköpenyes,
Árpád-sáv a karján.
— Csönd legyen! Mit kiabálsz, Terka?! — Hozzám fordulva mondja: ne vegye
zokon, báró úr! -r- úgy szólt, hogy ismer engem valahonnan. Sportkörből, focipályáról, csak az isten a tudója. — Tegnap is gyilkost kiáltott egy magához hasonlító
szakállas úrra.
Terka nem hagyta annyiban, üvöltözött: gyilkos, gyilkos!
Az őrmester, afféle segédorvos, kitessékelt bennünket a pincéből, sebesültjei
nyugalmát őrzendő, s a hidegben Terka belémkapaszkodva, zokogó sírással ráncigált.
— A vőlegényem kabátjában járkálsz, hogy nem gyullad meg rajtad, te gyilkos!
Mindjárt szólok a csendőröknek. Majd visznek a Duna-partra.
Elengedte a kabátot, szaladni kezdett. A kabát tényleg a vőlegényéé volt. Én
adtam neki valamikor. Zavaromban magaménak néztem a szörnyűséges éjszakán.
Teri után lépdestem, megfogtam a kezét.
— Feleségül veszem. Tudja, hogy magányos vagyok. Viszonyunk is volt a múltban. Amikor akarja, legyen a feleségem. Most mindjárt.
— Gyilkoshoz menjek? Nem, soha!
Tétovázott. Költők megírták százszor: halott kedvesnél sokszor többet ér az éló
ellenség. Én akkor nem hazudtam Terinek. Évekig szolgált nálunk. Tiszta, helyes,
buta, hozzám méltatlan lány volt. De soha nem kívánt tőlem semmit. Nappal báró
urazott, olykor éjszakánként, ha a j t a j a kilincséhez támolygott a bennem élő állat,
nem tiltakozott.
Lehet, úgy néha akasztottam r á talmi ékszereket, amit nem is neki vettem. Űri
dámáknak, kik falsul kacagtak rajtam, és aztán Terihez vágytam. Könnyen megingott vőlegényéért való sirámában. És kiáltottak érte.
— Jöjjön, jöjjön, a hadnagya keresi!
— Egy súlyos betegünk, mondta Teri, s míg ellibbent, ideadott egy kulcsot. —
A barátnőm lakásához való, Beck Vilma utca öt, első emelet kettő. Reggel nyolc óra
körül én is odaérek.
A gyilkos szállást kapott. Kis, egyszobás lyuk. Puha cinkefészek. Uraktól levetett
bútorok, lámpák, csecsebecsék. Lefekszem. Tán nem is vagyok gyilkos. Érte tettem.
Az egész családért. Egy végzetes pillanatban. Önvédelemből. A jog a jogos önvédelmet akceptálja! De melyik bíróság. A németeké? Nem pártfogolnak. Ellenük tettem.
Körül vagyunk zárva.
Tízkor ébredek. Bágyadtan dülöngél a városrész. És bombák süvítenek. A függönyök libegnek, egy percnyi csöndben kinézek. Teri még sehol. Röpcédulák, mint
őszi falevelek terítik a környéket. A kis udvari erkélyen tíz is. Fölhívások. „Katonák, budaiak, civilek. Kár az áldozatokért. Szép fővárostokért. Fegyverezzétek le a
még ellenálló esztelenek bűnös csoportjait! Tűzzétek ki a fehér lobogókat. Pest békés
életet él. Fölszabadult, kenyeret osztunk, üzletek nyitnak, üzemek indulnak!"
Teri nem ért haza. Dél körül, mintha csak sétálnék, elnézek kiégett házunk
felé. Mi lehet Terivel? Hátha apámék sorsáról is tud. Csak nem volt idő beszélni
róla. Messziről lesek a házra. A füstös falak tövében semmi mozgás. Ember a tájékon alig. Motorbiciklik erőszakos zaja töri a csendet. A pincebejárat fölött tábla,
éjszaka nem is láttam, csüng egy szögön elfordulva. Rajta fölirat: I. ker. Töf.
seg.-hely.
53

• Az ajtót a szél nyikorgatja. Fölborult hordágyak, szétszóródott kötszerek, orvosi
űrlapok. Beóvakodom. A pánikszerű menekülés nyomai. Székek felborulva, gyógyszerszekrények ajtai nyitva. Egy eszméletlen fogcsikorgatva haldoklik. Két másik
kórházi inges, már nem él.
Napokig ülök Teri barátnőjének lakásán. Az ajtón névtábla. Fikker Hermina.
Az asztalon fényképalbum. Nevető arcú gyerekek, egy ápolónő mögöttük. Fehér
kendő a fején. Szép park a háttér. Némely képen férfiarcok. Kardbojtos katonák.
A lakásban se víz, se villany. Gyertyám van, Fikker Herminától. Havat olvasztok, sózom. Napokig csönd. Néha azt álmodom, jönnek értem. Pecsenyevilla van a
kezükben, a corpus delicti.
Emberi hangokra ébredek. Emberi szó, mintha száz éve az utcáról föl nem
hallatszott volna. Lenézek. Csatárláncok. Romokat takarítanak. Asszonyok, civilek,
katonák. Füstösbarna szélvágós sapkában körülöttük az oroszok. Eddig csak képeken
láttam őket. Moziban, ahogy feltartott kézzel hajtották csapataikat fogolytáborokba.
Dobos géppisztolyt csak elbeszélésekből ismertem. A pék- és élelmiszerboltokhoz
vezető utcarészeket takarították. És teherautók elejére szerelt tolólappal tisztogatták
az úttestet.
Lemegyek, közelebbről is megnézem, ahogy sivatagi zsiráf nézi a tűt. A tréfa
szerint ki is szúrja mindjárt a szemét. Messziről nem látja, olyan közelről nézi, hogy
kiszúrja. Zsebben a kezem, ahogy kilépek a kapun, de kettőt sem lépek, egy Iván.
Fiatal még, biztosan nem borotválkozott, megfogja a kabátom ujját.
. .— Paigyom parabotáty!
Nem lehetett nem érteni, mert eközben a falhoz támasztott légólapátok közül
kezembe nyomott egyet. Százával lapátolunk. Délben egy síndarabbal kongatnak,
teherautóról használt konzerves dobozokban osztogatják a folyékony krumplifőzeléket. Gőzöl a szánk az ételtől. Napok óta nem ettem.
Este megyek a Fikker-lakásba. Tábla levéve. A kulcs nem nyitja a zárat. Zörgetni nem merek. Törjek be?
Nappal, míg takarítottuk az Űri utca táját, látom egy palota kapuján a fölírást:
Ideiglenes melegedő és menedékhely. Kétoldalt vöröskereszt. Megyek a melegedőbe.
Vörös szalagos civilek t a r t j á k a rendet. Polgárőrök. Levest osztanak. Priccseket
biztosítanak. Az udvaron morog egy aggregátor, az épületben ég a villany. Külön
férfi-, női termek. Ruhástul fekszünk. A bakancsot se jó levetni. Még ellopják. Éjfél
körül vegyes járőr lép be. Szilvamérős fővárosi rendőr, polgárőr és néhány vigyori
Iván. Az első napon már mindenki Ivánozta, Szergejezte őket.
— Igazolványokat!
— Nyemci van? — kérdi egy szovjet katona.
De hát ki tudja, ki a német, ki a magyar.
— Igazolványom nincs! — mondom a rendőrnek, mikor a priccsemhez ér.
— Menjen az ajtóhoz!
Állunk az ajtónál többen. Szaporodunk. Akinek igazolványa van, visszahajtja
fejét a fapárnára. Sokan a szemüket is behunyják, hogy csak ne is lássák ezt a
keserves foglalkozást, amiből már talán százszor is kivették a részüket. Az igazolvány nélküli csapatunkat átkísérik az alkalmi őrszobába. Egyenként megyünk az
igazolóasztal elé. Míg várjuk sorunkat, mindannyian zsebünket túrjuk. Olyan ragadós ez, mint az ásítozás. Nyúlok a belső zsebbe. Mióta fölvettem, miért is nyúltam
volna bele. Két évvel ezelőtt én adtam fazonjamúlt átmenetimet inasunknak. Így
járt ki vízért, kenyérért, még az utolsó alkalommal is abban volt az utcán. És benne
igazolványa. Nyúlok a belső zsebbe, egy BSZKRT-igazolvány és lakásbejelentő szelvény: Sulla Sándor uradalmi lakáj. Budapest I. ker., Pacsirta u. 5. Munkahelye
ugyanott. Első kerületi rendőrkapitányság, pecsét. 1942. július 1;
Az asztalhoz érek, kezemben a villamosigazolvány, benne a bejelentő szelvény.
Egy fővárosi rendőrruhás veszi el. Belenéz.
— Az igazoltatáskor mért nem mondta?
— Azt hittem, elvesztettem. Lecsúszott a kabátbélésbe. •
— Visszakísértetem. Kijárási tilalom van. Egyedül nem mehet az utcára. •
54

Hogy megtanultam hazudozni. Méltóságomon aluli embernek pedig nem hazudt a m soha. Saját köreimben az más. Örömöm erósebb volt, mint pironkodásom. Egy
közönséges rendőrnek hazudozok. Priccsemre már úgy dőltem le, mint Sulla Sándor.
A villanyok vidáman égtek, s a teremben őrködök az Űj Szó című újságot osztogatták azoknak, akik ébren voltak. A 10. szám került a kezembe. „A főváros teljesen fölszabadult! Súlyos harcok a Dunántúlon. Az Alföldön rendes kerékvágásban
folyik a munka. Orosházán teljes üzemmel működnek a gyárak. Kevés a munkáskéz. A baromfi-feldolgozó kétszáz ú j munkást keres!"
Nem tudtam elaludni. A legkisebb cikket is többször végigolvasgattam. „A háborús bűnösök bűnhődése! Kik kerülnek a háborús bűnösök l i s t á j á r a ? . . . És a
háború során elkövetett egyéb gyilkosságokért, bűnökért."
Az utolsó sor, úgy éreztem, nekem íródott. De hát én Sulla Sándor vagyok!
Reggel, ahogy kimentünk az utcára lapátolni, elindultam Soroksár felé. Irány
Orosháza! Többször is vittem nekik győzelmet, ö k nem ismernek, de én ismerem
a várost.
El lehet tűnni, élni, sorsomat kivárni. Élni akartam. A fehéregér is az életéért
reszket. Ahogy bedobják a. kígyó mellé, érzi, hogy vége. A tenyészfarmon nem
remeg.
Napokig meneteltem Orosháza felé. Az út mellett. A betonon nem fért el egy
gyalogos. Mentek az autók. Nótázó Ivánokkal teli sorok. Néha megálltak, integettek,
lépjek föl. Micisapkás prolinak néztek, aki katonabakancsban tapossa a latyakot.
Az első napon nem ültem melléjük. Oldalt intettem le az útról, hogy nem messzi
megyek. Értették. Tőlük, kik az enyémtől elütő, enyém ellen készült világot hoztak,
azt sem fogadhatom el, hogy pár kilométerrel arrébb vigyenek. Pedig törte a bakancs a lábam. A Fikker-lakásban húztam föl a kilyukadt cúgos cipőm helyett.
Mentem, akkora törésekkel az útszélen, hogy a piros hús kilátszott, amint éjszakára
lepihentem egy tanyai istállóban. Ellenségtől szívességet? Ilyet olvasni sem olvastam
soha. A kecskeméti tanyás gazda istállójában ébredve, láttam, nem bírok lábra állni.
Földagadt, nem jött rá a bakancs. A gazda szíveskedett, tán hogy gyanús kilétemtől mielőbb szabaduljon. A vándormadarakból elege lehetett már. Fölment a
pesti útra, megállított egy egész autósort. Mutogatott, álltam mellette, belekapaszkodva. Az Ivánok annyit értettek, hogy Félegyháza, Félegyháza.
— Onnét térjen a szentesi útra, magyarázta jóindulatúan a paraszt, miközben
két katona leszállt, s föltett az autó hátuljába. Benzineshordók voltak rajta. Ülhettem a tetejükön.
...— Nye kuri! — mondta az egyik télisapkás, és mutatta is, hogy cigarettázni
•tilos. Vászonsapkámat elvette, sajátját csapta a fejemre. Beültek a fülkébe, porzott
az ú t alattunk. Félegyházán visszacserélte a sapkát, ahogy leszálltam.
Reggel a baromfi-feldolgozó előtt álltam. Keménypapírtáblára csirkevérrel volt
kiírva: Munkásf öl vétel!
Hogy mihez értek, csak akkor kérdezték már, mikor föl is vettek. Míg kiállították papírjaimat, nyíltan kuncogtak rajtam. Hogy lakáj vagyok. Mondták is, a fölszolgáláshoz bizonyosan jól értek. De egyelőre nem ezüsttel szervíroznak a konyhán, hanem csak alumínium kanalakkal, azt is mindenki otthonról hozza magával.
— Nekem aztán mindegy.
— Majd látjuk — s kiosztották a munkaruhát, egy használt viaszosvászon kötényt. Végül a kazánházba kerültem szenesnek. Az udvarról vastalicskákkal hordtuk
egy vasgaratba a kovácsszenet, s abból csúszott le a kazánok elé. Kemény munka
volt. Ketten hordtuk hat kazánhoz. A kopasztónak és a műhelyfűtő kazánjainak.
Zabáltak.
Délben forró raguleves, sült csirke rizzsel. Fizetés nyolc pengő, a Vörös Hadsereg által kibocsátott pénzfajtából. Szállás a kecskelábú asztalokkal berendezett
étteremben. Csak vacsora után.
Márciusban valahogy megfogyatkoztak a fűtők. A vasúthoz is visszamentek,
akik onnan kerültek ide, más gyárak is befűtöttek közben, alig akadt szakember.
Kérdi egy művezető, tudok-e fűteni?
55

— Láttam, hogy csinálják.
Éjszaka rátettek a kopasztók kazánjára. Gondoltam, csak lapátolni kell, s h u zatot neki. Éjfélkor jön a kopasztófőnök.
— Gőzt bele, lakáj!
— Nem akar égni!
— Mikor salakoltál?
— Sose.
— Salakolj, nemcsak a szenet kell rádobálni.
Salakolok, kihullik az összes parázs, elalszik a tűz. Bejön pár asszony, szidnak,
hogy megfagy a kezük, csak vesztegelnek, kereset nincs, az idő telik. A l a k á j istenit
neki! Igazi fűtők jöttek segíteni. Tanítgattak. Hogy csak szórva hintsem a szenet.
És vizet rá.
Reggel bejön a gyári bizalmi, kiabál, hogy m a j d utánanéz, ki vagyok, szabotázs
történt az éjszaka. Abban a kazánban két hónapja nem aludt ki a tűz!
Másnap betesznek söprögetőnek, tollcipelőnek a kopasztóba. Ezrével tisztulnak
itt a csirkék, tyúkok. Honnét ez a töméntelen állat? A kedélyek lecsillapodnak. N a pokig semmi sincs körülöttem. Asszonyok kacsintanak rám, kedvesek. Némelyik
hazaival is megkínál. Reggelenként pálinkát hordanak körül. Kezdünk összeszokni.
Szolgálatkész ember voltam világéletemben. Ha valamit emelnek szemem l á t t á r a ,
ami nem. asszonynak való, odaugrom. Nehéz vastepsikben mázsáljuk a tisztított b a romfit. Kiveszem az asszonyok kezéből a terhet.
Az első napokban egyre lakájoznak.
— Hé, lakáj, gyere csak ide!
— Hé, a lakáj szakramentumát!
Nehezen ismertem rá az ilyen ízű kedveskedésre. Nem így nőttem föl. A prolik
között ez nem csúfolódás. Közeledés. Nem mondhatták: drága Félixem.
A kopasztóban hatvan asszony dolgozott. Olyan gőzben, kettőt sem l e h e t e t t
egyszerre látni. Mintha tejes vízben mozgolódnánk.
Fényes, vidám, kinti március vége. Ahogy hordom el az asszonyok keze alól a
tollal teli badellákat, kigombolt katonaing van rajtam, benyúl ingem alá az egyik
nő, nálam éltesebb személy, azon forró, vizes kezével.
— Hé, lakáj, de jó szőrös csöcsöd van!
Megkapaszkodtam. Még ilyet! Érintkeztem m á r pocsék szájú focirajongókkal,
kik esőtől elmaradt mérkőzés helyett paráznaságokkal szórakoztatták egymást, d e
hogy egy nő, mint kezdeményező... ? Nem. A mi köreinkben ez ismeretlen.
Annak az asszonynak kerültem is a tollasbadelláját. Amúgy olyan összezúzottnak éreztem magam, mint. a toronyból lezuhant bádogos. (Fóton lepottyant a toronyból egy bádogos. Csontjai átszúrták izmait, bőrét. Eszméletnél volt a szerencsétlen. Katonák állták körül, könyörgött nekik, hogy lőjék fejbe.)
Egy este, vacsorázom a kecskelábú asztalokkal berakott ebédlőben, csak n é h á nyan pislogunk a csirkebelső-paprikásra. El is szunnyadtam kicsit a csöndben. Azt
éreztem, fázik a hátam. Behúztam a színből szalmazsákomat. Vacsora u t á n lehetett
ágyazni. Kabátom a takaróm, a gyártól kapott lószagú pokróc a lepedőm. Ágyazok,
bejön egy asszony a kopasztóból. Ültem a szalmazsákon, fűztem a bakancsomat.
Odaült az asztalhoz, kis bugyrából kenyeret vett ki, szalonnát, úgy tett, enni akar.
Hetek óta ismertük egymást. Látásból. Ahogy a gőzben kivehettem, formás kis f e k e técske prücsök asszonynak tűnt, már nem nagyon fiatal. Szava soha n e m a k a d t
egy sem. De ha visszavittem néki az üres badellát, megköszönte. Pedig ez n e m volt
szokás. Egy gyárban nem köszönik meg, ami kötelességből való. Nem úri kaszinó ez?
Kibontja csomagját, de nem tesz falatot a szájába, r á m se néz, m i n t h a csak
magának beszélne:
— Magának nincs senkije, ugye?
— Nincs — mondom röviden —, s felfigyelek rá. Nem tudom, miért érdekli?
Megbízta valaki, hogy tapogatódzon. Talán m á r köröznek is. Olvasom az orosházi
újságban, a posta minden küldeményt fölvesz egészen Sopronig. Már körözhetnek is.
56

— Nekem sincs senkim — mondja az asszony.
— A h á b o r ú . . . —, de nem hagyta befejeznem a mondatot, talán nem is t u d tam volna.
— Nekem is a háborúban maradt a férjem. Negyvenkettőben jött meg a haláli
papírja.
Ügy mondta, haláli. Magamban kijavítottam, talán halottit kellene mondani,
vagy halottá nyilvánítási papírt. De nem mondtam neki.
— És ki mos magára?
— Magam. Itt lakom a gyárban.
— Szomorú az.
— Mint az élet.
— Az — mondta az asszony —, s megkínált a szalonnával. — Egyen, szívesen
adom. Ez a csirke már unalmas.
— Idővel ráununk. De most nem bírnék enni, köszönöm a szívességét.
— Nem zavarom. Jó éjszakát! — mondta, s kis csontos kezét idenyújtotta, én
meg fölálltam a szalmazsákról. Meleg volt a keze, mutatóujjam érezte, hogy lüktet
ütőere. Nem hittem, hogy proliasszonyok tulajdonságai, szokásai közé ilyen könnyed
ajánlkozások is hozzátartoznak. Ügy tapasztaltam, csak pesti vagány nőknek, mulatóbeli bércédáknak a fogása ez. Ajánlkozni.
Még Teri se hagyta magát első, második kopogásomra. Tartózkodása saját tisztességének szólt-e vagy megrökönyödésének, azt a báró úr nem tudta meg, mert
nem is kérdezte.
Másnap, hogy megyek a fekete asszony badellájáért, kezet ad. Jobban mondva a
karját. Keze csupa vizes toll. Tudta, milyen utálatos abba belemarkolni. Nekem is
olyan a kezem. Itt minden csupa vizes toll. Megtörültem a kezem, úgy fogtam meg
a karját. Gőztől fénylő arccal mosolygott. Szépnek tűnt. Takarékosan mosolygott.
— Van egy sikulai almám — mondta, s köténye zsebére mutatott. Elvettem
úgy, hogy nem értem hozzá. A lehetőséggel vissza nem éltem, hogy míg zsebébe
nyúlok, hát megérintsem a ruhákon át. Bennem ilyen reflexek soha nem mozogtak.
Itt látom, az egyszerű emberek körében ez természetes apróság. Egy huncutabb
badellahordó, parasztkalapos legény, meg-megcsúszik a betonra szóródott tollon,
csinosabb menyecskék előtt, s mímelt estében jól megölelgeti őket. Játékához annyit
fűz: hoppá!
A mi köreinkben a közeledésnek más szabályai voltak.
Elvettem az almát, de mivel viszonozzam? A gyár osztogatja a levestápot, román
borsot, zsírszódát, szappant. Munkás fejadagban. Beleszámították a fizetésbe. De
minek nékem a bors, a zsírszóda? Viszem az asszonykának. Azt mondja, kimossa
érte a gúnyámat. Hagyja, kérem. Harapdáltam a nyelvem, hogy ne mondjam
annyit, kérem. Az asszonynak mondtam:
— Ez a lakáj beidegzettsége. Az mondatja velem.
Az asszony intett, nem b a j az. Ha valaki szépen beszél, az nem bűn.
Egészen megzavarodtam.
— Nem, kérem, kérem szépen, kérem, én magamnak kimosok vasárnap. Még
elszívok egy cigarettát, megszárad a kazánok fölött. Rászoktam a dohányra. Osztogatják a gyárban munkás fejadagnak. Egész éjszaka szívtam. Nappal elég volt a
gőz. Éjjel ébrenlétben otthon járkáltam. Kutattam apám, testvérem, sógorom sorsát.
Három hónapja nem tudunk egymásról.
Különben ha nincs vér rajtam, éreztem, munkásnak lenni nem rossz.
Április ötödikén, úgy tíz óra körül, szépen sütött a nap az udvaron, egy hosszú
hegyeset f ú j a gyár, mint munkalefújáskor. Kitódultunk az udvarra, voltunk vagy
háromszázan. Egy tűzoltólajt középütt, háromszáz üvegpohár a súrolt asztalokon,
megtöltve lajtból eresztett sárga folyadékkal. Bornak néztem, s kapcsoltam a szcénát
az újságbeli hadijelentésekhez: „Napokon belül Magyarország teljesen felszabadul a
fasiszta iga alól!"
Egy lovas kocsin állt az üzemi bizottság elnöke, kozáksapkában a városparancs57

nok. Ismertük, gyakran megfordult az üzemben. Nekik is dolgoztunk. Először ő szólt.
Pohár a kezében. .
— Magyarországon vége a háborúnak! Hurrá!
Pohár a kezünkben, mellettem, talán nem is véletlenül, a kopasztóasszonyka.
Magasba lendülnek a pálinkák, akkora kiáltás dörren, lélekből jövő, hogy engem is
meghat. Aztán pirongatom magam. Mi közöm hozzá? Jelent az nékem valami jót?
Semmi esetre! Ha rendeződnek a viszonyok, kiderül a legkisebb tolvajlás is. Két
idegen katona és Teri tudja bűnömet.
A munkások pusziikóznak egymással, az Ivánokkal, Szergejekkel. Én is koccintok az asszonykával. Mondom neki:
— Ha én ezt megiszom, hát meghalok. Három deci pálinkát életemben n e m
ittam meg.
Megbántam nyilatkozatomat. Ki kérdezte tőlem? Az asszony fölpipiskedik, körülcsókol. De forró a szája, tüzes, mint a sebhely.
Bolond vagyok, mint egy sörrel megitatott fuvarosló. Mások is támolyognak.
És osztják a repetát. Nagy a lajt hasa.
— Ma ünnep van! Menjetek haza! Holnap majd behozzuk a kiesést
Az asszony megfogja a karomat, szelíden szól:
— Jöjjön el hozzám. Még dél sincs.
Nem volt bennem soha ellenállás. Határozott akaratom nem volt, mentem,
amerre vitt a víz.
A gyopárosi út, ahogy kiszalad Orosházából, a szélső házak udvarai a mezőre
járnak. Ott lakott tenyérnyi portán, háborús osztású telken. Kis fehér falú lyuk.
Ácsolt ajtó rajta, pirinyó ablakok, de fehér belül is, mint a kórházi kórtermek.
A falon cserépfeszület, rózsafüzér. Gyászkeretben egy parasztarcú katona képe.
Fekete papírral körülragasztva. A bakának óriás sapkáját csak a f ü l e t a r t j a .
Az asszony látja, mire figyelek. Magyarázatképpen mondja.
..— János, az uram.
Hallgattunk, míg asztalhoz ültünk. Kitette a levest, sült húst, amit szülei hoztak be Vésztőről. Bor is akadt. Kínált.
— Nem vagyok borivó.
— Pálinka is akad.
Ezután minden vasárnap ott ebédeltem. De úgy mentem hozzá, ahogy vendégségbe szokás menni. Ültünk, ő beszélt, én hallgattam. Eleinte nem kérdezte, ki
is vagyok.
Május nyolcadikán megismétlődött az április ötödiki ünnep. Lajt, pálinka, l e f ú j
a gyár. Üb-elnök, kozáksapkás parancsnok. A szónoklat most is rövid:
— Vojna kaput! Hurrá!
Örömben úszik az udvar. Bámulom őket. Tudnak örülni. Akkor éjszaka kint
háltam az asszonynál. Közben, már előző vasárnap láttam, hiányzik az ura fekete
keretes képe a falról, a feszület mellől. Feküdtem az ura ágyában, akár az üzemben. ö a magáéban. Beszélgettünk.
— János hengerőr volt Pipicznél, a gőzmalomban. Az olyan segédmolnári poszt.
Hat hónapig éltünk együtt. Ennyi volt a házasélet. A házat János sikerítette legénykorában, sok almási iparostestvérei segítségével. Éz is jó. De milyen jó födél. Hát,
aki a semmivel kezdi?
Reggel úgy keltünk föl, ahogy lefeküdtünk. De dél óta tegeződtünk. Megtegeződtünk a borral.
— Beteg vagy? — kérdi az asszonyka, míg mosdunk.
— Miért?
— Úgy feküdtél, akár egy kórházban.
— De milyen jót aludtam.
— Váljon egészségedre!
Mentünk dolgozni. Egyórai gyaloglás a gyárig. Alig szóltunk. Mikor fölvesszük
a kötényeket, azt mondja:
58

— Estére?
— Kimegyek.
— Mint a kórházba? Nem vagy te nős ember?
— Nőtlen vagyok.
— Mi a bajod?
— Sok.
— Szomorúság?
— Az.
— Vigasztaljuk meg egymást.
— Sora is van annak, ahogy tőled tanultam.
— Persze. Elígérkeztél valakinek? Várod, hogy jelentkezzen? Szétvert bennőtöket a háború?
— Senkinek nem ígértem semmit.
Egész nap nem szóltunk egymáshoz. Közös bugyorban volt már a kenyerünk,
szalonnánk, a csirke nem kellett a kutyának sem. Ettünk, hallgattunk. Este megyünk az irdatlan hosszú utcákon, belém karolt.
— Ki vagy te, tulajdonképpen?
— Egy nagy senki.
— Az nem igaz. Valaki vagy, voltál, valakid csak van a világban. Nem úgy
•estél le a iáról, ahogy a bikkmakk?
— Egy semmihez sem értő lakáj.
— Az éjszaka idegenül beszéltél álmodban. Möszjö, mondtad, mádám. Ennyit
értettem. Francia filmben sokszor hallani ilyet.
— Ö, a lakáj minden nyelven darál egy kicsit. Míg az urak kabátját föladja,
a tálakat odakínálja.
Vacsorát tett az asztalra, de nem bírtunk enni. Úgy láttam, a szokottnál izgatottabb volt. És izgalma rámragadt.
Hátha mégis rámállították. De hát kopasztólányt állítanának? De kivel is csinálnák? A proletárhatalom úgy védekezik, ahogy tud! Olvasom az újságban. Nem
is titkolják.
A kis buta proliasszonyka. vagy játssza a magányost, hogy vonzódik utánam,
vagy kitanították a huncutságra. Az ő világa ez. Az övéké. Neki, ha bekerített, úgy
lehet — bravúr. Nagy fogás.
Megágyazott, kimentem még egy bagót elszívni, a kertek alól isteni mezőillatokat hozott a szél. De úgy éreztem, víz alatt vagyok, levegőt valami fél orrlyukra
rakott csövecskén kapok. Leláncolva a víz alá.
Egy szó kellene, és összeházasodna velem.
S Teri? Ha megtudja, bosszúból is fölad. Neki is ígértem. Visszakerülhet. Megtetejézzem a bűneimet?
Lefekvéskor Boriska mindig eloltja a csüngős petróleumlámpát. Ahogy visszajövök, már ágyban van. A lámpa ég. Fűzöm a bakancsom.
— Eloltsam?
— Ne.
Várakozok. Hátha bolhát akar fogni. Nincs állat a ház körül. Se kutya, se
macska. Mitől lenne bolha? A pici ablakok fölig letakarva asztalterítőkkel. Ezt nem
szokta. Míg odakint szívtam bakacigarettával a májusi mezőket, befüggönyözött.
Kiszáll az ágyból egy szál batisztpöndölyben.
— Nézz rám! Csúnya vagyok?
— Dehogy.
— De hát nézz rám!
— Nézlek.
— És?
— Szép vagy.
Elfogott a reszketés, valóságos rázkódás jött rám.
— Házasság nélkül ilyet nem lehet játszani, Boriska.
59

— Pap vagy te, a fogadalmad félted?
Elpityeredett, dühösen elfújta a lámpát. Megalázza magát, és én hallgatok. De
hogy is érthetne meg engem. Ügy véltem, egész éjszaka szipog, mondom neki:
— Elmegyek, ha akarod.
— Hová mennél?
— A gyári strózsákra.
— Maradhatsz nyugodtan. Kinek ártasz?
— így nem szabad elkezdeni.
— Mi áll elébed?
— A sorsom.
— Tán eddig úgy éltél, mint a remete rák?
— Nem.
— Neked is meghalt, akid volt?
— Nem volt senkim. Senki állandó valakim nem volt.
— Vagyonod van, elásott kincsed?
— Ugyan. Nem volt, nem lesz.
Egész nap hallgattunk. Este szó nélkül falatozunk, lefekvéskor e l f ú j j a a lámpát. Pedig vártam, hogy megint megmutatja magát.
A szegedi konzervgyárnak is dolgoztunk m á r ebben az időben. Naponta jöttekmentek az autók. Ott is beállítottak egy láncszalagos kopasztósort. Júliusban meghívták Borit csoportvezetőnek. Az első szóra indított. Kiváló kopasztónő volt. Kelendő. Orosházi bérének a kétszeresét kapta. Megtárgyaltuk, hogy elmegy, s lefekvéskor akkor is sötétben vetkőztünk. A háza kulcsát nálam hagyta, ott m a r a d t a m
a lakásban. Szombat esténként hazajött, mosott, főzött, takarított. Mesélt Szegedről,
a gyárról.
Lassan magam is elhittem talán, mégiscsak beteg lehetek. Agyban. Születésemnél fogva.
Jó őszig így folyt az élet. A szombati vonatokhoz k i j á r t a m Bori elé, karonfogva
mentünk haza. Különben egész héten magamban. És szóba sem hoztuk többet, ki
kicsoda. Hogy ilyen tartósan Szegedhez ragadt, gondoltam, még valakije akadhat
ott Borinak. A terebélyes nagyüzemben az asszonynak megfutott az ázsiója. Az ú j ságok írtak róla. A rohammunkás csapatvezetőről.
Egy szeptemberi szerdán, átállás miatt, munkaszünetet rendelt el az übé. Ú j
gépeket hoztak Kőrösről, azokat szerelték a csarnokokba, ötletszerűen fölszaladtam
Pestre. Végre tisztázom helyzetemet! Csöngetek este Fikker Herminánál. Fönt volt
a táblája. Törődött asszony nyitott ajtót.
— Mi tetszik?
— Fikker Herminát keresem.
— Én vagyok.
— Van, önnek egy barátnője, Tanner Terinek hívják. Annak a sorsa felől érdeklődöm, ha szabad.
— A rendőrségtől?
— Dehogy. Orosházáról. Ottani ismerősei kértek, hogy mivel a háború során,
tetszik tudni, elszakadtak egymástól. Volna-e hír róla?
— Tessék bejönni! Kínálni nem tudom semmivel. Mondja meg, ki maga?
Nehéz pillanatok. Ismerhet az öregasszony? Sullát ismerhette Teritől?
— Orosházi vagyok, gyári munkás. Itt az igazolványom.
— Elhiszem — mondta az öregasszony —, becsületes képe van.
A köszönömöt lenyeltem. De az öregasszony folytatta:
— Teri, szegény, Gordélius báróéknál szolgált. Amikor a báróék német autókon
elhagyták a fővárost, őt itt felejtették, vagy szándékosan itt hagyták, nem tudom.
Mivel kenyerét elvesztette, beállt ápolónőnek. Különben tanult szakmája volt neki.
Az ostromgyűrű bezáródásának utolsó éjszakáján az ő katonai kórháza is elszelelt.
Teriről nem tudtam a legutolsó hónapig. Most aztán két levelet is kaptam tőle.
60

Az elsőt még Stadlauból írta, a második Sinbachból érkezett. Ebben írja, hogy
férjhez ment egy volt betegéhez, valami tartalékos hadnagyhoz, aki civilben fényképészmester. Már vettek ki műtermet, amerikai katonákat fényképeznek, jól megy
az üzlet, sohasem térnek vissza!
— A báróékról nem ír? — kaptam mohón és óvatlanul a lehetőségen.
— Nem is említi őket. Elmentek azok mindenestül, az inasukat is vitték.
Mivel az ő kastélyuk is kórház volt, sok ismeretlen halott maradt a ház körül.
Örömömben Pestről Szegedre siettem. Csütörtökön este jelentkeztem a munkásszálláson, Borinál. Egészen meghatódott. Kicsipekedett. Menjünk vendéglőbe vacsorázni! Volt Szegeden annyi kocsma, talán Pesten sem több.
— Éppen csalni akartalak Szegedre. Dolgozzunk együtt. De ha nem akarsz, a
szalámigyár, a lemezgyár, meg vagy tíz másik keresi a munkáisokat. Eladom az
orosházi putrit, nekem adott a konzervgyár egy zugot. Pince. Raktárnak használták,
de száraz. Itt van már a kulcsa is.
Alig ettünk, siettünk megnézni a lakást. A pincét. Szomorú izzók csüngtek hitvány drótokon. Potyogott a falakról a mész, ahogy hó hullik télvíz idején. De azért
öröm. Most csókoltuk meg egymást először.
A házassághoz Fótról kértem az anyakönyvi kivonatot. Küldték gyanútlanul.
Szegedre kerültömmel nagyot változott velem a világ. Siettettem lélekben is.
Sullasándorkodni. Hisz ebben tán meg is bolondulok a végén, hogy ennyi felé tépdesem magam. Bárói mentalitásom életben hagyni, haragudni erre a világra, mosolyogni az asszonyra, Sullának lenni, és óvakodni a Sulla-sorstól? Nem megy egyszerre! Nem mehet sokáig. Zavart, fáradt, fásult, tépelődő voltam.
A vágóhídon dolgoztam, a fél marhát megkaptam vállra, vittem százmétereket.
És nagy pénzek. Ami különben nem izgatott. A pénz. A sullasághoz elég. A bárósághoz kevés. Naponta vitatkozom magamban. Mért állítom ilyen kétágúra magam?
Aki Sulla, legyen Sulla!
Bori úgy bánt velem, ahogy soha senki. Anyámat nem ismertem, akik dajkáltak, pénzért tették. Szeretőim pénzért szerettek. A legkitartóbbak is kellemesen,
művelt test- és szexkultúrával, de szívből, csak Bori. Vele szemben is fölmerültek
bennem ellentmondások. Ö valaki mást szeret, aki nem én vagyok.
Idők múltával, mint törvényes urától, megkérdezte, végre is ki vagyok?
— Egy lelenc, Fótról. Szülőket nem ismerek. Tizenkét éves koromban egy báró,
Gordéliusnak hívták, lovászgyereknek a fia mellé vett. Póni lovaink voltak, hozzá
kocsik. A lovászfiú felnőtt, inasul szolgált a fiatal báró mellett. Voltam vele Párizsban, Londonban. Az országot bejártam.
Ami, Sullával szólva, igaz is.
— Évek kellettek, míg valamennyire begyógyult a kétlelkűség nyitott kavernája.
Megvallom, igazán soha nem tudott teljesen beforrni. Sok minden szaggatta. Még
vágóhídi koromban kapok egy levelet Pestről. Okos levél volt, tanúsította, hogy
valaki tudhat igazi mivoltomról. Értőn fogalmazott. Sulla Sándornak írta, tartalma
úgy szólt: „Volt gazdája Kanadában él, érdeklődik az ön sorsa felől. Ha nem gyűlöli őket, írjon nekik. Itt a címük."
Évekig nem mertem írni. Hátha csali az ügy. Közben munkahelyet változtattam.
Negyvenkilencben az egyetem hivatalsegédeket keresett. Kevesebb pénz ugyan, de
könnyebben megkapom. A pénz nem érdekel. A Sulla-igény a pincelakás szintjén
mozgott. Negyvenedik évemet jártam, nem bírtam már úgy hátamra csapni a félmarhát, mint pár évvel korábban. Bori nem ellenezte a cserét. Szavakban nem volt
pajzán ő sem. Hogy azt mondta volna: legalább több erő marad a szerelemre!
Fölkerülök a bölcsészetre, jut rám vagy háromszáz méternyi terület, benne az
idegen nyelvek intézetei. Ügy kezeltek, mint Sulla Sándor szolgát, de a szolga sorsa
is módosulhatott már, hiszen szombatonként a professzorok meg a beosztottak focimérkőzései mentek. Akkor még jól rúgtam. A francia lektor, Greene Henriknek
hívták, teljesen bevett a kegykosarába. Bohócosan vidám tanár volt, kínált étellel,
itallal. Kedveskedett. Olyan aranyosan ropogtatta a mi r-jeinket, hogy viszketett a
61

nyelvem franciául szólni hozzá. De inkább megharaptam. Ki tudtam volna magyarázni magam. Ahogy Borinak kimagyaráztam. De neki is mondanom kellett volna,
hogy lakáj koromban tanultam. Én Orosházáról már olyan írással jöttem el, hogy
rakodómunkás vagyok. Minek kezdjem most ú j r a lakájsággal.
ötvenkettő nyarán, a nagy vizsgaidőszakban, kegyetlenül sír egy lány a francia
intézet előtt. Látásból ismertem őt is, ahogy még vagy ötven más hallgatót. És ismertem a vizsgadrukkot. De azt is csak látásból. Nekem nem kellett félnem a
bukástól. Nem az eszem vagy a tudásom miatt. Engem, mint focicsillagot, kérdezetlenül átengedtek, s az indexemre rá volt írva: báró. De drukkoltak a többiek.
Sír a kislány a francia intézet a j t a j a előtt, mondom:
— Mi baja, szép lány? — mert az volt. Szép.
Néz rám, kék overallomra, negyvenkét éves képemre, mit is várhat tőlem. Kinéz
a zsebkendőjéből, nagy könnyek csurognak fekete szeméből. A fekete szemek mindig
megzsongítottak, s bár nem voltam tolakodó, sullai mivoltomban különösen, percekig álltam, válaszára várva.
— Másodszor megyek zárthelyire, s ha most sem s i k e r ü l . . .
— Majd megy harmadszor! — mondom vigasztalásul. Nagy kedvem kerekedett,
valahogy segítségére lenni. A szolgálatkészség hozzátartozott mivoltomhoz, mint emberhez az árnyék. Gondoltam, jól vagyok a lektorral, megkérem, ne gyötörje m á r
ezt a lányt. De hát a foci révén való távoli szimpátia hogy is jogosítana fel ilyen
kérésekre?
— Mikor ül le írni?
— Holnap reggel. Most az indexem szeretném visszakapni, hogy a dékánátus
belebélyegezze az ú j érvényességi rovatot.
Kulcsom volt minden intézethez. Kutatok, matatok az index után. Gondolom,
segítek, ha nem tölti várakozással az idejét, hanem készülődik a kis aranyoska.
Mert az volt. Hogy így megsullásodtam, néztem is olyan szemmel a világra, ami
ehhez illett. Néha hetekig beleéltem magam ú j mivoltomba.
Megtalálom az indexet a lektor asztalán, benne a másnap adandó tétel. F r a n ciául: Rimbaud szimbolizmusa. Két óra.
Kérdem a hölgytől, legutóbb mi volt a tétele?
— Victor Hugó háborúellenessége.
— Hát most nem az lesz, kisasszony — súgtam meg neki.
Kisasszonyoztam a hallgatókat, meg uraztam, ha szóltam hozzájuk. Ök is engem.
Magánbeszélgetésen figyelmeztetett a szakszervezeti titkár, hogy a m u n k á m ellen
nincs kifogásuk, de ne urazzam a professzorokat meg a hallgatókat.
— Elvtársazzam?
— Igen.
— De hát Mészöly professzor úr hogy lehet nekem elvtársam? Vagy Klemm
Imre professzor úr, katolikus pap létére?
— Hát azok urak. De disztingválni köll!
Na, jól van. Ezen nem múlik. Klemm professzort is megelvtársaztam. Nem
bánta. Lehet, hogy keresztet vetett magára azután.
Kicsi jó soromban elbizakodtam már. Az ördög incselkedett velem. Nem bírtam
megállni, hogy ezt a pár szót franciául ne m o n d j a m neki:
— Holnap Rimbaud szimbolizmusából ír. Kap rá két órát!
— ö n tud franciául? — kérdezte vissza a kisasszony.
— Valamicskét. Mivel itt dolgozom, suttogtam titokzatosan.
— Beszélni én is jól tudok — mondta a lány —, írásban azonban hibákat ejtek.
Bár furcsa kérés, nem győznék hálás lenni önnek, ha segítene.
— Nagyon szívesen. Mikor ó h a j t j a ? Én két óráig dolgozom.
— Nagyon hálás lennék.
Alig elmegy az indexszel, jön Henrik úr. Széles gesztussal kezel, megölel. Szeret
ölelkezni. Mondom neki, meg kell vallani, persze magyarul mondom, tanár úr,
utólagos engedelmével egy síró kislánynak az indexét érvényesítés végett volt szerencsém átadni.
62

— Jól tette. Nagyon okosan tette. Hanem volt abban egy szeletke papír. Azt is
odaadta? Mert akkor módosul a hölgynek holnapi tétele.
— Nem. A papírt, engedelmével, kivettem, míg ő várakozott a folyosón. A szeletke az asztalon található.
— Nagyon helyes. Egészen rendes.
Elment az órára. No de, ha én Rimbaud-ból akarok okos lenni az aranyoska
előtt, hát akkor készülnöm kell! Lássam is, mi található a tanszéki könyvtárban
róla. Mondjuk nem is vagyok egészen járatlan a könyvek között. Számomra tán
nem puszta tárgyak, amiket időnként le kell porolni, a nyavalya törje ki őket. Hanem egész sorozat Rimbaud-tanulmány található itt. És önálló kötetek. Egészen
elfelejtettem, hogy a takarításból két tanterem meg a csigalépcső várja a seprűmet.
Csöngetésig böngészek, valami tájékozottságom legyen már, mi az, ami idevág.
A szünetben azt mondja Henrik:
— Sándor, kérem hozza el a csomagom, délben három napra utazom. Itt a
villamosravaló — s egy tízest nyomott a markomba.
— Köszönöm, de bérletem van. Nem fogadhatom el!
Ismerte m á r a szokásomat. Borravalót nem fogadtam el. Nem a pincéreknek
szóló kocsmai kiírás hatása alatt. Hogy: „Ne fogadj el borravalót!" A Sullává lett
báró nem bírta elvenni a pénzt. Hogy tartsam oda a markomat?
A későbbi esztendők egyikén, mikor már együtt dolgoztunk a kollégiumban,
tetszik emlékezni, valamilyen puskás barátja küldött magának egy nyulat. A cementeszsák, amiben hozták, csupa vér. Azt mondja maga, fene szereti a nyulat nyúzni,
s utána sörétet enni. Vigye haza, Sándor bácsi! Mondom, én sem szeretem a nyulat.
Elküldött egy barátjához, akit W. Ricsinek hívtak. Ott lakott a szerb templom
mögött. Viszem a nyulat. Csöngetek. Minden úgy kezdődik, hogy csöngetünk, vagy
nekünk csöngetnek. A professzorné kinyitja az ajtót, mondom:
— Méltóságos asszonyom, szerencsém van egy nyulat hozni!
Az asszony halálra sápad, az ő ura is ettől a rendszertől kapta a stallumot,
nem tartanak igényt a méltóságosi címre, és nem mondta, de elvárta, hogy a proliktól lakott ú j lépcsőházban ne hangoskodjak ilyen avatlan címzésekkel. De mintha
épp engem várt volna, kivesz egy húszast, ide akarja nyomni. Bokázok egyet.
— Tisztelettel köszönöm, nem fogadhatom el!
Az asszony még jobban elrémül, hogy talán keveslem a pénzt. Benyúl a zsebbe,
és egy ötvenest nyújt felém.
— Drága méltóságos asszonyom, ne sértegessük egymást! — és elkezitcsókolomoztam.
Mire visszaértem, magának már telefonon megköszönték a küldeményt, és föltettek egy kérdést, hogy csupa ilyen úri alakokkal dolgozik? Emlékszik?
Hanem Henrik elutazott, leülök az asztalához., irkáigatom kifelé a dolgozatbavalókat. Ha már lúd, legyen kövér! Két óra alatt öt, kézzel írt oldalt várnak egy
zárthelyitől. Kimásoltam vagy tíz oldalra valót.
Bori egész hónapban konzervmesteri tanfolyamon tanul Pesten. Szabad vagyok.
Megyek a filozófiai szeminárium termébe, ott már nem fordul meg ilyenkor senki.
Mindjárt neki is ülünk, dolgozunk. Mivel Félix koromban sem voltam olyan nagyképű, hogy a világ okosának mutassam magam, előhúzom a puskát, arról dolgozunk.
Ahogy leesteledik, összeállt a munka. Mondom neki, most úgy lenne szép, ha
megtanulná kívülről a szöveget, s holnap fejből írna.
— Ügy lesz. Segédeszközt nem használhatunk. Még szótárt sem.
Sikert kívántam neki, estére el is felejtettem, hogy mit összejókodtam bolondériámban. A többször emlegetett hálája pedig éppúgy fölösleges, akár a borravalók.
Negyednapra már az utóvizsgások is elszeleltek a folyosókról, nyári néptelenség az intézetekben, jön a lány. Fölszabadultan limbálja karján vászontáskáját,
csinos, skót szoknyában, feszülő blúzban, csillogó szemmel. Messziről látszik rajta,
hógy oui.
63

— Hogy háláljam meg?
— Örömmel tettem, semmi hála!
— Nem úgy van — mondja a lány —, ráér délután?
— De mennyire.
— Megvendégelném. Szüleim nyaralni mentek, vőlegényem a jövő héten érkezik. Egy teára, ötkor.
Hétköznap ünneplős ruhát Sulla-koromban nem vettem még magamra. A bárónak minden napja ünnep. Jó ruhákban jár.
Csöngetek, minden így kezdődik. Züramer nyitja az ajtót. Belül az óriás lakás
kétszárnyas ajtói kitárva. Hogy elszoktam m á r pinceéletű koromban a nagy lakások látásától. Mint valami törzskönyvezett macska, úgy fekszik óriás pamlagán a
lány. Pamlagos hölgyeim egész sorára visszaemlékeztem. Riasztó, hogy mindenütt
minden egy kaptafára megy. A tanácsos lánya feküdt pamlagján, mikor magához
hivatott, és feküdt Párizsban egy emigráns festőnő a pamlagján, nem különben a
kocsigyáros felesége, mikor Félix felmehetett hozzá.
A lány leteszi lábát, köntöse szétnyílik természetesen, beszédes térdei r á m mosolyintanak. Minden egyforma, mondatja velem a bolond báró, de Sulla nem
tágít.
Ne vegye dicsekvésnek, egész héten odajártam. Már munkába menet ünnepJősen indultam, s ahogy levágtam a seprűt, egyenest a lányhoz. Hálás a k a r t lenni.
.Nem utasíthattam vissza, mint a borravalókat.
Távolabbról nézve, óriási pimaszság ez. Tudtam. De azért most is bárkinek
szívesen segítek nehézségei leküzdésében. Ez úgy hozzámtartozik, mint emberhez
az árnyék.
És talán a bölcsészektől indulok nyugdíjba, ha egy kellemetlen epizód meg n e m
zavar. Volt ott egy gonosz épületgondnok. A szolgahadak parancsnoka. Morgó,
buta alaknak tartottuk, aki örökösen üldözött bennünket.
Bevásárláskor kézikocsival mentem utána, szedtem össze a textíliákat, takarítószert, mindent. Mikor teli volt a kocsi, a lakásához húzatta velem, s szedte lefelé
róla, ami neki kellett. Törülközőket, függönyöket, zománcfestékeket tízkilós tételekben. Gondoltam; ez hülyének néz engem.
Azt mondja:
— Vigye föl a lakásomra!
Bámulok rá értetlenül.
— Mit néz, maga vad szamár! Nem érti, mit mondtam?
— Értem. Csak eddig úgy tudtam, nem itt van az egyetem.
— Na, akkor húzza csak az egyetemhez, és rögvest jöjjön be az irodámba.
Bemegyek. Becsukja a párnás ajtót, tüskebajszos szájaprémjét kifordítja, r á m •ordít
— Hát aztán, te deklasszált piszok, tán te határozod meg a cselekedeteimet!
— Honnét veszi ezt?
— Tudom, amit tudok!
— Hadd t u d j a m már én is.
— Ne játszd meg az agyadat, épp olyan álarcos vagy, mint én. Neked megmondom, nem szégyellem. Szövetségest keresek benned, te marha. És előlegezem
hozzá a bizalmamat. Tudod, pajtikám, sokat kell énnékem ezektől ellopnom, hogy
•egy töredékét visszalopjam annak, amit elvesztettem.
— Semmi közöm hozzá, gondnok elvtárs! Ha magamnak nem lopok, magának
nem fogok. Egyébként keresse ki a múltamat.
— Na, lesz rád gondom!
Másnap a rendőrség keresett, hogy az üzletben számla szerint vásárolt á r u k
közül, míg elhúztam a kocsit az egyetemig, kétezer forint értékű holmit elloptam.
Nem tartóztattak le ezért az összegért. Vállalati jogász elé vitték az ügyünket.
Kinek adott igazat? A tolvajnak.
Igaz, hogy akkor már ötvenhat föllazult első hónapjaiban éltünk. A lopás n e m
bizonyult rám, de „hanyagság" miatt elmarasztaltak. Akkor kéredzkedtem más
•64

munkaterületre. Áttettek magához. Magát is lesipuskásnak véltem, ú j lesisnek. Nem
vettem észre, hogy lopott volna, de mivel én nagyon tisztátalanul éltem, igényeltem
a tisztaságot.
Jó soromban, vagy elbizakodottságomban, mivel annyi szép lány között éltem,
leskelődtem utánuk. Bár Boriskát el nem hagytam volna, akármilyen lecsúszott
bárónőért, de biz én lesegettem a lányokat. A fürdőhöz én főztem nekik a vizet.
Lányos fürdőnapokon, titkot sem csináltam belőle, bizony bejárogattam megnézni,
milyen a víz. Ki sikoltott, ki összekucorodott, mások csak nevettek, mikor megjelentem az öltözőjükben. De voltak vagány lányok, az újabb keletű parasztszépségek. Egy odafordult hozzám, ilyen betöréskor.
— Mi feslik, apucili? — kérdezte kajánul —, hogy ityeg a fityeg? — s megvakarászta az állam alját — kuc-kuc!
Nem szégyellte magát. Azért panaszt sohase tettek ellenem, oktalan fűtő ellen.
Egyszer betoppant Boriska, ahogy éppen lesekszek a lányok öltözőjébe, néztem, hogy
jó-e a víz. Áll a hátam mögött az asszony, s ő is látja a sok meztelen lányt.
Jtámripakodott.
— Többet haza ne gyere! Ne is lássalak!
Két napig nem is mentem. Ö jött értem.
— Mit reszel az ördög? Komolyan vetted, hogy rád veszekedtem? Nézegesd csak
őket, még valamelyik elővétet a vezetőségnél. Hogy jössz te ahhoz? Bezzeg, Orosházán? Micsoda szende kis nyápicocskának mutattad magad. Kinyílt a szemed!
Igaza volt. Kinyílt. Kezdtem Sulla Sándor lenni, ötvenhat őszén, ahogy kezdődött a tanév, húzom a kocsit a Kálvárián a koleszba, mindenféle fölszerelésekkel.
Mosdó, vécékagyló, seprűk. A járdánál lelép egy úr, megérinti a karomat.
— Félix, megismersz-e?
Nézek rá.
— Nem. Nem ismerem az urat!
— Ne hazudj, Félix, Valkó vagyok, Kassáról. Pajtás, a nyakamba!
— Ne haragudjon az úr, összetéveszt valakivel.
Elindultam, húztam a kocsit, jött utánam, fogta visszafelé, Félixezett veszettül.
— Ne marháskodj már, Félix!
— Ha még egyszer megállít, szólok a rendőrnek!
— Ugyan, mit hülyéskedsz, a végén úgy maradsz, Félix! Én is bárócska voltam,
s most, mint kiváló szakembert a cementgyárban briliánsként becsülnek.
— Akkor sem ismerem, és nem is érek rá bárósat játszani.
Természetesen ismertem, de nem tudtam, hogy mi történik mostanában. körülöttünk. Ez egy nagy puff volt nekem. Amikor az én f a j t á m hangosan elmondja az
utcán, hogy ki is volt ő, megéreztem, fordulat következik. Nem voltam én politikus.
De némely dolgokat a bolond tán jobban megérezhet, mint akár száz okos. Éppen
nemrég olvastam Van Gogh életrajzát.
A kollégiumban is nagy a nyüzsgés. Akár a méhkas. Akiket politikai ügyek
miatt az előző években kizártak, most kerültek vissza az egyetemre, a tanév kezdetén. Spontán ünneplések. Egyik bölcsészt a vállukon hurcolják. Különben ismertem a karról. Hitvány kis senkinek láttam. Valamit böffentett a DISZ-ben a faliújságról. Kivágták két évre. Most meg hejehuja. Hogy teremnek a hősök!
A báró persze, bőre féltésében, könnyen ledegradálhat bárkit, megvallom, annyi
önkontroll maradt még bennem, hogy belássam. De azért lestem, mint paraszt a
jégesőt: „Hát akkor lássuk, uram, teremtőm, mire megyünk ketten?!" Tán örültem
is, hogy megszűnik a szorongattatásom. Megvallom, a magam számára más utat
nem jelentett volna. Az álom, hogy visszaadták volna a vagyonomat. Még egy ilyen
bolond báró sem merte elképzelni. És nem mozdultam. Különben is, csőcselékkel?
Mikor lejátszódott minden, és a nemzetőrség köldökig való szétszórt fegyverzetet
hagyott a kollesz négy emeletén, végül emlékszik-e, kettesben maradtunk. Kitakarítottuk a portásszobát. Őriztük a házat. Valamiért meg akartam mosdani, viszem
a vizet, és volt ott katonaszappan is, több, mint akkor az egész városban. Veszek
egy szappant, beledugom a vízbe, érzem, hogy melegszik a kezemben. Gőzöl. Nézi
5 Tiszatáj

65

maga is, kitárja az ablakot, kivágja a néptelen udvarra, engem a földre szorít, és
egy őrületes dörrenés. Kiment minden ablak. A villany elaludt. Mikor levegőhöz
jutottunk, órákig tátogtunk, nem hallottuk egymás hangját. Az első mondat, amit
megértettem:
— Az istenit, Sándor bácsi, kicsi híja, hogy most nem a mennyországban p a r o lázunk. Maga meg dinamittal akar mosdani?
— Kérem tisztelettel, bocsánatot kérek, soha nem voltam katona.
Talán azóta undorodtam úgy meg a szappantól, a víztől. Félek, hogy fölrobban.
De ez azért összébb hozott bennünket. Ne vegye hízelgésnek. Sokat elgondoltam,
maga ijedtében ki is szaladhatott volna onnan. Most nem állítom. Kérdezem. H a
tudja, hogy bujkáló báró vagyok, kiszalad-e? Buta kérdés. Bizonyos esetekben n e m
mérlegel az ember.
ötvenhatban kimehettem volna. A sógor repülőgyári mufti volt Kanadában.
Apám is vele. Menjek a nyakára Borival? Bori nem jött volna. Azokat is elítélte,
akik kimentek. Kimentem volna hószniknak, kocsit húzni, takarítani abba a világba,
ahol törvényesen báró is lehettem volna? Minek? Engedik ott ranggal bolondoskodni azt, akinek pénze van. De a sógor sem használja a címét. Az ott nem számít
semmit. Ha nincs vagyona, az csak csúfnév. Le kell tagadni. Mezítlábra kötött
sarkantyú.
Hű maradtam? Azt hiszem, csak fölvettem egy formát, mint a sár, amikor a
vályog vetőbe nyomkodják. Mai tartásom sem több ennél.
Ha elszámolok az igazsággal, nyugdíjas leszek. Megtisztult nevemet hordom, ú j
személyi igazolványomban. És mint nyugdíjas, m a j d utazgatunk. Elviszem a z
asszonyt Kassára, Fótra. Megmutatom, merre is ténfergett az ő bolondja. Még nem
tudja kilétemet. De ezen a nászúton, remélem beleszokik ú j r a a régi sorsába, mikor
még Sulláné volt.
Nézze, kivilágosodott. Megismétlem, továbbra sem kívánok öntől semmit. S o r som fordulásáról alkalmasint jelzést küldök.
Több mint másfél év eltelt, a találkozást emlékezetemből kiverte az idő. P á r
hete nyílt lapon Gordélius Félix közli, hogy szívesen lát Kruspér utcai lakásában.
Egy pesti utamon, visszaindulásomig jó két órám maradt. A Kruspér utca
közelében végeztem. Fölugrok a címre, Boriska néni fogad. Már nem ismer meg.
— Sándor bácsit keresem!
— Jaj, Szegedről, ugye? Ilyenkor, négy körül barátaival kvaterkázik a Gellértben. A bejárattól balra van a törzsasztaluk.
Sullán fiatalos kockás kabát, porcelánnadrág, propellernyakkendő, bodorított
haj. Fröccsök az asztalon, és három ismeretlen férfi. Sándor megölelget, meg is
csókol. Sose tette.
— De jó. Bemutatom barátaimat!
A nevek zümmögések, a foglalkozások tagoltan ejtve.
— X, nyugalmazott cipőpucoló.
— Y, nyugalmazott vállalati éjjeliőr.
— Z, nyugalmazott lottóárus.
— Foglaljon helyet!
— Megy a vonatom!
— Mindig az a rohanás?
— Nyugdíjasnak a jó. Mindenre van idő.
— Van. Fröccsözünk, ha óhajtja, igyon velünk.
— Nem élnék vele. Csak azt akarom megkérdezni, hogy fordult a sorsa, S á n d o r
bácsi? Könnyebben jön számra ez a neve, s engedélyem is van hozzá. Nem?
— A sorsom? Huszonöt éven át folyamatosan elkövetett okirat-hamisításért
tizenhat hónapot kaptam, amit a vizsgálati idővel kitöltöttnek vettek.
Kétszer megöltem Sullát. Azt elévültnek tekintették.
66

— Hogyhogy kétszer?
— Egyszer erős fölindulásomban, valóságosan, önvédelemből. Másodszor most,
hogy visszakaptam a régi nevem, hosszú megfontolásban újra. És nyolcezer fórint
kártérítés az SZTK-nak. A valóságos Sulla hat hónappal öregebb volt, mint én, így
jogtalanul vettem föl nyolcezret.
— Most akkor teljes a boldogság?
— Amennyire csak lehet.
— Firkálgató ember vagyok, megírhatom?
Néznek rám, mint sas a sündisznóra.
— Minek tart engem? Talán csak nem vagyok akárki? Ha akarom, majd megírom magam, elvégre . . .

5*

67

FÉJA GÉZA

Gion Nándor
Először legfrissebb regénye került kezembe, a Virágos Katona, azután következett a többi. Csupán annyit tudtam írójukról, hogy ugyanazt gyötrődte végig férfikora elején, amit én, őt is árván maradt csecsemő sírása, m a j d gügyögése tartotta
életben. Egyik műve elején ott az ajánlás: „Idának nagyon későn, mert ő m á r
meghalt." Későn, nagyon későn. Negyvennégy esztendeje hangzik ez bennem is,
akár a lélegharang kongása.
Első regénye (Kétéltűek
a barlangban) a Symposion-könyvek tizenkettedikje.
A bácskai avantgardistákkal indult, bár, úgy hiszem, teljesen sohasem lehetett azonos vélük, mindennemű irány vagy szekta eleve szűk volt néki. Első regényét
abszurdnak is mondhatjuk, de tegyük hozzá, hogy a legjobb fajtából. Mint mindennek, az abszurdnak is vannak „szentjei" és „kofái", átszenvedői és kozmopolita ügynökei. Az abszurd lehet viaskodás a század ellentmondásaival csakúgy, mint s a j á t
rémeinkkel, a bennünk lakozó szörnyeteggel, de divat is, üzlet is. Gionnál nem
utolsósorban az ú j nemzedékek válságos közérzésének a kicsordulása volt, művészi
rangú tiltakozás az eluralkodott verbalizmus ellen. Jelentőségét akkor l á t j u k igazán, ha számba vesszük, hogy az avantgardizmus valaha általában kiáltványokkal
tiltakozott, Gion pedig művel. Ám, mindjárt első könyvében humorral és iróniával
szemléli az abszurdra esküvőket, köztük van, de már túllépett rajtuk.
Ezek után aligha csodálhatjuk, hogy a regény vége felé meglepő fordulat történik, de csupán a regény szerkezetét tekintve feltűnő, Gion alkatát ismerve természetesnek vélem. Az abszurddal eljegyzett társaság vezérlő elméje egyszerre csak
•csőd közeledését érzi, és merészen a valóságra kapcsol át. Társaival önvallomást
írat, és a regény ú j égöv alá fordul, a realizmus jegyében folytatódik. Az abszurd
ömlengés helyett áradni kezd a belső valóság, beszélni kezdenek a gének, rejtelmes
vágyak hangzanak, egyelőre még ketrecben nyugtalankodó fenevadak hallatják hangjukat. Ezzel kellett volna kezdeniök, és ezzel kellene kezdeni mindent a világon.
De miként sommázhatjuk Gion első könyvének jelentőségét? Nem írt ugyan
szabályszerű regényt, de ismeri az embert, meglep lélektani látásának fejlettségével, még meglepőbb, hogy már a kezdet kezdetén történelem-bölcseleti távlata van.
Egykettőre kibontakozott az avantgardizmus légköréből, és otthonosan mozog a
valóság térségein? Vagy mindig „otthon" is volt, csupán kissé elkalandozott? Ha így
történt, jól tette, mert izgalmas kaland részesei lettünk.
Második könyve (a Testvérem, Joáb) sokkalta szabályszerűbb regény, mégis az
első folytatása, de most már nyíltabban és szélesebb hömpöllyel ábrázolja, hogy
„mik vagyunk?". Nos — az író szerint — átmeneti kor vagyunk, a keletkező ú j tele
van a múlt hordalékával. Könnyen megállapíthatjuk ennek a folyamatnak az okát:
Kelet-Közép-Európában nem ment végbe komoly polgáriasódás, ezért természetszerűen történelmi hiányérzet támadt, s ezt sokan visszakanyarodás ú t j á n és árán
szerették volna betölteni, holott a polgári életforma már régen túlhaladottá vált.
Nyílt történelmi szerepre nem volt erejük és bátorságuk, koncepció teremtéséhez
68

hiányoztak a képességeik, azt tették, amit egyáltalában tehettek: társadalom helyett
önérdekek társulásában gondolkodtak, az emberi közösséget pedig cinkossággá alacsonyították. Kifelé a farizeusság örök törvényei szerint éltek, befelé azonban —
Gion nagyszerű meghatározása szerint — „sokistenhivők" voltak, harácsuk és önmaguk mentése érdekében vészkijáratot csináltak minden irányban.
Senki sem írta meg ennyire nyíltan, ilyen bátran ezt a folyamatot anélkül, hógy
a művészi ábrázolás szintjéről lefelé csúszott volna. Nem sablonokat mozgat, de az
élet tényleges mozgását leplezi le, a társadalmi visszahatás és a nyomában járó
emberi romlás természetrajzát örökíti meg. Azt sem titkolja, hogy mi következnék,
ha ezek a „sokistenhivők" több-kevesebb időre szerephez jutnának, sőt erről í r j a
regénye nagy drámai jelenetét: a munkás oda zuhanna vissza, ahonnét véres küzdelmek árán fölemelkedett. Ugyanakkor azt is látja, hogy a munkásság történelmi
tudatát és szerepét akkor se tudnák megtörni, és kivetné magából a fertőző idegen
elemet. Gion ismét teljes írói hitellel ábrázol egy buktatókra és „igehirdetésre"
annyi alkalmat kínáló jélenetet. Nem is tehet másként, mert gyökeréig ismeri a
történelem logikáját, az ő szavára hallgat. A történelem logikája pedig nem csupán
a puszta igazságot jelenti, de az igazság fényét és esztétikáját is.
A legtöbb író életfogytiglan egy vagy két regényt ír, helyesebben néhány alaptípust variál, Gionnak eddig minden műve meglepően ú j ívású vállalkozás. Második
regényének szigorú epikai kötöttsége után a harmadik (Ezen az oldalon) szinte follazul, inkább novellafüzérként hat, de csakhamar észrevesszük, hogy a „novellák"
látható indákkal és láthatatlan áramokkal mégis egymáshoz tartoznak. A Keglovics
Utcában vagyunk, egyetlen házsor az egész „városrész", folyó választja el a belső
várostól, és elhagyott, öreg temetők néznek szembe véle. Romoda ácsmester háza
előtt egy kivágott, görcsös ákácfatörzs mellé márvány sírkövet hurcoltak, itt ülnek
esténként, ez a pihenőhely, a fórum, a „kőnyomatos", a közösségi élet primitív, de
tökéletes központja. Tarka népség lakja az utcát, ki tudja mikor és honnét verődtek
össze,' de itt vannak, és időnként egyszerre csak új emberek érkeznek, senki sem
faggatja őket, legfennebb maguk mesélik múltjukat, vagy vigaszul kigondolt legendáikat. Élnek, látszólag mi sem történik velük, holott mindeniknek megvan a maga
történelme, és nem is akármilyen. Gion csupa „megható történetet" mesél róluk,
mert nyilván sajátságos humánus kincsekre talált itten. Első pillanatra úgy tetszik,
mintha Tersánszky „alvilágába" kerültünk volna, ám egykettőre látjuk, hogy tévedésbe estünk. Tersánszky „alvilága" kalandot és szabadságot jelentett, fanyar mosolyt és kacagást, vidám kézdörzsölést, majd huncut kacsintást, elesettséget, de
jóreményt is és életkedvet. Az ő vagányai annyit birtokoltak az országból, amenynyit akartak. Azóta nagy fordulat következett: az „alvilágot" körülvette a civilizáció,
és megkezdte lecsapolását, szétverését. Ami egy időre még megmaradt, mint a Keglovics utca, szűkre szabott, saját tengelye körül forgó, nyomott kedélyű világ lett, s
halálharangként hallgatta a körötte dolgozó erőgépek zúgását. Mégis, ami a Keglovics utcában történt, a nép naiv eposzának utolsó hullámverése. Elemi emberi érzések és indulatok törtek fel, egy tűnő világ utolsó kirobbanásai és szelíd felsóhajtása.
Még a félig hülye Sebestyén gyerekből is felszakad egy tündöklő emberi érzés, és
egész lényét elönti. És a Keglovics utcába jut az öreg Madzsgáj, ő a leghalkabb,
legcsöndesebb, holott senki sem tagadhatja meg tőle az emberi nagyság jegyeit, ám
„odafönt" mégis megtagadják — vagy elfelejtik? De szóljunk előbb a történelem
emberi avarjáról.
Minden nagy emberi átalakulásban, tehát korszakot teremtő drámában a kezdet
kezdetén előtérbe jut egy réteg a forradalom jegyében, de különféle szenvedélyek
és indulatok kirobbanásaként. Nemsokára éppen a forradalmi haladás kezdi selejtezni őket, sokan hullanak útfélre, vagy vesznek a mindennapok szürkeségébe. Gion
második regényében mesterien jellemzi ezt az emberi „avart" Opattól, a megkérgesedett lelkű pincértől és hajdani rendőrfőnöktől a hasonló szerepet játszott II.
Török Ádámig, aki régi tévedéseit valaminő zavaros újsütetű idealizmussal, tehát
újabb tévedéssel szeretné jóvátenni. Ezeknek a figuráknak Madzsgáj volt az „ellen69

képük". Öt nem az átalakulás kezdeti „nagy zavarosa" vetette fel, „kopott egyenruhában és szakadt bakancsban érkezett haza, de századosi rangjelzést viselt".
A hegyekben harcolt, majd visszatért a síkságra, és 6 lett az „ecce homo", ismét
emberszabásúvá tette a földet. Egyszer azután nagyon elfáradt, és a hálás utódok,
akik az általa teremtett rend és igazság világát élvezték, olykor haszonélvezték, a
Keglovics utcába adták gondozásba. Furcsa házba került, amolyan megtűrt találkahelyre, de az öreg Madzsgáj szobája, ahonnét nappal a temetőket, álmatlan éjszakákon pedig a csillagokat nézte, az emberség profán temploma lett. Utolsó ú t j á t egy
irgalmatlan apához tette, megtévedt leánya befogadásáért, azután egy csöndes éjszakán elaludt örökre. A Keglovics utca nem jelentette elhunytát a hivatalosaknak,
saját halottjának tekintette, úgy temette el. Kaphatott volna-e különb jutáimat?
Aligha, mégis félelmetes dolog, hogy „történelmi avar" lett belőle is, holott az ő
hagyományából sarjadhatott volna az annyiszor emlegetett, ú j élét. Egy igaz embert
jellemzett Gion? Lényegesen többet tett: emlékművet emelt annak, akit szívesen
elfelednek, holott a nap minden órájában gondolnunk kellene reája. És — adassék
ezért bocsánat — de az ilyen művészi emlékműveket tekintem valódi közéleti
irodalomnak, nem pedig a többé és kevésbé leplezett lólábakat.
Gion „megható történeteknek" nevezi a Keglovics utca lakóinak életrajzát.
Meghatóan szerény, mert könyvében humánus mélyfúrások sorakoznak. H a r m a d i k
könyve befejezett mű, ugyanakkor készülődés is a lényegesből a még lényegesebb
felé. Nemsokára csakugyan megjelent eddigi legnagyobb formátumú könyve, a
Virágos Katona. A századforduló idejébe és gyökereihez tér vissza, talán azért, hogy
nagy vállalkozásához segítségül hívja a föld alatti országot. Bácska azelőtt is izgatta
íróinkat, Mikszáth erről a tájról írta talán legjobb kisregényét, A mi örökös barátunkat. Innét jött Papp Dániel, s holtig megélt volna ebből a tájból, akár Tömörkény Szegedből, ha pályája elején közbe nem szól a korai halál. A sűrű bácskai
élet tartósan izgatta Hunyady Sándort, alig találkoztunk, hogy két nagy szerelmét,
Kolozsvárt és Bácskát ne emlegette volna. Sokat tudtunk erről a tájról, városairól,
polgárságáról, a híres bácskai nábobokról, a fekete szakállukat simogató kalugyerekről, egymással ölelkező és viaskodó népeiről. Valamikor az olvasó úgy gondolt
Bácskára, mint a földi paradicsomra, ezt az ábrándot Gion f ú t t a szét, ő az első,
aki tudtunkra adja, hogy mezei proletárok is éltek ama Kánaánban szép számmal,
de annál élesettebb sorsban.
Nem csupán a bácskai élet volt sűrű, ez a könyv is az. Családtörténet, a folklór
elemi feltörése, messzire kalandozó társadalomrajz, egy falu krónikája, ugyanakkor
egészen ú j híreket hoz a tegnapi parasztság belső tagozódásáról és történelmi t a r tásáról. Annyira sűrű írás, hogy a műfajt csakugyan újjáteremti, a Virágos Katonának saját regényarca van. Ám, kezdjük a népsorssal. A parasztság forradalmi mozgalmainak fészke Tiszántúl volt, Áchim L. András Adyhoz írt híres levelében pontosan meg is fogalmazta egy ú j Dózsa-forradalom menetrendjét. Annál feltűnőbb,
hogy ez a forradalmi láz a szomszédos Bácskába nem csapott át. De h a már' itt
tartunk, tovább kell gondolnunk a kérdést: vajon a parasztság elnyomatásának legkeservesebb idejében miért nem gyúlt országos tűz, a Viharsarokéhoz hasonló?
A választ Ady adja meg:
Szüzek voltunk a
Magas, piros, hős

forradalomnak
nászi-ágyán.

Igen, „szüzek" maradtunk, a nép nem termékenyülhetett nemzetté.. Ha á parasztság mégis lázadozott, irgalmatlanul letiporták, legnagyobb és valóban forradalomra elszánt vezérét, Áchim L. Andrást „idejében" meggyilkolták, csoda-e, ha belső
árvízként öntötte el a népet a történelmi reménytelenség? Ám indulatainak és düheinek valahol ki kellett törnie, ezért ellenségei helyett egymást marta. Irodalmunkban Gion mindenkinél különbül festi meg ezt a folyamatot: f a l u j a szegényparasztjai jó munkások voltak, de alig jutottak munkához, ezért semmit se vettek komo70

lyan, az életet sem. Ellenségeik helyett egymást verték és tiporták irgalmatlanul,
megindult a nép lassú, de biztos öngyilkossága.
De Gion fölfedező hevülete itt sem áll meg, félelmetes tényeket közöl a parasztság atomizálásáról. Az úrrend ezzel a talán mindennél pusztítóbb áfiummal
dolgozott, és teljes sikerrel, még a szegényparasztságot is részekre szabdalta.
A szenttamásiak a Zöld utca környékén, a Tukban laktak, de ha valaki egészen
lerongyosodott, íratlan törvény kivetette a Tűkből is, a Kálvária sorra költözött, és
tíz körömmel kezdett kaparni, kapaszkodni, hogy ismét a Tukba juthasson, mert a
szegénységen belül is az irgalmatlanság lett az úr. Erről írja. Gion irodalmunk egyik
legszebb társadalmi balladáját, Istenes Bíbic Mihály történetét. Töménysége, hangvétele, félelmetes realizmusa Arany Bolond Istókjának csőszkunyhóját juttatja
eszünkbe. Bíbic Mihály istenességbe takargatja folyamatos bűnözését," emberállati
szinten t a r t j a édes gyerekeit, hogy fölkapaszkodva majd embert nevelhessen belőlük. Mi várhatott arra a társadalomra, melyet ilyen hátborzongató ellentmondások
jellemeztek?
Gion legújabb könyvében egyre szaporodnak a drámai képek: falusi szoba télen,
a padlón gyerekek civakodnak, a kemence mellett asszonyok kötnek, az egyetlen
petróleumlámpa alatt Szentigaz ül, a kései sámán, és jósol; embercsoport állja körül
a kivándorlásra készülőket, de mielőtt elmennének, a „kis sógor" még egy kiadós
verekedésbe akar bocsátkozni vélük, mert a sorstárson ütött seb volt a „szép emlék", s győzte meg szegényeket arról, hogy izmaik is vannak. Amott „aranyvalutában", főtt kukoricaszemekben kártyáznak; íme a magyar idill, a családi kör, a téli
este a századforduló idején. És nem csupán ezekben a képekben feszül dráma, de
úgy érzem, Gionban is. Epikája tele tényleges drámák csíráival, sőt vázlataival.
így élt a magyar szegénység Bácska zsíros földjén. A szerbeket akkori helyzetükben mély patriarchális érzés tartotta össze, a németeket nem kötötte elemi
kapcsolat a földhöz, inkább iparra adták fejüket, és bár szívós küzdelem árán, de
sikerült polgárrá huzalkodniok. De minő helyet foglaltak el, minő szerepet vittek a
Gionok a falu életében? Erre annál inkább felelnünk kell, mert a Virágos katona
többek között családregény is. A regény embersűrűjéből kiemelkedik egy férfi,
Rojtos Gallai István, és a feltörekvő sváb molnárnak, Stefan Krebsnek a leánya,
Rézi. Azt hiszem, Gion nagyszüleit jellemzi bennük, s költeménynek beillő emlékezést ír róluk. Hősök voltak, mert megszegték a falu irgalmatlan törvényeit, és
győztek, mert szebb és boldogabb öregeket sohasem látott. Életükön és sorsukon
keresztül mondja el Gion, hogy miként valósítható meg az emberi boldogság, a
tiszta harmónia.
A Gallaiak vagy másfél századon keresztül pásztorkodtak, juhnyájak után ballagtak, ha idejük engedte, muzsikáltak, de nem furulyán, hanem citerán, és énekkel
kísérték. Ki tudja milyen mélyről és messziről hozták, de hűségesen őrizték. ezt a
népi kultúrkincset. Valamelyik ős azután megunta a bolyongást a pusztában, a
faluba költözött, darabka földet vásárolt, azt túrta. Egyik fia nem szeretett dolgozni,
afféle paraszti Orfeusz lett, zenével és énekkel szelídítette, ha nem is a vadállatokat,
de az immár csaknem vadfává torzuló embert. Lakodalmakon, bálokon,- ünnepségeken muzsikált, ebből élt. Rézi, a sváb molnár leánya pedig már süldő korában, a
Tuk parasztgyerekeivel verekedett, tehát barátkozott, utóbb úgy dolgozott a malomban, akár a férfi, hiába verte az apja, nem ment feleségül a gazdag polgárfiúhoz,
katonaszökevényt bújtatott, s bár világot látott, Amerikát is megjárta, mégis megvárta az első világháborúból félig rokkantként hazatérő „paraszti Orfeuszt". Sommásan: Rézi a népben maradt, megfogta és kötötte a földnek talán legnagyobb ereje,
az etnikum. Nyilván mindketten mélyebb emberi élmények és hajlamok szerint igazodtak, mint a falu népe .általában.
Már azzal is kiváltak a . többi közül, hogy emberszámba vették, és szívükbe
fogadták Gilikét. A fiút kiskorában tette a partra apja, a vándorló halász, tovább
evezett, és emberfia nem látta többé. Gilike ide-oda vetődött, végül a falu kanásza
lett, s mivel senkinek sem kellett, mert kivetette őt az emberi világ, különb világot
71

teremtett magának, hogy egyáltalában élni tudjon. Hősöknek nevezte ki az ujjait,
jobb kezén a jók foglaltak helyet, a másikon a gonoszok, akik szüntelen üldözték,
fenyegették Gilikét, de az igazak mindig győztek és különb világba mentették. Rézi
szíve megesett Gilike láttára, meghallgatta meséit, barátjává fogadta, sőt egy bibliai
szépségű jelenet folyt le közöttük. Rézi le akarta vágni Gilike elhanyagolt körmeit,
de csupán a jobb kezén engedte, a gonoszok maradjanak csak csúnyák. Ez a kivetett gyerek példázta, hogy az ember a világé is, világanyánk ment meg s vesz
ölébe, ha mindenki elhagyott, de az emberek azután róla feledkeznek meg legkönnyebben. Gilike sorsa magyarázza meg azt is, hogy miért születik ú j j á szüntelen a folklór: elemi hiány érzéseket tölt be.
De Rojtos Gallait egy másik döntő élmény is á t j á r j a : a virágos katona a Kálvárián. Ez a többivel ellentétben sárga virágot visel a mellén, mintha különös rendeltetése lenne. (Voloskóban írom ezeket a sorokat, s ma este felé földbe gyökeredzett a lábam. Mint mindig, meglátogattam gyönyörű temetőjét, ciprusfái olyan m e részen nyúlnak az égbe, mintha halottjai indulnának boldogabb t á j felé. Nyitva
találtam a ravatalozó ajtaját, Szent Mihály lova üresen állott, mindössze egy fekete
lepel borította, arra pedig sárga virágot hímzett valaki. Puszta véletlen ez? Vagy
jelkép errefelé a sárga virág?) A katona Jézust korbácsolja, de úgy áll ott, m i n t h a
nem volna jelen, s bár üt, de tulajdonképpen nem üti. Mindenki szenved . a K á l vária képein, Jézus csakúgy, mint a pribékek és a farizeusok, de ő boldog. Mintha
bizonyságot tenne, hogy más dimenziók is vannak, az ember pedig messzebbre nézhet, mint ameddig szeme ellát. A virágos katona megtanította Gallait, hogy beléphetünk a mesébe, konkrétabban megfogalmazva: lelkiállapotot válthatunk. Ez
pedig távolról sem jelent elszakadást a valóságtól — hiszen Gion időnk egyik legkülönb realistája—, de robbanásszerű tágulását. Rojtos Gallai helytállóit, m a k u l á t lan maradt a hétköznapokban, ezért elnyerte a legfőbb jót: megláthatta az „ígéret
földjét", a határtalan életet, mint Bulgakovnál a mester és Margarita. Az élet honfoglalása megy végbe a szenttamási Kálvárián? Valóban, Rézi itt fogadja meg a
legénynek, hogy a népben marad, nem kapaszkodik fölfelé, és megtanítja táncolni,
jövendő örömök ritmusát kelti fel benne a virágos katona színe előtt. De több is
történik, Galai beavatja Rézit a mesébe, a Kálvária-hegyre így hallik fel a lét örök
meséinek a zúgása.
Gallai pajtása I. Török Ádám (nem azonos a történelmi avarba hullott II. Török
Ádámmal), mit sem olvas ki a virágos katona tekintetéből és tartásából, ellenkezőleg, a közelében üldögélve eszeli ki rablásait és gyilkosságait. Ide jár, de Rojtos
Gallai ellenképévé torzul, mert nem tud világképet teremteni vagy befogadni.
Világkép nélkül pedig féléitűvé töpped az ember, ha pedig nagy szenvedélyek élnek
benne, bűnözővé torzul. Folklór nélkül nincsen teljes értékű emberi élet? Egyre több
és különb író vall így.
Kitör az első világháború, s midőn Gallai hazatér, első útja a Kálváriára vezet
a virágos katonához, de „a Virágos Katona elment a Kálváriáról. Ide jöttek a nyomorult jajgató emberek, és elűzték". Az emberek előbb megtagadták önmagukat,
azután jajveszékelni mentek a Kálváriára, s ekkor az történt, amit Móricz mond el
egyik novellájában, bár más síkon, de ugyanolyan végzetesen: meghalt a mese. Ám,
valamikor átvonult egy ifjú férfiún, az pedig Rézibe lehelte, és holtig melegítette
őket, holtig fénylett bennük. Gion így emlékezik a paraszti Orfeuszra: „Micsoda öregember volt. A legszebb öregember, akit valaha ismertem. Napokig, hetekig, évekig
mesélt nekem. Amikor haldoklott, nem engedte magához a papot, emiatt azután a
pap nem akarta eltemetni. A pap helyett én szerettem volna gyászbeszédet tartani,
de elbőgtem magam." Igen, nem volt szüksége gyónásra, szertartásra, papra. A tételes vallások világcsődje idején a folklórhoz térünk, az őstudáshoz, a mélyek mélyéből fölremegő világérzéshez, ahhoz a kultúrkincshez, melyet az emberiség szüntelen
s véres verejtékkel épít, és belső tüzében éget makulátlanná.
Erdélyben már a két világháború között nagy irodalom keletkezett. Szlovákia
magyar kisebbsége nem bírt ilyen arányú virágzásba törni, de komoly értékeket
adott. Bácskában sem hiányoztak kiemelkedő magyar írók, ám irodalmi élete lénye72

gesen halványabb volt. Sokan szerették ezt a tényt az ott élő magyarok kisebb számával mentegetni, holott éppen Fábry Zoltán győzött meg mindnyájunkat arról,
hogy egy kis törzs és halálra ítéltnek tetsző dialektus is adhat világirodalmi méretű
írót. A jugoszláviai magyar irodalom sohasem vergődött ilyen reménytelen helyzetben, az írók nyugodtan kereshették útjukat, de bizonyos kishitűség jellemezte
őket, mintha a szülőföld, a nép, a tényleges ember ábrázolása feltétlenül provincializmust jelentene, holott a provincializmus oka sohasem az irodalom témáiban,
de az író alkatában rejtezik. Sokáig vajúdott ez a kérdés, folyt a vita, mígnem Gion
jelentkezése, tehát maga az irodalom eldöntötte. Pályája igazolja, hogy a jugoszláviai magyar kisebbség is képes nagy irodalom teremtésére.
Parasztokról ír Gion? Szívesen teszi, de ugyanakkor minden társadalmi réteg
életével szembenéz. A magyar néppel foglalkozik? Valóban, de nem csupán véle,
tudja, hogy Közép-Kelet-Európában népek sokasága él egymás mellett, gyakorol
egymásra hatást, életük nemegyszer egybe folyik, ez pedig csak növeli a nagy
irodalom esélyét, mert egyre szélesebb humánus ölelésre biztatja az írót. Gion
sohasem tesz eleve megkülönböztetést nép és nép között, mindenkit közelről néz
meg, gyökeréig elemez, tehát teljes értékű humánus mértékkel dolgozik. Szívesen ír
falujáról, családjáról, közeli ismerőseiről? Ismét igenlő választ kell adnunk, de ezzel
távolról sem válik provinciálissá. Tamási Áron Farkaslakáról írt mindhalálig, de
falujából ablakot nyitott a világ felé. Gion tovább megy, hűséges szülőföldjéhez és
népéhez, de gyökeret vert a városban is, az ipari munkásság és az értelmiség élete
éppen annyira izgatja, mint a parasztoké, nem csupán saját népét szereti, de hazája
minden fiát, s éppen ezzel a gyönyörű valóságmámorral győzi le a provincializmust,
mert így mond ú j a t az emberiségnek.
Nékem Léva, közelebbről Szent János puszta a szülőföldem, de éppen úgy ragaszkodom ifjúságom tájához, Esztergomhoz, alig van nap, hogy ne gondolnék
Békéscsabára, olthatatlan nosztalgia húz Kolozsvár felé, otthon vagyok valamennyiükben. Bácska pedig? Bácskából származott az asszony, kit legjobban szerettem, aki
törzsünkbe oltotta Bácska lelkét, sűrű, szép életét. Ha Szabadkán vagy Csantavéren
járok, önkéntelenül az ő nyomát keresem, s egyre mélyebbre szívom a t á j lelkét,
életét. Egyre zúg bennem a felvidéki erdő, szent városom Kassa, hiszen négy kapuján függött egykor ősömnek — Caraffa parancsára — feldarabolt teste. De bennem
zúg a jugoszláv tenger is, a tényleges csakúgy, mint a népek tengere. Voloskójában
és az én drága Voloskómban ugyancsak otthon vagyok már, befogadnak, mindig
mosollyal köszöntenek, s van-e nagyobb dolog e világon az ajándékba adott emberi
fénynél és melegségnél? Az öreg kis halászváros végén pislákoló kiskocsmában pedig
esténként a munkából hazatérők isztriai vörös bor mellett különös keveréknyelven
mesélik életüket, és csodálatosképpen mindig megértjük egymást. Úgy viselkedik
mindenki, mintha idők óta ismernők egymást, vagy valaminő mélyen rejlő rokonság mozdul meg bennünk?
Mindig csodálkoztam, hogy Herceg János mellett alig nyúlt magyar író ehhez a
sűrű bácskai élethez, a sokféle népek, köztük a mi életünkhöz is. Gion megtette
végre, és elindult a nagy irodalom felé, sőt a Virágos Katonával az első csúcsot
már meg is hódította. Nékem pedig könyvével örök útitársat adott.
Volosko—Óbuda, 1974. szeptember 6.—október 15.

73

GÖRÖMBEI

ANDRÁS

Utassy József
A hatvanas évek közepe táján jelentkező költőnemzedék legmarkánsabb k a r a k terű egyénisége. Különös, hogy lírájának megkülönböztető jegye az első pillanattól
kezdve a természetesség volt. Vállalta önmagát és a világot olyannak, amilyennek
látta, érzékelte. Üde, közvetlen hangon beszélte ki legbensőbb élményeit, vágyait,
törekvéseit. S ugyanilyen természetességgel szembesítette magát a világgal. Költői
szemléletének jellegzetessége a közvetlen, empirikus élmények iránti fogékonyság
volt. Merte vállalni a fiatalságot végletes pillanataival együtt. Első kötetének világa
azért tág, mert a költői szó a végletek közt jár: az extázisos lobogás és a világ
gyarlóságának számbavétele, a fiatalember költői és emberi tehetetlenségének és
nagyot akarásának bevallása jelzi a piros és fekete színeket. A Tüzem,
lobogóm!
(1969) a készülődés verseskönyve. A versek világának feszültsége, szikrázó atmoszférája abból táplálkozik, hogy a világ tényeinek, az egyéniség létezési keretének
szinte naturalista pontosságú és aprólékosságú megnevezése, pőre nevén nevezése
egy aktivitásra predestinált költői énnel szembesül. A mozdulatlan, passzív, kisszerű
tárgyi és emberi világ ily módon mindig kihívásként, akció indítékaként jelenik meg,
s a verset éppen ez az aktív kapcsolat lendíti magasba. Ezért oly tág a horizontja
már a korai Utassy-versnek is. Naturalizmust és romantikát ötvöz. A versek nyugtalan lüktetése még ebben is életszerű; vállalja a szélsőségeket is: „térdig gazban
jár, s ujjáról / mégis hétpettyes örömöt röptét".
A Tüzem, lobogóm! költője versbe emeli életének legmíndennapibb eseményeit,
élményeit is, de mindent az egyéniség célratörő önépítkezése állít koordináta-rendszerébe. A tények, konkrét élmények azáltal emelkednek önmaguknál nagyobb jelentőségűvé, hogy egy önmagát, helyét és feladatait kereső költői én idézi meg
azokat irányjelölő, útmutató, fényes vagy komor csillagnak. Ez az igazoló, felhasználó gesztus olyan erős a versekben, hogy némelyeket megtévesztett: publicista
tehetségnek vélték az eredendően poétaalkatú költőt. Pedig csupán arról van szó,
hogy Utassy számára a vers az élet természetes része, annak tükre tehát, ami az
ember, s ha egyéniségének legfőbb gondja az önmagára találás, a világnézetes emberség, a társadalmi érdekű, eredendően közösségi célzatú törekvésekben való helytalálás, akkor a versek világa sem lehet más, hiszen a korai Utassy-versek élményközelsége szinte kivételes.
A közvetlen személyes élmények Utassy verseiben valamely lényeges aspektusuk révén ok-okozati összefüggésbe kerülnek a személyiség önmegvalósító hajlamaival. Utassy eredetiségének egyik fontos bizonyítéka ennek az aspektusnak a csak
reá jellemző megválasztása, s az ok-okozati hálózatnák csak reá jellemző evidenciaszerű megmutatása. A kötet címadója szerelmes vers: Tüzem, lobogóml, s a korai
versekben gazdag virágzását láthatjuk ennek a motívumnak. Játékosság, természetes
erotikus hajlamok, olykor sután botladozó rajongás-vallomás váltakoznak, a motívum elkülönítő lényege azonban az, hogy Utassy számára a szerelem gazdagító,
naggyá, teljessé tevő hatalom, az élet lobogó teljessége, amelyet vállalni kell, ha a
szerelmet vállalja: „Élek-halok a fényért, / égj hát gyönyörűm, lángolj! / Tüzem,
lobogóm vagy már. / Lobbantsd rám ifjúságom!" Egy egyéni módon választott igekötős ige tágítja gazdag jelentésűvé a szerelmi vallomást: „lobbantsd rám". Micsoda
gazdagság egyetlen képben! Benne van a teljesség szépsége, igézete, s benne van a
szégyenkezés is arra az esetre tartogatva, ha a költői én nem vállalja az ifjúság, a
szerelem, az emberi maximumok követelményeit. A „rálobbantás"-ban benne van
a szemrehányás gesztusa is, de egy ilyen elragadtatott vallomás végén mi más lehet
74

ez, mint aktivizáló ösztönzés, ráébresztés azokra a minőségekre, melyek nélkül a
szerelemben is szégyenkeznie kell, melyek kiteljesítése, emberi kötelessége.
Személyes élmény izzik elevenen az árvaságmotívum mögött is: Utassy József
édesapja a második világháború áldozata lett. Akkor történt még ez, amikor a fia
járni tanult. A közvetlen oka pedig az volt, hogy egy német közlegény többre nézett
egy abrak zabot, mint az édesapa életét. Az árvaság, az apátlanság motívuma elég
gyakori Utassy költészetében. Asszociációi gyakran kapcsolódnak a legváratlanabb
tájakról is az apa halálához. Áthangszereli, a veszteséghez kapcsolja a látszólag
másmilyen indítású verset is, s utána már ez teljesedik ki, elejti az intonáló motívum másféle lehetőségeit (Ragyogásban). Szerelmes versben is militáris jellegű költői képek jelennek meg, „zöld aknára lép a madár / Kilőtt harckocsik a sziklák /
napsugár-sorozat ropog". Az árvaságmotívum is leggyakrabban azáltal kap tágabb
érvényű funkciót Utassy verseiben, hogy a költő önépítkezésének viszonyítási rendszerébe épül bele váratlan és .természetes spontaneitással. A chorijambusok tavaszt
ünneplő gyors pergésű idillfestésébe szinte váratlanul ugrik be ez a motívum éppen
akkor, amikor a költő a külső festés után, önmagát szembesíti a boldognak bemutatott világgal, saját boldogságát keresi. Az emberséges élethez való jogát árvaságával, s annak következményeivel perli: „Emberül élni / végre hiszen / azt se
tudom hogy / élve talán? / hova temették / édesapám". A vers ritmusa is az
élményhez igazodik: a gyors pergés kétszer törik meg egy-egy pillanatra, a hangsúlyos helyen szinte megáll a vers: az édesapánál, akit „FEGYVER ÖLT MEG", s
az édesanyánál: „s anyám özvegy". Az apa elvesztése — annak negatív szociális
következményei révén — olyan finom szociális és morális érzéket segített felnőni a
költőben, melynek birtokában rosszul érzi magát az álságok, hazugságok között.
A májusi ünneplésen fehér ing asszociálja a hóban megfagyott apát, először csak a
sorok mögött érezhetőn, majd egyre közeledőn, míg végre a költő és a vállon veregető „veterán Vezércikk" közé áll az apa, aki a költőnek minden útján előtte jár,
megóvja a szimplifikálástól, nem engedi szemléletét a könnyű megoldásokban megnyugodni, figyelmezteti látszat és valóság elméleteire (A Nagy Szavak körútján).
Az apa emléke figyelmeztető, óvó, kötelességekre ébresztő erejű. Az indulat
pedig, mely szaggatottá, darabossá teszi a verset, a szociális nyomor, a kisszerűségek
•s azok „szóvirággal" való elfedése ellen munkál. Ez a személyes élményekből eredő
szociális érzékenység tágítja a közösség felé a spontán élményvallomásokat, s
ezáltal mintegy kijelöli a költő legotthonosabb terepét. A nagy ívű szembesítés jellemző az ilyen témájú versekre is, de ezekben tovább tágul a szemhatár: a személyes élmény elvi kérdéseket vet föl, történelmi és társadalmi igazságszolgáltatást
sürget társadalmi értelemben. A költő önérdeke a személyes hang ellenére „diribdarabra tört szét". Az ITT széles panorámáját nyújtja ennek a nyomornak és kisszerűségnek, s a naturalisztikus részletességű, pontosságú bemutatást egyetlen gesztussal emeli számon kérő és felelősségre vonó erejűvé; a Zúg Március is ilyen számon kérő gesztussal idézi meg Petőfit. A márciusnak. egész kis mitológiája van
Utassy korai verseiben. Temperamentumos természete azt az életrajzi tényt emeli
predestinációs értékűvé, hogy márciusban született. Márciusi gyermeknek nevezi
magát, de itt a március már a forradalmak évadát jelenti, a pusztulással szemben
az örökzöld remények igézetét, a forradalmak szabadító lendületét és hitét. Költői
öntudata is innen táplálkozik. Annak is külön kis mitológiája van: maradhatott
volna szülőfalujában, verekedhetne palóc legényekkel asszonynakvalóért, de már
kölyökkorában elkötött a kapufélfától „egy sárga kancát", s azóta fogva tartja a
nyugtalanság, - s egyre beljebb csalja a rengetegbe „az iramló csodaszarvas-igazság"
(Monológ a pódiumon). Nagy Lászlónak ajánlott szép verse szerint is „Pokoljáró
Arkangyal" diktálja verseit. Ezek a mitologikus elemek csak költői keretéül szolgálnak a feltétlen hivatástudatnak, mely Utassy líráját áthatja. Ez a hivatástudat,
ez a költőiség egyre- erősebben közösségi célzatú. A Tüzem, lobogóm! kötet verseiben még a személyes élmények, személyes érdekeltség van előtérben, de a horizont
tágulása a ciklusok sorrendjén is érezhető. Egyre inkább előtérbe kerülnek a nemzeti és az egyetemes hangsúlyai a személyes élménynek. A felelősségvállalás, a tár75

sadalmi, közösségi küldetéstudat lépten-nyomon szembetűnik. A kötet záróversében
pedig programként fogalmazza meg a költő a. „nézzünk immár nagyobbakra" elszántságát, "szinte igazságtalanul leminősíti eddigi eredményeit azok erősen személyes jellege miatt, amikor ú j költői programot fogalmaz:
Szólogathatsz már,
Szerelem,
nevemet súgva százszor:
kitámolygok a mellbimbók
rengő
holdudvarából,
és részegen, és józanul:
írnom kell! Addig írnom,
míg föl nem száll kék
galambfehér
papírom.

terhével

Megvalósulásban, eredményekben is, de főként programban a Tüzem, lobogóm !-ban
egy olyan költővel ismerkedhettünk, akinek legfőbb jellemvonásai közé tartozik az
élményközelség, a szociális és morális érzékenység, a közösségi gondok vállalása, a
nemzeti felelősség, a nemzeti jelleg vállalása, mindez egy friss hangú, indulatos,
játékos és komoly költői énen átsugároztatva, egyéniségének legbensőbb h a j i a m a t
szerint szólal meg. „Ahol mutál, ott is az élet üde lüktetése érzékelhető benne. S ez
a titka, hogy szívesebben figyel rá az ember, mint sok költőre, akik talán nagyobb
gondolati apparátust görgetnek, de sokkal gépiesebben és többnyire a csoda izgalmai nélkül" (Kiss Ferenc).
A Tüzem, lobogóm! után írott Utassy-versek azért jelentenek lényegesen ú j m i nőséget a költő pályáján, mert lírája ezekben gondolatilag elmélyült, s közben megőrizte a „csoda izgalmait" is. Az egyéni élmények az újabb versekben egyetemes
érvényűvé emelkednek, filozófiai összegzésekre képesítik a költőt. Hangja mit sem
veszített frisseségéből, lényegesen gazdagodott megnevező ereje. Komorabb lett,
látása összetettebb, bánatosabb, de sohasem megadó. Most is őrzi a játékosság győzedelmes erejét, de számvetései már egyetemes összefüggések rendszerében készülnek. Különös értéke újabb verseinek, hogy a gondolati jelleg megerősödésével párhuzamosan erősödött a versek líraisága is. Korábban nagyon gyakran prózai, még
többször epikus menetűek s csak bizonyos ponton felszikrázóak voltak a költeményei. Most megszaporodtak a költői képek, intenzívebb, tömörebb, sugallatosabb lett
lírája, de most is olyan egyértelmű, világos és határozott, mint korábban. Amit a
Tüzem, lobogóm! költői programként hirdetett meg, azt újabb versei eredményként
mutatják fel. Ha megjelenik végre oly érthetetlenül késlekedő második kötete, vitathatatlanul igazolni fogja a lényeges fejlődést, kiteljesülést. Arra is jó példa lesz,
hogy nem törvényszerű ma sem az a megtorpanás, amit fiatal költőink az első
kötet megjelenése után szinte kivétel nélkül mutattak eddig. Figyelemre méltó nyeresége Utassy újabb verseinek, hogy a gondolatiság erősödésével együtt erősödött
költészetének közéleti és nemzeti jellege. A líra minőségi változásával mindkettőnek érvénye sokszorosára nőtt, hiszen újabb verseinek legszembetűnőbb jellegzetessége a konkrét élmények egyetemesítése, általánossá tágítása a konkrét élmény
frisseségének megőrzésével.
Az apa értelmetlen halála motiválja az Ismeretlen katona című verset is, mint
a korábbi költemények közül többet, de ebben a személyes élmény, az egyszeri
esemény történelmileg kitágul, erős nemzeti színezetet kap. S a nemzetiből mindjárt az egyetemes felé nyílik meg a versvilág, mert a hősi halott katona örök áldozatjellegével tágul. A költő ezt a történelmi perspektívákban való láttatást leggyakrabban a magyar és egyetemes történelem és kultúra motívumainak átértékelésével
és szuverén asszimilálásával éri el. Jelen esetben is: „Országok Sisakja! / Sisakok
Izsákja, / regiment regrutám!" A vers következetesen végigviszi a bibliai motívumot
76

párhuzamosan a személyes fájdalom, gyász erősítésével. Az ismeretlen katonát „egy
őrült Ábrahám" vezényli, az édesapa sorsa Jézuséval kerül azonosító párhuzamba:
„Bükkszenterzsébeti senkim, jézus krisztus: Apám, Édesapám!" A haza pedig „Istenre
esküszik / s Pilátus piacán / harmincezüstködik", miközben megtévesztett, „hadak
útjára vert" katonája érte hősi halált hal. A vers érzékletesen mutatja, hogy Utassynál a kultúrélmények felhasználásában az átértékelés a döntő jelentőségű mozzanat,
s ezáltal egy új, többárnyalatú prizma világítja meg a konkrét élményt. A bibliai
motívumokat nem a Biblia logikája szerint, hanem saját mai értelmezésével használja fel: Izsákot nála nem menti meg az angyal, Ábrahám pedig nem a feltétlen
hit ünnepeltje, hanem „őrült", fanatikus — rossz ügyek mellett, s végül jézus megtévesztett, jó szándékú áldozattá lesz. A bibliai motívumokkal való távlatosítás így
megnöveli, egyetemesíti a konkrét élménymotívumot, de éppen az átértékelés révén
a hangsúly a személyes indítékon marad, a költő szinte ahhoz igazítja a Bibliát.
A konkrét élmény így mégis átleng a történelembe, az időtlenbe, az egyetemesbe,
megvallása eme vonatkozásrendszer révén sokkal intenzívebbé vált.
Utassy magyarságélménye, hazaszeretete Adyéval rokon. Kemény bírálat, ostorozás és feltétlen szeretet, szinte szerelmes hűség jellemzi. Leginkább a féltés, az
aggódás motiválja, de erős hangsúlyt kap benne a természetes, szinte ösztönös
vonzódás is, mely leginkább a szerelmi érzéssel rokonítható. Ennek az ambivalens
érzésnek az intenzív művészi kifejezése emeli a magyar hazafias költészet legszebb
darabjai közé a Magyarországot. Szerelmes vers ez a hazához, de az Ómagyar Máriasiralom hangjaival indul és zárul, mert a siratás és a szerelmi vallomás egybesimulásából szikráztat fel megtartó erőt. Gazdag nemzeti hagyományt asszimilál a vers
— az említett mellett népdalokat és népballadákat —, s ezek az ambivalens érzés
két pólusát érzékeltetik — és simítják eggyé. A vers lírai szituációja szerint a
költőt a haza veszélyeztetettsége hívta vissza önérvényesülésének kényszerű kísérleteiből: „Hadak csillagporos Űtján / pirosra vált kendőm, / pirosra vált kendőm".
A különféle hagyományok alkotó asszimilálása annak természetes következménye Utassy költészetében, hogy a történelmet és a kultúrát folyamatában, történetiségében szemléli, hogy tudatosan vállalja a magyar irodalom nemzeti jellegének
folytonosságát a saját költészetében. A nemzeti jelleg vállalása nem az egyetemes
és az internacionális ellenében, hanem azokkal természetes egységben, dialektikus
szétválaszthatatlanságban szólal meg verseiben. „Magyar vagy, mert lengyel a lengyel, / mongol a mongol és dán a dán." Mai mondandóinak megtalálásához nyújtana^: segítséget a nemzeti hagyomány folytatható elemei, s érvényes tanulságai.
Már a korai versekben is bőven akadt példa arra, hogy a múlt tudása termékeny
mai ösztönzés, összetettebb látásra, valamint cselekvésre kényszerítő erő lehet.
A Nagy Szavak körútján a költő Segesvárra, Abdára és Balatonszárszóra gondolt
mintegy ellenvetés gyanánt, máskor Dózsa kényszerítette a passzív szemlélődés megtagadására, mert úgy érezte, cselekvés nélkül ő harap elsőnek Györgybe (Első év).
A múlt a jövőbe vezető utat építi költészetében. A gazdag tudás mai válaszok, mai
problémák megoldásában segít. Az egyéniség szemléletét, belső törvényeit formálja
a múlt, ezt jelenti az, hogy: „Előre hallom, amit mondok, / oly hangosan súgnak a
csontok" (Szemfedő föld). Az ő követelménye az „EMBERNEK MAGYAR, MAGYARNAK EMBERIT!" mondandók megtalálása. A magyar költészet folytonosságának
vállalása ezért nem gát, hanem progresszív ösztönzés az ő számára, hiszen a lényege
erkölcsi irányulás.
. A Szerelem szélén című versében vallja meg, mit jelent neki magyar költőnek
lennie: „Mit akar itt ez a kéz a számon? / Csillagi csöndet emberi tájon?! / Hogy
ami fáj, szótlanul fájjon? / Költő vagyok én: magyar költő!" A szerelemnek, családi
boldogságnak is alapkövetelménye nála az, hogy ne gátolja semmiféle kötöttség az
őszinte, közösségi érdekű szólásban. Ehhez kéri a szerelmes társ bátorságát. A bátor
közéletiség és a szerelmi idill nem kizárják, hanem feltételezik egymást költészetében, s ezáltal is a magyar líra fő vonulatához kapcsolódik.
77

Ez az aktív és gátakat nem tűrő, megalkuvásokra, • kisszerű idomulásokra erkölcsileg képtelen egyéniség nyilatkozik meg azokban az — egyre nagyobb számú —
versekben is, melyekben ars poetica, helyesebben ars vita igénnyél szól. Kormos
Istvánnak ajánlotta a Tengerlátót, de az ajánlás ezúttal is az elkülönülés gesztusában erősebb. Kormos István kötetének címadó verse, a Szegény Yorick, rezignált,
kissé ironikus hangvétele ellenére is végtelenül keserű vers, az ember jelentéktelen ségét, siratni valóan és kacagni valóan kisszerű igyekezetét nézi fölülről, ötszáz
esztendővel továbblendítve az időt, hogy a jelentéktelenség annál egyértelműbb
legyen. Kormos versébe belejátszik a Hamlet ama jelenete, amikor Hamlet Yorick
koponyáját tartja a.kezében, és afelől érdeklődik, hogy vajon kié volt az valaha.
Kormos verse önjellemzés, öntörpítés. Utassy Tengerlátója is önjellemzés, de éppen
ellenkezőleg: az emberi méltóságra, emberi nagyságra, felelősségre ébredés verse,
és ami a hatalmas emberi méltósággal összefügg: az emberi cselekvés verse. „Láttam a Tengert: nem hallgathatok!" „Látott a Tenger hatalmasnak ott, / s én láttam
a Tengert! / Hatalmas vagyok".
Ez az Utassyra oly igen jellémző vitalitás, bátorság, lendület egyáltalán nem
zárja ki a pontos helyzetérzékelés lehetőségét. Csupán a cselekvés vállalásában n e m
ismert kételyt, de tudja az út nehézségeit is, s kész minden áldozatra, mert hisz az
emberi cselekvés- értelmében. Szinte filozófiai összegzése ennek a cselekvő, kiküzdött teremtő hitnek a Juhász Ferencnek ajánlott Mindenség Déva-vára. A cselekvő,
teremtő ember az alkotás pillanatában úgy érzi, teremtménye tökéletes, romolhatatlan az építmény. Az idő és a mű azonban mindig újabb erőfeszítéseket követel,
hiszen „Mire a náp zenitre ér, / téglák pórusain átlát". Az alkotás, a cselekvés
minden áldozatot megkíván, a tökéletes jelenkori megközelítése is óriási áldozatot
kér az élet- bármely területén:

,

Mindenség
VÉR
Szabadság
Vér
Szerelem
VÉR

Déva-vára: •
AZ ÁRA!
Déva-vára:
az ára!
Déva-vára:
_4Z ÁRA!
.

Az emberi fejlődésbe vetett hit megvallásával zárul a költemény. Az egyénnek ebben
a fejlődésben megvan a maga fontos szerepe: az ő maximuma a továbbfejlődés feltétele is. Látszólag paradox módon a tökéleteset teremtő ember reménye az, hogy
az utána jövők még tökéletesebbet fognak alkotni, annak ellenére, hogy ő teljes
önmagát adta a műnek: „Reményben a bizonyosság: / Megérjük magunk elestét".
A közösségi szemlélet és moralitás szép megvallása is ez.
A kiküzdött hit, a pusztulással, devalválódással, mindig indulattal, mégis nagy
gondolati készültséggel dacoló költő újabb verseiből csak néhányat emeltem ki példa
gyanánt. Ezeket vélem esztétikailag és eszmeiség tekintetében is Utassy l í r á j á n a k
pillanatnyi állapotára jelemzőeknek. Mindegyik mögé a fő vonásaiban hasonló költemények tucatját sorolhatnám. Melléjük pedig a másféle típusok nagy számát.
Hiszen nem volt szó az Akár a szarvasokról, az Őszvilágról, a Száll az
énekről...
hogy csak a számomra legfontosabbakat említsem. Második kötet híján Utassy világképének megrajzolása, felvillantása nem is lehetett célom. Az említett példákkal
csupán jelezni akartam, hogy meggyőződésem szerint Utassy költészete a magyar
líra egészében is megbecsülendő érték. Fejlődésének íve oly egyenes, lírája olyan
távlatokat jelez, lehetőségei olyan nyitottak, hogy a legnagyobb bizalommal és bizakodással várhatjuk nemcsak késlekedő második kötetét, hanem ú j a b b verseit is.
Olyan egyéniség ő, akit már nem lehet megkerülni, akivel számolni kell, a k á r
szereti valaki, akár nem. Hiszem, hogy újabb verseivel maradandó értéket alkotott.
S ráadásul olyat, amelynek közéleti nyeresége is kivételes. .
78

Csoóri Sándor: Utazás, félálomban
Csoóri Sándor ú j — prózai írásait tartalmazó — kötetét olvasva, mindenekelőtt
az a szembetűnő, hogy sokszínűsége ellenére is mennyire egységes hatást kelt. A változatosság tárgyban, műfajban, hangban egyaránt megfigyelhető. Szó esik benne
filozófiáról és filmművészetről, építészetről és folklórról, vagy politikáról és szobrászatról éppúgy, mint nyelvművelésről, színészetről, fotóról, versről stb. A keret
többnyire kritika, műhelytanulmány, elmélkedés, de lehet műelemzés, monológ,
portré is, előszó és megnyitó is. Sokféle változatban: a prózában írott költemény
önfeledt idilliségétől az irónia már-már swifti komorságáig; a bujkáló mosolytól a
szellemi ..tornák fegyelméig; a gondolkodás játékosságától a szenvedélyek méltóságáig. E gazdagság mégse barokkos jellegű, nem bontja mozaikokká a kötet logikáját,
sőt inkább erősíti! „Makacs, hegymászó gondolatok tartják kötélen egymást párban.
Szögek, kalapácsok, karikák — hallani a pontos és kimért ütéseket s a kidagadó
halántékér lüktetését a mélység fölött. A sorok közti lélegzetvételekben céltudatosság
és fegyelem együtt, veszély- és szabadságtudat egyensúlyban" — olvassuk a Suttogások és mosolyok című írásban. Az önmagunknak föltett első kérdés ez iehetne:
miért van, honnan ered a benyomás a könyv kemény acélszemekből kalapált feszes
egységéről ?
Midőn Csoóri prózát ír, nem kisebb intenzitással teszi, mintha verset alkotna.
Egész intellektusa bevetésével, mozgósításával. A próza sohasem mellékes, alárendelt
jelentőségű megszólalási forma számára, hanem egyenrangú a verssel. Egy-egy írása
— akár egy-egy költeménye — gondolkodás és létfelismerés egyszerre. A gondolatot
nem sterilen, hanem a maga pszichikai közegében szólaltatja meg. így például fontos
fogalmi megállapításai vannak az időről, de hallja és látja is, amint fölmerül lappangásából s megtestesül „a félálom vetítővásznán". Számára a megismerés nem
egymásra épülő fokozatokban elnyúló folyamat, hanem rakétaszerű becsapódás, a
szemlélet, gondolat és cselekedni vágyó akarat egyidejűsége. Gondolat és gondolkodás együtt. Felismerés és ökölbe szoruló kéz, dilemma és szorongás, eszme és
lelkesedés egyszerre. írás közben nemcsak az elvonatkoztató képességét működteti,
hanem a képzeletét is. Elviselhetetlennek érzi a „féligállapotokat": eszméit nem a
ráció filozopteri bágyadtságával fogalmazza meg, hanem életesen. Gondolatai a keletkezésükkel összefüggő lélekállapothoz kapcsolódnak.
Csoóri prózája értekező-, egyszersmind széppróza is, telítetten mély líraisággal.
E líraiság nem hagyományos: hiányzik belőle mind a túlcsorduló érzelmesség, mind
a harsány pátosz. Felületi megjelenése inkább valamiféle sajátos ritmus, ahogyan
történet és reflexió, rezignáció és szenvedély, logika és oldottság hullámzik, ahogyan
metsző élű elemzés és képkinagyító képzelet váltakozik. Líraisága a lényeglátás: a
gondolatpótló adatközlés mellőzése, a kiürült formák, szokványos közhelyek elvetése,
az egyéniség szüntelen és friss jelenléte. Úgy tud egy-egy problémába szenvedéllyel
belemarkolni, hogy elfogulatlan tárgyszerűségét egy pillanatra sem adja föl.
79

Az Utazás, félálomban a fojtott szó prózája. Nyelvezetére jellemző „a veretes
fölény, mely fedezetét a visszafogottságtól kapja". Feszültség van benne, amit nemcsak a kell és lehet dilemmája táplál, hanem az érzelmek nyugtalanságának és a
gondolkodás fegyelmének kettőssége is. így gyakori f o r m á j a a párbeszéd (a monológ
is csupán rejtettebb válfaja ennek) és a kérdések burjánzása. Szerencsés egyensúlyt
alkot a gazdag asszociációtermő lelemény és a mértéket szabó rendteremtő igény.
Súlyos, sűrített, ugyanakkor játékos és könnyed. Ha előzményeit keressük, két hagyományra is utalnunk kell: a magyar esszé legmagasabb színvonalára, Németh
László és Illyés Gyula tanulmányíró stílusára — továbbá az erdélyi emlékiratirodalom nyelvi gazdagságára. Csoóri is képes rá, hogy szinte mondatonként fölgyújtsa a meglepetés petárdáit; nem a meghökkentés öncélúságával, hanem a fogalom találó képi megjelenítéseivel. Nem elégszik meg a gondolat puszta megfogalmazásával: „a gondolat társát, az életet" is mondataiba akarja sűríteni.
Az egységteremtő erők sorában mégsem a líraiság, a nyelv a legfontosabb, hanem a mindent átható, kiérlelt, újszerű látásmód, „a magatartás forradalma". A kérlelhetetlen szigor, mellyel föllázad „az idegrendszer feudalizmusa", továbbá az
avantgarde pótcselekvés értékű „kihívó nyeglesége" ellen. Az önmagával szemben
belülről támasztott követelmény kíméletlen keménysége, mely egyaránt szembefordítja a művészeti árutermelés opportunizmusával és az önemésztő aszkézis álmegoldásával, az időt pillanatok rabságává lefokozó kompromisszumos árulásokkal.
A személyesség és bensőségesség őrzése az eltárgyiasodó világban. A problémák
iránti Petőfi-féle nyitottság. A konszolidáció szellemi állapotának elviselhetetlensége, mert a felelősségtudatot jobban edzi a bizonytalanság és fájdalom, mint az
életforma nyugalma. A „csillapíthatatlan mozgáskényszer", mert „az ember saját
szabadságának terméke", és „csak annak van értéke, amiről mi dönthetjük el, hogy
mivé legyen". A Veres Péter-i és Illyés Gyula-i példa követése: a „paraszt-Montaigne" hasznos, fegyelmezett írójellemének eszményítése; a „költészet Széchenyijének" idézése, aki „a hamleti kérdésekre fortinbrasi választ ad". Egyszóval az igazság
keresésének és kimondásának fanatizmusa.
Ars poetica- s programértékű írások ezek, a távlatosság és lényeglátás erényével.
Közülük is a legfontosabbak: a Születésnapi följegyzések, a Találkozásaim az anyanyelvvel, a Naphiány, és végül, de nem utolsósorban a címadó írás, az Utazás, félálomban. Három gondolatsort jelzésszerűen ki kell emelnünk. Az egyik: a kultúra
„rendszer, hajlam, örökség, kormányzó erő", így modernsége elképzelhetetlen a népi
műveltség jelenléte nélkül. „Egyre világosabban látjuk, hogy az ú j vallásként megjelenő technika-mámor, technika-igézet — a látszatok és lenyűgöző közhelyek ellenére hajszálnyira sem volt átformálóbb hatással a modern művészetekre, mint a
néprajz, a népélettudómány — az ősi kultúrák általában. Hisz minél messzebbre
pattant el az ember a jövő irányába, annál távolabbról érkezett hozzá visszhang a
múlt időkből. A bálványozott technika ellenpontjaként megjelentek az őskultúrák
lenyűgöző hatású bálványai. A jövő zajongó mítoszaival szemben a múlt kiérlelt
mítoszai" — olvassuk a Korniss Péter fotótanulmányaihoz írott előszóban. A népi
kultúra számára szinte a történelem szinonimája, „a történelmünkből máig hiányzó
történelem", melynek nem a divatja, hanem az ideje jött el. Szinte perzsel a vallomás forrósága, mely Erdélyi Zsuzsa imádság- s babonagyűjtésének propagálásába
burkolódzik: „Amit nem őriztek meg krónikák, holt betűk, följegyzések, kolostorok
aranykönyvei, megőrizték a szájról szájra vándorló, eleven imák. Megint csak a nép
ideg-raktárai, szív- és csontkamrái: a sok fájdalommal, a sok élettel és sok halállal
megvert öregasszonyok; a lenézettek, a műveletlenek, a parasztok, a sár fekete
madarainak látszó szegények, kikben a múlt idők tudása miatt gyakran hatalmasabban élt és lélegzett a történelem, mint nagynevű szereplőiben." Elavulhatnak-e a
történelmi kulisszák lebontásával a népköltészet névtelenségbe takaródzó Dantéi és
Arany Jánosai? — kérdezi Csoóri. Válasza cáfolhatatlan: a bartóki modell egyetemes
érvényű, nemcsak a zenére, de irodalomra és minden művészetre vonatkozik, így a
népi kultúra folytonossága nélkül a szocialista műveltség virágzása sem képzelhető el.
80

Újraértelmezi Európa-tudatunkat is, hisz „már a lábunk nagyujja is elzsibbadt
a folytonos ágaskodásban: olyanok akartunk lenni, mint a franciák, az angolok,
mint a nyugatiak". Okkal sérelmezi e viszony egyoldalúságát, melyben rejtve maradt
Kelet-Európa értékes irodalma és művészete, sőt történelme is. A XX. századra
aztán kitűnt, mily kétes hitelű a híres racionalizmus; nemcsak a színe, de a
fonákja is megmutatkozott a két háborúban, öntudatunk is megnőtt közben: ma
már a kelet-európai „szenvedésfelhalmozódást" tartjuk annyira értékesnek, mint a
nyugat-európai tőkefelhalmozódást. „A fejlődés szónak épp a nyugati fejlődés változtatta meg szótári tartalmát. Végérvényesen kétségbe vonta egyértelműségét" —
írja. Az átértelmezés egyszersmind feladatvállalást is jelent: a „rendezni végre
közös dolgainkat" József Attila-i parancsát. Kiheverni a jogsértő nacionalizmus
súlyos betegségét, begyógyítani az anyagi és szellemi szegénység sebeit. Bartók művészete is e felismeréssel vált naggyá: fontos fejezetévé „Európa harmadik újjászületésének", mert Magyarországban Közép-Kelet-Európa kicsinyített mását látta.
Csoóri ú j kötete végül, de nem utolsósorban jelentős kritikai teljesítmény is.
Kitűnő írásokban ismerteti pályatársai — Takács Imre, Szécsi Margit, Tornai József,
Marsall László, Dobai Péter és mások — költői munkásságát. Kritikusi eszménye
az a f a j t a líra, mely „egyetemes érdeklődés, a jelen időt a múltra és a jövőre is
kitágítja". Amely nem benyomásokból, emlékekből épül, hanem kihívás és átváltozás.
Nem kedvez a valóságnak, hanem a létet alakítja esztétikummá. Benne nem erkölcsi,
hanem természeti érték a gondolat. „A költészet löki el magát leghevesebben az elraktározható tapasztalatok hombárfalától. Tapasztalatokat előz, ú j tapasztalatokat
készít elő" — vallja meg a kreatív esztétika törvényét. Nem szűk specialistája az
irodalomnak; kitekint a művelődés más színtereire is: az erdélyiekre, Kallós Zoltán
gyűjtésére, a Szervátiuszok szobrászatára stb. Látásmódjához filozófiai igényű fogalmi
háttér modern időszemlélete. Nem csak normái vallanak a költőre: kritikai írásai
a vallomás forróságával, a stílus emelkedettségével a költészet ismérveit közelítik.
Csoóri Sándor ú j könyve nem közhelyek gyűjteménye, de nem is csupán egyéni
ízlésének dokumentuma. Témái, mondandói mindig közérdekűek. Akkor is, midőn
történelmi tudatunkat formálja. Akkor is, midőn kortársait igyekszik nemzedékké
szervezni. (Magvető, 1974. A védőborítón Sára Sándor felvételével.)
GREZSA FERENC

A novellista Páskándi
Páskándi Géza, novellás könyvében, A vegytisztító becsületében, újabb tüzeket
gyújtott a gondolat oltárán: s az ünnepi rítust követő füsttel, akárcsak a korbácsos
Jézus a templomból a kufárokat, ki akarja belőlünk űzni a megszokás szellemét.
Nem először. Versei és drámái is logikai jégfürdővel perzselnek: örömrontó
angyala
maga a minden zugot bevilágító, könyörtelenül ítélkező és számon kérő Szabad
Szellem. Akit a hagyományhoz kötődés, a magyar és szűkebben: az erdélyi irodalom
konok tisztaságú prédikátorai növesztettek nagyra: nyelvét Zrínyi háborús kis
tractái sebezték, Balassi szépen szálló sólymai röpítették, Vitéz Mihály tulipános
garabonciássága és Ady Endre bibliás keménysége dúsította. E szabad szellem, vagyis
minden szabadságra törő lény, legsajátabb megnyilvánulási formája az építkezverontás.
Kulturális, művelődéstörténeti előzményei vannak ennek az önmagát sem kímélő, a világot és nyelvet egységben látó mindent égetésnek. A máglya lángnyelve
történelmeket és korokat harap át, etikát, emberi jellemet és tudást visz ítélőszék
elé, filozófiákat és gondolkodásrendszereket kérdőjelez meg, hogy — gondolkodóiliterátusi felelősségének leglényegét reprezentálandó — újat állítson a régi helyébe.
6 Tiszatáj

81

Az örömrontó angyal tudja: semmiből nem születhet nyelv, ezért a visszanézés, sok
száz év magyar irodalmából: magyarságából való táplálkozás természetes, de azt is,
hogy a szikár fogalmiság, az abszurdoid hajszálhídján egyensúlyozó logika, a másmás mű kívánta „lecsupált" nyelv mögött ha ott is a fedezet: a költő- és magatartáselődökhöz visszavezető hajszálgyökér, a kísérletezés joga, a nyelvteremtés szépsége
és gyötrelme kell hogy megadassék. Legkivált az igazi költő érzi, mit jelent egyszerre
magyarnak és egyetemesnek lenni, s úgy szólni, hogy műveink ismeretében szülőföld és nagyvilág ne lehessen kijátszható egymás ellen. S úgy írni, hogy a mindent
égetésből épülő palota egyszerre mutassa a bajvívó szellem küzdelmét és a szét nem
osztható, mert lényegében: megvalósított szabadságában, oszthatatlan művet. Amelyre
lehet rácsodálkozni és irigyelni, exportálni és világotjártságában visszalopni, de mindenképpen magyar szellemi termék marad. Csak a pernyegyűjtő kisinasok mondják,
hogy e nagy lélegzetből — nyelvből és briliáns lélekrajzból — nem lehet valódi mű,
mint ahogyan az ő taktikájuk is: szétválasztani, ami szétválaszthatatlan. Az örömrontó angyal természetesen nemcsak egy versregény kezdete, a Tű foka című kötet
kiemelkedő darabja, de az egész életművön átvonuló szimbólum is,
gondolatszabadság: Ma szabad vagyok. Kitaláltam egy hű fogalmat / Hatalom vagyok — egy Szellemet kitaláltam. Petőfi kiálthatta ily töretlen hittel: világszabadság, mint ahogy
Páskándi megnevezi és körülkeríti magának (azért, hogy műveinek hatósugara még
jobban kitágulhasson) a Gondolat terrénumát. A szabad, a mindenfajta elnyomás és
megalázás, kiszolgáltatottság és erőszak ellen protestáló gondolatét.
Novelláinak világa — hogy csak a műfajmeghatározás eredeti jelentésére utaljunk — még az életműben kitüntetett helyet kapott drámák mellett is újság, s aligha
van igaza a Páskándi művészetét eddig legteljesebben átfogó tanulmány szerzőjének, Rigó Bélának, amikor a prózaművek nagy részénél a töredékjelleg
kísértését
emlegeti; vagyis amikor a lírikus és drámaíró Páskándit a kisprózák írója fölé
helyezi. Egy tény — s ebben hasonlít A vegytisztító becsületének, szerzője Kassákhoz —: Páskándi lírát szétvető modernsége (helyesebben: kísérletet kísérletre halmozó avantgarde-sága) a kisprózákban — és talán a drámákban is —, nincs, vagy
ha igen, akkor másképpen van jelen, mint a Tű foka verseiben. Azt hiszem, itt a
másképpenen
van a hangsúly. Mert aligha lehet Németh László lélekrajzát vagy
Kosztolányi és Krúdy prózáját nem modernnek mondani azért, mert a megformálást,
az anyagalakítást tekintve, hagyományosabb mint mondjuk Joyce TJlyssese. Páskándi
novellisztikájának (költészetéhez mért) ilyfajta másneműségét
most m á r mindegy,
hogy a tudatosan más irányt: nyelvet és ábrázolástechnikát választó író eltökéltsége
adja-e avagy a kispróza „teherbírását" — legalábbis az avantgarde szemszögéből —
kisebbre tartó szemlélet. A négy évvel ezelőtti, Beszélgetés barátommal Károli Gáspárról című interjúban nyelvvel kapcsolatos műhelygondjairól vall a szerző: Egy
acélos nyelv felé törekedtem volna, amelyben a múlt nyelvének minden
íze-zamata
benne, de ott van a jövendő nyelvének lehetősége is. A morfológia szunnyadó
ösvényei, a lappangó vonzatvilág, a szintaxis — a halmozásnál izgalmasabb — útrövidítései. A líra együtt fogan a nyelvvel, egy szinte új nyelvvel: az egyszeri
kifejezés
anyanyelvével.
Személyes, alanyi és mégis elvont nyelv ez: a
meglevő nyelv párlata. Az epika nyelve empirikusabb
és eklektikusabb
is. — Pontosabbon: az értekező próza nyelve keverék, az epika nyelve elegy, a líráé — vegyület. A líra nyelve — sejtelemnyelv,
az epikáé az esztétikus pontosság nyelve,
ezért
is neveztem a pontosságot egy esszémben esztétikai
kategóriának.
S ha ugyanebben az írásban az író által „nyelvrokonoknak"
nevezett elődöket
és kortársakat: Károlit, Pázmányt, Mikest, Csokonait, Aranyt, Adyt, Móriczot, K r ú dyt, Kosztolányit, Szabó Dezsőt, Németh Lászlót, Illyés Gyulát, Tamásit, Weöres
Sándort és az ő nemzedéke táján levő: Sütő Andrást, Szabó Gyulát, Bálint Tibort,
Juhász Ferencet és Nagy Lászlót fölemlegetjük, azonnal kialakul az azokból álló
kör, akik valamiképpen hatottak Páskándira. És mégis, mindazonáltal: az életmű
s egyben a prózaíró nyitókulcsául használó mondat: Mindenesetre az író elsősorban
a saját maga nyelvrokona igyekezzék lenni. A kissé hosszan tartó felsorolás, a bevallottan, ha mással nem: az írói-emberi tartással példaképül megidézett elődök,
82

illetve kortársak népes hada ellenére e novellisztika újsága mégsem paradoxon.
Nemcsak a kisprózák nyelvi hajlékonyságát, drámai erejét, fogalmi pontosságát
(a logika jéghideg ollóját), a „stílus az ember" meghatározó igazságát hozhatjuk fel
állításunk bizonyítására, hanem az egyszervolt, a soha más által így nem látott és
így nem megírható világ különösségét. Azt a bájt, az ítélkező komorságot a vesztes
számára is elfogadhatóvá tevő abszurdoid „csavart", amely különösen a lélekrajz
terén hozott — nemhiába vallja Páskándi Németh Lászlót a lélekrajz utolérhetetlen
mesterének —, klasszikusokhoz, például Kosztolányi vagy Gelléri Andor Endre novellisztikájához is mérhető teljesítményeket. Kosztolányi ebben az összevetésben természetesen csak értékmérőként szerepel; habár költészetével egyenrangú prózája,
a magyar nyelvhez való vonzalma, impresszióinak: létezés- és élményvilágának gazdagsága mást is sugall. A bármely műfajban érdekeset — szerencsésebb esetekben:
remekműveket — alkotó író tipikus példája ő, s amikor Páskándi novellisztikáját
(kisprózáját) faggatva, az életmű műfajonkénti megoszlását taglaljuk, minduntalan
őrá gondolunk, hiszen nála is, akárcsak Páskándinál, az „irodalmi író" hatalmát —
önkifejezési bátorságát — érezzük az életművet szervező legfőbb erőnek. Az alkotói
görcs, a megrekedtség tudata az effajta szerzőknél rejtve marad; az élményt egyremásra fölkínáló világ és az önmagát sokkállapotban (tehát: mindig írni képes állapotban) tartó írói én szüntelen birkózik egymással; az írás: létállapot. Páskándinál
a műfaji sokféleség — verstől a detektívregényig, drámától és novellától az .esztétikai kalandozásig — tulajdonképpen egyetlen célt szolgál: a belső megrendülést
művek sorozatán keresztül tudatosító szabadságeszme felmutatását; vagyis a folyamat érzékeltetését: a szüntelen való törekvést a legmagasabb, mert sohasem elérhető: az örökös újrakezdést és az önmegvalósítás fokozatait drámaiságában mutató
cél: a tökéletes szabadság elérésére. Egy friss versében, A kilencedik és tizenegyedik
közérzetében, sejtelemnyelven
szól a költő, s ugyanazt mondja, mint A
vegytisztító
becsülete legjobb írásaiban. Vadliba húz el csukott szemükben / Pilláik mögött lehullt a hó. Persze hogy Páskándi fentiekben már idézett „műhelyvallomásában", az
epika nyelvét az esztétikus pontosság nyelvének nevezte, még nem jelenti azt, hogy
e pontosságon belül nincs elég sejtelem. (Nem is beszélve a lírai betéteket tartalmazó olyan írásokról, mint például a Vércukor.) Milyen a prózavilága az 1968-as
Üvegek kiemelkedő novelláit is magában foglaló ú j gyűjteménynek, mik azok a legjellemzőbb sajátosságok, amelyek a novellista Páskándit az örökös kísérletezőből:
az életművön belül csak „töredékjelleggel" tüntető kisprózák írójából valódi novellistává avatják?
Páskándi Géza első, legnagyobb és döbbenetes élménye a Történelem. Bármelyik
írását is nézzük, nála majdnem mindig sűrű sorokban menetelnek a hadak útján.
Van, aki igazi csizmák szögeitől retteg, s életének, sorsának általános jelleggel —
a megalázottság és kiszolgáltatottság ellen pörölő humánummal — történő bemutatása maga is tiltakozás, s a másik a csintalan gyermeki játék dühében is ott érzi a
jövőbeni fasisztoid jellem alakulását (Európa térképe). Idősíkok egymásra csúszása,
és mesteri találattal: éppen az idő mint lebírhatatlan és visszafordíthatatlan egész,
főszereplővé tétele okozza a Weiskopf úr, hány óra? munkatáborban vergődő főhősének tragédiáját. A fizikai szenvedést előkészítő parancs a hatalmi önkénnyel a
legelemibb emberi jogot, a gondolkozást akarja likvidálni, s nem számol azzal, hogy
a rendeletileg megtiltott és betiltott (s későbben éppen a hatalmi rendszer felett
ítéletet mondó) Idő összetettségében — a reális és elvont síkon jelentkező „cselekmények" műveltségélményt és erkölcsöt védőpáncéllá egyesítő szimbiózisában —
benne van lét és nemlét, cselekvőképesség és passzivitás filozófiája is, amely — és
itt jön Páskándi csak gondolati úton végigvihető, de a valóságban sajnos soha be
nem következő igazságszolgáltatása — Weiskopf úr fejének szétrobbanásával lehetetlenné teszi a víziónak is félelmetes Führer-fogadkozást, vagyis hogy belerondíthasson a kiszolgáltatott és megalázott órás agyába. Emberevő vagy, idő. Erkölcsöd
megfoghatatlan, úgy siklik ki kezeink közül, mint a percek hala, amelynek csillogópénzeit sikáljuk minden
cselekedetünkkel.
6*

83.

A tornaóra előtt társai által lefogott, kis dagadt gyermek hasán levő Európa
térképe, a rajzoló földrajzi tévesztése ellenére is azért félelmetes, mert a túlerővel
szemben tehetetlen fiú — s tágabban: minden erőszaktól rettegő s a félelemben
szinte kafkai csúszómászóvá visszaváltozó ember — dacszövetséget keresvén, próbál
behódolni az őt leigázó hatalomnak. S mert később lélekben megedződik (az ember
a legkisebb kísértést látván, nem adhatja fel büntetlenül szabad személyiségét),
mindenfajta fizikai és szellemi elnyomás ellen protestálni fog! Legalábbis ezt szeretné a hőseit újabb és újabb erőpróbák elé vivő író. A groteszk fényében feje
tetejére állított világ kínálhatja a meglepetéseket: a kell es a muszáj-hatalom,
az
elidegenedettségében: kész tények: az akasztófa árnyékában töprengő Finom úr és
Űr párbeszéde nem más, mint töprengés a mindenképpen áldozatot követelő külső
hatalomról. E félelmetes, egymásra sorjázó kérdés-felelet játék logikáját követve —
engedve a művészi megjelenítés, az író sugallta egyetlen lehetséges módozat: h a
akasztófa van, akkor akasztani kell! premisszájának —, arra a megállapításra
jutunk, hogy nincs könyörület. Az ítélőeszközként föllépő, szinte fetisizált tárgy
mítoszi hatalommal követeli az ú j és ú j áldozatot. S mikorra kilépnénk az író által
elfogadott alaphelyzet bűvköréből, s a lázadás egyetlen mozdulattal elsöpörné (megsemmisítené) az akasztófát, semmi sem változna. A párbeszéd hangulatát és a félelem logikáját szabályozó horogkereszt — intő és figyelmeztető jel a Történelemből!
— ott maradna, s újat állíttatna a ledöntött bitó helyébe. Következésképpen: nem az
akasztófát, hanem az azt szülő körülményeket kell megváltoztatni!
A Páskándi-hősök feje fölött — legyenek WC-ben órányi szabadságra-pihenésre
elvonuló kisemberek (Csendes óra) vagy keménygalléros, sétapálcás úriemberek —
ott csüng a végzet. A fizikai megsemmisülés nem is mindüknek „adatik" meg; lelki
sérülésük pszichológiailag ugyan magyarázható, de a veszteségtudat oly jelentékenyen megváltoztatja gondolatvilágukat, hogy álomviláguk: fantazmagóriájuk történései és emlékképei szinte már a való világ dolgaival egyenrangúak. Az abszurdhoz
való hajlam, az intellektus filozófiában megmerülő kedélye (Árnyékban) mellett feltűnik a prózaíró poézise, humorral átitatott kisembermítosza, az egyszerű történést:
a semmitlen semmit művészi leleménnyel s a lélekrajz atmoszferikus erejével megidéző helyzetrajz. Az anyagalakító szenvedély A disznó feltámadásában
az írót a
lélek szűkebb tájaira, a szétszakadó emberi (házastársi) kapcsolat kietlen vidékére
sodorja. A hóval befedett vidék fehérsége, a valóságos és testi szerelemre áhítozó
éhség, az évszak és a lélek dermesztő hidege indítja el az emlékezést; asszony és
ember „karámba zárt" kapcsolata a valahai disznóölések megidézésével megelevenül.
Emez az évek során levágott disznók neveit sorolva, gyermekkori szerelmekre és
még ma is titokban tartott legények neveire emlékezik, amaz a nincstelenségben
megszelídülve, a szétszakadt és már sohasem visszaállítható érzelmi kontaktus megjavításán fáradozik. Az éhségtől meggyötört emberpárhoz egyszer csak megérkezik
a disznó, s az addig csak ábrándképekben élő, odafekszik az asszony ágyába. S amikor a feldühödött, megcsalt és kiszipolyozott f é r j féltékenységében ledöfi a csak
gondolat útján megjelenített állatot, az idősíkok — álom és realitás — egybeolvadásával Páskándi már a valóságos disznóölésről beszél: a hidegről, az állat nyaka alá
tört, az ereszről bevillanó jégcsap idehosszabbodott
tükörképéről,
a piros gumiparittyaként felspriccenő v é r r ő l . . .
A barokkos mondatok hálójában — az emlék és a megtörtént vagy megtörténhető kereszttüzében — vergődő képzelet, a művészi sejtelemmel feltámasztott,
szeretőnek és Disznó-állatnak ábrázolt Állat-ember alakjában nyeri el végleges hódítását; ha egyáltalán Páskándinál ilyen véglegességről beszélhetünk. Hódításai: nyelv
és hangulat, kép és szó pillanatnyi öröme; a hófehér t á j bűvöletében az éhségtől és
az emlékektől (jóformán: csak a feleség tudta reménytelen szerelmektől) elcsigázott
ember, a novella „meglopott" férfiszereplője, eddig számára bevehetetlennek tűnt
gondolatmagaslatok meghódítására tesz kísérletet. S ahogy a prózaversszerű
mondatok fölfelé gördülő lavinaként kiteljesítik álombéli útját, úgy jut el fokozatosan a
már valóságban megtörtént ismétléséhez. Az emlékképben szeretőként és a gyöngédség gyámolaként föllépő disznó leszúrása azonban minőségileg különbözik a disznó64

létből következő leöléstől. Egy kapcsolat megszakadásáról van szó: a nyelvi fantáziával több oldalról bemutatott kisember félelemérzetéről, az elnyomott vágyakról
és csak az önmaga körében tusakodó gondolatokról. A rettenetről, melynek feloldásaképpen Csak úgy nyugodhatott volna meg őrmesteri lelke, ha bennük a szavakat öli meg. És ezt m á r a hódítás abszurditását — boldog rabok, boldogtalan őrszemélyzet! — érzékeny lélekrajzzal megvilágító A Táncos férfihőse mondja. Aki
társaival együtt a töltésre ebédet hozó hölgyet — az őr feleségét — álmában magáévá tette. A szabadságot jelentette a börtön rácsa mögé szorult naponta felvillanó
női test, s annak elérhetetlenségét. S hogy kiszabadulhasson, Páskándi helyzetei
azért ilyen kiélezettek. Már a szituációk élességét biztosító nyelv töri a bástyát,
ostromolja a megszokottat, hogy a végén a jellemrajzok — a pszichológiával és
abszurditásig fokozódó bölcselemmel telített helyzetrajzok — sokaságából kialakuló
összkép visszautaljon a minden dolgok alfájára és ómegájára: a homogén
nyelvre.
Ügy van! A nép fertőn evez, / ha mindent a nevén nevez! — mondja Az eb
olykor emeli lábát című verses drámájában (paródiájában) az író; aki mintha születése óta a semmi anyanyelvét beszélné. Áttűnései, nyelvteremtő erőről és fantáziáról tanúskodó szóösszetételei, a keresztnéni nyelven íródott A sárikás
anyós
nyelvfarsangjai tüneményesek, s mert egyediek, megtanulhatatlanságukban utánozhatatlanok. A semmi anyanyelve nem a lecsupáltságot, a klasszikusoktól való elfordulást, de a nyelv legnagyobb szabadságát, a gondolattal együtt születő, amazt
legtökéletesebben csak ebben az egyedi közegben kifejező, nyelv birtoklását jelenti.
A sárikás anyósról írja Páskándi Utózatos híbítás című cikkében (Utunk, 1974. jan.
11.): A sűrítés, zsúfolás és oldás, áttetszővé tevés hullámzik itt. Mint építkező mód.
S e műhelyvallomás alighanem — talán csak a Tudománynépszerűsítő
párbeszédek
dráma-ujjgyakorlatnak tekinthető dialógjai a kivételek — minden novellájára vonatkozik. Legkivált a fentiekben már említett Weiskopf úr, hány óra?, A disznó
feltámadása, A Táncos, az Európa térképe című művekre, és nem kevésbé a lírikus
betétet hordozó Vércukorra, a sejtelmesen művészi Mitológiai pillanatra, a szeretet
ünnepét magánya enyhítésére felhasználó és végül drámában csúcsosodó Karácsonykoldusra és a Kosztolányi Dezső és Gelléri Andor Endre novelláinak mélységeire
emlékeztető, maga nemében műremek: Záróra utánra. Ez utóbbi, huszonkét részből
álló, elbeszélés egy kiöregedett és meghasonlott prímbalerin, Barladai életét: valahai
színészéletének emlékezetesebb epizódjait és álomvilágának sohasem megtörtént
eseményeit idézi fel egy véletlenül szerzett ivótárs és beszélgetőpartner, a bőrös
Gózmány segítségével. A régebben jobb sorsra érdemes művésznek szüksége van egy
olyan lelki társra, aki önmagát a siker fényében (a „nagy ember" barátságának
árnyékában) csillogtatva, nemcsak „felkarolt" ivócimborája életét szépíti meg, de
történeteivel napfényt varázsol a munkahelyi kisközösség mindennapjaiba is. S Barladai — ezt mutatja meg kiváló lélekrajzzal Páskándi — hisz a hazugságban, s
mikor álomban hajózó jó barátja, Gózmány hirtelen meghal, valójában vele pusztul
ő is. Mert a síron túli üzenet: a Gózmány által föld alól is szuggerált álomvilág,
többet jelent mint az iszákos táncost önmagának megfogni akaró, hervatag pincérnő
szavainak brutális valósága.
Egyszerűen felépített történet a Záróra után: találkozások, beszélgetések, kalandok: álomból szőtt hitek és sohasemvolt sorsok — két embernek épülése, barátsága
és összeomlása — elevenednek meg a novella mint hangulat-kép soraiban. A nyelv
csak annyira bukik alá a történetbe, amennyire szükséges a mondanivaló kifejtése:
ahol a helyzet úgy kívánja (általában a más-más idősíkra átcsúszó párbeszédeknél),
pontosan közlő, fogalmibb, a környezet, a szereplők, a szituáció, a hangulat bemutatásakor lírába áthajló: képi fogantatású. Gondolnánk-e a bevallott nyelvrokonokra — itten éppen Weöresre —, a hangulatilag árnyalt tizedik fejezet kezdősorainál? öregedett az ősz is; messze valahol elhalkult már a szüreti ének: belecsordult
a kádba. A Valse triste őszi mélabúja Páskándinál teljesen egyéni hangulatkifejezővé lényegül s érzékletesen vezeti be — mintegy kontrasztot adva — Barladai présházi hódításának mulatságos történetét. De ha már nyelvről beszélünk — és Páskándi művészete, akárcsak minden igazi íróé, ezen áll vagy bukik —, meg kell
85

említenünk a novellában is tudatosan (néha nem túlzásba vitt?) nyelvi játékra
törekvő, s ennek humoros oldalát szinte végletekig kihasználó író jó kedélyét, s
nemegyszer klasszikusokból kiinduló, illetve hozzájuk csatlakozó találatait. Az Árnyékban című drámai novellában: „FINOM aggódva az akasztófára néz: Vannak
aggasztó körülmények", majd ugyanott: Fegyverek közt hallgatnak a múzsák:
akasztófa alatt a gondolatok.
Páskándi, lírai világszelídítésében,
Berzsenyi Dániel tájain is járt, és nemcsak
azért, mert Forr a világ bús tengere, ó magyar!, hanem mert a „sérelem és büszkeség s a folytonos függetlenségi harc" formázta költő (Németh László) — könyörtelen
autódidaxisával, magányában egyre nagyobb tudásra szomjazó nyitottságával? —
már azt is megtanulta, hogy a műben a tartalom és hangalak között bizonyos megfelelés van, vagy ahogyan most mondanánk: sejtelme volt a hangok informatív szerepéről. Harmóniába hozza a -poéta tárgyaival a beszédet akkor, midőn stílusát tárgyai természetéhez
alkalmazza. Mert valamint magunknak
más a bál-, gyász- és
pomparuhánk; úgy a poéta is különféle érzelmei és tárgyai szerint különféle
színekbe
öltözteti
beszédét...
Most nem is annj'ira az apa halálát sirató Vércukor mesteri szerkesztéséről:
a valóságbani történés és a csak gondolatban visszaidézhető elegyítéséről beszélnénk,
hanem amiért tettük — Berzsenyi poétikai elmélkedését segítségül híva — ezt a kis
kitérőt, A nyelvről, az író (és az elbeszélés) hangulatának megfelelő ruháról. A Vércukor már-már kibírhatatlan fájdalmai — paradox: mintha a szemlélő Páskándi
léten kívül lenne — megnövelik az író objektivitását, s az így készült — temetésről: színekről, hangokról, rezzenésekről, hangulatokról szóló — beszámoló, precizitásával, metaforasorokat előhívó fel-feltoluló érzelmeivel, csak még jobban hangsúlyozza a mérhetetlen gyászt. . . . ilyen kimondhatatlan
magányú, ilyen
kerekeivel
égnek fordított talicska-magányú, ilyen pállott lápon fenekével felfelé fordult
csónakmagányú, ilyen fészerben rozsdás szerszámhalmaz-magányú,
ilyen törött lábú suszter szék-magányú,
ilyen zöld mezőben kiürített, elhajított
konzervdoboz-magányú,
ilyen elavult, zsíros vagy ürüléksárga újságpapír-magányú
lehet az ember. A fenti
idézet (mondattöredék) a Vércukor befejező mondatai közül való, s ehhez hasonló
lírabetétek még jócskán találhatók az elbeszélésben. Az apa halálával a fiút kirabolták, aki a temetés után — magányát enyhítendő — csak menni, menni akar.
Páskándi akarva-akaratlan ilyenné formált tökéletes fájdalomleírását: a szavak
hangteste és a jelentés közötti konvencionális kapcsolatot érzékletesen m u t a t j a a
Fónagy módszerével készült (és általa már többször kipróbált) rögtönzött hangstatisztika. Az idézett töredékmondat baljós hangulatát, a legsötétebb színezetű m a gánhangzónak, az n-nak gyakorisága — a 38 szóban összesen 12 u betű található,
ebből is 7, szinte a fájdalomtól „vonító" szóvégi hosszú ú\ —, és a lágyságot-ellágyulást jelző 1—m—n (és idevehetjük a ly-t, j-t és ny-t is), valamint a keményen pattanó mássalhangzók (k—t—r) aránya (61:44) szépen mutatja. S ha csak kimondottan az l—m—n és a k—t—r mássalhangzók mondaton belüli arányaira (45:44) figyelünk, azonnal szembetűnik a két szám közeles egybeesése. Ezt a kíméletlen f á j d a lomba belehasító szavak (kerekeivel, fordított, kiürített, elhajított, ürüléksárga) „kiúttalansága" és a magány fokozatainak döbbenetét reprezentáló szóösszetételek —
érzékletes költői képek — (talicska-magányú, csónak-magányú,
szerszámhalmazmagányú, suszterszék-magányú,
konzervdoboz-magányú,
újságpapír-magányú)
teszik.
És akkor még nem beszéltünk a talicskáról, amely kerekeivel égnek fordított, a pállott lápon fenekével felfelé fordult csónakról, a fészerben heverő rozsdás szerszámhalmazról, a törött lábú suszterszékről, a zöld mezőben kiürített, elhajított konzervdobozról, az elavult, zsíros vagy ürüléksárga újságpapírról.
Nem ily rövid tanulmány feladata kimutatni, hogy a Páskándi-életmű m ű f a j o n kénti fölé- és alárendelése igaztalan. A költő-drámaíró-novellista hármasból, egy
műfajon belül, több én is jelen lehet. S ha a prózaírót a költővel vagy a novellistával akarjuk összehasonlítani, akkor mindig a m ű f a j csúcsait — Az
örömrontó
angyalt, a Vendégséget és A disznó feltámadását vagy a Záróra utánt — kell egymáshoz mérni.
86

Páskándi Géza írásainak legtöbbjében filozófus-gondolkodó: rendszereket épít,
szellemi tornamutatványokra vállalkozik; a két legtávolabbi — szinte senki által
össze nem köthető — pont között kifeszített logikazsinóron a legbravúrosabb kötéltáncosok tudásával egyensúlyoz. Mert tisztában van erejével — ismeri a magasságot —, nem féli a mélységet sem. Detektívregénye, A Lajos Fábián megöletése ilyen
módszerrel készült; és bármennyire is sokat mondana a humor leplében is pszichikumukat vizsgáló hősök lélekrajza a novellák írójáról, ennek elemzése m á r egy
másik dolgozat feladata. (Kriterion, 1973.)
SZAKOLCZAY LAJOS

Fábry Zoltán kortársai szemével
Fábry Zoltán a XX. századi magyar kultúrának kivételes jelensége. Nehezen
jellemezhető, nehezen közelíthető, mert egyszeri. Nincs hozzá mérce, nincs hozzá
hasonlítási alap, párhuzam. A tudomány és művészet ismert, hagyományos kategóriái elégtelennek bizonyulnak, ha a Fábry-jelenséghez akarunk közelférkőzni általuk. Életműve a hagyományos fogalmaknak ú j jelentést adott; külön nyelv, külön
fogalomrendszer kell megértéséhez. Szótárában a szavaknak egészen más értelmük
van, mint amihez szemléletünk szokott. Írónak is csak jobb híján nevezzük. Meg
azért, mert korunkban ez a fogalom ismét végtelenül kitágult. Fábry Zoltán ide
sorolása még tovább tágítja. Befogadja azt az erkölcsi fenomént is, akinél az írás
mindig etikai szempontok szolgálója, akinél a művészet öntörvényei háttérbe szorulnak, akinek művészete nem esztétikai kategóriákkal, tudománya nem tudományos diszciplínákkal mérhető és jellemezhető, hanem lényege és célja szerint mindig
etikaival, hiszen életműve csak a barbárság és a tiszta humánum ütközésének
koordináta-rendszerében érthető meg.
A barbárság történelmileg meghatározottan Fábry fogalomrendszerében elsősorban a fasizmussal nevezhető meg, de beletartozik minden antihumánus jelenség.
Korunké és történelmünké egyaránt. Minden antihumánus tettnek, ideológiának,
eszmének, érzésnek, hangulatnak összegzése a XX. században a fasizmus. Az etikus
egyéniség az antihumánussal minden szinten szembeállítja a humánusát, az embertelennel az emberségeset, a fasizmussal a vox humana-t, az emberi hangot, ami
Fábry Zoltán értelmezésében emberséges hangot jelent. A felelős egyéniség számára
kötelező érvényű a Veres Péter-i értelemben vett történelmi jelenlét, a történelem
alakulásába való tudatos beavatkozás, hiszen felelős a történelemért, az emberi
sorsokért. Az antihumánussal szembeni küzdelem tehát számára parancs, erkölcsi
imperatívusz. S ha a kor antihumánus eszméi a fasizmusban tetőződnek, akkor a
fasizmus elleni küzdelem korparancs. „A m ű f a j neve: antifasizmus." A m ű f a j szó
itt m á r az aktív humanizmus egész emberi magatartását jelöli, egyáltalán nem
"' irodalomelméleti terminus. Az emberi magatartás „lényegült műfajjá". A m ű f a j
t&hát egyfajta magatartásformát jelöl, mégsem véletlen, hogy a szó az esztétikából
került ide: ez a magatartás írásművekben nyilatkozik. A harci forma az írott szó.
Csak" -.éppen a magatartás a lényeges, a küzdelem formája esetleges. Csupán azért
ez, méri; egyedül erre van lehetőség, s a jelen visszaszorított helyzetében talán
mégis ez a legnagyobb hatósugarú. Betegen és a stószi fenyvesek magányában ez
a legnagyobb horderejű fegyver. S talán egyetemes értelemben, a körülmények
burkából kibontottan is ez az egyéniség legszélesebb küzdőtere. Itt sokszorozhatja
meg leginkább önmagát. A m ű f a j tehát különös: a harcos, aktív humanista emberi
magatartás a lényege, hagyományos értelemben vett műfaji jellegzetességei is ebből
87

következnek: a küzdelem heveny volta teszi patetikussá, szándéka vitairattá, d e
az m á r teljesen mellékes, hogy könyvrecenzió, esszé, nekrológ vagy tanulmány a
külső formája. Az alapmagatartás előtérbe tolása úgyis összemossa eme m ű f a j i
határokat.
Életművének első nagy korszakában, a második világháború befejezése előtti
időben a fasizmus egyre fenyegetőbb előretörése, m a j d tombolása egyszempontúan
meghatározza Fábry szemléletét, csak a fasizmussal szembeszegülni képes aktív
szocialista eszmék direkt megnyilatkozását t u d j a pozitív tettként értékelni. A tiszta
szándékú, izzó hevületű etikus kötelességteljesítés vaksága ez a szűkkeblűség.
S addig helyénvaló is, amíg nem hagyja el a morális szférát, helyesebben: amíg k i zárólag eszmei értékeket emel ki. De Fábry ezt az egyetlen szempontot a művészet
oly összetett világának megítélésekor alkalmazta. így aztán a kritikus szerepébe
került, s egyetlen — ráadásul nem elsődlegesen esztétikai — szempontjának m é r legére irodalmi műveket állított. Nem elemzett türelemmel és körültekintően, főképpen nem figyelte a művek belső törvényeit. Szempontjait nem a művek sugallatából olvasta ki, hanem minden művön a direkt és hangos politikumot kérte
számon. Móricz Zsigmondot kitessékelte az irodalomból, „jó éjszakát" kívánt neki
az Űri muri miatt, ellenben Földes Sándort Ady mellé állítja — hogy csak a legkirívóbb tévedéseit idézzük emlékezetünkbe. Mindezeket számba kell venni, elemezni és értékelni kell, de mindent a maga helyén. Nem innen nézve kell megítélni Fábry Zoltán két világháború közötti működését, hanem azt kell világosan
látni, hogy a „műfaj neve: antifasizmus", tehát annak a szempontnak következetes
érvényesülését kell látnunk, mely Fábry minden írásának gyökere, s azon kell eltűnődni, hogy a saját szempontrendszeréhez, magas etikai mértékéhez még ezekben
a balítéleteiben is hű maradt. Ha a szerint az egyetlen szempont szerint vizsgáljuk
példáit, melyet ő — az antifasiszta harc kényszerében — vállalt, s legfontosabbnak
látott, akkori tévedései más fénybe kerülnek. Ez persze nem mentség azokban az
esetekben, amikor az egyetlen szempont alapján egyetemes ítéleteket hoz. Az említett esetekben sem.
Másrészt azonban arra is figyelmeztetnünk kell, hogy ez a bizonyos „egyetlen
szempont" esztétikailag sem véletlenül vált Fábry Zoltán első korszakának fő
ítéletalkotási mértékévé. A Fábry Zoltán kortársai szemével kötet a r r a is figyelmeztet — noha jobbára csak utalásszerűén —, hogy emögött kidolgozott esztétikai
rendszer áll, melynek kulcsfogalmai az „emberirodalom", „erkölcsi realizmus",
„valóságirodalom". Látnivaló, hogy ezek a fogalmak is etikai foganásúak, de arra
is bőséggel utalnak a tanulmányok, hogy ez az etikai irodalomközelítés milyen
lényeges pontokon adott ösztönzést a Sarló mozgalomnak, szélesebb érvénnyel pedig a magyarországi szociográfiai irodalomnak.
A Fábry Zoltán által hirdetett írói-emberi eszménynek első számú megvalósítója ő maga volt. A műfajjá lényegített magatartást nemcsak hirdette, hanem
élte is. írásai bővelkednek személyes motívumokban. Ez nagy segítség az életmű
késői értelmezőinek. Szellemi fejlődésének legfontosabb mozzanatait maga Fábry
Zoltán magyarázza meg, köteteinek előszavai pedig arról is tudósítanak b e n n ü n ket, hogy az író miféle változásokon ment keresztül az egyes írások keletkezése és
kötetbe gyűjtése közötti időben. Éppen ezért a jelen tanulmánykötetben is Fábry
magatartásának fejlődése áll legtisztábban előttünk. A tanulmányok egymást kiegészítve, s szinte mindig Fábry önvallomásaira építve elemzik a „gyilkos élmény",
hatását, Ady jelentőségét és hatását Fábry világképében, a német expresszionista
irodalom stílusbeli és eszmei ösztönzését, s ezekkel összefüggésben a nacionalizmustól, vagy helyesebben talán a kisebbségi helyzetbe kerülés sérülésétől ' v a l ó
megszabadulás, progresszív eszmék ügyvivőjévé emelkedés útját. Azt az öntörvényű
fejlődést, mely tévedéseiben és túlzásaiban is tanulságos, hiszen aránytévesztései
is jellemző alkotóelemei egy adott történelmi-társadalmi szituációban és. időszakban a legnagyobbra néző egyéniség etikus magatartásának. Ezért van nagyon fontos funkciója a kötet élén Duba Gyula lényeglátó bevezető tanulmányának, mely
arra figyelmeztet, hogy Fábry a „történelmi idő elkötelezettje", megítélése csak az
88

.4

idővel, a megszólalás idejével való szembesítéssel lehetséges. Hiszen a történelmi
idő formálta életművét. A későbbi megítélés, ha nincs tekintettel kellőképpen az
írás keletkezésének idejére, sok tévedést olvashat Fábry fejére. De mindezeket megelőzendő, a történelem egy-egy újabb állomásáról visszatekintve maga Fábry végzi
el legkeményebben az önkorrekciót. Segít meglátni műveiben a korok fölöttien
maradandót. Maga választja el a szituáció szülte tévedésektől. így kerül az említett Korunk-beli Móricz-kritika margójára a piros ceruzás bejegyzés: „életem
szégyenfoltja". Fábry példamutató * erkölcsi nagyságát az önmegújításnak eme
bátorsága, olykor az önkorrekció kegyetlensége mutatja. Életművének megítélése
csak kettős időből szemlélve lehetséges. Különben vagy mitizáljuk, vagy degradáljuk. Az előbbi veszély e kötet néhány tanulmányában is kísért.
Duba Gyula bevezető tanulmányának érdeme az is, hogy felhívja a figyelmet
egy rendkívül jellemző és fontos Fábry-műre, melyről a kötetben alig esik szó.
Ez a mű A vádlott megszólal, melyet Fábry még 1946-ban írt, de teljes terjedelmében csak 1968-ban publikálhatott az Irodalmi Szemlében, majd a Stószi délelőttök
című kötetében. Talán nem is kellene Dubának annyira mentegetnie ezt az írást,
hiszen a túlzás a Fábry-féle vitairatnak drámai hangvételéből, az ügy létfontosságából következik, kollektív büntetéssel szemben hivatkozott kollektív bűntelenségre,
s arra sem oly kizárólagossággal, mint azt később reábizonyítani próbálták. Mélyebbre látnánk a Fábry-életmű sorsdimenzióiba, ha a kötet közölné az akkor még
publikálatlan A vádlott megszólalnak, az Antisematizmusba
átmentett eszméi által kiváltott vitát. Kettős világításban látnánk azt az atmoszférát, melyben a Fábryművek születtek, s melyben kései megjelenésük is oly nagy viharokat kavart.
J u r a j Zvara az irodalmi sematizmus ellen hadakozó Fábryt történelmi sematizmusban marasztalta el, Turczel Lajosnak a Fábryéhoz hasonló bátorságra és módszerre
volt szüksége ahhoz, hogy eme félreértelmezéstől megóvja a Fábry-művet. A vádlott megszólal Fábry életműve két nagy korszakának válaszútján áll. 1946-ban
írta, tehát egy ú j korszak nyitányának kellene lennie, a történelmi körülmények
folytán azonban inkább első korszakának záróköve, s egy új, nem kevésbé küzdelmes időszak nyitánya egyszerre.
A Fábry Zoltán kortársai szemével kötet tanulmányai meggyőzően bizonyítják
a Fábry-életmű történelmi meghatározottságát. A fasizmus közvetlen veszélyének
megszűnése után szűnik a görcsös egy-témára-koncentráltság, tágabb, sokrétűbb
lesz az érdeklődési köre, távlatosabb a horizontja. Az írások hangvétele, stílusa is
szelídül, esztétikai érdeklődése árnyaltabb, tágasabb erőterű lesz. Balogh Edgár
költői fogalmazásában: „A régi Fábry-cikkek vijjogva röppentek fel, s mint vadászó sólymok vetették rá magukat a kiszemelt ellenségre, tépve, marcangolva a
fasiszta barbarizmus megnyilatkozásait. A mai Fábry-cikkek már méltósággal köröznek a magasban. Olvasásuk közben érezzük kitárulni a teret, s az idő végtelenbe
nyúlik. A régi harcos expresszionizmust a felemelkedés higgadt bölcsessége cserélte fel, ésszerű szocialista humánum, amely egy ú j hazai élet adottságaiból kiált
az egész világba." Ez a lehiggadás azonban csak relatív, hiszen Fábry alapvető
mondandói sem változnak, s aki nem követte figyelemmel korábbi műveit, az most
is költői jellegzetességekre figyelhet fel. Az aktuális küzdelem helyén most a hagyományok ébresztése, az antífasizmus helyén a humánum diadalának, a jó és
rossz küzdelmének rajza áll: számvetés háromezer esztendőről. Az alapvető meghatározottságok ú j történelmi helyzetben, ú j terepen szólalnak meg. A perifériaemberek romantikus messianizmusa helyére a modern híd-szerep került. A kultúra és történelem háromezer esztendejével való számvetés végső eredménye most
is összefoglalható egy Fábry-axiómában: „A gondolat igaza: a béke igaza." Ezekben
az esszéiben rajzolta föl Fábry Zoltán antifasizmusának legtágabb, legegyetemesebb koordinátáit.
Az ötvenes években nemcsak az „emberség hangjának trilógiáját" írta meg
Fábry Zoltán, hanem ekkor vált a csehszlovákiai magyar irodalom harmadvirágzásának felnevelő tanító-kritikusává is. Ide vonatkozó cikkeinek gyűjteménye a
Harmadvirágzás című kötet, majd a Stószi délelőttök némely írása. A Fábry Zol89

tán kortársai szemével című gyűjtemény arra is figyelmeztet, hogy a szakirodalom
máig sem mérte fel kellőképpen Fábry szerepét az újabb szlovákiai magyar irodalom felnevelésében. Turczel Lajosnak a Harmadvirágzásról
írott kritikája pontosan megnevezi Fábry alapvető — mert a Fábry-magatartásból következő — p a r a doxonét, melyet a „kritikában megmozgatott hatalmas és sokrétű bizonyító anyag
nagysága és a tárgy kicsisége" idéz elő. Ennek oka: „Fábry számára a kritikaiesztétikai vizsgálódások fő tárgyát nem a konkrét művek jelentik, hanem az általuk érintett, a velük összefüggő s társadalomtörténetileg égető aktualitású erkölcsi,
erkölcspolitikai kérdések." Tőzsér Árpád hasonlóképpen szól: „az elemzett író és
mű csak illusztráció lesz a »külön mondanivalóhoz« az esztétika pedagógiájához
vagy a fasizmus kimondhatatlanságához", „nem a művet a k a r j a javítani, h a n e m
minket". Ily módon Fábry a vox humana-t továbbra is alapvető kritikusi szempontként alkalmazza. Esztétikai jellegű tanulmányainak vagy inkább esszéinek is
ez a kulcsa. Csak ezzel nyithatók, de m á r gazdagabb az immanens esztétikai rétegük is. Az Antisematizmus
pedig az etikai és esztétikai szféra szétválaszthatatlanságának gazdag dokumentálása. A harmadvirágzás irodalmában esztétikai szempontból is fontos Fábry útmutató szerepe, de ennél sokkal lényegesebb etikai meghatározó ereje: a harmadik nemzedék kibontakozását, egységes szocialista magatartását, morális és történelmi felelősségét, európai történelemtudatát, a hídszerep hivatásos vállalását aligha lehet Fábry Zoltán erkölcsi irányító szerepe
nélkül elképzelni. A Fábry Zoltán kortársai szemével gyűjtemény láthatóan kerüli a kényes kérdések felvetését. Fábry szerepét a harmadvirágzás irodalmában
tisztábban látnánk, ha nem mellőzné ez a kötet a „vox humana ezerkilencszázötvenkilences perét". Azért is fontos volna ez, mert nyilvánvaló a visszahatása Fábry
szemléletére is.
Veres Péter még 1937-ben arra biztatta Fábry Zoltánt, hogy t á r j a fel a fasizmus egész eszmerendszerét, a „horogkereszt egész ösztönbeli és eszmebeli zűrzavarát". Fábry fő témája tulajdonképpen egész életében ez volt. A nagy összegzést, az Európa elrablását mégis a neofasizmus jelentkezése motiválta. A kritikust
a hatvanas évek elején újra leváltotta a publicista. Fábrynak el kellett foglalnia
„régi őrhelyét". Ekkor alkotta meg élete főművét, ezt az „anti-mein-Kampf"-ot, az
Európa elrablását, mely „valóságos katalógusa mindannak, amit Fábry a német
szellemiséggel kapcsolatban tapasztalt vagy olvasott" (Rákos Péter). Rákos Péter
kitűnő elemzése pontosan, a lényeget biztosan érzékeltetve t á r j a fel ennek a h a talmas építménynek egész gondolatrendszerét, sajátos természetét és egyetemesebb
összefüggéseit. Bori Imre ú j szempontokban gazdag tanulmánya pedig a r r a is figyelmeztet, hogy Fábry „mitologizáltan mutatja a f a s i z m u s t . . . Nyilván Fábry
németes kultúrájának kell betudnunk, hogy a németségélményen a predesztináció
mozzanata uralkodik el."
A Fábry Zoltán kortársai szemével kötet tanulmányai összességükben gazdag
és sokrétű Fábry-portrét rajzolnak elénk. A tanulmányok felépítése akaratlanul is
vall a Fábry-életmű nagy tragédiájáról, a visszhang korabeli hiányáról, az ismertté
válás örökös korlátozottságáról. Azért van a tanulmányokban oly sok ismétlés,
mert Fábry Zoltánt a legutóbbi időkig mindig ú j r a és ú j r a be kellett mutatni a
magyarországi olvasónak. Pedig igaza van a kötet szerkesztőjének, Duba Gyulának,
amikor azt írja, hogy Fábry századunk legnagyobb hatású magyar íróinak egyike.
Igazolásképpen azt is meg kell említenünk, hogy e mostani gyűjtemény szerzői
öt országban élnek, s a „stószi mértéket" mindenütt Fábry szellemében vallják
magukénak: „Hazánk: Európa." E gyűjtemény nemcsak keresztmetszetet ad a
Fábry-irodalomról, hanem a további kutatások irányát is kijelöli. Általa mi lettünk gazdagabbak. (Madách, 1974.)
GÖRÖMBEI ANDRÁS

90

Lukács József: Igent mondani az emberre
Találó címet választott valláselméleti, valláskritikai tanulmányait, esszéit magában foglaló könyvének Lukács József. Nagyon jól kifejezi vele a marxista vallásfelfogás lényegét; azt, hogy a marxizmus viszonya a valláshoz nem egyszerű, szimpla
negáció, hanem egy igenlésen — az ember, az evilágiság állításán — keresztüli
tagadás. Marx már fiatalkori munkáiban kifejti azt az álláspontot, amit a Lukács
József által a Gazdasági-filozófiai
kéziratokból
mottóul kiemelt mondatban így
fogalmaz meg: „A vallást mint a nép illuzórikus boldogságát megszüntetni annyi,
mint a nép valóságos boldogságát követelni." Marx a vallás eme dialektikus materialista koncepciójából adódó valamennyi fontos következtetést levonja, kezdve attól,
hogy lévén a vallás végső soron, alapját tekintve meghatározott társadalmi viszonyok terméke, fokozatos eltűnéséhez-elhalásához mindenekelőtt magukat e viszonyokat kell megváltoztatni — egészen addig, hogy ennek megfelelően elméleti síkon
sem a társadalomkritikát kell alárendelni a valláskritikának, hanem megfordítva,
noha a közvetlen valláskritika is nélkülözhetetlen feltétele és eszköze a vallás elleni
hatékony harcnak.
Lukács József következetesen a marxi tételek alapján fejti ki gondolatait, de
nem pusztán rekonstruálja és értelmezi a marxi nézeteket, hanem ennél jóval többet
is tesz: mai körülményeinkre alkalmazza őket. írásainak középpontjában a jelenlegi
nemzetközi és magyar helyzet sajátosságai s az itt és most adódó legfontosabb tennivalók állnak. A hivőkkel a béke és haladás elősegítésében, a szocializmus építésében
való gyakorlati együttműködés témája éppúgy nagy helyet kap könyvében, mint a
vallás elleni harc gyakorlati-módszerbeli kérdéseinek köre, s a mai vallásos filozófiák, teológiai nézetek vizsgálata csakúgy, mint a marxista valláskritika egyes elméleti kérdéseinek elemzése.
Ez a tematikai gazdagság már önmagában is nagy erénye a könyvnek, jól szolgálja annak a rendkívül összetett feladatnak megvalósítását, amit a vallás elleni
küzdelem jelent. Lukács József előzőleg már meggyőzően bizonyította, hogy a szűkebben értelmezett vallástörténetben-valláselméletben a szakemberek számára is tud
sok ú j a t mondani; ebben a kötetében olyan írásokat gyűjtött egybe, amelyek az
érdeklődők legszélesebb köréhez szólnak. Könyve éppen ezért jellegénél fogva nem
annyira egy-egy részprobléma kimerítő felderítése, mint inkább átfogó keresztmetszete a tárgykör legfontosabb és legközérdekűbb aktuális kérdéseinek, úgy azonban, hogy a tudományos elmélyültség és szakmai hitelesség mindvégig jelen van
benne.
A marxisták és hivők, ezen belül a szocialista állam és az egyház viszonyának
kérdését vizsgálva Lukács József megkülönböztetett figyelmet szentel az ún. „dialógus" társadalmi, politikai és világnézeti szerepének, jelentőségének. Több ízben is
nagyon világosan, félreérthetetlenül fogalmazza meg a párbeszéd célját és tartalmát,
mely szerint a dialógus „az eszmei különbségek szembesítése ellenére is közös megoldások keresése" az emberiség sorsát érintő fontos kérdésekben. Lukács mind az
együttműködés, mind a világnézeti harc elemét, ellentét-egységét hangsúlyozza, meggyőzően érvelve amellett, hogy az együttműködés útjainak és módjainak eredményes
keresése feltételezi a következetes ideológiai harcot a vallás ellen és megfordítva:
ez utóbbi is csak az első keretében lehet igazán hatékony. Sokoldalú megközelítéssel
bizonyítja az így értelmezett párbeszéd szükségességét és hasznosságát az adott
világhelyzetben mind a marxisták, mind a hivők számára, egyúttal felhívja a figyelmet azokra a veszélyekre, amelyek megvalósulása ellenében hatnak mindenekelőtt
az egyház konzervatív, ortodox-integrista irányzata, de a másik oldalon a dogmatikus szemlélet, balos türelmetlenség, szektás elzárkózás részéről is. Árnyaltan rajzolja meg azt a fejlődési folyamatot, amely a társadalmi-történelmi változások nyomán az egyházi vezetés hivatalos álláspontján belül — ellentmondásoktól és kitérők91

tői nem mentesen ugyan — végbement az utóbbi évtizedekben, s közben pl. olyan
izgalmas kérdésekkel is szembenéz, hogy nem lenne-e a marxistáknak előnyösebb
az, ha az ortodox irányzat győzedelmeskedne, hiszen annak nép- és haladásellenessége jóval könnyebben leleplezhető, s ez siettetné a vallásosság visszaszorulását,
ezzel szemben a rugalmasabb, korszerűbb reformista vezetés életképesebbé teszi a
vallást és az egyházat. Lukács József egyértelműen nemmel felel erre a kérdésre,
mert az egyenlet ilyen módon való felállítása csak üres absztrakció, a nagyobb
összefüggésekben viszont arról van szó, hogy a konzervatív irányzat győzelme a
hidegháborús légkör kiújulását, az antikommunista törekvések erősödését segíthetné
elő, s ez objektíve a szocializmus általános érdekei ellen van, gátolná fejlődését.
A könyv másik nagy témaköre azt öleli fel, hogy a társadalmi viszonyok változásainak hatására milyen mozgástendenciák jellemzik a vallásos tömegtudatot.
A választ összefoglalóan abban adhatjuk meg Lukács József nyomán, hogy a f ő
tendencia egy nagyon bonyolult képletű elvilágiasodás, szekularizáció, amelynek
mértéke és tartalma természetesen rendkívül sokféle nemcsak egyénenként, hanem
osztályonként, országonként, sőt generációk és vallások szerint is, s legfőképpen
persze lényegesen eltérő jellemzői és arányai vannak a kapitalista, ill. szocialista
országokban. Különösen érdekfeszítőek azok a fejtegetések, amelyek a tudomány, a
technika, a munkamegosztás, valamint a magányérzet és a vallás összefüggéseit
kutatják a kapitalizmusban, továbbá azok, amelyek a szocialista országokban érvényesülő elvilágiasodási folyamat sajátosságaira kitekintve azt vizsgálják, hogy nemcsak a hitnek vannak különböző fajtái és fokozatai, hanem a materializmusnak, a
materialista világnézetnek is megvannak a különböző formái (pl. naturalista materializmus, naiv materializmus, polgári racionalista ateizmus stb.), amiből egyfelől
az következik, hogy a legváltozatosabb átmenetekkel kell számolni a világnézeti
nevelés során, másfelől pedig az, hogy a „nem hisz istenben" kritériuma egymagában nem elegendő annak lemérésére, hogy valakinek milyen a valláshoz való
viszonya.
Az elvilágiasodási tendencia szükségképpen kihat a vallásos gondolkodás elméleti
szférájára is. Lukács József könyvének több helyén is foglalkozik azzal, hogy a
keresztény filozófia és teológia hogyan reagál erre a jelenségre (elsősorban a Változó
világ — vallási tükörben és A természet tudományos megismerése és a mai katolikus
teológia c. írásokban). Cikkeiben tömörségük ellenére is olyan tartalmas és árnyalt
körkép áll össze a katolikus és protestáns teológia legújabb törekvéseiről, amely
alapot ad fontos, általános következtetések levonására. Jól látható, milyen nagy
erőfeszítéseket tesznek ezek a filozófiák-teológiák azért, hogy válaszoljanak azokra
a kérdésekre, amelyeket a társadalmi változások és a tudomány fejlődése elébük
állítottak, s ezáltal is fékezzék vagy megfordítsák a vallásosság fokozatos térvesztését. A színkép itt is nagyon változatos, valamilyen formában azonban mindegyik
teória kísérletet tesz annak az ellentétnek áthidalására, amely a tudományos igazságok és a vallási dogmák, továbbá a kapitalista társadalom nyilvánvaló igazságtalanságai — sőt bűnei — és a vallásnak e rendszer lényegét támogató magatartása
között fennáll. Tanulságos útkeresések ezek, néha nagyon meggondolkodtató és
értékes részeredményekkel. Egészükben azonban felemás próbálkozások, hiszen az
ellentét ész és hit között véglegesen soha nem oldható fel a vallásból természeténél
fogva száműzhetetlen irracionális, misztikus mag miatt; a társadalom megjavítása
érdekében pedig — Lukács József ezt is jó tényanyaggal és pontos okfejtéssel bizonyítja — a vallás, az egyház nem ad és nem adhat többet, mint tagadásként a kapitalizmus felületi hibáinak esetleg mégoly merész bírálatát, s „pozitív" programként
a felebaráti szeretet, a szellemi-erkölcsi megújulás hirdetését — a kapitalizmus forradalmi megváltoztatása természetesen szóba sem kerülhet.
Minél inkább defenzívában van a vallásos tömegtudat és elméleti gondolkodás,
annál inkább szükséges az offenzíva a marxista valláskritikában és a gyakorlati
tudati-világnézeti nevelésben. Lukács József a létviszonyok átalakításának döntő
volta mellett kellően hangsúlyozza azt is, hogy ez nem vonja maga után automa92

tikusan a gondolkodás átformálódását, kiemeli az eszmei hatás és nevelés nélkülözhetetlenségét. Egyben óva int attól, hogy túlértékeljük az említett elvilágiasodási
folyamat mértékét és lebecsüljük a vallás erejét és jelentőségét, mert ez még a
szocialista országokban sem indokolt. A vallásosságot tápláló társadalmi okok teljesen csak a kommunizmusban szűnnek meg, s a tudatformálásban is sok a javítani
való. E téren különösen figyelemreméltóak azok a megjegyzései, amelyek a „materializmus különböző formái" kapcsán már említett tételekből módszerbelileg következnek. Marxista valláskritikánk is eléggé hiányos, egyoldalú, mert „még mindig
sokkal nagyobb figyelmet fordítunk . . . a teológiai és vallásos filozófia szintjén
jelentkező álláspontok bírálatára, mint a valóságos, tömegesen jelentkező
vallási
tudat elemzésére és túlhaladásának metodikájára".
Ettől az általános fogyatékosságtól Lukács József sem mentes teljesen. Ö is
inkább az elmélet alakulását követi nyomon, a teoretikus szféra helyzetét elemzi,
noha nem egy írásában (pl. Marxizmus, humanizmus, ateizmus; Sámson
válaszúton)
a „valóságos, tömegesen jelentkező vallási tudat elemzésére" is vállalkozik. Éppen
ezért joggal remélhető, hogy megtartva mostani könyvének erényeit, egy következő
cikkgyűjteményben már az ilyen tárgyú írások is nagyobb helyet kapnak. Az Igent
mondani az emberre azonban így is nagyon értékes, és bizonyára sokak által hasznosan olvasott könyv. Lukács József azzal is a marxi—engelsi példát követi benne,
hogy a marxista valláskritika nem maradhat meg elvont, steril zártságban, hanem
— ahogy ő maga í r j a Marx, Engels és Lenin valláskritikusi munkásságáról — az a
feladata, hogy „a vallás kritikáját . . . szervesen kapcsolják össze a
kapitalizmus
ellen, a kommunizmusért
vívott harc mindenkori
konkrét feladataival".
Lukács
József erre a „szerves összekapcsolásra" jó példát mutatott. (Magvető, 1973.)
VÖRÖS LÁSZLÓ

Erdélyi Zsuzsanna: „Hegyet hágék, lőtőt lépék..."
Régi, orvosolhatatlan panasz, hogy a kegyetlen háborúk és a rossz történelmi
sors múltunk mennyi emlékét tette tönkre. Sokáig azt hittük, hogy elődeink világát
csak töredéknyi megmaradt tárgyból és iratból ismerhetjük meg. Ezért volt minden
olyan alkalom ünnep, amikor a történeti emlékek és az élő népi kultúra előbb
rejtélyesnek tetsző, majd nyilvánvaló kapcsolatára derült fény. A magyar népköltési
gyűjtés történetében például piros betűs eseménynek számít a Vadrózsák kiadása,
Bartók első erdélyi útja, Kodály Zobor vidéki kutatása, legutóbb a Balladák könyve,
és most ilyen Erdélyi Zsuzsanna apokrif népi imádság gyűjteményének a megjelenése is.
Nemhiába ír a kötet előszavában Ortutay Gyula „új forrásvidék"-ről, „új gazdag tartomány"-ról. Valóban, ez a gyűjtemény több tudományágnak fog mérhetetlen
sok munkát jelenteni. Erdélyi Zsuzsanna 5 bevezető tanulmánya sorra jelzi a legfontosabb feladatokat. Ha a folklór egyik általános és természetes tulajdonságára
hivatkozva csupán annyit mondana, hogy az imaszövegek sokfajta forráscsoportra
vezethetők vissza, alig jutnánk közelebb titkukhoz. De többet ad, messzebbre merészkedik, mert ez az anyag olyan szokatlan bőséggel mutatja a folklór kohójában
évszázadok alatt egymásba ötvöződött hatásokat, hogy e tekintetben sok más népköltési műfajt megelőz. Azaz maga mögé utasítaná őket, ha elképzelhető volna
közöttük ilyesfajta versengés. Ehelyett azonban a kutatás számára sokszorozza a
93

talányokat. Aligha túlzunk, ha azt állítjuk, hogy mind történeti, mind m ű f a j i szempontból szinte teljes keresztmetszetet nyújt a magyar népköltészetből.
Ha nyomokban is, de itt-ott fölbukkannak a honfoglalás előtti ősvalláselemek.
A törzset azonban nem ezek alkotják, hanem a középkori vallásosság csodálatosan
változatos, képekben, szimbolikában, történetekben gazdag költészete, amely az
őseurópai pogányság örökségét éppúgy magába foglalja, mint a Bibliából kirekedt,
szinte áttekinthetetlenül nagy apokrif irodalomét. A Róma és Bizánc hatósugarának
találkozásában élő középkori magyarság kétirányú tájékozódása sem múlt el nyomtalanul fölötte. Még kevésbé újkori népköltészetünk stílusának formáló ereje, amely
tulajdonképpen a keretet biztosította számára. A bevezető tanulmányba és a jegyzetekbe zsúfolódott hatalmas filológusi munka, az utalások és párhuzamok szövegeket átfogó hálója igen nagy távlatok fölvillantására csábít. Talán ú j r a kell m a j d
fogalmazni a magyar prozódiáról szóló ismereteinket. Talán fény derül arra, milyen
is volt a régi magyar nyelv ritmusa, hanglejtése. (Csak sajnálni lehet, hogy a kötetben egyetlen kottaközlés képviseli a szövegek sajátos beszéddallamát.) A kiaknázásban feltétlenül részt kell vennie a történeti valláspszichológiának és a vallásszociológiának. A hazai marxista vallástudomány különben is jócskán adósa a népi
vallásosság kutatásának. Ez ideig a néprajz sem állott a segítségére, szinte egyoldalúan az ősvallásnak tartott sámánhit törmelékeit kutatta, s alig mondott valamit
arról, hogy ezer éven át milyen formában és mértékben tette magáévá a magyarság
a tételes keresztyén vallásokat. Ez a bő példatár elemi szinten kínálja tanulmányozásra, hogy egyfelől miként rakódott le és rögzítődött a magyar parasztságban a
katolicizmus eszmevilága, másfelől hogyan egészítette ki azt sajátos igényei szerint
maga a parasztság. Hiba volna különben a parasztságra szűkíteni az imafolklórt,
kivált visszatekintve a feudalizmusra, amelyben fogant. A nép és a kultúra fogalma
azokban a századokban sokkal egyetemesebb volt, mint a következő társadalmi
rendszerben. Egyetemesebb volt az életérzés, az életstílus, a magatartásforma is,
amelyről ez az anyag árulkodik, amelyhez a szövegek kulcsot adnak. Micsoda félelmei lehettek annak az embernek, akinek ilyen iszonyú képzetek népesítették be a
világát, milyen borzasztó magárahagyatottságot érezhetett, ha ennyire szomjazta a
törődést, a szeretetet, a bensőséges kapcsolatokat. A fenséges nyelvi pompa mellett
bizonyára ezek a feszültségek jelentik a népi imádságok és a modern költészet kapcsolódásának lehetőségét. A könyv csupán a kutatás genezisét nyújtja. Egy ember
ereje erre aligha bizonyulna elegendőnek. A megoldásra váró feladatok egy sokfajta
szakágazatot tömörítő akadémiai tudósbizottságot is hosszú ideig tudnának foglalkoztatni.
Túl a tudományos kérdéskörön, ezt a gyűjteményt őszinte öröm kézbe venni
mindenkinek, aki szereti a folklórt vagy csupán és egyszerűen a költészetet. Minden
jelesebb gyűjtőnemzedéket izgatott: vajon meddig gyarapodhat még a hatalmas és
gazdag magyar népköltési gyűjtemény. Mindegyik észlelt valami elmúlást és változást, s mindegyik munkára serkentő figyelmeztetést olvasott ki ebből. Még akkor
is, ha a leletmentő gyűjtések után, akár fél évszázadig képes volt megújulni népköltészetünk — amit természetesen nem láthattak előre. Hányan leírták, hogy sietni
kell, mert nemsokára itt a huszonnegyedik óra. Némelyek m á r a harangkondulást is
hallani vélték. Aztán föllélegeztek: még nincs vége, milyen pompás balladákkal és
mesékkel gyarapodtunk ismét. Ehhez képest még inkább rendkívüli a meglepetés, az
apokrif imák olyan áradó bőségű fölbukkanása, amiről pár évvel ezelőtt nem is
álmodhattunk. Különös, hogy míg más műfajok és szövegek m á r általában kopottan,
romlottan, vagy elvétve gyűjthetők, az imádságokat a folklór virágkorára emlékeztető nagyfokú változatosság és eleven funkció jellemzi. Jóllehet az elődök, például
Kálmány Lajos és Bálint Sándor följegyeztek belőlük néhányat, mégis a szájhagyomány mélységében a legutolsó évekig rejtve maradtak. De erre a kérdésre a gyűjtés koronként változó módjai is választ adnak.
Erdélyi János és Kriza János alkalmanként maguk is följegyeztek népköltési
alkotásokat, de inkább leveleztek, falun lakó barátokat, ismerősöket, sőt ismeretleneket kértek és buzdítottak gyűjtésre. Utódaik lassan hagytak fel ezzel a mód94

szerrel. Bartók Béla és Kodály Zoltán, a következő nagy gyűjtői periódus legjelentősebb alakjai, már rendszeresen utaztak falura. Nekik hallaniuk kellett az énekest.
Tanítók, papok, gazdatisztek segítettek: behívták vagy berendelték a legszebben
éneklő parasztokat a községházára vagy a parókiára. A nyomukba lépő nemzedék
már ezzel sem elégedett meg, házaikban kereste meg az embereket. Felfedezte a
parasztság mindennapi gondjait és azok országos súlyát. Lehet még ennél is közelebb
kerülni, mélyebbre hatolni? Élő példák tanúsítják, hogy igen. Az egyik Kallós Zoltáné, aki parasztok között élt és dolgozott. Szinte mindent megtanult, amit tudnak.
A másik az Erdélyi Zsuzsannáé.
Hogy kiből miért lesz folklorista, annak sokféle indítéka és oka lehet. A témaválasztást befolyásolhatja a véletlen is, mint éppen az archaikus imádságoknál egy
98 éves asszony szóhagyományában váratlanul fölszínre jutó első szöveg. Erdélyi
Zsuzsannáról szólva azonban lehetetlen és nem is kell elvonatkoztatni a családi
tradíciótól. A nagyapától — Erdélyi Jánostól —, népköltészeti gyűjtésünk első jelentős egyéniségének példájától, és a folklorisztikai munkásságáról méltatlanul kevéssé
ismert apától, Erdélyi Páltól sem. így még inkább érthető az elhivatottság érzése
és az áldozatos munka, ami nélkül négy esztendő alatt aligha gyűlt volna össze, és
nem menekül meg a feledéstől több mint hatezer szöveg.
A történelem szeszélyesen időzónákra osztotta a magyar néphagyományt. Itt
több, amott kevesebb ideig engedi és engedte virulni. A határok nem a Greenwichen
keresztül haladó délkörhöz igazodnak. Általában elmosódnak, néha megmagyarázhatatlanul görbe vonalat írnak le, kikerülnek egy-egy különös okból megmaradt
szigetet. Erdélyi Zsuzsanna útjai oda vezettek, ahol lassabban jár az idő, távolabb
esik a sokat emlegetett huszonnegyedik óra. De nem csak azokat a pontokat találta
meg, ahol leghátrább van az óramutató, nemcsak az embereket, hanem azt a gyűjtői magatartást is, amelyet kevesen mondhatnak magukénak, amely előtt az ajtók
után a lelkek és a szívek is megnyílnak. Olyan benső érzelmi területekre hatolt be,
ahová ritkán nyílik lehetőség betekinteni. Az elevenség és virágzás is azzal magyarázható, hogy ez a réteg rendkívüli erős tradicionális kötöttségben és elzártan élt,
még a vallás hivatalos képviselője, az egyház előtt is századok óta titok maradt.
Ehhez a nem kis emberi és tudósi teljesítményhez több méltatás nem szükséges.
Kívánjuk és várjuk újabb szöveggyűjtemények megjelenését. Ezek mellett azonban mindig elismerés illeti majd Somogy megyét, mert a szép somogyi szövegeken
föllelkesülve, magáévá tette a magyar folklór egyetemes ügyét. Megjelenést biztosított a könyvnek.
Manapság tanúi vagyunk annak, hogy a népi kultúra értékei sok évszázados
különlét után véglegesen beleszövődnek a kialakuló ú j nemzeti kultúrába. Hogy
minden eddiginél gazdagabb örökséggel számolhatunk, azt Erdélyi Zsuzsannának is
köszönhetjük. (Somogyi Almanach 19—21. sz. Kaposvár, 1974.)
KÓSA LÁSZLÖ

95

S&rtMZtri

ciszócL

T Ó T H BÉLA 50 ÉVES
Évekkel ezelőtt ellopták a biciklijét, azóta ismét gyalog jár. Komótosan,
céltudatosan, ahogyan egy szekértolóhoz illik, ö nevezi így magát, amióta
szocializmus
felé tartó szekere van ennek a népnek, s amióta föléri a lőcsöt — immár
harminc
éve tehát. Innen lehet, hogy a címben föltüntetett tényt csupán a kalendárium
és a
dombiratosi anyakönyv igazolja. Mert ő nem öregszik. Olyan passziót meg sem
engedne magának, hogy az évek múlását figyelje. Érkezése sincs ilyesmire,
dolgát
percre sem hagyhatja oda.
ö is „az ódon könyvtárnak zugába" bújt, „ha künn a tavasz csókja égett", akár
a hajdanvolt előd, Móra Ferenc. Egyben-másban igazi utóda az egykori
mesternek.
Valódi ősének azonban a nagyakaratú Móricz Zsigmondot és a pogány papot, Kálmány Lajost vallja és vallhatja. Cselekvő hit és nem dogma az ő számára az ügy,
amelynek szolgálatára szegődött. Nem papolja hangos szóval, de élte-éli, s megalkotta magából konok akarattal az új típusú értelmiségit, a népének
elkötelezett
„janicsárt", aki nem szorongatja hóna alatt a kincset, miből valamikor
föltarisznyáit,
de küzdelmes munkával mindig szaporítja, s osztogatja két marokkal tovább. Ezt
teszi könyvtárosként,
kutatóként,
íróként.
Tizenöt

könyve

Három

van.

lehetne.

Élete csak egy. Mit is kívánhatnánk
neki a születésnapon?
hogy legalább fél kézzel a toll után
nyúlhasson.
Rengeteget dolgozott. íróként rengeteg adóssága van.
Ennek törlesztéséhez

kívánunk

alkalmas időket

Mocsár Gábor Fekete csónak című
Tegénye cseh és litván nyelven jelenik
meg a közeljövőben. Az NDK-ban pedig' az író szatirikus írásainak válogatott kiadására készülnek.

Gink Károly Hódmezővásárhelyen készült
felvételeit láthatjuk a Corvina ú j kiadványában. A város m ú l t j á t és jelenét bemutató
fotóalbumhoz Dömötör János, a Tornyai J á nos Múzeum igazgatója írt bevezetőt. —
A vásárhelyi tárgyú helytörténeti irodalom
is ú j művel gyarapodott. Varsányi Péter
m u n k á j á t (Az iskolák államosításáért
folyó
küzdelem
Hódmezővásárhelyen)
a városi tanács vb művelődésügyi osztálya aidta ki.
A korabeli dokumentumok
(újságcikkek,
jegyzőkönyvek stb.) fölhasználásával készült
kiadvány egy leendő magyar iskolatörténet

96

és jó

Jó utat a

szekérnek,

egészséget!

egyik izgalmas fejezetének m e g í r á s á t segítheti m a j d .

Szeged felszabadulásának
30. évfordulóján adták át Szeged város tanácsa
1974. évi alkotói díjait. Ezúttal Sz. Lukács Imre író, Kovács János
színművész, Pataki Ferenc festőművész,
Szőke
Mária újságíró és Szekeres Mihály belsőépítész kapott díjat.

Hat hónapig Szegeden tartózkodik
Tadeusz Sokol lengyel költő és újságíró. Célja — a nyelvgyakorlás mellett
— a magyar irodalommal való ismerkedés.

