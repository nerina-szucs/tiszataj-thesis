tiszatáj
978. OKT. * 32. ÉVF.

^gh

István,
Kiss Anna,
rolnai
Ottó versei;
Ördögh Szilveszter novellája;
Fodor András Nagy Lászlóról;
a szegedi irodalmi tanácskozás
vitaanyaga; Czine Mihály, Csatári
^^^^
^^^^
Dániel
jjjÜMk
a
H
M
H
|
műterem^^^^^B ^^^^^B
^togaJBr
tás
Szabó
^ F
^ F
Ivánnál
m

$

tiszatáj
R O D A L M I ÉS K U L T U R Á L I S

FOLYÓIRAT

Megjelenik havonként

Főszerkesztő: VÖRÖS LÁSZLÓ
Főszerkesztő-helyettes: ANNUS JÓZSEF

Kiadja a Csongrád megyei Lapkiadó Vállalat. Felelős kiadó: Kovács László
Szerkesztőség: Szeged, Tanácsköztársaság útja 10. — 6740. Táviratcím: Tiszatáj, Szeged,
Sajtóház. Telefon: 12-670. Postafiók: 153. Terjeszti a Magyar Posta. Előfizethető a
hírlapkézbesítő postahivataloknál, a kézbesítőknél, a posta hírlapüzleteiben és a Posta
Központi Hírlap Irodánál (KHI Budapest, József nádor tér 1. sz. — 1900) közvetlenül
vagy postautalványon, valamint átutalással a KHI 215-96162 pénzforgalmi jelzőszámra. Egyes szám ára 6 forint. Előfizetési díj: negyedévre 18, fél évre 36, egy évre
72 forint. Kéziratot nem őrzünk meg és nem adunk vissza. Indexszám: 25 916.
ISSN 0133 1167
73-3315 — Szegedi Nyomda — Felelős vezető: Dobó József igazgató

Tartalom
XXXII. ÉVFOLYAM, 10. SZÁM
1978. OKTÖBER
ÁGH ISTVÁN versei: Kellemes lenne-e még?, De marad
TÖTH BÁLINT versei: Szentmihály hava, Tábori lap,
Ezerkilencszázharminchat
KISS ANNA versei: Nem, Világfa, Veszendő
TOLNAI OTTÓ: Három szerb festő (vers)
ORAVECZ IMRE: Thoreau Walden Pondnál (vers)
ÖRDÖGH SZILVESZTER: Arcunk vonásai (elbeszélés)
TAMÁS MENYHÉRT versei: Hogy is, Mire, Zúzalékok
ZALÁN TIBOR versei: A Kormos fekhelyei, Rue de
Lévis 92.
HERVAY GIZELLA versei: Ártatlanul, Madarak, Táj
SZÖLLÖSI ZOLTÁN: Azóta (vers)
FODOR ANDRÁS: Nagy Lászlóról egy vers ürügyén
(esszé)
DEVECSERI ZOLTÁN: Bordal Nagy László emlékezetére (vers)
Tanácskozás

Szegeden.

1978. június

3
4
6
7
9
10
25
26
29
30
32
35

5—6.

MAGYAR IRODALOM, KRITIKA, VALÓSÁG
A HETVENES ÉVEKBEN
Antalffy György köszöntője
Szabolcsi Miklós bevezető előadása

36
36

Hozzászólások:
Gáli István
Garai Gábor
Fekete Gyula
Almási Miklós
Maróti Lajos
Tóth Dezső
Hernádi Gyula
Koczkás Sándor
Agárdi Péter
Bodnár György
Pozsgay Imre
Fekete Gyula
Szabolcsi Miklós összefoglalója
Dobozy Imre zárszava

49
49
50
54
56
57
61
61
62
70
70
73
73
75
1

l

ÖRÖKSÉG
100 éve született

Krúdy

Gyula

FÜLÖP LÁSZLÖ: Krúdy mélyvilága
Krúdy Gyula (Móra Ferenc elfeledett írása)
KRŰDY GYULA: Vallomások kis állomásokról

78
87
88

50 éve indult a Sarló
CZINE MIHÁLY: Sarlósok öröksége
CSATÁRI DÁNIEL: Szelíd jövőnk érlelői (A Sarló
megalakulásának 50. évfordulójára)
Románia

90
93

KELET-EURÖPAI NÉZŐ

ÁRVAY ÁRPÁD: Az erdélyi román színjátszás kezdetei 109
OLASZ SÁNDOR: Egy elfelejtett „hídverő" (Bitay Árpád: „ . . . h o g y románok és magyarok jobban megismerjék egymást...")
111
CSORBA CSABA: Cora Irineu: Bánáti írások
113

KRITIKA
CZINE MIHÁLY: Nagy László: Jönnek a harangok
értem
SZILÁDI JÁNOS: Galgóczi Erzsébet: Közel a kés
VARGA LAJOS MÁRTON: Tamás Menyhért: Küszöbök
VÖRÖS LÁSZLÖ: Tóth Dezső: Élő hagyomány, élő irodalom
KÓSA LÁSZLÓ: A betakarítás ideje (Az 1977. esztendő
magyar néprajzi kiadványai)

Színház

115
117
119
121
125

MŰVÉSZET

NIKOLÉNYI ISTVÁN: Szeged huszadik fesztiválnyara Í30
ABLONCZY LÁSZLÓ: A helytarthatatlanság d r á m á j a
(Székely János darabja a gyulai várszínházban —
Harag György látomásában)
133
Képzőművészet
GREZSA FERENC: Műteremlátogatás Szabó Ivánnál... 138
ANNUS JÓZSEF:
Szerkesztői asztal

Féja Géza 1900—1978 |

142
144

ILLUSZTRÁCIÓ
Szabó Iván munkái a 24., 31., 108. és a 144. oldalon,
valamint a műmelléklet III—IV. oldalán
Móser Zoltán fotói a 89. és a 137. oldalon, valamint
a műmelléklet I—II. oldalán
Szabó Iván arcképe (Dömötör Mihály felvétele) a 138.
oldalon
Féja Géza arcképe (Móser Zoltán felvétele) a 142. oldalon

ÁGH

ISTVÁN

Kellemes lenne-e még?
Kellemes lenne-e még
ez az elhullott nyári szellő,
ez a leszakadt felhő
kellemes lenne-e még?
Ez a lehajló deres fő,
hajtincset eresztő boltív,
kellemes lenne-e még
a könnyeresztő
holtig?
Kellemes lenne-e még
édes esőben a só,
mindenkit kimosó
édes esőben a só?
Tiszta vásznakra gondoló,
engem beléjük álmodó,
kellemes lenne-e még
ez az elhullott nyári szellő?

De marad
Virágaid virágnője,
virágok nőnek belőled,
egyik tarka, sír a másik,
türelmetlen a harmadik,
úgy hullatja le szirmait,
mintha élni kötekedne,
mintha állni sem törekedne,
micsoda színek potyognak itt?
3

De marad a bazsalikom,
— szereti a felesége? —
a bazsalikom jószaga,
mint luftballon fölszáll az égbe,
leszáll meghalni küldője
balkezébe,
amikor meghal küldője
szívverése
verdes küldője
tenyerében,
tenyeremben.

TÓTH

BÁLINT

Szentmihály hava
Szentmihály hozza az őszt,
s szüretet,
vörös musttól fénylik a lányok
a fiúk meg
puskaszorító
kesztyűben..

körme,

Elmúlik majd ez az év is,
meg a másik,
sohse lesz jobb!
Vigyázzatok szoknyátokra, ti lányok,
szurony hegye fel ne sebezze a csillagokat,
s ti, kesztyűben, apátlan, a meg nem maradásig:
Hurrá!
Ennyi az élet!

Tábori lap
Mint a háborúból hazatért bal láb ..
— Kezicsókolom — köszön a postás
nincsen levél.

A tyúkok szétfutnak a hullt

körtékre.

Vár és lázban a kotlós.

Ezerkilencszázharminchat
Változat egy spanyol románcra

Lábujjhegyen, mint a jácint,
húsvéti vihart, ki csókol,
mint puskára hajló jácint,
halvány jácint. Lenvászonból
cirmos körmét éri ajkam
s fanyar lőporfüstbe kóstol,
— Igen, most lőttem le
egyet...
S maguk? — Bólint. Búcsúzókor
lábujjhegyen ajkát nyújtja:
óbor aratókorsóból.
Ez az est már el nem hervad,
áttűz a füstölgő tornyon,.
lőporillat, vér a vásznon,
a hold ágaskodva horkol,
átüt a vér gézturbánon,
vörös pecsétekkel bókol.
Torkolattüzek a nyárban
nyílnak lenn a vén városból,
hold nyergében szállunk hárman,
az ég ostorsárga óbor,
ez az est már el nem hervad:
szívben tört jácint, vér, ólom.

5

KISS

ANNA

Nem
magasság akit nem félek
havaid súlyával mérlek

két kézzel fogom maholnap
torkomra a sarló-holdat

vagyok világító hóban
halálról is álmodóban

magasság akit nem félek
havaidba
visszatérek

tavaszoddal
szélkelepeid

hajam gyöngyös
förgetegben
kavarodik fel
mögöttem

én beteltem
levertem

Világfa
aki magától meg nem épül
kísérti a világfa végül
vagy a sudara vagy az ága
vagy a sudara vagy az ága
aki magától is megépül
vérsudaras világfa végül
maga sudara maga ága
maga sudara maga ága

Veszendő
hajak hajak a szél hajak hajak
csukódnak nyílnak hó-tömör falak

hajak hajak a szél hajak hajak
csukódnak nyílnak hó-tömör falak

csukló mögé elég egy éjszaka
kitántorog az élet vonala

s mint akinek felejtett útja van
a lósörény vállamra
rázuhan

6

TOLNAI

OTTÓ

Három szerb festő
BOJAN BEM
mi történik a zsiráffal
ha foltjai
a halál árnyékánál is jobban
elsötétülnek
a hálál árnyékánál is jobban
elnehezülnek
— igen pontosan ezek azok a foltok az égő ég nyakán
(komikus torony mint minden bábéi)
melyekről az impresszionisták és a vadak
(boldog emberek) álmodtak
mint tenyéren vizet kontúrokba fogva fel őket
sőt már delacroix is így írt
1832 februárjának egyik vasárnapján marokkói
naplójában
fehér
foltok
a sötét
tárgyakon
szép
fehér
ló a narancsfák
között
bojan bem
ez a naiv
művészettörténész
strippek-cégtáblák
cezanne-ja
mint narancsokat helyezi rá foltjait
a fehér állatokra
mint narancsokat veszi le foltjait
a fehér állatokról
fekete narancsokat
a hálál árnyékánál is súlyosabb
ólom-gyümölcsöket
és mi történik a zsiráffal
mi a doggal a galambbal
belerogynak az égbe
abszolút fehéren
lerogynak az égből
abszolút foltosán
akárha nulláslisztbe

rajzolt kenyérkét

ennél

még gipsz a hattyú
a vízen
de már zokog boldogságában
léda
a pasztellosládikóban
mocorog
egy vérpiros kréta

7

KONJOVIC
a zsolnay-kályha előtt elfordul egymástól
akárha valami juhász-táncban a kuruc és krisztus
forognak alsóneműszín tengerikagylók
és kék snapszosüvegek
között
képről-képre nagyon-nagyon
pasztásan
olykor felhasogatva-megszúrkálva
a kaparókéssel
lapos alumíniumtányérban
kevert gipsszel kötve
rút vénusz ágyék-vezúvja
moccan lubarda és vidovic-képek:
a
dél!
ott egy czóbel-monográfva itt a kokoschka-napló alma mdhlernál
kitárva
a paradicsomlétől csöpögő homárral alvó loosnál aláhúzva
lenn zombor zuza-zöld utcáin gozsdu szép szopott
szobor-feje
és laza kostic ez a kívülről is megcibált dúlt
bögöly-istenség
a tanyák felett a zódiák ózon-jelei a nap kézzel dagasztott
kármin-kovásza
— brutális szemoperáció / a ledobott hályog akár egy lila léggyel pakolt
:
medúzaforma pokla / szemoperáció mely látóvá tesz:
a negyvenes évek bronef-társaságának kis boroskancsójában a vörösbor
rózsasziromón
:

MARKO CELEBONOVIc'*

négy pohár bor és egy alma
kilenc narancs
öt alma
három váza
kenyér és bor
és a szobafalon lefutó villám
patinazöld
futóvirág-árnya
kitömött
gázolómadarak
a végtelenbe forgó kerek asztallap
indigó-ingoványában
madzag gipsz glóbusz
akár kövér angyalcopf
fokhagymafüzér
öt alma három paradicsom
és egy márványként vert
levantinus-fej
tükörre kenve
a kezdet és a vég fehér fázisa
négy alma
három alma két alma egy alma
az alma árnyéka
az alma árnyékának
árnyéka
semmi á la ecole de paris
semmi á la balkán

8

ORAVECZ

IMRE

Thoreau Waiden Pondnál
a szokásos reggeli takarítás után
városi ruhában ül
a maga építette faház előtt,
a kedvenc hikori fája alatt,
egy fonott széken,
állát tenyerébe
támasztva,
tekintetét a tetőre szegezve .
egy kormosfejű cinkét hallgat,
amely a szelemenre
szállt,
• .a magányos kanadai favágó a minap
a maga egyszerű és közvetlen módján
kis f ic oknak nevezte a madarat,
. jómaga is kedveli a kis jószágot,
de valójában többről van itt szó,
a p aru s atri c ap illu s, ahogy latinul
nevezik,
tudniillik éppúgy a világmindenség lant ja,
mint Mir Camar Uddín Mast, á költő,
akit tegnap olvasott,
és éneke mintegy
változat
a szélfúvásra,, fűzizegésre,
lombsusogásra,
gallysúrlódásra, fanyikorgásra,
makk-koppanásra,
vízcsobbanásra, méhdöngésre,
gyíkneszezésre,
nyúlrágcsálásra,
mormotacsörtetésre,
rókaugatásra stb., gondolja,
és elmosolyodik,
s magában a szerencse
csillag
amely az erdőbe
vezérelte,

át dicséri,

aztán fürgén fölpattan,
leporolja a nadrágját,
és a szabadtűzhelyen nyomban nekilát
az esedékes kovásztalan
kenyérsütésnek

9

ÖRDÖGH

SZILVESZTER

Arcunk vonásai
(Gyakorta álmodjuk magunkat magas ablakokba, tájaink fölé. Szemünket
lehunyjuk, egyik kezünk szárnnyá változik, és beléleng a semmibe, a másik
kezünk gyökérré, s visszakapaszkodva az agyaggal küszködik hasztalan. A jelkép a józanság könyörtelenségében fuldokÜk: Sziszifusz és Ikarusz egyláncra
verten... És lábujjunk hiába pipiskedik — csak port tipor. Szemünk égboltra
nyílik, fogaink szűkölést vigyáznak. Bőrünket napsütés pólyázza — s belül a
lélek hóban mezítelenül.
Gyakorta álmodjuk magunkat csúcsokra, tájaink fölé. Aztán ébredünk.
Szösznyi életünk örvénye kápráztat, nem az álom, a vágy, a telhetetlen kívánás. És az örvénylés széthullámozza magát a hétköznapi mindenségbe —
dünnyög. Kivirágzik a szürke por.)
„A leveled amit írtál nagyon jó volt. Én először is arról írok hogy a kettőnk ügyét a Klárinak ne nagyon mond. Tudom Te is szeretsz. Neharagudj
hogy vasárnap este nem kísértelek haza. Én megmondom nyíltan neked hogy
a kezedre pájázok. Ne vesszünk össze soha. A barátság öreg korunkig meg
legyen egymással. Én a Zoliék ellen is megvédlek. Te tőled függ hogy feleségül
veszlek-e. Azért vagyok zavarban mert a Gabi is és az a Tibi is udvarol neked.
És ha felnőttek leszünk akkor azok fognak tetszeni neked. Mindenesetre mindent meg vagyok képes tenni érted. Klárival továbbra is legyél jó barátságba.
Azt hiszem te is az mellett állsz hogy feleségül vegyelek. Nagyon szeretlek. Azt
hiszem hogy érted lehetne továbbtanulni. Még egyszer mondom tartsuk meg,
az igazi barátságot és ne vesszünk össze. Az élet sorsa megfordulhat de a mi
sorsunk nem fordulhat meg. Most már befejezem levelem. Milliószor csókol.
VÁLASZT!!!"
A kisember nézi a reggelt. Fellegek foszladékát, házak mocskos verejtékét,
a kocsiút sárba szántott keréknyomait, az akácfák csonkított, csupasz koronáját. („És veszek majd egy nagy autót, olyat, amivel a csomagokat hordják a
postások. Ablakokat csinálok rá, üléseket bele. Abba az autóba mindannyian
beleférünk. És akkor kirándulni megyünk. Szeretlek, Eszter...")
A kisember arca páramaszatot formál az ablaküvegen. No, nem szabad
sírni, nem szabad. Nagyfiú már. És nem is történt semmi, semmi különös.
Sem fény, sem árnyék. Vasárnap reggel. Az első télbe hullott vasárnap.
És ebben a télben nincs hóesés. Az égből köd szitál alá. Pedig december van.
Illene fagy, és illene hó az árokpartra, tetőre. Jégcsap is illene az ereszre.
Szürke nyirkosság dölyföl a világban, megreped és eltörik benne a misére
hívó harangszó.
(„Szép vagy Eszter, szeretlek...") Itatóspapiron tintafolt — pöffeszkedik a
páramaszat az ablaküvegen.
De Eszter nem tűnik elő. Nem olvad ki napsugaras nevetése a beteg világló

ból, nem rezzen szél, hogy megfésülje Eszter fekete haját, virágos szeme sem
pislog elő a tócsákból.
A kisember énekelné pedig hunyt szemmel képzelete színpadán állva huszárruhában (a rádió előtt könyökölve elgondolta már hányszor!), hogy „Kék
tó, tiszta tó, melyből az élet vize támad, add vissza nékem őt, szép szerelmes ..."
— Beharangoztak, megint elkésel — az anya beágyaz.
Elszáll a nyárral a szitakötő. Elveszejti a csillogó hártyaszárnyakat az ősz,
porszemmé feketíti a tél a szárnyakon gyöngyöző piros petéket.
— Már kész vagyok, megyek — és fordul a kisember az ablaktól félszegen,
titkát rejtegetve. Muszáj megdörzsölnie a szemét. Hát hazudni néha muszáj.
— Belement valami, mutasd! — az anya fölegyenesedik.
— Nem, csak viszket — sietve mondja, nehogy szipogás legyen belőle.
— Én röstelleném, f i a m . . . minden áldott vasárnap elkésni. Milyen misehallgatás az ilyen? Csak a prédikációra érsz oda — nem zsémbeskedik az anya,
nem fenyeget. Hangja, akár a téli szélben összekalimpáló ágaké-gallyaké.
A kisember a cipőjét köti, a kucsmát igazgatja. Jobban szeretne hajadonfőtt, de h á t . . . („Tél van! Azt akarod, hogy megfázz, hogy kihulljon a hajad?
Ne félj, más örülne, ha ilyen kucsmája lehetne!")
Az anya körbenéz a szobában, kisimítja az asztalterítőt.
— Megyek.
. — Aztán igyekezz haza — nem is tudja, miért mondja ezt az anya. Talán,
mert mindig ezt szokta mondani búcsúzóul. (Pedig a kisember nem csavarog el.
Az iskolában sincs rá panasz, jó magaviseletű, jó tanuló. Csak csúnyán ír,
girbe-gurbán, nem kerekednek a betűi, hol le, hol fölcsúsznak az ügyetlen
fülecskék. Rendes a tanító néni, nem rontja le az átlagát az írás miatt.)
Az anya sóhajt.
A konyhát meglangyosítja a gőz. A fazék mindig ott van a tűzhelyen,
legyen meleg víz. Az anya leül a sámlira, maga elé húzza a kosarat, tisztogatja
a tompa késsel a répát, a zöldséget. Homály van a konyhában, az anyának
erőltetnie kell a szemét. Nem gyújt villanyt.
A héten ebbe a házba is elérkezett a lánc. Névtelen levél pontos címzéssel. („Hamarosan világvége lesz. A Jóisten megelégelte a szörnyűségeket. Kérünk, testvérünk, add tovább a hírt és imádkozz. Magad is buzdíts imádságra.
Nézz szembe életeddel, tetteiddel, bánd meg töredelmesen bűneidet, mert hamarosan ott leszünk mindannyian az Or Trónusánál. Add tovább testvérünk
szeretteidnek ezt a hírt, ne szakadjon meg a lánc. De titkon tedd, névtelenül,
hivalkodás nélkül. Ha nálad szakad meg a lánc, te leszel a felelős azok lelkéért, akik kirekesztődnek a bűnbánatból. Ezerszeresen kell vezekelned értük
majd a tisztítótűzben.")
Az apa is elolvasta a levelet. Nem szólt semmit, nagy pocsétát csinálva
lemosta kezéről, arcáról a koszt.
„Kellene lisztet venni meg cukrot, hordják az emberek a boltból..." —
az anya a tálba dobálja a megtisztított répát, zöldséget.
Nem küldték tovább az üzenetet. Borítékot, levélpapírt venni, bélyeget,
aztán megírni titokban... Nincs arra idő. Különben is: micsoda marhaság az,
hogy titokban. Ha baj van, akkor azt nem szabad titkolni.
Kívül a sártisztítón csuszakoltatja az apa a csizmáit. Benyit a konyhába.
— Itt vannak az utcában. Autóval jöttek, négyen. A Hódiékhoz mentek
be — arca sápadt.
Az anya nem szól.
— Most itthon maradjak vagy elmenjek megint?
— Aztán engem faggassanak? Úgyis megtalálnak elébb-utóbb. Már hány adszor jönnek.
11

Az apa két kezével súrol végig az arcán, de nem pirosítja meg a vér.
— Dúrok le lucernát meg polyvát a padlásról.
— Tőlem.
A kisember bandukol. Szeretné, ha most újra május lenne és alkonyat, ha
most október lenne és szürkület. Futna most a templomba a litániára. Futna a
kórusba, az orgonabúgás árnyékába Eszter mellé. („Olyan szép a szemed!" —
„A te szemed is szép!") Mennének egymás mellett az estében. Eszter letépne
egy pitypangot az árokszélről, a kisember arca elé tartaná, és belefújna...
Ezer felé röppennének az ejtőernyőcske-pihék. Eszter kacagna.
A kisember megérkezik a templomajtóba. Kivisszhangzik az ének: „Harmatozzatok Égi magasook! Téged vár epeedve a halandók leelkee, jöjj el édes
Üdvözítőőnk."
A kisember nem megy föl a kórusba, azért se megy föl. Bebattyog a gyóntatófolyosóra, szótlanul a sor végére áll. Hóna alá dugja a kucsmáját.
— Állati klassz fölvételeket csináltunk tegnap délután, apuskám, a Csekéb ő l . . . Little Richárd meg Elvis... Beszarás jó rockik meg minden... — a
törpe Big Bili magyarázza neki, közben ökölbe szorítja a kezét, apró mozdulatokkal imitálja a táncot. — Átjössz meghallgatni, apám? Beszarás, hogy sikerültek! Ilyen a magnó! — és meglóbálja a karját.
— Majd meglátom, még nem tudom — a kisember leül a padra. Nem akar
társalogni a törpe Big Billel. Ügy tesz, mint aki elmélyült, mint aki a lelkiismeretét vizsgálja.
(Az elsőáldozás előtt be kellett tanulni a sorrendet: „Mit kell tennünk először, mikor a gyónáshoz készülünk? — Mikor a gyónáshoz készülünk, akkor
először: a Szentlélek Isten segítségét kell kérnünk. Jöjj el Szentlélek Ür Isten,
világosítsd meg értelmemet, hogy eszembe jussanak bűneim; indítsd meg szívemet, hogy igazán megbánjam és őszintén meggyónjam azokat; erősítsd meg
akaratomat, hogy többé ne vétkezzem. Amen. Mit kell tennünk másodszor, ha
gyónni akarunk? — Ha gyónni akarunk, akkor másodszor: meg kell vizsgálnunk lelkiismeretünket. Nem hagytál-e ki készakarva halálos bűnt? Elvégezted-e az elégtételt?"... Amikor először gyónt a kisember, ezt a kérdést nem
kellett föltennie magának. A Lakatos atya mondta, hogy nem kell, hiszen eddig
még nem kapott elégtételt.)
A törpe Big Bili nevet és táncol a Bűnbánó Magdolna freskója alatt. A kisember szeme a freskón feledkezik. Mi volt a bűne a széparcú Magdolnának?
Magdolna nem válaszol, nem mozdul. Eszter sem válaszolt — keresztülnézett a
kisemberen. De miért? A kisembernek nem voltak bűnei!
Bűn, b ű n . . . az egész gyóntatófolyosón bűnök lebegnek, bűnök téblábolnak, bűnök vinnyognak — kiűzve az emberekből, kipenderítve a gyóntatószékek térdeplős sötétségéből. („Mindenki elkövet valamilyen bűnt, Nincsen olyan
ember a földön, aki bűn nélkül él. Ezért gyónnak még a papok is, a püspökök
is, de még a Szentséges Atyának is van gyóntatója!" — Lakatos atya fölemelte
figyelmeztetőn a kezét, ö k meg, leendő elsőáldozók, kuksoltak a padokban.)
De hiszen a kisember nem követett el semmilyen bűnt! Ö nem csapta be
Esztert, nem hazudott neki! („Szeretlek, Eszter... Ne vesszünk össze s o h a . . .
mindent meg vagyok képes tenni érted... Az élet sorsa megfordulhat, de a mi
sorsunk nem fordulhat m e g . . . és veszek majd egy nagy autót, olyat, amivel a
csomagokat hordják a postások... Abba mindannyian beleférünk . . . Nagyon
szeretlek, Eszter!")
. . . Nem imádkoztam minden nap — ez bocsánatos bűn. Káromkodtam, hamisan esküdtem, a szentmisét vasárnap és ünnepnap a saját hibámból elmulasztottam, szemérmetlen dolgokat készakarva néztem, készakarva szemérmetlent gondoltam, csúnya, szemérmetlen dolgokat cselekedtem, pénteken szükség
nélkül húst ettem... — ezek mind halálos bűnök. („Mondjátok el még egyszer,
véssétek jól az eszetekbe, a szívetekbe, mert ezek a legsúlyosabb bűnök, aki
12

nem gyónja még ezeket a bűnöket, annak nincs bocsánat. Az a pokolba kerül.
A pokolba!-Ügy bizony, gyermekeim.")
A kisember elfordult. Nem akart odanézni sem. A szél incselkedett Eszter
rakottszoknyájával. A saroknál fölrántotta, egészen, h o g y . . . De a kisember
azonnal elfordult. „Miért pirultál el?" — Eszter nevetett. A kisember nem
tudott mit mondani.
(„Mióta a Zolival nem vagyok jóba, azóta csak Téged szeretlek!!! Nekem
most udvarol egy Tibi nevezetű srác, de ő nem érdekel annyira, mint te!!! Ha
kettesben vagyunk, akkor ne félj tőlem annyira. Nyugodtan mellém jöhetsz!!!
Értsd meg, hogy szeretlek. Többet nem írok, remélem ebből mindent megértettél. Olyan szép a szemed!")
A kisember szégyellte magát, magyarázkodott. („Azért vagyok zavarba
mert a Gabi és az a Tibi is udvarol neked. És ha felnőttek leszünk akkor azok
fognak neked tetszeni... Mindenesetre mindent meg vagyok képes tenni érted . . . Én a Zoliék ellen is megvédlek... Buzdítom magam, hogy minél jobban
szeresselek.")
„Mért pirultál el?" — Eszter nevetett, és a szél játszott a szoknyájával.
„Menjünk moziba, jó?" Eszter megállt. A kisember a Góliáthot, az óriásbálnát
akarta megnézni Eszterrel. „Én még nem vagyok tizennégy éves, nem fognak
beengedni." „Na aztán, én sem vagyok. Majd húzd ki magad, és ne félj! Magabiztosnak kell lenni!" A kisember kezében remegett a jegy. Ki fogják vezetni,
a jegyszedő ki fogja hívni a sorok közül, az arcába világít a zseblámpával,
megmondja a tanító néninek, az apjának, az anyjának... Eszter megszorította
a kezét. „Most olyanok vagyunk, mint az igazi szerelmesek." A kisember érezte
Eszter illatát. De hiszen ő igazán szereti Esztert! ö nem tréfál, ő nem játszik!
Hát meg is írta! „Hideg a kezed. Légy már férfiasabb. Én már sokszor voltam
tizennégy éven felüli filmen, a legtöbbet a Kocsis Tibivel, ő sose f é l t . . . Igaz,
magasabb növésű, mint te vagy." Eszter egészen közel hajolt. Hajszálai cirógatták a kisember arcát. Csókolóztak a filmvásznon. A fehér ember, a hajó
kapitánya, a néger lánnyal. És Tamangó, a néger fiatalember, ott sínylődött a
hajó mélyén, megbilincselve. Pedig Tamangót szerette a néger lány, a hajókapitányt gyűlölte... Mégis csókolóztak, mert a kapitány kegyetlenül megszorította a lány csuklóját.
. . . A szentmiséről elkéstem, szükségtelenül esküdöztem, mert mondtam
mindenre: Isten bizony, a szentmisén rosszul viselkedtem, szüleimnek nem
engedelmeskedtem, velük feleseltem, veszekedtem, verekedtem, másokat csúfoltam, csúnya, szemérmetlen szavakat mondtam, loptam, hazudtam, másra
fogtam a rosszat, árulkodtam, irigy voltam testvéreimre, társaimra, lusta voltam és nem tanultam meg a leckét. Torkos voltam, haragos és mérges voltam,
haragomban rosszat mondtam és tettem... Ezek bocsánatos bűnök. Aki ezeket
nem gyónja meg, az a tisztítótűzbe jut, ott kell vezekelnie. („Mit jelent az,
hogy vezekelnie? És a pokolban is tűz van, meg a purgatóriumban i s ! . . . Nyilván a purgatóriumban kisebb a tűz, langyosabb. Ott csak parázs van, lángok
nincsenek . . . Azért a parázs is éget.")
A kisember arrébb ül a padon. Nyílik, csukódik a gyóntatószék ajtaja.
A gyerekek pusmognak, nevetgélnek. A törpe Big Bili szórakoztatja a lányokat.
Kihallatszik a templomból a csöngetés, az ének: „Ébredj ember mély álmodból,
megszabadulsz rabságodból. Közelít már üdvösséged, eltörlik már minden
vétked."
A kisember sírni szeretne.
Az utcaajtóra papírlap szögezve. Cipősdoboz fedeléből vágták ki, rajta
nagy,'vastagított tintabetűk: „Hízott sertés eladó". Pedig ezek az emberek soha
nem mondták a disznót sertésnek. Ha még kicsi volt, akkor malacnak, ha lefialt, akkor kocának, ha külön ólba zárták a kicsiket, akkor választási malacnak, ha fölcseperedtek, akkor süldőnek, ha nem herélték ki a hímet, akkor
13

kaninak. De sohasem sertésnek. Mégis így írták ki, hiszen a parasztember nem
vásárol hízót. Az „úri" népben reménykedtek, a tanáremberekben, a belvárosi
hivatalnokokban, bolti eladókban, tehetősebb munkásokban. Meg általában
azokban, akiknek van elég nagy kamrájuk, spejzük és pénzük. A parasztemberek úgy gondolták: az ilyen kuncsaftok előtt szépen kell beszélni — hát sertést
írtak disznó helyett. Az ilyen kuncsaftok ritkán mentek oda az ólhoz, kérték,
engedje ki a gazda a jószágot az udvarra, és messziről latolgatták, mustrálták.
„Az lesz jó nekünk, gazduram!" Így mondták a kuncsaftok. Gyakran csak fél
disznót vettek, és kérték, hogy ne a bérházban legyen a csataria: „Megtenné-e,
gazduram, hogy itt vágjuk le maguknál, eljövünk segíteni, megfizetjük, itt
mégiscsak több hely lenne..." Honnan tudnák ezek az emberek, hogy milyen
munka a disznóvágás: a bélmosás, a zsírszag... De azért nyáron visszaköszönnek a korzón, ha véletlenül összetalálkoznak. „Nagyon finom volt a kolbász, de
a szalonna is, minden... Az idén újra így kellene, ugye számíthatunk magukra!"
Tehát: „Hízott sertés eladó". Majdnem mindegyik parasztházon kint a fölirat. Főként szombaton, vasárnap járnak nézelődni, válogatni a kuncsaftok. Ez
egyben séta is. Néhány tanárember ilyenkor bebarangolja a parasztnegyed utcáit — végül a templomtéren köt ki. Óvakodva körülnéz, úgy oson be az istenházába, és megáll hátul az oszlop mögött, kezét összekulcsolva.
Most vasárnap van, és kint az utcaajtón a fölirat.
Ugat a kutya.
Az apa kinéz az istállóból, aztán visszafordul, villázza a szalmát a ló alá.
Két férfi jön, nézegetnek. A kutya nem akarja abbahagyni az ugatást.
— Csiba te! — hát elő kell bújnia az apának.
— Jó napot kívánunk — szinte egyszerre mondják, többes számban. Az
egyik férfi a kalapját is megemeli. A másik kucsmás.
Az apa úgy látja: ezek jöttek az autóval.
— Van-e még eladó hízója? Érdekelne bennünket.
Az anya a konyhaajtó ablakánál figyel kifelé.
— Van éppen... kettő, úgy 180 kilósak. — „Nem disznót akartok ti
venni", gondolja az apa.
— Megnézhetnénk?
— Tessék — az apa előre indul. (Mégis rosszul látta volna? Pedig a négy
közül az egyiknek bőrkabátja volt, mint itt a kucsmásnak is. A Hódiék előtt
állt meg az autó.) — Felsöpörtem ugyan, de a tyúkok nem tisztelik az ember
munkáját...
— Tudjuk mink, milyen a parasztudvar... — és már ott könyökölnek az
ólajtón.
— Bemegyek, fölpiszkálom őket. Állva másképp mutatnak, mint fekve. így
nagyobbnak látszanak.
— Hagyja csak, látjuk így is.
— Szépek, húsdisznók — majdnem sóhajt a kalapos.
— Nálam a mangalica nem vált be, az az igazság — az apa magyarázkodik. (Mégiscsak vevők volnának ezek?) — Meg nem is szeretjük mi sem a zsírdisznót. Alig van kolbászba v a l ó . . . A sonkát meg csak el kell tenni szűkösebb
időkre, ha beledarálnánk azt is, mi maradna nyárra?
— Hát ez igaz. Zsírból nem lehet kolbászt csinálni. — Mind a két férfi
nevetgél. A kucsmás cigarettát nyújt az apa, a kalapos felé. Rágyújtanak.
— Mennyire tartja?
— H á t . . . — az apa zavarban van. Keserű nyelvén a füst. (Jól érzi ő: az
autóval jöttek ezek az emberek, eszük ágában sincs disznót venni. Aki kuncsaft, az nem kínál cigarettát. Ezek mást akarnak.) — Maguk is tudják az
árakat.
— Persze, hogy tudjuk. De ár meg ár között is van különbség, akár disznó
meg disznó között, ugye.
14

— Én mindig élősúlyt számolok — az apa a disznókra néz, azok fektükben röfögnek.
A két férfi hümmöget, bólogat. Mintha nem is sokallanák az árat.
— De hát meg lehet nézni: húsdisznók, korpán híztak, nem krumplin...
És én az utolsó napon mindig koplaltatom őket. — Nem sunyi szavak ezek.
Az apa tényleg külön zárja a másnapi áldozatot, nem ad neki enni. És a szerencsétlen állat reggel úgy megijed a ketrectől, hogy félelmében mindent kiürít
magából. Hát hiába az élősúly, nincs abban az állatban olyankor már semmi,
ami undokság.
— Lehet alkudni? — hunyorít a kucsmás.
— Alkudni nem lehet, de megegyezni, az más — az apa sután mosolyog.
(Lehet, hogy rosszul látta. A Hódiék egy sarokkal arrébb laknak. Meg mostanában folyvást azt hiszi, hogy mindenki, aki j ö n . . . különben is sok embernek
lehet bőrkabátja.) — Persze a fuvarról én gondoskodom, az már eleve benne
van az árban.
— Hát akkor ezt meg kellene beszélni — a bőrkabátos félredobja a csikket, és a kalaposra néz.
— Igen, meg kéne talán beszélni — motyogja a kalapos is, aztán elfordul
a góré felé.
Toporognak az udvaron.
— Szép kertje van.
— A tyúkok is tojnak szépen, mi? — A kucsmás arra sandít.
— Télen? — az apa legyint. — Befagy télen a tyúkok... — azt akarta
mondani, hogy segge, de meggondolja magát. Lehet, hogy ezek mégis igazi
kuncsaftok. — . . . ülepe.
— De azért a kert jól fizet, nem? — nem hagyja abba a kucsmás.
— De mennyi munka van benne! A retkezés, a palántázás, a kaccsazás,
kötözés, minden! Aztán a piacozás...
— Melegágya is van?
— Csak a palántáknak. Előbb a retket vetjük belé, aztán megy is a helyére a palánta. Karalábé, saláta, paradicsom, paprika. Keserves munka, higygyék meg.
A két férfi bólogat.
— Kocsija, lova v a n . . . — A kucsmás bámészkodik a szín felé, a galambpadlás felé.
— Anélkül mire menne a magamfajta. Szántani csak lóval lehet.
A bőrkabátos hirtelen szembefordul az apával.
— Na, akkor elbeszélgethetnénk egy kicsit?
Az apa lehajtja a fejét, eltapossa a csikket. A kalapos a bőrkabátosra
néz, aztán lesüti a szemét. Nem tudja, mit csináljon.
Bemennek a konyhába. Csöndesen köszön a két férfi.
(„Mit kell tennünk harmadszor, ha gyónni akarunk? — Ha gyónni akarunk, akkor harmadszor: meg kell bánni bűneinket és erősen meg kell fogadni,
hogy többé nem vétkezünk. A tékozló fiú is megbánta, hogy hűtlenül elhagyta
és megszomorította atyját. Hát te nem bánnád meg, hogy elhagytad a mennyei
Atyát és inkább a gonosz lélekre hallgattál? A keresztfára is nézz, hogy menynyit szenvedett érted az Ür Jézus! És te mégis megbántottad és hálátlan voltál
iránta! Arra gondolj, mily szörnyű lenne, ha a pokolba jutnál.")
Eszter hagyta el a kisembert, Eszter szomorította meg, Eszter volt hálátlan,
Eszter bántotta m e g . . . És Eszter a gonosz lélekre hallgatott, a Kocsis Tibire!
Mert a Kocsis Tibi gonosz lélek, és Eszter a pokolba fog jutni, és szörnyű
lesz n e k i ! . . .
Hogy vágta szájon Esztert az apja a kisember előtt! „Szajha!" — kiáltott
és szájon vágta. A kisember szerette volna megvédeni Esztert — hiszen a
15

levélben is megígérte neki —, de akkor nem tehetett semmit. Csak állt a
konyhaajtó előtt. Az öregasszony az udvari budi felé sántikált. „Ezek folyton
ordítoznak" — csóválta a fejét.
Eszter elbőgte magát. A kisember is sírni akart, legalább sírni, hogy Eszter ne sírjon egyedül. De csak állt a konyhaajtó előtt a verandán, könnytelenül.
Két lépésnyire a szomszéd lakás ajtaja: „Talpasi Béla mozdonyvezető" — réztáblácskára volt írva.
Nem értett semmit a kisember. Jött, ahogyan megbeszélték Eszterrel. („Elmegyünk sétálni, jó?" — A májusi litániák után elmúltak volna az esti találkozások. A kisember azt hazudta otthon: el kell mennie a Székelyékhez, megmondani a leckét, mert nem volt iskolában a Feri. „A tanító néni engem jelölt
ki." Gyorsan mondta, pirulás nélkül. Pedig már nem is volt új anyag, már
csak ismétlések voltak, év végi összefoglalások. És Székely Feri is ott volt az
iskolában. A szünetben rohant a folyosón, összeütközött a Zsömével, és hanyatt
esett. Jól beverte a fejét, púp is nőtt rajta, mindenkinek mutogatta. A tanító
néni csak az utolsó óráról engedte el a Székely Ferit, mert nyavalygott. Persze,
a Zsöme is hibás volt. Direkt állt ki Székely elé. De azért nem sajnálta senki
se a Székelyt. „Veszteteket érzitek?" — a tanító néni kiabált, a sarokba. állította Zsömét. „Kibírhatjátok már ezt a két hetet!" De mást nem mondott. Nem
küldte el a kisembert Székelyékhez. És a kisember nem is tudja, pontosan, hol
laknak Székelyék. De az anya nem szólt semmit. — „Sétálunk majd, jó?")
A kisember eltervezte, hogy majd leülnek a téren egy padra a bokrok
előtt, és megvárják az Úrangyalát... Addig ottmaradt volna a Székelyéknél
i s . . . A kisember részletesen eltervezte: majd ott ül a padon Eszterrel, és megvallja neki szóban is, hogy „szeretlek, Eszter". És utána megfogja Eszter kezét,
és hallgatnak.
„Szajha!" — és csattant a pofon. A kisember meg ott állt a küszöbön. Az
öregasszony ingatta a fejét: „Ezek folyton ordítoznak".
Eszter anyja délutános műszakban volt — az apja délelőttös. Ugyanabban
a gyárban. Ma később jött haza: összehívták őket, párttagokat. Gyűlés volt,
eligazítás.
„Mit képzelsz, ki vagy te?" — A kisember úgy hitte, hogy Eszter apja
részeg. („Részeg vadállat!" — így mondta neki Eszter.) Biztosan berúgott
megint a „Tányéricában". („Mindig ott ácsorog a haverjaival. Cigarettázik,
fröccsözik meg röhög. Aztán kiabál anyával. Anya meg sír." — Eszter mesélte.)
A kisember is látta már részegen Eszter apját, húsvétkor. Amikor bekopogtatott illedelmesen — „szabad-e locsolkodni?" —, Eszter apja már a konyhai
ágyon feküdt és horkolt. „Itt van a mi kisemberünk!" — megörült akkor neki
Eszter anyja, behívta a szobába. Máshová nem is mehettek volna, csak konyha
volt, szoba meg kamra. A kamrában volt a mosdó, a lavór alatt vödörben víz.
„Ki volt ez a csirkefogó, halljam?!" — és belemarkolt Eszter hajába
az apja.
„Csókolom" — muszáj volt köszönni. Már mióta ott állt a konyhaajtó előtt.
És elmenni már nem mert. Látta az öregasszony, hogy idejött.
„Ha még egyszer meglátlak vele, szálankint tépem ki a hajad, az anyád
ribanc istenit!" — és durr még egy pofon.
„Csókolom" — félelmében hangosabban köszönt a kisember.
Eszter bömbölve szaladt be a szobába. „Nem részeg" — a kisember látta,
ahogyan felé fordult Eszter apja.
„Na, épp jókor jössz!" — Eszter apja rágyújtott, mélyet szívott a cigarettából, aztán leült a hokedlire. A kisember az asztal mellett állt. „Na, gyere
csak, ülj le, ha már eljöttél." A kisember gyűlölni akarta Eszter apját a pofozás miatt — mégis leült a másik hokedlire, és óvatosan a szoba felé pislogott.
Eszter apja sokáig nem szólt, szívta a füstöt, mintha arra is mérges lennel
16

(Máskor nevetni szokott: „Itt van az én vőmuram!" — A kisember olyankor
elpirult.)
„Aztán mi újság felétek? Hogy vannak apádék?" Mért kérdez ilyesmit a
kisembertől? Hiszen nem is ismeri a kisember szüleit. „Köszönöm, jól" — nyelt
a kisember. Nem voltak jól az apjáék. Mindig veszekedtek, az apa ordibált
esténként a konyhában. A lovat is ütötte-verte, a disznókat is. „Bírják a munkát?" „Hát dolgoznak, ahogy tudnak." Eszter apja a hüvelyk és a mutató ujja
közé fogta a cigarettát, figyelte a hamut. Talán nem is a hamut figyelte —
csak úgy tett a kisember előtt; „Aztán van nekik segítségük?" „Hát... amit
tudok, én is segítek. De munka az mindig több van, mint amennyi elég lenne."
A kisember végképp nem értette. Ilyesmiről még soha nem beszélt vele
Eszter apja.
„Vendéged van, hallod?!" — Eszter apja megszívta az orrát, krákogott, elnyomta a csikket a konzervos dobozban, aztán ledőlt a konyhai ágyra cipőstül.
Vörös volt Eszter szeme, de már nem sírt. „Kicsit elmehetünk sétálni?"
„Készen van a vacsora?" — nem nyitotta föl a szemét Eszter apja. „Igen, ott
van a lábosban, csak meg kell melegíteni majd."
Már ácsorogtak a konyha közepén. „Akkor... csókolom" — merészkedett
a kisember. „Sietek haza" — iparkodott Eszter. Félve, szinte lábujjhegyen
mentek ki a verandára. Az öregasszony már a kuckójában volt — félrehúzta a
függönyt, úgy leste őket.
. . . „Jóságos mennyei Atyám! Íme én, hálátlan gyermeked, térdre borulva
könyörgök irgalmadért. Szent Fiadat elküldted, hogy értem szenvedjen és
meghaljon, és én őt megszomorítottam. Bánom, hogy ezt tettem, és erősen
fogadom, hogy többé nem vétkezem. Ne engedd, hogy a mennyországot elveszítsem és tőled örökre elszakadjak, hanem bocsáss meg nekem, Istenem!
Amen." •— Ez a bánatima a gyónás előtt. Ezt kell elmondani az utolsó pillanatban. Amikor már mi állunk a gyóntatószék előtt.
Üjra zeng a templomból: „Harmatozzatook égi magasook, téged vár epeedve a halandók leelke..."
Igen. Sok bűne van a kisembernek. Hazudott. Hiszen nem is volt beteg a
Székely Feri — és ő ráfogta, rosszat kívánt neki. És segítenie kellett volna
otthon. És a tanító nénit is belekeverte, mert azt mondta, hogy ő küldte...
És ezeket a bűnöket még azóta sem gyónta meg.
— Szóval — a bőrkabátos a markába köhint —, mink nem a hízott disznó
miatt jöttünk, az az igazság.
— Gondoltam — az apa az anyára néz. Az anya a tűzhely mellett áll, kezében konyharuha.
— De azért szépek a disznók, szép húsdisznók.
— Gyári munkás ritkán lát ilyet — nevetgélni próbál a kalapos. — Ugye,
nincs rá módja, hogy foglalkozzon v e l e . . . az udvari szoba-konyhákhoz nincsen
ól, sokszor még pince se.
— Hanem egészen más miatt keressük mink magát — türelmetlenül vágja
ketté a bőrkabátos a kalapos magyarázkodását.
— Agitálni jöttek, mondják csak ki nyíltan — az apa visszafogja magát,
nekidönti hátát a kredenc oldalának.
— Szóval... küldtek minket. — A kalapos zavartan szalasztja pillantását
az udvar felé. (Hányadik vasárnapja megy így el? Pihenhetne egy kicsit a
fárasztó hét után, elmehetne a kocsmába egy fröccsre, egy kuglipartira... Még
egy paraszt sem kínálta meg őket, pohár vízzel sem. De hát muszáj volt elvállalni az agitálást, ha már munkásőr meg bizalmi.) .
— Nézze — a bőrkabátos (most már biztos, hogy ő viszi a prímet, a kalapos csak szekundál mellette) az apa szemét keresi —, jobb lesz úgy magának
is, mindannyiunknak is.
2 Tiszatáj

^"¿i^-vJ"

—

17

— Azzal, hogy nem vagyok a magam ura? — tipródik a keserűség az
apa hangjában.
— Hát hallgasd végig — pisszeg az anya.
— Nézze, nekünk addig kell a maga nyakára járnunk, amíg alá nem írja.
Ez van. — A bőrkabátos csöndesen beszél.
— ötvenkettőben is ezzel fenyegettek, aztán mi lett a csoportokból? Csak
kár meg nevetség.
— Az akkor volt. Az más volt. Most is más van — a bőrkabátos nem tud
mit kezdeni az ujjaival, végül cigaretta után kotorászik. A dohány a kalaposnak is jó menedék. (Hiába, csak kínban van. Sehogyan sem akarta ő elvállalni
ezt az agitálást. „Nem értek én az ilyesmihez. Elég nekem a két műszak meg
a család. A négy gyerek..." „Nem vonhatja ki magát az elvtárs, ez országos
akció... És a munkás-paraszt szövetség? Gondolja el: a munkásnak kell példát
mutatni, a munkásoknak kell élen járni! A munkásoknak kell meggyőzni a
parasztokat! Csak a munkásoknak van tapasztalata a kollektíváról! A parasztok individualisták, makacsok, napról napra újratermelik a kapitalizmust,
mégha nem akarják is. De ezt a parasztok nem tudják, ezért kell, hogy a munkások beszéljenek nekik! Máskülönben nem épülhet föl a szocializmus! Ebben
a nagy építésben mi nem nélkülözhetjük a paraszti tömegeket, hát a munkások
sem bírnak el mindent egyedül!" Hasztalan mentegetőzött a kalapos ember,
hiába keresett kifogásokat. Hogy csak kínos neki: az ő szülei is parasztok voltak, az apja ugyan már nem él, de az anyja... Hát ő az anyját sem tudta
meggyőzni, megváltoztatni! Ott térdepel szegény minden nap a hajnali misén,
zörögteti a rózsafüzért. Pedig ő próbálta meggyőzni, magyarázta neki, hogy
nincs Isten, csak a papok találták ki, hogy elámítsák a szegényembert, meghogy mákony... Mondott ő mindent, hogy „mama, ha lenne Isten, nem lehetne
ennyi igazságtalanság, nem lehetett volna háború, nyomor, küszködés . . . nem
lehettek volna urak, királyok, minden..."; szóval sorolta szépen, ahogy őt is
okították annak idején a küldött elvtársak. A lelkét kitette, mégsem ért semmit. Sőt, majdnem baj lett a nagy győzködésből. Sírdogált a mama: „Hitehagyott vagy . . . erre neveltelek, hogy megtagadd az Istent... mennyit imádkoztam hozzá érted, és ő megsegített, látod, munkád van, lakásod, családod...
Hát ő meghallgatta az imámat és megsegített téged, és te így hálálod.meg?
Hát nem szégyelled magad, fiam? Aki az Istent tagadja, az elébb-utóbb a szüleit is megtagadja..." Nagyon restellte, hogy ennyire megríkatta a mamát, hát
nem ezt:akarta ő. Azóta nem bántja a mamát," járkáljon csak a templomba,
búcsúba, ahova akar. Szégyellte ugyan, hogy a gyerekeket is magával cipeli
folyton, különösen a nagylányt... De az az igazság, hogy ezzel is csak rajtuk
könnyített a mama. Hát alig fértek el a szoba-konyhában, amikor megszületett
a legkisebb gyerek is. Bizony, jól jött áz nekik, hogy a nagylányt magához
vette néhány hónapra a mama, egy szájjal kevesebb maradt otthon. „Nem
értek én az ilyesmihez, elvtársak. Megcsinálok bármi mást, lapátolok, amit
akarnak, de menjen inkább olyan helyettem, akinek jó svádája van, aki tanultabb." „Nekünk most nem a jó svádájú emberek kellenek, éppen nem azok!
Hanem az igazi, vérbeli munkások, az olyanok, mint maga! Hát maguk érzik
legjobban, miért van szükség a szövetkezetekre!" ...Igaz, igaz, bólogatott a
kalapos ember, ö k nem tudnak disznót vágni. Két esztendeig is spórolnak,
hogy egy fél disznót megreszkírozzanak. De annak is böjtje van. Nincs karácsonyi, névnapi ajándék, nem jön a Mikulás, nincs új cipő meg szoknya...
Pedig a nagylány már szeretne csinoskodni... És bizony kifordul néha a szájából a lókolbász... Nem térhetett ki, megvonta a vállát, mit tegyen. Ha a
párt így látja jónak. Pedig a mamát sem tudta meggyőzni, mire megy akkor a
vadidegen, konok parasztokkal? Mindegy, no.)
A kalapos szívogatta a cigarettát, hol ide, hol oda nézett. Irigyelte a társát,
a bőrkabátost, hogy milyen nyugodtan, milyen határozottan beszél.
18

— Nézze, nekünk addig kell a maga nyakára járnunk, amíg alá nem írja.
— Eddig is dolgoztam, ahogy csak tudtam. Mindent eladtam, krumplit,
paradicsomot, disznót. Búza, árpa, kukorica épp csak annyi volt, amennyi nekünk kellett. Az adót mindig rendesen fizettem. Amennyit előírtak, dekára
beszolgáltattam. Hát mért nem hagynak már nyugton? — az apa kiabál, indulata megrezzenti a kredenc poharait.
— Hát éppen ezt akarjuk mink is, hogy nyugta legyen, hogy ne kelljen
gürcölni. Ahol többen vannak, ott könnyebben megy a munka is!
— Közös lónak túros a háta — az apa megfeszíti magát.
— Ez csak amolyan szólásmondás — legyint a bőrkabátos. — Maga is
tudja.
— De azért lett szólásmondás, mert igazság!
— Erről én nem vitatkozom.
— Hát én se! Nem írok alá, és kész. Dolgozni akarok végre, a magam
lábán állni! Elfelejteni, hogy mit csináltak velünk néhány éve!
— A szövetkezetben is dolgozhat, ott is a maga lábán áll.
— Csak épp földem nem lesz, meg lovam.
— Azért lesz szövetkezet, mert a föld a magáé is lesz!
— Tudom én azt jól! Az államé lenne már az a föld, akárhogy is csűricsavarja a szót. Csinálnom meg mindig azt kellene, amit mások parancsolnak.
A parancsolásból pedig már dosztig elegem van!
— Senki sem akar parancsolgatni magának.
— Akkor mért mondták azt, hogy addig járnak a nyakamra, amíg alá nem
írok? Hát akkor hol van az én akaratom, mi?
. — Mi nem parancsolunk magának... mink meggyőzni akarjuk.
— De ha én meg azt mondom, hogy nem kell, mert nincs rá szükségem,
hogy én másképp látom jónak?
— Ezért mondtam, hogy addig jövünk, amíg . . .
— De nagyon ráérnek, az istállóját neki! A gyárakban nem kell dolgozni?
— Azt hiszi, ez akkora öröm nekünk?
— Akkor meg Isten áldja! Megmondták, mit akarnak, én is megmondtam,
hogy döntöttem.
— De magának alá kell írni előbb-utóbb. Tetszik, nem tetszik. Ezt is értse
már meg.
— Szóval, ez törvény?
— Mink azt szeretnénk, ha belátná...
— Mit lássak be? — hiába csillapítaná az anya az apát. — Hogy egészen
eddig úgy ugráltam, ahogy maguk muzsikáltak? A háború előtt, a háborúban,
a háború után?!
— Ahhoz nekünk semmi közünk, ami a háború előtt volt, meg a háborúban. Akkor bennünket is ugráltattak! És ne keverjen'össze bennünket az
urakkal!
— Engem nem érdekel, magyarázza ki, ahogy akarja. Én csak azt tudom,
hogy nekem mindig a más parancsára kellett ugranom.
t— De most a maga javát akarjuk, ember!
— Az urak is ezt mondták. Mért lesz az nekem jó, ha elveszik a földet,
a jószágot?
— Mink nem veszünk el semmit. Mindent maga ad be önként a közösbe!
— De ha én nem akarom! Ha én magam akarok végre gazdálkodni, a
saját eszem szerint, a két kezemmel?!
— Értse már meg, az istenfáját magának, hogy nem lehet! Most más
szelek fújnak!
— Látja: mit hímez-hámoz itt?! Parancs ez, és kész! Csak duma, hogy
önként meg meggyőzni... Kényszerítés ez, uram!
— Először is: nem vagyok úr. Világéletemben munkás voltam. Másodszor
2*

19

meg nem kényszerítés! — most már a bőrkabátos is kiabál. — És semmi baja
nem lesz, ha nem írja alá.
— Akkor meg nincs mit beszélnünk tovább. Nekem drága az időm.
— Pedig alá fogja írni. Ha ma nem, akkor holnap. Mert addig jövünk.
— Elférnek, elég nagy az udvar.
Elhallgatnak. Már majdnem veszekedéssé fajult a diskurálás. Mintha
mindannyian megijedtek volna. Hiszen kis híján az asztalt csapkodták.
A kalapos a linóleumot figyeli, nekik is épp ilyen linóterítőjük van.
— Nézze, jóember... — a bőrkabátos újrapróbálkozik, csöndesen. — Az
elnököt is maguk választják meg, maguk közül...
— A párttitkárt is? Mert azt ne mondja, hogy nem lesz párttitkár, aki az
elnöknek is parancsol!
— A párttitkárt a párt küldi, segíteni... De az elnököt maguk választják,
akiben megbíznak. És maguk határozzák el közösen, mit akarnak termelni,
mennyit... Maguk alakítanak brigádokat, maguk jelölik ki a brigád vezetőket . . . Talán magát is megválasztják.
— Nem szeretek én parancsolni. Megutáltatták velem ezt a kiváltságot. Az
meg felénk sohasem volt szokás, hogy egyik ember beleszóljon a másik munkájába. Mindenki a maga kárából okul, a maga erejéből halad valamire. Ha
meg tanácsra van szüksége, akkor kér.
— Egyikőnk így akarja, a másikónk úgy. Nincs két ujjunk se egyforma —
óvakodik az anya. — Ki dolgosabb, ki kényelmesebb. Eddig is így volt, eztán
is így lesz.
— Pedig a szövetkezet lesz a legjobb mindannyiunknak. Nekünk, munkásoknak is. Együtt többet termelnének, talán nekünk is több jutna, olcsóbban.
Tudják maguk, mennyi hús kerül egy melós asztalára? Reggel ötkor már sorba
állnak az asszonyok a hentes előtt egy kis zsíros daráithúsért. És sokszor még
két karalábé ára is meggondolandó kiadás. Ezért mondom én maguknak, hogy
a szövetkezet mindannyiunk érdeke, higgyék már el.
— De sok mindent mondtak már, atyaúristen! Hogy ez is az én érdekem,
meg az is. Egyszer az egyéni gazdálkodás, aztán a kolhoz. Mióta az eszemet
tudom, mást sem hallok, csak azt, hogy higgyem el, így lesz jó . . . Mi lett volna,
ha mindennek hitelt adok, azt mondja meg?
— A maga dolga, hogy eldöntse, kinek a pártjára áll! De azért azt szeretném hinni, hogy nem téveszt össze bennünket az urakkal.
— Idehallgasson: a Horthy is szép jövőről beszélt, a Szálasi is, a Rákosi
is . . . Pedig a Rákosi nem volt úr, igaz?
— Azért én nem venném mindet egy kalap alá.
— Mindegy az. Megkeserültük mindegyik jószándékát, mondhatom. Hát
most már hagyjanak nekünk békét végre. Hogy nyugodtan dolgozhassunk.
Behallatszik a harangszó. „Ürfölmutatás" — gondolja az anya.
— Pedig itt van nálunk minden... Nyilatkozat, t o l l . . .
— Papír meg tinta nálunk is van, igaz, csak a gyerek használja.
— Mi lesz a gyerekéből? — a bőrkabátos hol az apára, hol az anyára néz.
— Egyelőre még csak elemista. — Az anya elpirul.
— Az ő dolga lesz. Ha vág majd az esze, és ha bírja, tanul.
— Meg ha szerencséje lesz — teszi hozzá az anya. — A tanuláshoz szerencse is kell.
— Ha meg nem, parasztnak marad vagy mit tudom én.
Hallgatnak. A bőrkabátos az öklét nézgéli.
— Szóval azt szeretnék, hogy tanuljon a gyerek... Hm. — Fölnéz az
apára. — Mondja meg nekem őszintén, jó ember, hát annyi baja van magának
ezzel a rendszerrel?
Az apa zavarban van, végigtörli kezefejével a száját.
20

— Maga is tudja, a legjobb, ha nem szól semmit a magamfajta ember.
Soha. Ügyse érne semmit a szava, vagy még ellene forgatnák.
— De hát ez munkás-paraszt hatalom!
— Ügy látszik, kevés paraszt van hatalmon. Ha lennének, most maguknak
sem kellene itt ülni.
— Pedig nincsen más út előre, ezt is higgye el.
— Én azt mondom, dolgozni kell, uram. A munka az út, a többi csak
beszéd — végre visszanyeri magabiztosságát az apa.
— És nem tudna a szövetkezetben dolgozni?
— Más helyett nem akarok. Elég a magamé, néha még sok is.
Megfeneklenek. A kalapos kérdezné az anyát, mi jót főz. De hát nem disznót vásárolni jöttek, meg különben is, talán sután venné ki magát a kérdés.
Az anya töpreng: föltegyen-e egy kis teát. Csak átfázhattak ezek az emberek
is. Nyirkosság van kint, nem biztos, hogy mindenütt behúzódhatnak a konyhába. Azt is beszélték, hogy volt olyan porta, ahonnét vasvillával zavarták ki
az agitálókat... Talán ha adna nekik egy kis boros teát.
A bőrkabátos is gondolkozik. Mi lenne, ha elsorolná, eddig kik írták a l á . . .
Ez jó fogás, a központban mondták neki, hogy alkalomadtán éljen ezzel a módszerrel . . . Kicsit csalna, olyan neveket is mondana... Mégis inkább hallgat.
Lehet, hogy balul ütne ki, ha kiderülne, h o g y . . .
,
"
— Nem baj, ha elszívunk még egy cigarettát... A füst miatt .kérdezem —
a kalapos ujjai közt a csomag Munkás.
— Tessék csak — az anya elfordul, megemeli a fedőt a fazékon.
— Higgye el, nem könnyű nekünk sem. Ha makacskodik, csak a mi dolgunkat nehezíti — a bőrkabátos szájába dugja a cigarettát, odahajol a kalaposhoz, a gyufaláng fölé.
— Hasztalan sajnálom magukat. De hát nem én kértem, hogy jöjjenek
— az apa is kivesz egy szál cigarettát a felé nyújtott dobozból.
(„Milyen bűnöket kell okvetlenül megbánnunk? — Okvetlenül még kell
bánnunk mindent elkövetett halálos bűnt. Ha nincsen halálos bűnünk, akkor
legalább egy bocsánatos bűnt meg kell bánnunk... Hogyan kell bűneinket
meggyónnunk? — Bűneinket őszintén kell meggyónnunk. Aki nem gyónik
őszintén, hanem készakarva kihagy halálos bűnt, az szentségtörést követ el,
és gyónása érvénytelen... Attól nem kell félni, hogy a pap elárulja bűnéinket.
Ha ezt tenné, megszegné a gyónási titkot, és ezért igen nagy bűnt követne el.")
A kisember keze a gyóntatószék kilincsén. Belül homály, a rács mögül átszivárgó fény, áporodott szag.
— Na, gyere, kisöreg — keresztet vet a pap.
— Gyónom a Mindenható Istennek és Isten helyett neked, lelkiatyám,
hogy utolsó gyónásomtól fogva ezeket a bűnöket követtem e l . . . — A kisember megakad.
— Mikor gyóntál utoljára?
— A múlt héten.
— No, mondjad, kisöreg...
És a kisember hallgat.
— Nem követtél el semmit? — a pap nem sürget, a hangja fáradt, tenyere
beárnyékolja fél arcát, néha végigsimít ujjaival őszes halántékán.
— D e . . . csak nem tudom, hol kezdjem.
— Olyan sok van?
— N e m . . . csak...
— Hát kezdd el.
A kisember nyel. Már kimenne. Kísérti a sátán. Hiszen itt, a gyóntatószékben is sötét van, akár a moziban volt. Érezni véli Eszter illatát," látni véli,
ahogy a sarkon fölkapja a szél a szoknyáját... („Ne félj! Mért pirulsz el min21

dig? Ha kettesben vagyunk, nyugodtan mellém jöhetsz!" . . . Ültek a padon az
estében. „Szép a szemed." „A tiéd is szép." „Azért jól áll neked, ha elpirulsz."
„Pedig nem akarok elpirulni." „Itt van a kezem, meg se fogod?" „ D e . . . "
„Jó?" „Igen..." „Szorítsd meg!" „Nem akarom, hogy fájjon. Erősen tudok
ám szorítani." „Mutasd, az arcod is ilyen meleg?" „A tied is meleg." „A szád?"
. . . Harangozták az Őrangyalát. „Én most csókolóztam először." „Gondoltam,
olyan ügyetlen voltál" — Eszter nevetett. — „Nem úgy kell csókolózni, hogy
csak ráteszed a szádat a számra... Ki is kell nyitni a szádat, és a nyelveddel
játszani kell." „Te ezt honnan tudod?" „Hát így kell, tudom. Megtanítsalak?"
. . . Falevelek billegtek a fűre. „Nem fázol?" „Fogd át a vállam . . . a derekamat
is . . . ne f é l j . . . így jó. Te nagyon jó vagy. Szép a szemed." „Szeretlek, Eszter . . . És el akarlak venni feleségül... majd veszek egy nagy autót, olyat,
amivel a postások hordják a csomagokat... Ablakokat csinálok rá meg székeket b e l é . . . És akkor mindannyian beleférünk, ti is meg mi i s . . . És együtt
megyünk kirándulni... Szeretlek, Eszter." „Add ide az arcod." „Most olyanok
vagyunk, mint a felnőttek. Ugye, lesznek majd gyerekeink?" Észter fölkacagott. Aztán fújni, kezdett a szél. „Nem kell még hazamenned, Eszter?" „Simogasd meg az. arcom... a nyakam i s . . . így, finoman . . . add csak ide a kezed . . .
Ugye, szép a mellem?" „Szeretlek, Eszter... és tovább fogok tanulni... elveszlek feleségül..." Eszter behunyt szemmel kuncogott.)
— Vagy én kérdezzek? — suttog a pap, nem mozdul, tenyere eltakarja
a szemét.
— Igen.
— Hazudtál? Káromkodtál? Nem fogadtál szót? Visszafeleseltél otthon?
— Igen.
— Légy türelmes a szüleiddel. Jót akarnak neked. Érted dolgoznak. Próbálj mosolyogni rájuk. Ez lesz az elégtételed. Hogy ma mosolyogsz rájuk. —
A pap megigazítja a stólát. — Vagy van még valami?
— Gondolkozom — és a kisember ismét az emlékezés körhintájában. (Futott végig az úton, mielőbb odaérjen. Hiszen csak fél óra ideje marad, csak
fél óra. Kitalálta, majd azt mondja otthon: nem volt élesztő a boltban. És nem
volt a másikban, a harmadikban sem. Hát ment tovább, míg végül talált egy
boltot, de ott meg sokan voltak, várni. kellett... Torkában dobogott a szíve,
amikor Eszterék ablaka alá ért. Hiszen most meg sem beszélték. Most nem
várja Eszter. Ez meglepetés. Csak egy pillanatra szeretné/épp, hogy csak lássa
Esztert, hogy megsimogassa az arcát, a haját... Ma nincsenek itthon Eszter
szülei, mind a ketten délutánosak... Hát lehetetlen, hogy ne lássa Esztert,
lehetetlen, hogy ne érintse meg a haját, az arcát... Meg fogja csókolni a szemét, Eszter szép szemét, és már fut is vissza az élesztővel... A kisember kopogtatott a konyhaajtón. Kihallatszott Eszter nevetése a szobából. A kisember
újra kopogtatott. „Ki az, mindjárt?!" Most olyan riadt volt Eszter hangja, pedig
az előbb még nevetett. „Azonnal!" Amikor kidugta fejét a szobaajtón, fölkacagott. „Ja, csak te vagy az?!" A kisember elpirult. „Csak egy pillanatra, hogy
lássalak..." Eszter már az ajtóban állt, anyja fakult, virágos pongyoláját gombolta, kilátszott a combja. „Ki az?" A kisember fölismerte Kocsis Tibi hangját.
El akart rohanni. „Hová mész?" Eszter mezítláb volt. „Nem akarok zavarni...
én csak azt akartam..." Könny szaladt a kisember szemébe. „De buta vagy
te!" Eszter odalépett hozzá, megcirógatta az arcát. Már Kocsis Tibi is az ajtóban állt. „Azt hittem, valamelyik testvéred jött haza." A kisember menekülni
akart, de Észter nem vette el a kezét az arcáról. „De buta vagy te, kisfiú..."
„Mennem kell." „Mikor látlak?" „Nem tudom." „Holnap?" „Nem tudom."
Kocsis Tibi visszament a szobába, kikiabált. „Igyekezz már, nekem is mindjárt
menni kell!" „Vasárnap?" „Nem tudom." „Ott leszel a nyolcórás misén?" Akisember visszalépett a küszöbre. „Az az én dolgom." „Most nagyon haragszol
rám?" A kisember nem nézett Észterre. „Na, mi lesz már?" — kiabált újra
22

Kocsis Tibi. A kisember a verandára hátrált, Eszter az ajtóhoz lépett. „Akkor
vasárnap, j ó . . . a kórusban..." Eszter hosszan nézett a kisember után. „Tiszta
hülye vagy, mit akarsz ilyen taknyosokkal?!" Kocsis Tibi ismét kijött. „Azt
sem tudja a kis pisis, hogy nem a gólya hozza a gyereket." „Hallgass!" „Mi
az, hogy hallgass?" „Semmi közöd hozzá!" „Azt én mondom meg, kisanyám,
hogy mihez van közöm, és mihez nincs!" Eszter lesütötte a szemét. „Eridj
innen." De Kocsis Tibi csak röhögött.
A kisember akkor hazáig rohant, lihegésébe fulladt a sírás. Otthon leszidta
az anyja, mert négy deka élesztő helyett három dekát hozott.)
— No, ha nincs más, akkor... — a pap emelte a kezét, keresztet rajzolt
a levegőbe. — Absolve t e . . .
— Teljes szívemből bánom minden bűnömet: Erősén fogadom, hogy többé
nem v é t k e z e m . . . .
,
. . .
— Tehát mosolyogni. Ez az elégtételed.
A gyóntatófolyosó üres, a templomban zúg az orgona. Vége az áldoztatásnak.
— Délután visszajövünk — a bőrkabátos föláll.
— A maguk dolga.
Elköszönnek. A kutya ugatni kezd.
— Szépek a disznók — motyogja a kalapos.
— Csiba te! — az apa öklével fenyegeti a kutyát.
— Nem akarunk mink állandóan alkalmatlankodni, de muszáj. Alá kell
írnia.
— Ez is a maguk dolga.
,
Harangszó töredezik elő a szürkeségből. Vadgalamb suhog a diófára. (Mit
keres itt ilyenkor ez a vadgalamb? Meg fog fagyni, ha bejönnek a nagy
hidegek.)
— Azért gondolkozzon.
— Már mindent meggondoltam.
— Másként kell gondolnia. Másként.
Nem nyújtanak kezet egymásnak az utcaajtóban.
Az apa visszamegy a konyhába, leül a bőrkabátos helyére, tenyerébe temeti az arcát. Az anya a levest kavarja.
— Csókolom — a kisember nyit be, anyjára néz.
— Ugye elkéstél? •
— N e m . . . énekgyakorlás volt a mise előtt... Később kezdődött.
— Elhiggyem? — az anya szemében szomorúság.
— Igen — a kisember leveti a kabátot, a kucsmát.
— Reggelizz, itt van a kávéd.
A kisember fogja a bögrét. A kávé teljesen bebőrzött.
— Utána letörülgethetnél a szobában.
— Jó.
Az apa mozdul.
— Megkeverem a korpát.
. — Te is csak vasárnap tudsz ilyesmit csinálni. Minden csupa por lesz. Az
istennyilának söpörtünk föl tegnap.
— Holnap nem érek rá.
Az apa kimegy, a kisember a vájdlingba teszi az üres bögrét, indul a
szobába.
Az ablakhoz áll. Az utcán fellegek foszladéka, házak mocskos verejtéke,
sárba szántott keréknyomok, akácfák csonkított, csupasz koronája. A kisember
arca páramaszatot formál az ablaküvegen.
No, nem szabad sírni, nem történt semmi.
23

Sem fény, sem árnyék. Az első télbe hullott vasárnap. S ebben a télben
nincs hóesés. Pedig december van, fagy illene, és hó az árokpartra, a háztetőkre. Jégcsap is illene a lyukas bádogcsatornákra.
Nyirkosság dölyföl a világban, megreped és eltörik benne a nagymisére
hívó harangkondulás.
„Szerettelek, Eszter" — akár itatóspapíron a tintafolt, terjed a páramaszat
az ablaküvegen. És Eszter előtűnik a szürkeségből. Kiolvad napsugaras nevetése a beteg világból, szél rezzen, hogy fésülje Eszter fekete haját.
A rádióban énekelnek. A kisember hunyt szemmel képzelete színpadán
huszárruhában. „Kék tó, tiszta tó, melyből az élet vize támad, add vissza
nékem ő t . . . "
— Te meg mit bámészkodsz? — az anya nyit be, a kályha elé térdel.
— Már kész vagyok — retten föl a kisember.
— Milyen takarítás az, amit ilyen hamar össze lehet csapni? Mindent letörülgettél? — az anya rázza le a hamut.
— Igen.
— A szekrények, a székek csínját is?
— Azt is.
— Az ágyak alatt sincs por?
— Nincs.
— Akkor gyere a konyhába prézlit darálni.
— Igen.
Az anya arca vörös az erőlködéstől. A kisember nem tud mosolyogni.

SZABÓ IVAN: TINÖDI-EMLÉKMÜ, SARVAR

24

TAMÁS

MENYHÉRT

Hogy is
Hogy is van
Vissza nézz
mihez régent
hulltát sose

i

Hogy is volt csak majdan?
Nézz vissza előre
egykor-mozzanatban
mi ősit erőre

csak egykor?
előre
kegy forr
dőlje

2

Majdan régent egykor —
nézz vissza előre
hol ősi meleg forr
hajdan-születőre

Hogy is lesz régenten?
Nézz előre vissza
majdan-ősit
menten
gyorsa iramítsa

Mire
„Tegnap meg fogunk
születni,
holnap meghaltunk ..."
Mészöly Miklós
1

Tegnapután indulunk
holnapelőttöt élni
mire tegnapig jutunk
holnap-időnk
bevégzi
. 2

Holnap-időnk
feketül
tegnapuló fehérre
tegnapután egyedül
maradunk a reményre
3
Holnapelőtt
érkezünk
tegnap-időt
remélni
tegnapután két kezünk
végtelenét eléri
25

Zúzalékok
i

(1978. április 21.)
Herdernek...
Kelt fenn
anyanyelven

hajdan-lesz
2

(Kárpát-medence)
Ékített táj
testvércsonttal

rajzos

3
Egyre

többet

Egésszé
világgá

látok

le

magamról

4
törve
érkezem

ZALÁN

TIBOR

A Kormos fekhelyei
(Ezer kilométeren túl
a szívdobbanásokat
már
meszeli a Semmi
Sok a halottam:
Ezüstember!
Nem tudlak hova tenni)
Vlagyimir. 1977. október

Fekszem hanyatt a
Kormos-réten
hajnal a Göncöl levánszorog
Megáll fölöttem a fekete
bojtár és mennyből a pásztorok

fülelnek: húsvéti bárányok
bárdolt nyakán még csöng a csengő
lesz-e kéz letörölni orcám
verítékemhez lesz-e kendő
Tűnődöm s a fűszálak élén
gyémántbandérium
a harmat
Mozdulni nem tudok Tűröm e
reggelbe sikolytó hatalmat
Ki kéne találni egy tájat
ha kell legyen olajfaliget
húzzák el szívemet
partjához
éghasító piros delfinek
Más tájra volna már menésem
hová indulj! s nem fordulsz hátra
ballag előttem a fekete
bojtár — s követi
felhő-nyája
Fekszem hason a Kormos-havon
fehéren a szálldosó zöldben
varjú görög a fagyott égen
üregek nyílnak meg a földben
Hajadonfőtt kardzörgető szélben
egyre szűkül sötétül minden
Pulóveremet hagyják rajtam
ha már letépték vasalt ingem
Jó feküdni
parazsakat
szemembe
verdes de

mint
lelni a
zuhant
egyre

asszonyágyban
hóban
lányok karja
halkulóbban

de egyre halkulóbban csapkod
szárnya az ezüst griffmadárnák
keskeny hátán a suhanc-költők
, jánosvitézi útra szállnak
Ki kéne találni egy tájat
de ne legyen olajfaliget
más vidékre vonszolják
szívem
szilaj-piros
vérrög-delfinek
Fekszem
köny éken
Kormos-földön
szemem kékjén megül a barna
áztatnák föld alatti esők
Mecsér ez s lehet Bretagne partja
27

S lehet törkölyért jönnek hozzám
magyar nevű három-királyok
s hogy csak fekszem faromra csapnak
illeti szent kéz ifjúságom
Ki kéne találni egy tájnak
csak ne legyek olajfaliget
nem tudják
ki voltam
értőbb tájra piros delfinek

—

vihettek

Fekszem arccal az Isten arcán
két góbé egymásra találtunk
itt van Attila is — a rokon
moccan és összeér a vállunk
S hogy az Istennek
most még messzebb
s valaki (mert már
felröhög „kár hogy

arctól vagyunk
messzebb látunk
négyen vagyunk)
rossz a lábunk"

Havazik itt mert minden a nincs
unatkozom
semmise-létben
szerkesztem a g
alaktikákat
s más tájakra volna menésem
Fekszem hanyatt a Kormos-réten
Fekszem hason a Kormos-havon
Fekszem könyéken
Kormos-földön
Unatkozom s meg nem unhatom
Fekszem arccal az Istennek

Rue de Lévis 92.
Magát az ember másokban meg ne alázza
Még fölúsznak éjjel hortobágyi zsáketteskis csukák s befalják a zsoltároskönyvet
meg
poharastól a sört az éjjeli szekrényről
Szobraimból visszanézek — magamat
Álommadarak verik véresre ablakom
üzennek értem álomtalan provinciák
— Hát kikocsizunk, Rózsaszín-Orrlyukú

látom

Asszony

Pereg a Révész-mellényre

könnyed,

aranyod

Nagy dög hever el szívemen
Ázsiai éjjel
Hatódik át Páris koponyája
A láp
fölengedte rút szürkegémek új csapatát
Az Idő önmagába ojtja

HERVAY

Rózsafáit

GIZELLA

Ártatlanul
arcomon az elárult mosollyal
kitaszítva a tájból
legyalult lélekkel lilára fagyva
kezemből a kék kanna kiszakítva
szememről
levakarva
a szerelem kék szeme
hivalkodó házak között
kiszabott szavakat dadogva
ártatlanul

Madarak
elherdáltuk a madarakat
lassan már csak a fém-repülés
visz közelebb a naphoz
de hova néz a fáradt szem
a vonuló láthatáron
keze üres a bádogkanna
behorpadt lapul a fűben
homokvermek
mélyén
a múlt hordaléka
a tövis felsebzi a talpat
örökké szomjas a száj
árnyék tűnődik az arcon
fejkendők körmenete az úton
kinek könyörögnek

a faluszélén felejtett
kezek
a kerítések
ráccsal kerítik körül a házat

Táj
rácsos szemekkel a házak
nem tudják hogy a nap tágranyílt
szeme
lát
portörlőrongyok hullnak a félelemre
remény virágzik az aszfalton
letapossák
cipők járnak az utcán
nem tudják hová mennek
a hazugság a szájakban lakik
a torkokban
tüdőkben
felköhögi a kisgyerek is
nem kérdez semmit
tudja mi következik
rácsot lát a nap előtt is
és egyedül ebédel

SZÖLLÖSIZOLTÁN

Azóta
Kormos Istvánhoz

30

Lángoszlopot? csak
parazsat szánkban —
nyelvünkön, vaslapáton
őrizzük utolsó szavunk

anyáink, halott apáink
útzebra-bordacsontján
és már a te bordáidon —
holdmeszelte
létrán

Szájtáti űr alatt —
vagy szájtáti űr fölött
döglött álmok, rigók
zsiráfok és halott

angyalok,
szárnyon
talpunkon
csattogván
járkálunk mi, némulunk
párban, vagy magunk

\

Hol a föld, ahonnan
jöttünk,? ahova jöttünk
itt lelkünkből havazás —
kihull a múlt belőlünk:

Nem dicsérjük már
csontot s diót roppantó
csillagkoronás fogát
és nem káromkodunk

sár, sarkunkról leszakadt
árnyék Nyakunkba morzsáz
Istenünk, éjszakát
majszol; vasmákoskalács

Maradék arcunk kábátgallérba fogott törmelék
s zúg tenger nélkül
sótlan parti szél

Porzik krétaszakálla
s falról gyönge mész
pattogzik nikotinsárga
holdfényű fogzománca

Még agyondrótozott
agyunk ég, fényt dadog
és ragyog a közös
bohócsapka-ég

SZABÓ IVAN: HALÖDÖ SZARVAS

FODOR

ANDRÁS

Nagy Lászlóról egy vers ürügyén
Most már a történeti igazságnak is tartoznánk megvallani: hajdani, vele egyidőben indult pályatársai, milyennek láttuk az irodalomba belépő Nagy
Lászlót.
Amikor az Eötvös Kollégium könyvtárának folyóiratpolcáról levettem a Valóság, a
népi kollégiumok folyóiratának friss számát, s elolvastam benne az addig ismeretlen
nevű F. Nagy László verseit, nemcsak a meggyőződés lobbant belém, hogy tagoló,
súlyos szavakkal megérkezett valaki, akire vártunk, de kíváncsiságom is nyomban
föltámadt. Azonosítani szerettem volna a költőt a személyiséggel, hallani az eleven
hangot, mely a rokonérzések, a közösségi küldetés jogán ekkora biztonsággal szól
helyettünk.
Kérdeztem róla valakit, aki bejáratos volt a Valóság szerkesztőségébe. Leírta
az arcát s különös ismertető jelként hozzátette: „Süt belőle a tehetség."
Ügy látszik, ennyi eligazítás elég volt ahhoz, hogy pár héttel később, 1948 tavaszán anélkül, hogy közben fényképét láttam volna, rátaláljak. A bölcsészet akkori
szörnyű, Múzeum körúti épületében, talán egy 6-os terembeli gyűlésről sodródtunk
kifelé. A lépcsőkanyarból visszanézve pillantottam meg kollégista társai között. Nem
annyira botra támaszkodó bicegése volt feltűnő, hanem ahogy a lépés közben h á t r a feszült váll, mell, arc körül különös, hőköltető atmoszféra támadt, valamiféle
szigorú méltóság és függetlenség légköre.
Egy évvel később hangját is hallhattam véletlenül, a Rákóczi út és a Múzeum
körút sarkán levő könyvsátornál. Első kötete, a Tűnj el fájás szerzőjeként éppen
Zuhatag című versét intonálta, melynek sorvégen nyomatékos, dacos hangütése először keltett bennem föltétlen bizalmat e ritmus jövőt hordozó, teremtő ereje iránt.
Ahogy ott állt a barnapiros arcú fiatalember, rövidujjú, kihajtott galléros ingben, vaskos, izmos karral, maga volt az elszánt kinyilatkoztatás. Versmondó dikciója
semmit se enyhített a mássalhangzók fenyegető érdességén. Egész testi valója eggyélényegült a magabízó súlyos ritmus lüktető lendületével.
Pedig az 1949-es tavaszra próbáló, nehéz idők következtek. Egyik költőtársa —
korábbi és későbbi nagyrabecsülője —, panaszolva mondta, hogy F. Nagy szántszándékkal beszűkíti horizontját. Bedobta a kályhába X. Y. nemzedéktársunk ú j
verskötetét... Megveti az ilyen apolitikus, esztéta költőket. „Tudod, az a Laci legnagyobb baja, hogy nem akar tanulni."
Savanyúbb irodalmi totalizatőrök már le is írták a befutó listáról a Tűnj el
fájás költőjét. „Mit lehet várni tőle, aki új versgyűjteményét A tüzér és a rozs
címen jelenteti meg?"
Aztán négy évvel később a Gorkij fasorból az Oktogonon át, melengető tavaszi
fényben, együtt ballagok vele, a „Nap jegyesével". Nem is tudom, voltaképpen bemutatkoztunk-e valaha egymásnak. Nincs szükség sok magyarázkodásra. A mellettem lépkedő, kevés szóval, feje, arca mozdulásával is sokat mond. S beszélnek helyette a kiküzdött biztonság ú j vallomásaként versei. Amit költészete és arca első
megpillantásakor éreztem, az egyszeri igazságnak ugyanaz a szigorúan elszánt öntudata a szavakat indulati csomókba fogó berzsenyis ereje feszül abban az egyetlen
sorban is, mely akár mottója lehetne megváltódott lírájának: „Dal hamis húron pendülni ne merjen."
Sokszor átélhettük azóta, hogy a test és lélek megrázkódtatásaiból ú j r a meg ú j r a
föltámadó Nagy László helyettünk beszél, ahogy a közönybe tiport méltóság szétdúlt
igéit bonthatatlan rendbe kényszeríti. A sok példa közül hadd idézzek mindössze
egyet. Rövid írás. Nem haladja meg a szonett terjedelmét se.
32

AZ ORSZÁGHÁZ KAPUJÁBAN, 1946
Péter és Julcsa a lépcsők legtetején,
háttal a kapunak harangszavú délben,
seregek a fényben, százezer fő meg szekér,
aknaszilánkos gebékkel fohászkodva
állunk:
mi vagyunk a Himnusz, s Péter ama tiszta ingben
megborzong a kőig, látva az ünnepi bárányt,
látva a kenyeret, bort s az áldozat sugallatától
megütve kifakad a lebitangolt Haza nevében
s mutat ujjal a kőtornyok
tumultusára:
AMÍG EZ A HÁZ NEM A MIÉNK — nem a miénk,
visszhangzik bennem, aki könyöklök ott egy lovacskán
s tudom: az idő a miénk, tudom: a köveknek is
távlata por, mert áthullhat minden a rostán.
De soha az ő képük, soha a mi fiatal arcunk.
A már hetvenes években íródott költemény A versben bujdosó kötetben kapott
helyet. Teljes értelme onnét magyarázható, szerzője hová iktatta be. A „Seb a cédruson" című első ciklusban találjuk. A verscsoport élén a Csontváryt idéző, de forradalmárok, költők, írók, festők nevét litániázva soroló, képversnek is tekinthető
prológus eleve szuggerálja: az idő által lebírt, múltból sajgó, máig is olthatatlanul
fájó, mert továbbélő jelenésekkel szembesülünk az itt következőkben. Nyolc egymásutáni versnek címzettje, nyíltan kimondott hőse van: Bartók, Hölderlin, Ady,
Lorca, Krúdy, Egry, Tamási Áron. Az utánuk beiktatott Az országház
kapujában,
1946-nak is vannak személyes szereplői. A vers mindjárt velük kezdődik: „Péter és
Julcsa a lépcsők legtetején", ám nem okvetlen szükséges tudnunk, hogy Veres Péterről és feleségéről, Nádasdi Juliskáról van szó. Nagy László nem azért általánosít,
hogy a helyzet konkrétságát ködösítse, mitizálja. Többet akar, mint amit egy parasztpárti nagygyűlés, vagy „új kenyér ünnepe" szociográfusian egzakt képe adhat.
Az élmény olyannyira a lélek mélyrétegeiből való, hogy kifejezésekor törvényszerűen a népmese, a legenda, a biblikus pátosz megindultságába kell fogódznia. S még
egy járulékos bizonyíték, mely a költő szerkesztési intenciójára mutat vissza. A „Seb
a cédruson" ciklus személyekhez, méghozzá eszményített alkotókhoz címzett versei
után éppen Az országház kapujában a fordulópont. Ezt követőleg a gyerekkori első
özvegységről, a tüdővérzéssel hóba bukott karácsonyfás emberről, a Harminckettes
Gyalogezred síremlékéről s a meghalt apáról szóló vallomások sorakoznak. Az
1946-ot idéző látomás tehát még a felsőiszkázi hátországhoz kötődik, — mindenesetre
azt a köztes drámai szituációt mutatja föl, amikor a költő a jövőért sereglő közösség
névtelenjeként közvetlenül a szellemi kiválasztódás előtt áll. Mai szemszögből persze
kétszeresen is szimbolikus, hogy az ifjú Nagy László egy lovacskán könyököl, egy
lovacskán, amely nemcsak a jövendő pegazus, de amelyet éppen ő búcsúztat el majd
véglegesen. 1946-ban azonban az iszkázi ifjú a százezres sereg egyike, a Himnuszban megtestesülő, fohászkodó közösség része. Ebből az aspektusból, a meg nem
valósult lehetőség fájdalma miatt is fenségesebb, tisztelethordozóbb ez a köznapitól
elvonatkoztató, már-már népmesei indítás: „Péter és Julcsa a lépcsők legtetején..."
S mindezzel együtt az Országház előtti esemény attól válik szorongatóan széppé,
hogy a fölidézett valóság történeti tényei is fölvillannak benne: maga a Himnusz, a
tiszta legendájú népet, hazát egybegondoló parasztvezér, („ember ő, aki a legszebb
magyar karrierben sem veszítette el lába alól a földet, s a gerincet t e s t é b e n . . . a
ránk virradó szocializmusnak kívántam olyan vezetőt, mint Veres Péter" — írta
róla Németh László 1943-ban és 1967-ben) — s a valóságos színtér valódi kellékei
a felvonult szekerek, az „aknaszilánkos gebék". S a dokumentumon túl is elevenné
pedig a költői megjelenítés szívdobogtató lázától válik mindez.
Már a Deres majális költőjétől hallottam, hogy sokallja saját verseiben a szke3 Tiszatáj

33

matikus tagolást, a túlságosan muzsikás formákat. Ezúttal, kivált a költemény indításában, ismételhetetlenül eredeti, alkalmazkodóan ritmikus formát talál. A lépcsőzve hosszabbodó sorokban az anapesztikus aprózás, m a j d a sorközépről szándékoltan visszaszóló ragrím (délben — fényben), a fület, szemet elárasztó hangzó és
láttató mozzanatok monumentálissá tágítják a jelenetet:
háttal a kapunak harangszavú
délben,
seregek a fényben, százezer fő meg szekér

...

A költő másik természetes nyelvi bravúrja, ahogy az „áldozat sugallatától megütött" szónok hevületének, gesztusainak crescendóját követi, egészen a nagybetűkkel jelzett fölkiáltásig: AMÍG EZ A HÁZ NEM A MIÉNK — . . . Akusztikusán és
értelmi utánagondolás szerint egyaránt tökéletes, ahogy az utolsó három szó térben
és lélekben, a helyszínen és a történelmi időben tovább visszhangzik.
S ami konzekvencia ezután következik, abban nem csak a huszonegy éves fiatalember jövőt követelő elszántsága, de az ötvenhez közelítő férfi illúziótlan hite is
benne van. A különös, irdatlan távlatba feszített, de reális munkafolyamatot is érzékeltető képes beszéd végül filozofikus fogalmiságba emelkedik, az elmúlás könyörtelen tilalmát sűríti mementóvá:
tudom: az idő a miénk, tudom: a köveknek is
távlata por, mert áthullhat minden a rostán.
Ide, az antitézis után, a tizenharmadik sor végére — bár az eddig szabadon szövődő szintaxis nem indokolja — hirtelen-váratlanul pont kerül. Miért? Azért, hogy
a tizennegyedik sorban kijelentett fogadalom summája külön hangsúlyt kapjon,
hogy a hűségeskü eleven tüzét árassza az elévülhetetlen képre, • amikor ők ott a
lépcső legtetején, s a köréjük seregeltek (a drámai helyzetet rögzítő tanúval együtt)
a sorsjobbítás katarktikus indulatában, szinte az örökkévalóságot kihívóan összetalálkoztak.
*

Első versét olvasva, szavai mögött nyomban az arcát kerestem. S lám, Nagy
Lászlónak ugyancsak igen fontos volt a formátumunkat, igazi lényegünket őrző eleven arc. Az övét utoljára megörökítő televíziós nyilatkozatban az ötszáz évvel későbbi utódokat is így szólította meg: „Ha lesz emberi a r c u k . . . " Lehet, hogy a lelki
látvány, melyet 1946-ban az Országház előtt utódainknak ő fényképezett le s hívott
elő nekünk, már ötven év múlva sem lesz teljes érzelmi-gondolati hitellel fölidézhető. Azoknak, akik a még megtestesülhető hitben társai lehettek, annál inkább
vállalniuk kell ezt a testamentumot.
A vers szerzője megjelölt bennünket, ránkbízta embereit és önmagát. Amikor
meghalt, így módosult bennem az Országház előtti fogadalom utolsó sora: „De soha
az ő képük, soha az ő eleven arca."

34

DEVECSERI

ZOLTÁN

Bordal Nagy László emlékezetére
Csalc a harang némul szépen:
füst-toronyban se egészen'.
*

Sarjadj versem, jégrögöt szaggass,
a tél infarktusán ha győzöl,
mentve leszen a rügyező szándék,
porral a szél össze nem
őröl...
Gerle-udvarlás ablakot pendít,
inak feszülnek s fényszólamokkal
ékesül a kék kontyú erdő
— pincénk fenekén érik a bordal —
A jégrögök mégse szakadnak;
N. L. csördít a hó alól:
bűnös, aki nem jól rabol
— fölkáromkodik
Cédrus-gyökérből,
csördít a Hóhajú Lovas,
földúlja a
díszlet-csicsergést,
fejével zúzza a fény-tolvaj
lombot,
s ócska templomon az
ablakokat...
Sarjadó versem táncot dobbant,
talpam alá vesszőzött
dallam
sötétül,
ballada-irammal
kések villannak újboromban
*

Csak a harang némul szépen:
füst-toronyban is fehéren!

^DcuiájaikozAs SzíJjiÁejt, 1978. -j/uiim

5—6.

Magyar irodalom, kritika, valóság
a hetvenes években
ANTALFFY GYÖRGY,
a József Attila Tudományegyetem rektora köszöntötte a konferencia résztvevőit.
Örömét fejezte ki, hogy a Magyar Írók Szövetsége a szegedi egyetemet választotta a
tanácskozás megtartásának színhelyéül. Emlékeztetett a társadalomtudományok, a
művészetek, köztük az irodalom, rendkívül fontos szerepére a társadalmi fejlődésünk jelenlegi bonyolult szakaszában. Eredményes munkát, jó vitakedvet kívánt a
konferenciának.

SZABOLCSI MIKLÓS
(BEVEZETŐ ELŐADÁS)
I.
A marxista kritika Magyarországon az utóbbi évtizedben is megkísérelte az irodalom egészének értékelését, az irodalom folyamatainak felmérését, az értékorientáló
fogalmak kidolgozását. Csak példának említem Tóth Dezső, Béládi Miklós, Kis Pintér Imre, Agárdi Péter, .Szilágyi Ákos összefoglaló tanulmányait, a Kritika, az Élet
és Irodalom, a Népszabadság cikkeit, valamint az Irodalomtörténet évi szemléit, a
készülő Felszabadulás utáni magyar irodalomtörténet anyagát, s erről a Béládi Miklós által írt téziseket. Hivatkoznék a magyar marxista kritika nemzetközi hírnevére,
sőt hatására. Kritikustársaim eredményeire is támaszkodom a következő fejtegetésekben.
Ugyanakkor nem tagadható, hogy a marxista kritikának Magyarországon súlyos
fogyatékosságai vannak. A kritika hitele erősen csökkent az írók előtt, a közönség
előtt, a kultúrpolitikai vezetés előtt.
A kritika tekintélycsökkenésének vannak szubjektív okai; írói féltékenység, ösztönösségkultusz, indokolatlan fölényérzet. De vannak objektív okai is. Az alapvető
minden bizonnyal az, hogy a társadalmi valóság, és benne az irodalom valósága is,
az irodalom által teremtett és az irodalom által tükrözött valóság nagyon is bonyoSzabolcsi Miklós bevezető előadása és a hozzászólások többsége a közlés kívánalmai
igazított szöveg.

36

szerint

lult jelenségeket mutat föl, és a kritika ezeket az ú j jelenségeket nem elemezte még
elég meggyőzően. A társadalomban és az irodalomban végbemenő változások jellegével, irányával nem tudtunk mit kezdeni. Ezen az alapvető okon kívül vannak a
kritikának sajátos belső problémái is, amelyek hatáscsökkenését magyarázzák. Ilyen
a sokat emlegetett információrobbanás. Az egész irodalmi folyamatot átfogó nagy
kritikus típusa, vagy akit annak szerettünk volna hinni, tehát a Gyulai Pál-, vagy ha
tetszik: a Schöpflin Aladár- vagy a Németh László-típus, aki az egész magyar
és világirodalmat figyelemmel kísérte, és egyben látta az egészet, mind ritkább lesz
világszerte; és nehéz is, hogy továbbra is létezzen, egyszerűen a befogadandó információ hatalmas mennyisége miatt. Ma a kritikusnak, aki mértékadó értékítéletet
akar mondani, lényegében az egész magyar irodalmi termést szemmel kellene kísérnie, természetesen az irodalomtörténetet is, el kellene olvasnia a nagyszámú
folyóiratot, természetesen a társadalomtudományok mennél szélesebb területét" filozófiától demográfián keresztül a szociológiáig és pszichológiáig, meg az újabb eredményeket is szemmel kellene kísérnie, el kellene mélyednie a nemzeti múlt történetében, az őstörténettől a néprajzig, valamiféle természettudományos tájékozottságának is kellene lennie, és végül, de nem utolsósorban a magyar irodalmat mindig
egységben kellene látnia nem magyar irodalmakkal, a környező szocialista országok
és a világirodalom folyamataival — ez azonban szinte emberfeletti teljesítményt,
áttekintőképességet követelne...
A kritika hatáscsökkenésének okai közt szerepet játszik a kritika által kifejlesztett sajátságos „metanyelv", az a bizonyos zárt szakmai nyelvezet, amely a legtöbb
esetben egyre távolabb kerül akár a magyar irodalom különféle nyelveitől, akár a
közbeszédtől, akár az ismeretterjesztő nyelvtől. Végül: változott a kritika szerepe a
kulturális, illetve a kultúraközvetítő szerkezetben is. Jelentős ellentét van ugyanis
ma nemcsak a kritika és az írók között, hanem — teljesen párhuzamosan egy sor
más ország, például a nyugat-európai országok állapotával — a kritika és a kultúraközvetítők, például a kritika és a kiadók között. És nem véletlen, hogy nálunk a
kiadók részéről a kritikával szembeni elégedetlenség nyomtatásban is, kiadáspölitikában is hangot kap. Magyarországon is differenciálódott a kultúraközvétítésben a
kiadó és a kritikus szerepe; természetesen egyazon szocialista kultúrpolitika érdekében, de lényegében más-más célokkal és feladatokkal dolgoznak, úgyhogy időnként
érdekellentét keletkezik a kultúraközvetítők és a kritikusok között. Végig kell tehát
gondolnunk az egész kultúrpolitika és a kritika viszonyát ezen a területen is. Mindez
azonban — azt hiszem — nem fedheti el: a mai tanácskozáson is és a kritika problémáinak megoldásában is egységre kellene jutnunk — íróknak, kritikusoknak, kultúraközvetítőknek, kultúrával foglalkozóknak á mai magyar valóság, a mai magyar társadalom és benne a magyar irodalom változásainak megítélésében.
II.
A mai magyar irodalom helyzetére természetesen a nemzetközi helyzet, annak
minden eredménye és minden ellentmondása nyomja rá a bélyegét. A nyugateurópai irodalmak történetében 1968—70 körül forduló van. A mi irodalmunkban is
az 1968—70-es évek fontos szakaszt zárnak le és nyitnak meg; a nemzetközi munkásmozgalom differenciálódása (a kínai kérdés), a nemzetközi munkásmozgalom
sikerei és újabb problémái rendkívül mélyen hatnak érzületileg és gondolatilag irodalmunkra, mint ahogy hat a világpolitika konkrét eseménytörténete is. Utaltam*
már arra a két nagy világgazdasági jellegű jelenségre, amely ma hazánk életét befolyásolja. Egy árrobbanásban megmutatkozó világgazdasági korszakváltás, amelynek most már közgazdászaink véleménye szerint olyan fokú hatása lesz a világ
képére, mint utoljára a 19. század elején, vagy még inkább a 17. században, és
ugyanakkor Magyarország belépése a gazdaságilag közepesen fejlett országok sorába.
* Ld. Az irodalom üzenetei. Élet és Irodalom, 1978. március 4.

37

Társadalomtörténetileg befejeződött Magyarországon a társadalom gazdasági és
társadalmi struktúráinak szocialista átalakítása, a mezőgazdaság szocialista átalakulásával, ennek következtében is a népességstruktúra fokozódó átrétegződésével.
A mezőgazdaság szocialista átalakítása, mint jól ismert, körülbelül 1963—64-ben
fejeződött be, és hatását csak most kezdjük érezni. Ismertek az iparátalakítás, ipartelepítés hatásai, a foglalkozásszerkezet átalakulása. Országunk mindennapjai, és
felszíne az átalakulás sok kedvező jelét, de riasztó mellékhatását mutatja. Egy alapjában jó, örvendetes gazdasági-társadalmi folyamatban élünk, amely azonban állandóan
ellentmondásokat, ú j és ú j kérdéseket vet fel. Az átlag magyar értelmiségi ma jó érzéssel tekint az ország eredményeire, -ugyanakkor tele van problémákkal, megoldásra
váró kérdésekkel is. Ez a kettő együtt, a jó érzés, a büszkeség, az „ezt megtartanánk, ami van, de mi lesz ebből és hogyan lesz utána" kérdése végigvonul szinte
egész irodalmunkon. Ismeretesek a keletkező új ellentmondások, egy részük talán
antinómia, azaz majdnem feloldhatatlan, vagy e pillanatban feloldatlan ellentétpárok formájában jelentkezik. Az irodalomra is ható, a közérzületet is befolyásoló
egyik fő problémánk- éppen az, hogy az ideológiai, a kulturális és a politikai köztudatban ezeknek az ellentmondásoknak a feloldására kevéssé él a megoldások ismerete; nem eléggé ismertek a távlati megoldásra vonatkozó elgondolások. A szocialista
életmód modelljét , a magasan fejlett gazdaság körülményeire még csak általános
körvonalaiban kezdjük kidolgozni; az ellentmondás itt abban áll, hogy nem mondhatunk le, még-ha akarnánk se tudnánk lemondani a fogyasztási javak termelésének növekvő üteméről; az emberek fogyasztásának, mindennapi szükségleteinek kielégítéséről; ezt ugyanakkor még nem sikerült egy olyan cél, érték- és normarendszerbe beállítanunk, amely távlataiban egy szocialista életmód modelljét előlegezi. Ez
a cél, érték- és normarendszer, amely megkülönböztetné a hazai gazdasági fejlődés
által meghatározott életformát a kapitalista. fogyasztási modelltől, még csak halvány
körvonalaiban látszik. Ebből az alapkérdésből több bántó probléma közismert megoldatlansága származik: a munkához való viszony fogyatékosságai, azután a fogyasztási javakhoz való viszonyban a kispolgáriság kérdése; a javak birtoklására vonatkozó presztízsrendszer stb. Egy hosszú távú folyamatban élünk tehát, amelynek rövid
távra rendkívül ellentmondásos és bonyolult kihatásai vannak. Egy másik ilyen alapkonfliktus, ami az irodalomban rendkívül erősen tükröződik, a szocialista demokrácia
fogalmában összesíthető. Melyek azok a szerkezetek, intézmény- és szokásrendszerek, amelyek a pillanatnyi és a távolabbi érdekek összeütközését szabályozzák, és
melyek azok a kiegyenlítő mechanizmusok, amelyek segítségével az emberek véleménye integrálható egy bonyolultabb, országos érdeket képviselő döntésbe — ezeknek a kérdéseknek részleges megoldatlansága foglalkoztatja a közvéleményt.
Hogy ez a kérdés milyen bonyolult, azt mindenki tudja, aki bármely kis egység,
akár egy iskolai osztály — nem is beszélve nagyobb egységekről! — vezetésének feladatát vállalta. Mindenfajta vezetésben benne van a kényszerítésnek, az irányításnak
egy mozzanata. Az irányításnak, a kényszernek ezt a minimumát hogyan lehet a
rövid és hosszú távú érdekekkel egyensúlyba hozni? Hogyan lehet a vezetés, az irányítás, a szervezés követelményeit az emberek és a vezetett szervezetek számára elfogadhatóvá, megérthetővé tenni? És viszont: a közeli és távoli érdekek képviselete,
az emberek hangja hogyan érvényesül a helyi és általános vezetésben?
Közvetlenebb teendőink sorában pedig olyan kérdések állanak előttünk, mint a
népgazdaság gazdaságtalan struktúrájának átalakítása, amely igen sok ember közvetlen köznapi érdekeit érinti, és amely rendkívül mély társadalmi ellentmondásokat
szül napjainkban is, és valószínűnek lehet tartani, hogy az elkövetkezendő időben
egyik legmélyebb társadalmi ellentmondásunk lesz. Szükségünk van technicizáltságra,
de ennek egy magasabb foka egyúttal szakmunkás — ipari munkás — mezőgazdasági
szakmunkás, sőt értelmiségi rétegek eddigi szaktudását, érzületét, megszokását kérdőjelezi meg. Van ugyan megoldás, amelyet a permanens továbbképzés és átképzés —
reciklálás jelent, de mindnyájan tudjuk, hogy egy érett ember átalakítása, egy érett
ember újratanulása a mi saját életünkben is és mindenki életében milyen bonyolult
emberi, politikai, szakmai problémát jelent.
38

Ellentmondás a sokat emlegetett stabilizáltság és rugalmasság, mozgékonyság
között; ez most a Központi Bizottság ülése után a kádermunkában talán inkább
a mozgékonyság irányába fog fejlődni. Vannak azután olyan kérdések, amelyeknek
megoldásáról van elképzelésünk — sőt határozatunk —, de a gyakorlatban mégis
lassan halad a megoldás, temérdek gondot és bosszúságot okozva. A vezetés stabilizáltsága, ugyanakkor a rotáció és a váltás szükségessége, a tapasztalat hasznosítása,
és ugyanakkor a fiatalok felhozása "— mindehhez fűződő rengeteg emberi, egyéni
problémával. Hadd utaljak még továbbiakra is: a technicizáltság szüksége (viszont:
„környezetvédelem"; „környezetszennyeződés" veszélye; szocialista demokrácia —
szakmai vezetés; a fiatalok sajátos problémái. Mindezek az ellentmondások pedig a
múltból örökölt beidegzettségekkel és hiányokkal, újonnan szerzett merevségekkel
terhelt szerkezetben jelentkeznek. (Gondoljunk az olyan szívósan továbbélő dzsentroid
komaság-sógorság-kiskirályság vonulatra...)
A valóság tehát napról napra dobja elénk a rendkívül bonyolult, ú j és ú j ellentmondásokat, és amellett a régibb ellentmondások is tovább élnek. Országunk településszerkezetének átalakulása — nem is elsősorban a falvak létszámának csökkenése, hanem a magyar közép- és kisvárosok minden prognózis ellenére történő megerősödése, aminek például itt Szegeden is tanúi vagyunk — vadonatúj emberi, erkölcsi problémákat vet fel. Egyik oldalról a marginálissá vált rétegek szaporodását,
akik lakóhelyet, munkahelyet, házat, közösséget, hagyományt változtatnak, vagy
utaznak, másrészt az ú j közösségek nem eléggé rugalmas voltát; szinte már közhelyig ismételt, hogy a lakótelepek közösségei még nem alakultak át valódi szerves
közösséggé.
Társadalomtudományi-teoretikus életünknek egyik fő jellegzetességé ma, hogy
mindezekre a kérdésekre nem mutatunk rá eléggé bátran, elég határozottan — nincs
elég elemző, alapos, perspektivikus tervünk, megoldásunk. Több területen, mint például az iskolarendszer, mégpedig az általános iskoláztatás terén az egyik legnagyobb
problémája Magyarországnak az, hogy voltaképpen részreformokból részreformokba
lépdelünk, egyes darabokat kicserélünk, de az egész iskolarendszer távlati átformálására vonatkozólag még mindig nincs összefüggő elképzelésünk. A dolgozók —
főleg a fiatalok! — tudomásul veszik, megpróbálják megérteni a jelen ellentmondásait, ha tudják, hogy ezek milyen irányba fejlődnek, milyen modellt szeretnénk
megvalósítani. Bennünk, idősebbekben: részint a negyvenes éveknek az a messíanisztikus-utópisztikus elgondolása él még, hogy a tulajdonviszonyok megváltoztatásával egy csapásra ú j világot építünk minden területen, részint az ötvenes éveknek
lendülete, s ugyanakkor voluntarista elképzelése, amely az élet minden területére
kész receptet kínált, és minden egyes lépésünket, még a rossz lépéseket is a jövő
szempontjából igazolta. Ilyenfajta utólagos igazolásra most nincs szükségünk; de
mintha a másik végleten volnánk: a távlatokat nem mernénk felrajzolni. A műhelyekben — tervezésben, kutatásban — egyes területeken alapos elemző munka folyik,
trendek felrajzolása, különféle alternatív modellek megrajzolása megtörtént. De a
kutatás és tervezés, ahol ez a munka folyik, és az irodalmi élet között kevés az
érintkezés. Az irodalmi-kulturális szféra és a párt Társadalomtudományi Intézete,
vagy a közgazdaságtudományi kútatás, vagy a Tervhivatal kutatói között kevés a
kapcsolat; nagyon kevéssé ismerjük egymás eredményeit és gondolatait. Ha pedig
nem ismert, vagy hiányzik az ilyen elemző munka, akkor a felszíni jelenségek láttán a mindennapi tudatban — a művész tudatában, a művészeti életben is — spontán érzelmi reakcióként, rendszerint elszörnyülködés lesz úrrá; indokolatlan hurrálelkesedés vagy pánikérzet keletkezik. Közismert és régi igazság, hogy amelyik kérdésre nincs marxista válaszkísérlet, ott nem marxista születik vagy éled újjá. Magyarországon az intellektuális, az irodalmi életben a kérdések, ellentmondások megválaszolására készséggel vállalkozik az újbaloldali ideológiának több változata is.
Az újbaloldali nézetek szélsőséges formájukban az elidegenedés, elbürokratizálódás
jegyeit abszolutizálják — és „regresszív nosztalgiák" jegyében elvetik az egész iparosítást —, önálló, a dolgozók szabad akaratából működő kis kommunákban, vagy
39

kis termelő-fogyasztó csoportokban vagy üzemekben, tehát az önigazgatási modell
egy végletekig primitivizált változatában látják a megoldást. Ez az ideológia (amely
a szocializmus jelenlegi formái teljes tagadásával jár együtt, és eljut a klasszikus
revizionizmuson át a marxizmus teljes elvetéséig) országunkat, rendszerünket „bürokratikus államkapitalizmusnak" látja — rendszeresen hat irodalmi életünkben is —
művekben, főleg versekben is, jelen van a kritikában is.
Másutt utaltam már a (fiatalok körében nagyon elterjedt) „kiegyezésideológiára"
is, a forradalmiság félreértelmezésére. Kisebb mértékig van már jelen ma Magyarországon a klasszikus kapitalizmusba való visszasóvárgás modellje. Ugyancsak csökkenő mértékig van jelen a harmadik utas „népi" ideológiának egyfajta kisparaszti
közösségeket kívánó változata, amely egy időben erős volt; ma úgy látom, hogy
ezeknek a problémáknak a megoldására nem nagyon jelentkezik, legfeljebb az
„elfajulás" gyakori emlegetésében. Természetesen a világ megértéséről, s különösen
megváltoztatásáról való fáradt lemondás, vagy helyette ú j irracionalizmus, ú j misztika
is ilyen „fedőideológia".
Az irodalmi-művészeti életre természetesen még külön hat, hogy az említett
ellentmondások következtében az írói szereptudat válsága is fellép. Az írói és értelmiségi szereptudat válsága mögött pedig értelmiségi helyzetérzés áll, még tágabban
az egyén helyének kérdése a fejlett szocialista
társadalomban.
III.
Jó irányú fejlődés bonyolult ellentmondásai jellemzik tehát jelenünket, a m e lyek a köznapi életben néha nagyon megdöbbentő, elkeserítő jelenségeket is létrehoznak, amelyeknek magyarázatára és megoldására kevés az összefoglaló távlatot
nyújtó képünk.
Az irodalom megkísérli a maga módján, a maga eszközeivel a valóságelemek
értelmezését, az irodalom feladatából következően elsősorban kritikai jelleggel.
A szocialista-realista művészetre mindenekelőtt és elsősorban ez a kritikai jelleg, a
valóságot faggató, kérdező, a valóság rejtett oldalait feltáró vonás jellemző; a kérdés
az, hogy a valóság elemeit hogyan, milyen módon értelmezi, milyen fajta ideológia
elemeivel. Ha a valóság elemeinek értelmezésére nincs meggyőző marxista válasz,
akkor más ideológia alapján értelmezi az irodalom, s természetesen a kritika is.
Az irodalom viszonylag önálló világot alkot a valóság elemeiből, azok átrendezésével
és átértelmezésével. Művek és áramlatok ilyen módon figyelmeztetnek a valóság
ellentmondásaira. A kritikának erre kell figyelnie, ezt segítenie és értékelnie, tehát
a műből a valóságra is következtetnie, még akkor is, ha — mint ez gyakran megtörténik — a valóságot kritikailag elsajátító mű eleinte éles ellenállásba ütközik az
érintettek, az olvasók részéről is.
A másik oldalról: az író, az alkotó tudata ugyanakkor mindennapi tudatként,
,-,hamis tudatként" is interpretálható (természetesen a kritikusé is), s gyakran előfordul, hogy a valóság ellentmondásairól e hibás írói tudaton átszűrt jellemzést ad.
A kritika feladata másrészről a valóság és az elmélet talajáról a bírálat, a minősítés, a szocialista és nem szocialista tudati elemek elválasztása. Irodalom és kritika
egyformán ugyanavval a valósággal szembesül, ugyanannak a valóságnak a problémáira keres a maga módján választ, ugyanazokra az adatokra támaszkodik. A kritikának azonban az is nehéz dolga, hogy ugyanakkor ki kell lépnie magából, meg
kell kettőznie önmagát, ugyanezt a valóságot kell ismernie, és ismernie kell az irodalom által megteremtett valóságot is — e kettő szembesítésével kell egy harmadikfajta, a kritika síkján megfogalmazható álláspontot elfoglalnia. A kritikus sem csalhatatlan, ugyanazokkal a problémákkal, a valóságnak és a hamis ideológiáknak,
ideológiatöredékeknek ugyanavval a halmazával áll szemben, mint az író.
Mielőtt néhány, az irodalom és valóság viszonyára vonatkozó megjegyzést megtennék, két módszertani megjegyzést szeretnék előrebocsátani. Hiba lenne a mai
40

magyar irodalmat csak a lírán keresztül szemlélni, még akkor is, ha a magyar lírában a világirodalmi rangú alkotók és (ne féljünk kimondani) remekművek fényes
sorával büszkélkedhetünk. Meg kell azonban próbálnunk prózát, drámát, memoárt,
szociográfiát és lírát együtt szemlélve értékelni a magyar irodalmat. Különösen
azért, mert csak a költészet felől szemlélve más lesz az összkép. Líránkra jellemző
ugyanis egyrészt az, hogy a maga egészében átlépett a „modern költészetnek" nevezett korszakba — poétikai eszközökben, formanyelvben; másrészt természetesen
közvetlenül tükrözi az indulatokat, a dühöket és kétségbeeséseket; a valóság élményeinek történelmi-intellektuális reflexiója ritkul.
A másik megjegyzés: közhely, de nem árt ismételni, hogy az irodalom nem a
valóság fényképszerű visszaadása, az irodalom ú j valóságot teremt a valóság elemeiből; szuverén írói világokról van szó, az írói mű hőse nem „egy az egyben" a
valóság hőse is. Ezt az áttételt, ezt a közvetettséget is tudomásul kell venni, ha a
továbbiakban a magyar irodalom és a hetvenes évek valóságának viszonyáról
szólunk.
A magyar irodalomban — úgy látom —, továbbra is folytatódik a hatvanas
évek magyar szocialista-realista irodalmának nagy vonulata, de a fent jellemzett ú j
közegben, ú j problémák és ellentmondások között gyakran ú j problémákkal kerül
szembe, és ennélfogva részint ú j és ú j területek, ú j érzések és magatartások jelentkeznek, részint azonban ha nem is megtorpanás, de egy bizonyos fokú tanácstalanság, sőt olykor a távlat- és meggyőződésvesztésben való tetszelgés észlelhető.
IV.
Mint az 1960-as évek, úgy az 1970-es évek magyar irodalmának is fő vonulata
— értékben és teljesítményben is — a magyar szocialista irodalom valóságot kérdező, valóságot bíráló műveinek sora. Ez a megállapítás csak akkor érvényes, ha a
magyar szocialista-realista irodalom ismérveit, körét nem szűkítjük le. Amikor tehát
a mai magyar szocialista irodalom kiemelkedő műveiről beszélünk, akkor (csak
példának) Illyés Gyulának racionalista verseitől Sárándi Józsefnek a világon kesergő
verseiig, Balázs József móriczi típusú realizmusától Galgóczi balladásságáig, Mesterházi paraboláin keresztül Thurzó Gábor Belváros és vidékének lírai prózájáig,
Örkény István groteszk hangvételű drámáitól Hernádi Vörös rekviemjének avantgarde eszközöket felhasználó művéig terjed a skála, vagy témában Szabó Magda
Régimódi történetétől Cseres Tibornak a negyvenes éveket vallató művein keresztül
Moldova György vasútriportjaiig. Ebbe az erős szocialista vonulatba tartozik véleményem szerint az újonnan felvirágzott magyar szociográfia éppen úgy, mint a
magyar parabola és groteszk. Ezen a szocialista-realista vonulaton belül erős csoportot jelent (bár számban nem annyit, mint a hatvanas években) a inai magyar
valóságot közvetlenül vallató művek sora, a szépirodalmi és nem szépirodalmi műveké. Nem kell e szempontból túl sokat vitatkoznunk a fikció-nem fikció problémán, hiszen ma már világos, hogy egy íróilag jól megírt szociográfia, egy magnószalagriport, egy jó memoár ugyanúgy az irodalom része, mint a klasszikus regény;
s a kettő közti határ — nálunk is — elmosódóban van. Ehhez a csoporthoz sorolható a legutóbbi időben megjelentek közül Galgóczi írásaitól kezdve Balázs József
írásáig; korosztályban gondolkodva Mesterházitól és Fekete Gyulától kezdve Czakó
Gáborig, Simonffytól kezdve Karinthy Ferencig. A mai magyar valóságot közvetlenül visszaadó törekvést jelenti líránk egy sajátos, Illyés, Vas, Garai, Ladányi
neveivel jelezhető vonulata is. Ez a közösségi, a mai magyar valóság előbb említett
bonyolult problémáival foglalkozó irodalom mintegy egyetlen műként olvasva, néhány társadalmi kérdést rendkívüli erővel sugall és vet fel.
Ilyen kiugró probléma az egyén és közösség — és itt kiemelkedően a tehetséges
egyén és a közösség viszonya. A művek arra figyelmeztetnek, hogy a kiemelkedő
egyén igen gyakran nem találja helyét a szocialista társadalom közösségeiben, ha41

nem vagy tragikus összeütközés, vagy elszürkülés a sorsa. Gyakori például az
iskola, mégpedig az általános és középiskola, mint modell, filmben, regényben,
novellában. Nyilván nemcsak az iskoláról van szó se Simonffynál, se Czakónál, se
a Pókfoci című filmben, hanem a kisközösség működtetése, a manipulálás és a
vezetés kérdéseiről, a kiemelkedő egyén és a közösség problémáiról. Itt tehát irodalmunk rákérdez egy valóban nagyon érzékeny pontra, a kiemelkedés és belesimulás, és főleg a közösségek működésének belső problémáira, a vezetés vagy
manipulálás eszközeire. Egy másik kérdés, amelyre irodalmunk rendkívül erősen,
az eddiginél nagyobb szenvedéllyel mutat rá, az ú j család kérdése. Az egész magyar
irodalomban most vetődött fel voltaképpen ú j módon a házastársak egymáshoz való
viszonya, a nemi erkölcs kérdése. Az úttörő itt Németh László, aki legelőször írt az
utóbbi évtizedben Magyarországon ilyen kíméletlen igazmondással a nemi erkölcs
problémáiról (az Irgalomban). A bátor szembenézés a saját eredettel, a felmenők látszatharmonikus életének mélységeivel — (s ezen túl a magyar társadalomnak a családban megmutatkozó erővonalaival) egyik jele annak, hogy általában, a ma világában is megváltozott a nemi erkölcs, átalakulóban a család, az együttélés ú j formái
bukkannak fel. Műyek sora utal erre közvetlenül is — témában, szóhasználatban. És
egy harmadik: a fiatalok helye, illetőleg helyük nem találása, amely — mint többen
megírták, a korábbi vagánytípustól (Marosi Gyula, Csörsz István, Császár István)
most a társadalomban helyét kereső, de még perifériára szorult fiatalok rajzában
mutatkozik meg. A magyar „farmernadrágos próza" is megjelenik — a fiatalok útkeresése, azonosságuk jelzése életformában, nyelvben, magatartásban.
Mindezek és még más társadalmi kérdések, amelyekkel ez a közéleti irodalom
foglalkozik, a mai magyar társadalom valóságos, megoldandó kérdései. Ám ez a valóságkutató irodalom is hajlamos két szélsőségben látni ezeket a problémákat: az egyik
oldalon a kiemelkedő, tragikus hősök rendszerint erőszakkal, sokszor erőszakos halállal végződő bukásával, másrészről a kisemberek szürke vegetálásában. Az utóbbi
néhány évben novelláink nagy része erről, a szürke továbbvegetálásról szól. Szürke
a szürkében festéssel a kisemberek életének egyhangúsága kap a művek egész
sorában kifejezést; az emberek mindennapjai monotonul, tartalmatlanul múlnak el.
Fejes Endre Rozsdatemetőjétől húzódik a vonulat a Makrán át máig; ma talán
Vészi Endre munkásnovelláiban kap leginkább hangot. Mintha reprodukálódna
Magyarországon a húszas évek végének egy naturalista hulláma, mintha a fiatal
Kodolányi hangja csengene vissza, vagy azoké a polgári radikális íróké, Komor
Andrásé vagy Zsolt Béláé, akik a pesti kispolgár életének szürkeségét í r j á k le.
A világirodalomban pedig valószínűleg tudatos ráhangzásként ugyancsak a húszas
évek végének egy ilyen neonaturalista vonulata, a Céline- vagy Döblin-művek
hatása érződik erősen. Ez a „szürkeség" az irodalomban gyakran, különösen a fiataloknál, mint a hiányzó forradalmi lendület iránti nosztalgia, vagy mint a dezillúzió egyik jele jelentkezik, párosulva némi fáradt embermegvetéssel. A valóságban
a „szürkeség" meglevő, bonyolult jelenség, amelyet nem elemeztünk kellőképpen;
előidézői között ott van egy elkerülhetetlen, objektív folyamat: a fokozódó m u n k a megosztás, azután mint tudati tényező a tartalmas, kulturált szabadidő-eltöltésre
való igény hiánya; mint megoldatlan szervezeti-anyagi kérdés, a kevés alkalom és
hely munkaidő után igazi tartalmas együttlétre. Ami hiányzik (vagy csak kevéssé
van jelen) a valóságot faggató, kritikai élő szocialista-realista irodalmunkban, azok
éppen az olyan írások, amelyek a magyar társadalomnak ezt a nagyon bonyolult
mozgását a felületi jelenségeken túlmenően bonyolultabb családi, társadalmi és
osztályviszonyokban próbálják megragadni, a szintézis igényével. Az átalakulás
egzotikuma és szürkesége, a tragédia és neonaturalizmus között húzódó skálán jelenik meg, egyeseknél már fokozódó embergyűlölettel. Hiányzik a heroizálás és gyűlölet nélkül rajzolt, intellektuálisan megragadott ma embere.
Prózairodalmunkban ott a filozófiai töltésű parabola, az ironikus vagy elnéző
groteszk, de aránylag kevés a pszichológiailag alátámasztott, lírailag átfűtött, intellektuálisan átgondolt kép a máról, a közelmúltról — akár az íróról magáról. Jelen42

leg talán törvényszerű, hogy ahelyett, ennek
telek nélküli, direkt ábrázolás műnemei, a
(Moldova György), s a másik végleten pedig
a társadalmi jövő mű (Hernádi Gyulánál),

funkcióit is átvéve igen erősek az áttészociográfia, a dokumentum, a riport
tért nyer a geometrikus utópia, a sci-fi,
mindkettő újat hozón, magas szinten.

V.
Egy másik erős törekvés a ma magyar irodalmában a magyar történelem újragondolása, újjáértékelése. Lírában, a drámában ugyanúgy, mint a legújabb memoárhullámban, Illyés, Vas, Tatay, Szeberényi, Grandpierre műveiből a nem írók emlékeiig. Az egész európai irodalomban, sőt a világirodalomban is észrevehető, hogy a
fikció bizonyos nehézségei miatt a magnószalag, szociológiai dokumentum, s főleg az
egyéni életet a történelemmel együtt bemutató riagy önéletrajz lesz kedveltté, sikeressé. A magyar irodalomban is az írói önéletrajzok voltaképpen az egyén és a történelem, az egyéni élet és a történelem mozgásának viszonyát firtatják, és természetesén a magyar történelem eddig nem ismert aspektusait mutatják meg.
Másutt utaltam 1848 és 1867 előtérbe kerülésére, s arra is, hogy a magyar irodalom egyik, napjainkban többször elmondott története: a második világháború
utolsó éveié. Kevés olyan irodalom van, amelyik a történeti erők felmutatása, a
nemzeti lelkiismeretvizsgálat, önismeret terén annyit tett volna, mint a magyar. Cseres Tibor fontos könyvével, a Hideg napokkal indult ez a hullám. És most Balázs
József Magyarok-jától kezdve Ember Mária Hajtűkanyaráig, Cseres Tibor újabb
regényeitől Moldova Szent Imre indulójáig, Kertész Imre Sorstalanságáig a legkülönbözőbb műfajú könyvek sora szól ez évekről. Sem a nemzeti önbecsmérlés, sem
a „bűntelen nemzet" tiszta végletei nem jelentkeznek, hanem az emberi és társadalmi problémák teljes bonyolultságukban bontakoznak ki: a történelem útvesztői
közt útját kereső egyén és nép. A magyar szellemi élet egyik legegészségesebb belső
megnyilvánulása ez.
A másik csomópont — s ez most már történelmi regények sorozatában jut kifejezésre — az 1950-es évek problémája. A magyar szellemi életet foglalkoztató, a
politikai gondolkodás voltaképpen még elintézetlen kérdései közé tartozik az 1950-es
éveké, és evvel kapcsolatban az 1945—49-es évek értékelése. Szükségszerűség és
szabadság dialektikája bontakozik itt ki: mennyire volt szükségszerű az események
sora, az egyén helyzete, az egyén útja mennyire volt meghatározott, mennyire volt
cselekvési szabadsága; a hit és hitetlenség kérdése; a párthűség, a jóhiszeműség
problémája, az úgynevezett tisztaság kérdése merül fel. Megoldások, válaszok változatos sorozata mutatkozik irodalmunkban; Gáli István Ménesgazdája azt próbálja
megmutatni, hogy a történelmi helyzet alakulása miatt, az egyének szubjektív jószándéka ellenére, hogy kellett egyeseknek végzetes szerepet eljátszani, miért volt
szinte lehetetlen a helyzeteket jól megoldani. A regény mélyen veti fel a lehetőség
és szükségszerűség problémáját. Ugyanakkor a mű azt sugallja: ha nagyon bonyolult történelmi folyamatnál fogva az egyén belékerül egy olyan helyzetbe, amikor
kevés a választási lehetőség, mégis meg kell próbálni a kényszerhelyzetet valamilyen irányba megváltoztatni. A másik végleten áll Sőtér Elveszett báránya; elsősorban a viharos, változó időben tisztán, érintetlen maradt integer egyén vágyképét
mutatja fel.
A személyi kultusz éveinek sötét képe, a megalázás, kiszolgáltatottság, manipuláltság csúcsai ott állnak háttérnek és emlékeztetőnek az akkor gyermek Nádass
Péter, vagy az akkor fiatal Konrád György műveiben, szégyen és harag fojtogatja
ő k e t . . . De hosszú sort idézhetnénk még fel: Boldizsár Iván félnapló-félnovelláit,
Hegedűs Géza regényfolyamát, Katkó István kisregényét. Az időszak kérdése, hűség
és hűtlenség, részvétel és elhúzódás dilemmája vetődik fel Mesterházi Lajos műveiben; az ő intellektuális feszültségű írásaiban a történelmet formáló kommunista
középnemzedék. belső vívódása, csak azért is kitartása fogalmazódik meg. És ez a
43

kérdés felvetődik Cseres Tibornál, az ötvenes években, a korábbi korszak értelmiségének életére vonatkoztatva; felvetődik versekben és direkt emlékezésekben is,
néha úgy, hogy szerző és emlékezés stilizálja magát, áthárítja a felelősséget; olykor
meg már, különösen a fiataloknál, sablonos karikatúrává torzul a néhány nehéz,
ellentmondásos év.
Nemcsak nálunk téma az ötvenes évek; a magyar irodalom válasza ezekre a
kérdésekre ezúttal nemcsak hazai, hanem erősen nemzetközi érdekű is. Az irodalom
általában is megfogalmazza a hit és hitetlenség, közösség és egyén, a korszerű kommunista magatartás, a kommunista ember problémáit. Többen rámutattak arra,
hogy a drámákban, versekben, regényekben megjelenő testvérharcmotívum Illyésnél, Gyurkónál, Sütőnél ennek a kérdésnek a megjelenése. A magyar irodalomban
észlelhető törekvés, hogy az ötvenes évek eseményeiből és másokból indulva eljusson történetfilozófiai általánosításig, hol (korábban) a hatalom elleni tiltakozásig,
ma inkább ezen túl az ember lehetőségeiben való teljes kételkedésig. A bonyolult
helyzetekben, mint az ötvenes évek, nem azt keresi, hogy mi volt a helyes választás, volt-e alternatíva közösség és egyén között, hanem úgy érzi, hogy eleve helytelen volt minden választás, eleve reménytelen az állásfoglalás. Ilyen történelemfilozófiai általánosítás több műben ott rejtőzik, ez a kétségbeesett reakció a történelem értelmetlenségére ott van Déry utolsó napló jegyzeteinek hosszú sorában, nem
egy más Déry-műben, ott van Konrád Látogatójában. Az erőszak halmozódásának
látványára az erőszak, mint az emberi történelem fő mozgatója, az erőszak és pusztulás nyomasztó érzése uralkodik el Mészöly Miklós sokat vitatott Filmjében, de
más versekben és novellákban is.
VI.
A magyar irodalomnak a történelemhez és a ma helyzetéhez szorosan kapcsolódó nagy gondja a nemzeti azonosság, a nemzeti identitás fokozott keresése; a
nemzet problémája felvetődik a hetvenes években az irodalom és a kulturális élet
egész területén. A nemzeti előtérbe kerülése nem magyar jelenség. Mind a kapitalista, mind a szocialista országokban, a harmadik világ országaiban pedig még inkább
a nemzeti sajátosságok, a nemzeti identitás keresése az utóbbi tíz-tizenöt évben rendkívül megerősödött. Néhány héttel ezelőtt részt vettem Olaszországban a nyugateurópai írószindikátusok találkozóján, ahol az egyik fő probléma ez volt. Felléptek
olyan kis országok, kis irodalmak, mint a Fár-Oer szigeteké, amely Dániához t a r tozik, de külön nyelvi közösséget alkotnak külön írószövetséggel. Komolyan felvetődött az olasz és francia nemzetállam területén történelmileg m á r több század
óta elnyomott vagy irodalmi szintre soha nem jutott nyelvek öntudatosodása, a
szárd irodalom, a friuli irodalom, vagy a ladin irodalom és minden kelta nyelvű
irodalom kérdése. Hogy ez mennyire reális, mennyire nem, milyen igazságok és
igazságtalanságok rejtőznek a kérdésfeltevésben, nem szeretném taglalni. Nem kétséges, hogy az iparosítással, a gazdasági fejlődéssel a korábbi egységes nemzetállamok kulturális, sőt nyelvi belső differenciálódása felé tartunk. Magyarországon
természetesen nem erről van szó, a mi nemzetállamunk ilyen szempontból nem
törhet szét nyelvileg, a nyelvjárásainkról nehezen képzelhető el, hogy külön irodalmat, a magyartól szétváló kultúrát hordozzanak valaha. Viszont az egységesség, a
nemzeti azonosság, az időbeli folytonosság keresése nálunk is rendkívül erős törekvés, amely — mint Nyugat-Európában és a szocialista országokban is — mélyebb
és másfajta folyamatokra is mutat. A nemzeti előtérbe kerülése ugyanis a társadalom, a gazdaság sokfajta más problémáját jelezheti; van olyan ország például, ahol
a nemzeti múlt kritikátlan dicsőítése, a nemzeti öntudatnak egy bizonyos beteges
felcsigázása az ország mély társadalmi és gazdasági problémáinak az elfedésére
irányul. Nemzeti és nemzeti, nemzeti út és nemzeti út, folklór és folklór között —
funkcióját tekintve — nagyon mély különbségek lehetnek. Nálunk a nemzeti múlt,
a nemzeti. sajátságok, evvel kapcsolatban a nemzeti hagyományok, a nemzeti ön44

ismeret kérdése szorosan összefügg például a társadalmi átalakulás, az életformaváltás kérdésével, mivel a hagyományos nemzeti jelleget leginkább hordozó közösségek széttörtek. Németh László naplóiban is, beszélgetéseiben is többször kifejtette,
hogy a parasztság teljes átalakulásában, és a régi típusú középosztály, értelmiség
széttörésében a magyarság „táptalajának" az elvesztését látja. Nála ebben szinte
mindvégig a nemzet vezetésére, igazi értékeinek hordozására hivatott — voltaképpen soha nem volt, legfeljebb egy-egy egyénben megvalósult — középosztály,
„új nemesség" vágyképe élt.
Ám a problémának itt is reális magvát kell látnunk. Nem a letűnt dzsentri
vagy kispolgári életforma, szokások „magyarosságát", a talmi, felületes, múlt századbeli magyarkodás külsőségeit kívánjuk vissza. De az átalakuló parasztsággal
folklórnak, népszokásoknak — viselettől a játékokig — egész rendszere természetesen alakult át, oldódott el a népi közösségtől, és ez valóban hordozott nemzeti
vonásokat, átörökített régi hagyományt. A mai „folklorizmus" hulláma — hol sikerülten, hol szervetlenebbül — ezeket az értékeket kísérli meg a mai társadalom
szokásrendszerébe, kulturális szerkezetébe integrálni.
A régi közösségek által teremtett sajátos kulturális javak, életformák, magatartások — kezdve a nyelvjárástól egészen a lakóhely berendezéséig — elválva az
őket eredetileg hordozó közösségtől, és helyenként díszítőelemmé lettek. Jogosult
félelem él attól is, hogy egy jellegtelen, kozmopolitaízű kispolgár-életmód keletkezik; természetesen ez ellen nem egy idealizált, romantikus folklór visszaállításával
lehet küzdeni. Egy másik tényezője a nemzeti előtérbe kerülésének az a kérdés,
hogy ú j és ú j nemzetek keletkezésének, a nagy nemzetek számban való megszaporodásának időszakában egy aránylag kis létszámú közösség hogyan, milyen módon
és milyen sajátosságokkal tud megmaradni. Ilyen szempontból a nemzeti kiemelése
összefügg a gazdasági fejlődéssel, kulturálisan a különösség sajátos szférája keresésével.
összefügg (és ezt nagyon erősen lehet érezni például a táncházmozgalomban) a
megtartó kisközösségek, a szerves csoportok keresésével. Az emberek egy széttört
életforma után ú j közösséget keresnek, egy dallal, tánccal vagy esetleg csak a
közös együttlétben. A nagyvárosiasodásban az ú j közösségek keresése is előhívja a
nemzeti értékekhez való ragaszkodást.
A probléma előtérbe kerülésének, megmaradásának erős, talán legerősebb része
a határainkon túl levő magyar nemzetiségek helyzete, az ezekkel kapcsolatos problémák. Itt mindenfajta türelmetlenség káros; bíznunk és szorgalmaznunk kell a
lenini nemzetiségi politika teljes megvalósulását minden szocialista országban. Ezt
az egészséges folyamatot károssá tudja átalakítani a soviniszta elfogultság, más
nemzetek lenézése; szenvedélyeket, gyűlöletet tud kelteni a kölcsönös vádaskodás.
Az érzékenyen reagáló irodalom közlevegőjét pedig indulattal, sérelmekkel telíti az
ezen a téren elkövetett minden hiba; s ez alkalmat adhat valóban káros szenvedélyek elszabadulására is. A kérdéssel való felelős, higgadt szembenézés mindnyájunk
érdeke.
Az irodalomban a nemzeti probléma a maga tisztaságában ritkán jelenik meg.
A líra hangot ad neki: a nemzeti sors, nemzeti történelem megidézésében, a parasztság bomlása, átalakulása feletti kétségbeesésben vagy annak hidegebb leírásában. A dráma és a film, más kérdésekre „rámintázva" szól róla, Fábry Magyarokjától Illyés drámáiig. Közvetetten róla szól Kardos G. György trilógiája is, avval,
hogy egész más színtéren — vagy csak külsőségeiben máshol — küzd meg a gyűlölködés, nemzeti elfogultság, a sovinizmus hordozóival.
A kulturális szférán belül az, amit ma népi szürrealizmusnak szokás nevezni,
tehát a folklór eredeti kontextusából elszakított vagy kiszakadt alkotóelemeinek
felhasználása a modern művészet más szerkezetében, a népi művészet, mint a kultúrát frissítő, vagy esetleg egyes pontokon díszítő művészet, ugyancsak ennek a
folyamatnak a része. A magyar irodalmi kritikának ezt a bonyolult jelenségsoroza45

tot differenciáltan kell vizsgálnia, meg kell keresnie, hogy a nemzeti előtérbe kerülése mögött milyen erők, milyen felhajtok, milyen problémák vannak.
VII.
A magyar szocialista irodalom egyik új, egészséges törekvésének tartom az
egyén problémáinak előtérbe kerülését. Ezt a törekvést egyik oldalon szokás nevezni ontológiai irodalomnak, a másik oldalon lét-, létezésirodalomnak. Egyik oldalról az egyetlen lehetséges modern modellnek tartják, a másik oldalról pedig dekadensnek minősítik. Mint a nemzeti problémánál, itt is a kérdés árnyalt megragadása fontos. Az egyén belső problémái, helye a világban, a társadalomban — középpontba került a magyar irodalomban, és ez egészséges, természetes és az előbb
említett társadalmi folyamatokból következő jelenség. A szocialista fejlődés egyre
inkább önálló alkotó emberi személyiséget követel meg. A régi közösségek felbomlása, ha ellentmondásosan is, de ráirányítja a figyelmet az egyén belső problémáira.
Az egész folyamatot a szocialista személyiség kiteljesedése egyik jelének lehet
tekinteni; nem minden egyes megnyilvánulásában, de alapjában az egyén problémáinak előtérbe kerülése a szocialista magatartás, a szocialista ember kiformálódásának egyik aspektusa az irodalomban. A probléma bonyolult; egyes nyugat-európai
irodalmakban néhány év óta meredek fordulat történt a közösségitől befelé, az
egyén problémái felé. Egyetlen példa: Peter Schneider, Rudi Dutschke segítőtársa
volt a nyugatnémet anarchista mozgalomban, önmaga is író, idén a nyugatnémet
könyvpiac szenzációja, legsikeresebb könyve lett Lenz-e. A volt „forradalmár", a
volt közösségi ember, a volt anarchista elzarándokol Olaszországba, kiábrándulva a
politikából, kiábrándulva a cselekvésből, visszatér az egyéni lázadáshoz, vissza az
érzelemhez. Az egyénibe való menekülésnek tehát ilyenfajta folyamata is v a n ; a
szocialista irodalmakban is észrevehető az egyéni előtérbe kerülése a közösségi rovására, a dezillúzió, a visszavonulás jeleként is; de más művekben (s néha ugyanazokban) a szocialista egyén kibontakoztatásának szándékával. Van rá példa, hogy
a mai Nyugat-Európa neoegzisztencialista, és főleg nagyon erős neoszürrealista vonulatába illeszkednek ilyen művek, de ugyanakkor az egyén előtérbe kerülése lírában, prózában és drámában szervesen következik a mi fejlődésünkből is. A mi irodalmunkban itt van a Nagy László-i teljesítmény, amely ennek a kérdésnek világirodalmi méretű megoldása: az átmenet korszakában, a régi értékek széttörésekor
újfajta hűségből, keménységből, érzelemből összekovácsolt emberi magatartás fölmutatása a világnak. Ugyanilyen érvényűnek látom a Juhász Ferenc-i modellt,
amely erősebben a világ helyzetébe, sőt kozmikus folyamatokba kapcsolódva próbálja ezt az ú j egyént megteremteni. Ebbe a vonulatba illő Vas István állandó
küzdelme az ember helyéért a történelemben; Illyés halálversei; ide kapcsolódik
Örkény kitűnő könyve, a Rózsakiállítás. Nem véletlen, hogy ennek az emberi problémának egyik, köznapokban megnyilvánuló jele, a természetes halál soha le nem
győzhető félelme is; halállal, betegséggel, öregséggel való szembenézés a mi békés
viszonyaink között természetesen kerül előtérbe. Ezek között a művek között tartanám számon Mészöly Saulusát, Déry Képzelt riportját, líránknak egy olyan vonulatát, amelyet Garai Gábor, Orbán Ottó, Tornai József és mások képviselnek. Az
egyén problémáinak előtérbe kerülésével a mi irodalmunkban nem szocialista, nem
marxista, abszolutizált vélemények, megoldások is felbukkannak. Pilinszky János
legutóbbi kötete, a Beszélgetések Sheril Suttonnal: gyönyörű részletszépségeivel
együtt is a mély, a „kataton magány", a teljes elhallgatás könyve, a közösség nélküli, a világba vetett ember vak félelme, és egy bizonyos ú j miszticizmus, irrealizmus is ott benne. Van kritika is, amely az egyén, a lét kérdéseinek ezt a szélsőséges magány irányában való felfogását idealizálja; és vannak az egyén kérdéseinek
vallásos-misztikus megidézései is. Néhány fiatal költő, író, művész ilyen magatartása az emberirodalomnak a másik oldala — érintkezik a nyugat-európai neo46

konzervativizmussal, úgy állítja előtérbe az egyént, hogy lemond a társadalmi cselekvésről, a társadalmi közösségről.
Voltaképpen az egyén helyének kérdéséhez kapcsolódik az íróegyén, a költőegyén súlyának, szerepének, létjogosultságának, munkája értelmének napjainkban
ismét felmerült kérdése. Időszerűtlen magatartásnak érzik a művészek a feltétel
nélküli elhivatottság hirdetését, és annak az irodalom, mint pusztán szép játék, a
„független művész" vágyképét is. Költészetünkre jellemző lesz lassanként az, hogy
(hasonlatosan több külföldi irodalomhoz) jelentős részében immár „irodalom az
irodalomról", azaz egyik uralkodó témája a művész helye, helyzete, az irodalom
léte, szükségessége, illetve szükségtelensége. Természetesen emögött is a kultúra
funkciója, a jövő emberének modellje, egyén és társadalom viszonya nyitott kérdései állanak.
Líránk közvetlenül főleg evvel a szereptudattal, szerepválsággal foglalkozik.
A magyar irodalmi és történelmi múltat ilyen szempontból értékeli ma át; e szempontból elsősorban az Ady-kép néhány túlzó „színfoltja" volt az elmúlt évben szembetűnő. Elszaporodnak a lírai hős különféle változatai, amelyek a funkciókeresést jelzik: bohóc, sámán, népvezér. A líra egy része az üres, a „téli Magyarországot", a
„fennkölten züllő" országot látja, mindenütt csak romlást, siralmat. A prózában a
néhány évvel ezelőtti és többször leírt „új hullám" jele ennek a közérzetnek, amely
a vagányt, a társadalmon kívülit, a szegénylegényt állította a középpontba. E jelenségek elemzésekor is gondosan különböztetni kell a között, ami politikailag alátámasztott „kesergés", ami divat és póz e művekben — és a mögöttük feszülő reális
probléma között. Meg kell látnunk, hogy az egyén és a közösség viszonya a szocializmusban itt a reális kérdés. Gyakran pedig a fiatalság helye, mozgástere, sőt politikai
aktivitása lehetőségének kérdése is az egyéni kiteljesedés óhaja formájában kap hangot. A magyar irodalom nagyon is általános kérdésekre utal: az egyén önkifejezésének, közösségben való önmegvalósításának, alkotókedvének és lehetőségének kérdéseire.
VIII.
A valóság kihívására adott válaszok — a már áramlattá összeálló művek sora
felveti a magyar irodalom helyének kérdését a ma világirodalmában. A magyar
irodalom a szocialista világirodalom része, legerősebb áramlataként a valóságot
„kérdező" realista áramlattal. Az egyén és a történelem helyének kérdésével viaskodó szocialista realista irodalom pedig ugyancsak a világ filozófiai ihletésű világirodalmának integráns része.
Irodalmunk bizonyos elzártság és szünet után, a világirodalmi áramlatokkal ma
szinkronban van. Ennek oka és eredménye is, hogy a realizmus — s külön a szocialista realizmus — ismérvei, határai kitágultak, gazdagodtak, ú j vonásokkal gazdagodtak. Jellegzetes fejlemény ezenfelül — és ugyancsak más irodalmakkal egyidőben következett be —, hogy az irónia és poétikai eszközei, a stilizálás, a groteszk
általánossá lettek: prózánk nyelvhasználata erősen differenciálódott, beléptek a csoport-, rétegnyelvek; líránkban szinte uralkodóvá lett a „népi szürrealizmusnak"
nevezett alakzat; a nem direkt ábrázolás eszközei és formái — parabolától az idézetmontázsig — elterjedtek; a neoavantgarde újabb hullámai is megérintik irodalmunkat.
Mindez, ellentmondásaival együtt is, gazdagító folyamat (még ha olykor sok is
a neoromantikából, neoszecesszióból), ám felvetődhetik a kérdés: nem képzelhető-e
el a mi körülményeink között is egy másfajta modernség? Egy átgondolt és megszenvedett világképen alapuló intellektuális áttekintés? Prózánkban aránylag kevés
az intellektuális tömörség, kulturális sokrétűség, lírai érzékenység; líránkban pedig
nem eléggé van jelen az intellektuális „prózaiság".
47

IX.
Végül hadd térjek vissza még a kritikára. Mit ragadott meg mindebből a
kritika?
Mi, kritikusok sem vagyunk elég biztosak a valóság, a társadalmi folyamatok
megrajzolásában és értékelésében. Ezért alakulhat ki kritikánkban a két szélsőség:
egyik részről a fenntartás nélküli leírás, ismertetés, elemzés. A kritika egy része
megelégszik azzal, hogy leírja a műveket, néha nagyon szépen, de voltaképpen csak
a kommentálás szintjén. Ugyanebből a belső hiányból fakad másrészről az indokolatlan fölényeskedés, kioktatás, helyenként — például színházi kritikában — a
kellemetlenkedés. Aránylag keveset írtunk folyamatelemző, a műveket a valósághoz
mérő írásokat.
Belső gondja a kritikának: egyfajta kettéválás személyileg, szervezetileg és
módszerbelileg is irodalomtörténet és kritika között; irodalomelméletben is és irodalomtörténetben is jelentős, nemzetközileg kimagasló eredményeket értünk el, ezek
azonban a kritikában kevéssé mutatkoznak. Minősítő fogalmaink — szocialista realizmus, pártosság, népiség — sokban elkoptak, kevéssé használjuk őket, de kevéssé
használjuk az esztétikai minősítő fogalmakat is — nagyon kevéssé merjük megállapítani egy mű esztétikai értékét. Vannak árnyalatok a marxista kritikán belül is,
mégpedig nemcsak származás, eredet szerint — és itt nem a társadalmi származást,
hanem például a Lukács, Horváth János, vagy Németh László — tehát mesterek
szerinti elkülönülést értek; vannak nem marxista, sőt előfordulnak antimarxista
megnyilvánulások is. Legújabban — kissé elkésve, amikor Nyugat-Európában m á r
lejárta magát — bukkan fel nálunk az irodalom, mint puszta nyelvi szöveg, a forradalmiság, mint a nyelv megváltoztatása neovantgarde koncepciója; vagy az irodalom, s főleg a líra halálának meghirdetése. Egyetlen egy esetben sem folytattunk
ezekkel a nézetekkel még baráti vitát sem. Vannak olyan kritikai vélemények, amelyek a mágikus-irracionálist emelik magasra, amelyek sznob módra lenézik a közéleti
irodalmat, sőt olyanok is, amelyek a magyar szocialista-realista irodalomnak ezt a
gazdag sokszínűségét régi realizmusfogalmak alapján ítélik meg, s csak egyetlen szűk
csoportnak vagy nemzedéknek juttatnák ezt a jelleget. És vannak természetesen
véleményeltérések nemzedékek szerint is: az ötvenes évek, a hetvenes évek megítélésében.
A következő időben a kritika feladata, hogy önmaga soraiban próbálja tisztázni
ezeket a különbségeket, próbáljon a valóságról érvényes képet kialakítani, sokkal
erősebb kapcsolatban írókkal is és társadalomtudományokkal is, de ehhez az szükséges, hogy a kritika a szellemi, tudományos, irodalmi teljesítménynek egy, a mostaninál önállóbb szférája legyen. A kultúrpolitikának azt a gyakorlatát, amely szerint kiadáspolitikánk szélesebb körű szövetségi politikán alapul, és a kritika feladata pedig, hogy egyensúlyt teremtsen, bíráljon és megmagyarázzon — vitathatónak tartom; a gyakorlatban ebből az következett, hogy a kritikának kellett vagy
kellene megfizetnie kiadáspolitika, filmgyártás vagy kiállításpolitika hibáinak árát.
A kritikát így a hivatalos cenzor pozíciójába taszítottuk. Pedig a kritika önálló
értékelő tevékenység — amelynek a maga szférájában ugyanolyan véleményalkotó
joga kell hogy legyen, mint a kiadásnak, mint a kultúrpolitika irányításának és
persze mint a művészetnek. Ebből a helyzetből kell szembenéznie a jelenségekkel,
a valóság, az irodalom, a művelődéspolitika tényeivel.
Abból indultam ki, hogy van érdekkülönbség, van véleménykülönbség irodalom
és kritika között. Véleménykülönbség ezután is lesz, konfliktusaink ezután is lesznek, kritika és irodalom, de kritka és kritika, irodalom és irodalom között is, ezeket a konfliktusokat, ezeket a vitákat pedig nem irodalom és kritika egymás ellen
feszülésével kell kiélezni, hanem a magyar társadalmi valóság és a magyar művészet azonos szempontú értékelésével kell megoldanunk.
48

GÁLL ISTVÁN
előzőleg kiadott téziseihez fűzött rövid magyarázatot. Szólt a magyar líra világirodalmi rangú teljesítményeiről, fölemlegetve Illyés, Nagy László, Benjámin, Juhász
Ferenc nagyszerű költői teljesítményét. Nincs azonban szégyenkezni valója prózánknak sem, mondotta, különösen a 70-es években megjelent vagy bemutatott jelentős
drámai alkotásokra hívta föl a figyelmet. Csurka és Hernádi némely darabja szerinte ú j korszak kezdetét jelenti. Sokan és gyakran beszélnek a regény és a novella
válságáról, ebben lehet némi igazság. Ha elmélyültebben vizsgáljuk, kiderül mégis,
hogy ezekben a műfajokban is fölmutathatunk elismerésre méltó teljesítményeket.
Nagy hatású könyvekkel lepett meg bennünket például Sütő András, Szilágyi István,
de jobban oda kellett figyelni olyan novellistáinkra is, mint Mándy Iván, Thurzó
Gábor vagy Mészöly Miklós. Az utóbbi húsz év prózája, úgy érzi, méltó -társa lett
a lírának, őszinte, a problémákat nyíltan föltáró összegezések születtek. (Gáli István
tézisei megjelentek a Népszabadság 1978. június 4-i számában.)

GARAI GÁBOR :

A mitológia Narcisszusza, amikor a Helikon egyik forrása fölé hajolt, úgy beleszeretett tulajdon tükörképébe, hogy ebbe bele kellett pusztulnia.
Az író, a költő bonyolult módon nárcisztikus lény: egyszerre gyönyörködik és
kételkedik önmagában. Gyönyörködése kételkedés nélkül önámítássá válhat. Tisztánlátás végett ajánlatos emlékezetébe idéznie József Attila szavait: „hiába fürösztöd önmagadban, / csak másban moshatod meg arcodat."
Vagyis, mint minden más, társadalomban, közösségben élő embernek, nekünk
is nélkülözhetetlen szükségletünk, hogy mások tekintetével ellenőrizzük olykor csalókának bizonyuló tükörképünket.
Nem csak önmagunk és műveink próbájáról van azonban szó, amikor az irodalom és a kritika együttes hivatásáról, szövetségéről, egymásra utaltságáról beszélünk, hanem szélesebb közérdekről, népérdekről is, mert munkánk — szerencsés
esetben, tehát: ha hiteles — közszükségletet szolgál.
Ez a tanácskozás, a most kezdődő vita aligha lehet hivatott arra, hogy végleges,
irodalomtörténeti érvényű ítéleteket mondjon a hetvenes évek irodalmáról, hiszen
ez éveknek még végére sem értünk. De méltó módon betöltheti hivatását, ha őszinte
szóval segít választ adni arra a — küldetésünk méltó betöltését minősítő — kérdésre: miképpen jelenik meg a mai magyar társadalom valósága, a szocializmus
valósága, fejlődésével és fejlődésének ellentmondásaival irodalmunkban, irodalmi
életünkben, kritikai elemzéseinkben és mérlegeléseinkben.
Méltó módon betöltheti hivatását ez a vita, ha a reális irodalmi értékrend mennél szabatosabb kialakítását szorgalmazza, s ha ezt a realitásigényt nem vélt vagy
valódi tekintélyekre, hanem a marxista esztétika elveire alapozza.
Nem két tábor áll itt egymással szemben: alkotók és kritikusok tábora. Az író,
a költő — ha az önteltségtől tudata el nem homályosult — első és könyörtelen kritikusa önmagának; s pályatársainak is önkéntelenül, sóvárogva, együttérzőn vagy
ingerülten, kimondva vagy kimondatlanul. S ha elismerjük az író jogát a kritikához, ki vitathatná el az alkotó rangját a hivatásos kritikustól?
Amikor bármilyen műfajú írással a nyilvánosság elé lépünk, egyszersmind vállaltuk azt is, hogy munkánkról tisztességes hangon bírálatot lehet írni vagy mondani. A bírálat értékét pedig hosszú távon nem személyes érzékenységünk minősíti,
4 Tiszatáj

49

hanem annak a közösségnek az érdeke, amelyből vétettünk, s amely mindannyiunkat éltet.
Kívánom, hogy ez a magas érdekeltség emelje ebben a vitában önmagunk fölé
tekintetünket.

FEKETE GYULA:

Javult az irodalmi élet légköre az utóbbi években; a gyilkos dühök ritkulnak,
csendesednek. Persze csak úgy általában javult a légkör — ha nem számítom bele
a kritikusok közérzetét. Most látni csak, mennyi érzékeny lelkű ember torlódott
össze ebben a műfajban, sértetten, meghajszoltan, mint űzött vadak; nyilván a sors
dialektikája a kritikusi mimózatermészet. És én igyekszem is megérteni annak a
kritikusnak a lelkiállapotát, aki megirja az íróról: tehetségtelen, hagyja abba, mire
az illető író azontúl nem köszön előre neki. Igyekszem megérteni a megrendülését,
ha millió példányban közölt, letaglózó kritikája után megkapja lezárt borítékban az
író „vérszomjas válaszát".
Illetlen ilyesmiket szóba hoznom is; nekem igazán nem lehet panaszom a kritikusokra. Sokat köszönhetek kritikusaimnak, és a legtöbbet kétségkívül azoknak
köszönhetem, akik — nem részletezem itt, milyen jelekből ítélve —, nyilván a legtöbbet akartak ártani.
Hogy mégis szóba hozom ezeket, annak célja van. Útjelzőnek hozom szóba,
zsákutcajelzőnek: ez tehát az a hangnem, amely biztosan zsákutcába vihet egy írókritikus találkozót. A személyes érzékenység, az önérzet sérülései, úgy gondolom,
nem ide való téma. Az önérzet magánparcelláin ne erőltessük a kollektivizálást; az
„Írók-Kritikusok Testvérisége" című téesz életképességében nem bízom — de nincs
is ilyen szerelmi aktusra semmi szükség. Alig hiszem, hogy az a legfontosabb gondunk — s hogy egyáltalán: fontos gondunk —, amit Nagy Péter a Népszabadságban
karácsonyi cikke tengelyébe állított: az írói hiúság, a „presztízs" sérelmei, hogy
„reklámszövegíró" legyen-e a kritikus, hogy: „a nemtelenek (azaz a kritikusok)
csak feltétlen hódolattal közeledhetnek a nemesekhez (azaz a múzsafiakhoz)..."
A hiúság és a viszketeges önérzet az ostromlott, jól van. De mintha az ostromló
ugyanaz volna: hiúság és viszketeges önérzet. Nem lehetne az egyenlet két oldalát
— legalább a közelítő megoldás érdekében — ezzel a két azonos tényezővel egyszerűsíteni?
Beszéljünk inkább a legfontosabbakról. Mondom, nem hiszem, hogy a hiúság, a
sértődékenység a legfontosabb gondjaink közül való. Pedig úgyszólván toronyiránt
erre hord a napjainkban talán legtermékenyebb kritikai m ű f a j : a kritika önvédelmi
irodalma. Vajha bizonyos szerzők részéről bizonyos fórumokon a műveket is illetné
annyi sorterjedelem! Én mundérszagot érzek ezeken a szapora felhorkanásokon, kivált ha mindenestül védelmükbe veszik mai kritikai irodalmunk elveit és gyakorlatát — a mindenestül bizony
védhetetlent.
Sok izgalmas kérdés kívánkoznék ide. Például amit Szabolcsi említ: a teljes
mezőny áttekintése, szemmel tartása ma már képtelenség, specializálódnia kell a
kritikának. Utolérte tehát a kritikát is a tudományok szigorú törvénye. Csakhogy
én itt szinte feloldhatatlan ellentmondást látok. Minthogy a kritika valójában az
arányok művészete. De hogyan lehet a helyes arányokat beépíteni a nagy egészbe,
ha ki-ki csak egy-egy parcellát művelget? — Talán itt is a teljesebb sajtódemokrácia segíthetne. Ha a saját parcelláján elfogult nyílt színen ütközik más parcellák
50

elfogultjaival — eleget tapasztaltam már sajtóvitákban —: a magánigazságok kiterítése végtére objektív helyszínrajzot ad.
Két fontos kérdésre térek ki, nagyon vázlatosan.
Az egyik: a kritika hitele. Tudományos és etikai hitele; úgy gondolom a kettó
szorosan összefügg.
A politikának átmenetileg, időlegesen joga van ahhoz, hogy bizonyos kérdések
megoldásába adminisztratíve, hatalmi hangsúlyokkal beavatkozzon, hogy fontos kérdéseket tabuként kezeljen, s hogy az ilyeneket kivonja a nyilvános viták hatóköréből. A tudománynak időlegesen sincs ehhez joga. Ha tehát a kritika igényt tart a
tudomány rangjára, hitelére — márpedig igényt tart rá —, nem tűrheti el a tabukat, a letaglózó, lekezelő hatalmi hangsúlyokat, nem vonulhat vissza a tekintélyi elv
támadhatatlan fedezékeibe — vállalnia, sőt ösztönöznie kell a szabad szellemű vitát,
gondolatcserét. Kérdés, összeegyeztethető-e mindez a kritika kétségtelen politikus
funkcióival ?
Én úgy látom: igen. Sőt: csakis ez egyeztethető össze. A tudományos világnézetet hordozó szocialista kultúrpolitikának nem lehetnek más, külön szempontjai (a
tiltás nem ebbe a mezőnybe tartozik!), mint a tudományos érvényű igazságok, törvényszerűségek minél teljesebb feltárása, minél pontosabb megfogalmazása. Tehát
a legbiztosabban a tudományos rangú-hitelű műkritikára támaszkodhat. Ha a kritikai életbe avatkozik be a tekintélyi elv érvényesítésével, hatalmi eszközökkel, azzal
a kritikát tudományos rangjától-hitelétől, a kultúrpolitikát erős támaszától fosztja
meg.
Ami pedig az ellenséges nézeteket illeti, bízom abban, hogy ha mi nem, hát
az unokáink megérik, hogy a kritika olyan nagykorú tudomány lesz, amely már
nem ismer ellenséges nézeteket, csak ostobaságokat ismer. Mint minden nagykorú
tudomány. Mint ahogy a matematikában sem ellenséges nézet a 2 X 2 = 5 — semmilyen osztályszempontból —, hanem szamárság. — Mindezt nem azért mondom,
mintha remélhetném, hogy a kritika valaha is megközelítheti a matézis egzaktságát, objektivitását. De épp azért, mert sok benne — és szükséges benne — a
szubjektív elem, tudománnyá érlelődésének a szabad vita a legfontosabb feltétele.
A kritika műfaji primátusának az erőltetése kétségkívül nem használt — általában sem használt — a kritika hitelének. Én úgy látom, nagyon sokat ártott. Bennem még az idősebb — úgynevezett: vezető — kritikusok „kettős állampolgársága"
is okoz némi viszolygást. Ha arra gondolok, hogy Németh László, Veres Péter untauglichnak minősült akadémiai tagságra; Illyés Gyula, Illés Endre sem akadémiai tag.
A kérdés másik oldala az etikum, a kritika morális hitele. Én úgy látom: ez a
legnagyobb gond. Sokkal nagyobb gond annál, semhogy itt és most érdemben —
dokumentálva, elemezve — foglalkozhatnék vele. Szabadon ömlöttek be fontos kritikai fórumokra a műtől teljességgel idegen ítéletek, szándékok, indulatok, dühök,
inszinuációk, műkritikának álcázva, az esztétikai frazeológia jelmezében. Olykor
annyira független a műtől a szándék, az ítélet, a prekoncepció, hogy a mű ismeretére semmi szükség; nyilvánvalóan csak zavarná a kritikust. Fontos fórumon kialakulhat az a gyakorlat, hogy nemcsak a vitára, de a szövegszerű, az adatszerű hibák,
torzítások, félremagyarázások helyreigazítására is megtagadják a lehetőséget. Hangsúlyosan kritikai fórumokról és nem kritikusokról beszélek, minthogy nem elsősorban az aláírás — rendszerint valamely kezdő, ám nyomban a gyorsforgalmi útra
startoló i f j ú kritikus aláírása — fémjelzi ezt a gyakorlatot.
Mondom, ezúttal csak a tünetet említem, de bármikor készen a dokumentálásra,
az elemző bizonyításra! És a tünethez még csak annyit: nem arról van itt szó, amit
Szabolcsi említett; a jóhiszemű tévedés joga természetesen megilleti a kritikust. Ám
a műtől idegen szándék, indulat inszinuáció idők múltával rikítóan átüt a pszeudoműkritikán, a revánskritikán, ezen a már külön műfajjá szerveződő alkalmazott
kritikán'—
úgy értem: irodalmon kívüli szándékok, mindennemű esztétikumtól
független ítéletek érvényesítésére alkalmazott kritikán. Nézzünk vissza az irodalom
4*

51

1

történetére: a jóhiszemű tévedések elévülnek, az etikai vétség sohasem évül el,
voltaképp megbocsáthatatlan. Végigkíséri a kritika íróját és sugalmazóját egész életén, és azon messze túl.
A másik kérdés, szintén csak vázlatosan: az elit és a tömegkultúra — voltaképp: tömegszórakoztatás — hamis ellenpárja. Szokás ezt az alternatívát nálunk
élesen bírálni elméletben, mintha mégis ez érvényesülne a kultúrpolitikai gyakorlatban.
Ami az elit kultúrát illeti — manipulatív szóhasználat. Noha valóban tartalmazza az erjesztő, értékeket termő, ígéretes kísérleteket, ma már mind nagyobb
mennyiségben — a hordalékot is. A blöfföt, a zsonglőrködést, a pózolásokat, hellyelközzel a szélhámoskodást, a mindennemű szellemi önkielégülést, köztéri masturbálást, a kísérletet a kísérletért — hovatovább a „kísérletezés" lesz az epigonizmus
főárama. Miért volna így egészében — elit? — De valaminek neveznünk kell, m e r t
létezik, hat és teret kér. Rejtvényirodálom? Csemegeirodalom? Laboratóriumi
irodalom?
Csak közbevetőleg: oda kellene figyelnünk a múlt századi szellemi arisztokratizmus, a romantikus filozófia-esztétika reneszánszára. Ahogyan — mutatis m u t a n dis — feltámadnak s uralomra törnek á Schlegelek, Fichte, Schopenhauer, Nietzsche
stb., majd a későbbi Ortega, Adorno tételei, koncepciói. Ahogyan némely kritikai
irányzat gondozásában szinté az esztétikai normák főrangjára tör a schlegeli isteni
irónia, a distancia, miközben ugyanúgy megkapja a kultúrában a sárga lapot a
„harmonikus lelkületű söpredék". Ahogyan a fichtei lángész misztikus teremtő ereje
újra bejelenti igényét a trónra. Ám ezek az irányzatok — úgy tetszik — leginkább
Nietzschével ápolják a rokonságot. Üjra felnyílt „Zarathusztra szeme", s a mérhetetlen — immár kozmikus — magasságokból tekint alá az embercsordára. Triumfál
a düonizoszi elv —. a mértéktelenség, a mámor, a misztikum, az irracionális, a
diszharmónia, az ösztönuralom, a műprimitív, az extázis. És ugyanígy: az antiideál.
Vagy nézzük a nietzschei „önemancipálásra" az önmegvalósítás némely értelmezésének rímjeit. Vagy a „leegyszerűsített világ illúziója" például a hatalom és az erkölcs
konfliktusaiban; mintha, erre mondaná Veres Péter: demonstrált absztrakció.
Feltámadóban a nietzschei arisztokrata gőg: „csak a szellemükben legtehetségesebbeknek van joga a szépségre" — s e tétel következtetései: a „művészeknek való művészet", s az íróknak való irodalom. — Ám az ellenkező folyamatnak is tanúi vagyunk: ahogyan a nietzschei arisztokratikus elvek a pólus másik sarkán, a tömegszórakoztatásban csapódnak ki: a zenei narkózis, a düonizoszi mámor extázisa, a
„metafizikai vigasz" művészete, a „ha csak néhány órára is menekülni a valóságtól" vezérelve.
Ne átkozzunk ki semmit. De vajon nem érdemelne valamivel több kritikát s
valamivel kevesebb ájuldozást ez a reneszánsz?
A laboratóriumi irodalom létjoga nem lehet vitás. A szaporodó hordalékok sem
tehetik vitássá. Ezen a könyvhéten is jó párszor kellett védenem a létjogát, még
hozzá könyvbarátok körében. Én csupán trónkövetelő
igényeit vitatom. — Ady?
Bartók? József Attila? Már maga ez a hivatkozás is trónkövetelés. Nem győznek
meg ezzel a hivatkozással sem Lukács, sem mai visszhangjai. Először is: Ady, Bartók, József Attila hatása kortársaikra — akár a hivatkozás ellenbizonyítéka lehetne.
Másodszor: a hajdani ezernyi kísérletező közül a csúcsig elérő három naggyal nem
jogos fémjelezni az ezernyi mai kísérletet, és eleve felparcellázni mindenestül a
csúcsot a laboratóriumi irodalomnak-művészetnek. Elég a zöld utat biztosítani a
csúcshoz. Véglegesen oda úgyis csak az utókorban lehet felérni.
Nem a laboratóriumi irodalommal van nekem gondom, hanem azzal az esztétikai-kultúrpolitikai képlettel, amelybe ezt úgy helyettesítik be, mint a konzum kultúra, a lektűr, a tömegszórakoztatás ellenpólusát, a legmagasabb szintű irodalom és
művészet vezérképviseletét. Mértékadó szövegből idézem: a szocialista kultúrpolitika úgy szolgálja az érthetőséget, a közérthetőséget, hogy „a legszélesebb néptömegeket a lehető legmagasabb szintű műértéshez vezeti" és „nem olyan módon, hogy
52

a művészeteket a ma adott legalacsonyabb vagy átlagos közönségszint számára
hozzáférhető formanyelv konvencióinak betartására kötelezi". — Nos, erre feltorlódnak bennem a kérdések. Érvényes alternatíva ez? A sokat emlegetett összetettség és bonyolultság valóban csak azokban a művekben van jelen, amelyek csak a
„legmagasabb szintű műértéssel" közelíthetők meg? Nem éppen a legnagyobb alkotásokra jellemző, hogy ki-ki a maga szintjén talál kapcsolatot velük? A Hamlet
tehát nem eléggé összetett és bonyolult, minthogy már 360 évvel ezelőtt megtöltötte
a kakasülőt írástudatlan kofákkal, matrózokkal, lóhajcsárokkal? De hiszen ugyanazt
a Hamletet már tizedik szereposztásban látja a vájtfülű kritikus, és még mindig
talál benne ú j a t ! Az öreg halász nem eléggé összetett és bonyolult, mert milliók
olvassák? Ha az előbb idézett képletet komolyan veszem, ki kell utasítanom a legmagasabb szintű irodalomból-művészetből a görögöktől kezdve Shakespeare-ig és
Petőfiig és Tolsztojig és Hemingwayig és Illyésig mindenkit, aki tudniillik a „legalacsonyabb vagy átlagos közönségszint számára" is „hozzáférhető formanyelvet"
használt.
Továbbá: és ha a „legszélesebb néptömegek"' még sokáig és konokul nem az
Ulysses-t olvasgatják szabad óráikban, addig bízzuk a tömegszórakoztatásra szellemi táplálkozásukat? Mert az előbbi alternatívából ez következik. Tartók tőle, ha
megfogadjuk a Népszabadság cikkírójának lelkes javaslatát, és „használati utasítást" mellékelünk bizonyos művekhez, a „legszélesebb néptömegeknek", megeshet, a
legmagasabb szintű műértéshez ettől sem jön meg az étvágyuk.
Ügy látom én, ezzel a kultúrpolitikai-kritikai gyakorlattal belementünk az adornoi koncepció zsákutcájába. Többnyire nem az igenlés direktjében, hanem a tagadás
rückwertzében, de belementünk. A konformista kommunikációs szellemi
tömegétkeztetés, s ellenpárja, az ínyenckedő kiválasztottak
nonkonformizmusa Adorno
képletében is hamisnak bizonyult. Szemünk előtt fordul át az ellenzéki pózokkal
startoló elit nonkonformizmusa világszerte manipulált konformizmussá; hovatovább
az avantgarde-ot is átcímezhetjük garde de couverture-nek — utóvédnek, utóhadnak
a valamikori élcsapatot.
Végezetül: az ínyenc- és a konzumkultúra két trónszéke közt nem ritkán a
földre szorul nálunk az az irodalom és művészet, amely éppen a legnehezebb kísérleteket vállalja. Mert arról sem tud lemondani, hogy már a jelenben elérje és
hatókörébe vonja a „legszélesebb néptömegeket", meg arról sem, hogy közben ostrom alá vegye a legmagasabb csúcsokat is. Mint legnagyobb elődei tették: több
lépcsős, több rétegű műveik világába — szentegyházába — mezítláb is bárkinek be
lehet lépni.
Én úgy látom, mindig is ez volt a legmagasabb csúcsokra vezető főutca. S hogy
a szocializmusban is ez maradt, arra inkább sokkal több okot látok, mint eggyel is
kevesebbet. Noha a kísérletezésnek ezen az útján a legtöbb ma a buktató, a sülylyesztő, a tilalmi tábla. Sokan vagyunk, akik hosszú idő óta úgy tapasztaljuk, hogy
ezen az úton csak az imént jellemzett, a hazai kritika főáramának tetsző irányzatok
ellenszelében, olykor viharos ellenszelében, olykor a terrorizálását is leküzdve —
közlekedhetünk. S építhetjük tehetségünk szerint azt a szentegyházat — katedrálist
— amelybe belépni mezítláb is szabad.

53

ALMÁSI

MIKLÓS:

Az első probléma, melyről szólni szeretnék, az a sokkhatás, amellyel a hetvenes
évek változásai jelentkeztek az írók tudatában, életérzésében, ö t - h a t évvel ezelőtt
egyszerre látszott minden megváltozni; a régi konfliktustípusok eltűnőben, az
újak körvonalai csak halványan vagy csak töredékesen mutatkoztak. A- sokkhatás
azonban nem is az írás, a valóság megragadásának régebben jól bevált, ú j a b b a n
elmosódó eszközei révén jelentkezett. Egyetlen kíméletlen, gyötrő kérdésben összpontosult: merre tartunk? Először talán a fiatalabb generáció próbálta meg a választ keresni, karcolatokkal, tapogatódzó kisregényekkel, később az idősebbek is,
elsősorban szociográfiai írásokkal, vagy ilyen felfedező igényű szondázásokkal. S kiderült, hogy ennek a sokkhatásnak rendkívüli fegyelmező ereje volt. Először is ami
a gazdasági életben mint az objektív változások kíméletlen behatároló közege jelentkezett, az a művész számára a realitásérzék hirtelen megnövekedését hozta
magával. Pozitív formában úgyr hogy minden ú j jelenség, élettény, sors a maga
sajátszerűségével kényszeríti az írót a továbbgondolásra, ú j környezetének bemérésére. Negatív formában úgy, hogy kevesebb az ideál, a morális-eszmei szigor, ami
a hatvanas évek pátoszának egyik fontos jellemzője volt. Ma realitásokban kénytelen gondolkozni az író — ennek a realitásnak bonyolult hálóját figyelembe véve.
Régebben például élesen kritikai megvilágításban merült volna fel a mobilitás lelassulása, a pályakezdés, a társadalmi felemelkedés „dugóinak" rajza. A mai fiatal,
illetve középnemzedék ezt a társadalmi jelenséget mint tényt elemzi, mint átélt
helyzetet, és inkább következményeit, életérzésbeli felhangjait kutatja. (Marosi
Gyula, Lugosi). Ma is él a társadalomkritikai szándék — de súlyosabb művészi
teher ennek a kritikának össztársadalmi bemérése, a részjelenségek és a nagy egész
közötti egyensúly, a kettő közötti kapcsolat, az egymást tápláló-fékező viszony pontosabb megrajzolása. Ami olykor — ha a dolog áttekinthetetlen, vagy maga a jelenség kínál groteszk formát — ironikus hangon szólal meg az író tolla alatt. (Spiró
Kerengője, Esterházy Péter kisregénye.) De ennek a sokszor nehéz küzdelmekkel
teli képnek ma nincs olyan bántó vagy ellenzéki éle, mint ami korábban jelentkezett. Sőt, a hatvanas évek ma már „boldog gyermekkorként" is megjelent — Bereményi Gézánál —, mellyel szemben a hetvenes évek valahogy szakszerűbb, objektívebb közeget jelent, ahol szigorúbb törvények, feszesebb sínrendszerek kormányozzák az emberek életét.
Röviden: a társadalomkritikai vonulat halványult el, alakult át, és helyébe egy
olyan szemléletmód lépett, mely ma már az összfolyamatot akarja megérteni, mely
választ akar adni a „merre tartunk" fentebb jelzett kérdésére. Nem áll meg az „ez
van" ironikus gesztusánál, hanem — ha olykor töredékes formában is — de a
nagy egész mozdulását akarja tetten érni. Moldova „vasútkönyve" (Akinek a vonatfüst a szemébe szállt) például ilyen jellegű írás. Szociográfiának látszik — egy ipari
rendszer részletes felmérése, leírása. De ezen keresztül, a részletek nagyszerű képsorán átszűrve megjelenik a társadalom képe is: küzdelem az elmaradottsággal, az
iparstruktúra átalakításának bajai, a munkaerőhiány, az ú j munkástípus születésének bonyolult útja — egészen az ú j „pozitív hősig", ha szabad még ezt a fogalmat leírnom, olyan figuráig, mint a Ferencvárosi pályaudvar állomásfőnöke. Ha
úgy tetszik, Moldova „modellregényt" írt, egy apropó kapcsán általános gondjainkat
szólaltatta meg. De Csurka néhány darabja — például az Eredeti helyszín is —
ilyen „modellező" módon, de az összfejlődés alapkérdéseit feszegeti. Ilyen összegező
mű Nádas Péter vagy Gáli István regénye {Egy csaladTegény folytatása, illetve a
Ménesgazda), mely a jelen emberének múltképét összegzi, ilyen Konrád kísérlete
(A városalapító), de a lírában még Tandori is ezt kísérli meg mozaikverseivel. Nem
találó tehát az a megfogalmazásunk, miszerint a hetvenes évek irodalmát a szociográfiai írások vezető szerepe jellemzi. Ezen a ponton már túljutott az irodalmi
54

fejlődés: a felfedező igény ma már a teljes kép felrajzolásának vonatkozáspontjait
keresi, az az összfejlődés sajátszerűségét, és ennek gondjait elemzi — ha olykor
részletkérdésekből is indul el.
Ennek az összegzést kereső törekvésnek egyik látható következménye, hogy a hetvenes évek irodalma elhagyta a hatvanas évek moralizáló vagy etikai konfliktusokat
vizsgáló látásmódját, és egy objektívebb, tényszerűbb, azt is mondhatnám hűvösebb látásmód kialakítását lehet nyomon követni. De: nem kívülállás diktálja ezt a hűvösebb
látásmódot, hanem a tájékozódás, az orientációkeresés igénye. Van ebben a hangváltozásban művészi pótolni való, írói szükséglet is: az író úgy érzi, hogy átmenetileg elveszítette azt a pozícióját, amivel korábban rendelkezett, mikor a fejlődés fősodrában élt
és írt. Most a társadalmi-gazdasági változások hirtelen, sokkszerű átalakulása másfelé
kanyarodott, és az író egyszercsak kívül került a sodráson. Most, ebben a helyzetben kettős látásmóddal is rendelkezik: egyfelől, „kívülről" sok mindent megláthat,
amit a sodorban evezve nem lenne képes felfedezni — innen az ironikus látásmód
terjedése. Másfelől vissza akarja szerezni korábbi posztját, a dolgok fejlődésének
lényegével akar azonosulni, együttlépni, innen a keresés, a pontos, tényszerű analízis, az ú j írói módszerek terjedésének igénye. A kritikának e két, egymást erősítő
folyamatot kellene segítenie, mely szinte minden, összegzésre hajlamos írónk sajátsága ma, s melyre a kritika oly kevés figyelmet szentelt. Nem megyünk sokra
ugyanis, ha egy-egy művész fejéhez vágjuk, „kikerült a fősodrásból". Hátha épp
ezzel sikerült neki valami fontos, maradandó hatású alkotáshoz eljutnia? S hátha
épp a visszatalálás kínlódásában segítene neki egy bátorító, bíráló-segítő szó?
Végül: — a kritika szakmájáról, annak a gondolatnak kapcsán, amit Szabolcsi
Miklós tézisei jeleztek: a kritikusi státus bizonytalanságáról. Mi a dolga ma a kritikusnak?
Abszolút értékkel mérve a kritika az olvasó, a néző elkötelezettje: a közönséget
kell az értékekről, irányzatváltásokról tájékoztatnia, ugyanakkor ismernie kell ennek
a közönségnek tudatállapotát, és segítenie kell értékválasztását. Előrehúzó erőként
kell közreműködnie. Itt azonban mindjárt jelentkezik a hetvenes évek ú j gondja.
A hatvanas években egy olyan közönséggel élt együtt a művészet és a kritika, mely
azonos lépésrendben haladt a fejlődéssel: értette céljait — ha olykor előre is akart
futni, ebben volt húzóerő, és ha konzervatívabb módon reagált, ennek is voltak érthető motívumai. A hetvenes évek „másszerűségéhez" viszont az is hozzátartozik,
hogy az olvasótábor maga is újra akar orientálódni, nincs annyira tisztában a társadalom változó arculatával, sőt talán zavarban is van az ú j helyzet megítélésében
— talán jobban, mint az író és kritikus. A dolog persze ellentmondásos: ebből az ú j
közönségreakcióból serkentő erő is árad a művek felé: a szociográfiai irodalom, az
esszéírás sikere ennek a tájékozódó igénynek köszönhető — másrészt viszont ennek
tulajdonítható az az „összehasonlítósdi", mely a hatvanas évek konfliktustípusait, az
akkori sikermodelleket követeli a mai íróktól és művektől. Egyfelől érdeklődéssel
fordul a fiatalabb írógeneráció művei felé, melyben nemcsak ú j látásmódot talál,
de ú j tényeket is — másfelől bizonyos tartózkodás is él benne az ú j nevekkel, furcsa kifejezésmódokkal, sőt valós, ám eddig nem ismert problémákkal kapcsolatban.
Nem vagyok híve annak a kritikusi magatartásnak, mely ebben a helyzetben
magányra, a „két tűz közötti" helyzetre hivatkozik, és viszonylagos elszigetelődését
csak külső okokra akarja visszavezetni. Mert valljuk meg — van ilyen befelé forduló, elkedvetlenedő tendencia a kritikában — ezt az „ÉS" hasábjain folyó, kritikáról indított eszmecsere is jelezte. (Egyfelől romlott a viszony az alkotókkal, másfelől a kultúrpolitikai irányítás is többet várt volna a kritikustól — így ez a „közti"
állapot, ez a két pólus között őrlődő közérzet végül is érthető.) Mégis: ha a kritika
újra akarja teremteni autonómiáját, ezt ma csak az alkotóval együtt keresheti. S itt
önkritikusan is meg kell fogalmaznom: ebben a tekintetben lépésvesztésben van a
kritika. Nem személyi kapcsolatokra gondolok, nem az ú j művek propagálásának
elmulasztására, hanem arra a közös szellemi háttérre, melyben az ú j problémák,
55

életérzések, világképek születnek, melyet írónak és kritikusnak együtt kell észlelnie,
felismernie.
Magamról is tudom, hogy az ú j jelenségekkel való lépéstartást sok minden
fékezi: a mű ugyan magával ragadhat, de az ember a korábbi, esetleg jelentősebb,
jobban megoldott művekre gondol, sőt az is előfordul, hogy a kritikus, az olvasó
egy-két jó regénnyel, mértékadó novellával le is marad.
Röviden: van egy olyan érzésem, hogy a kritikusok egy része, magamat sem
kivéve, keveset olvas az ú j művekből, keveset ismer az ú j jelenségekből. Életismerete, irodalmivá formált élettényekben való jártassága kevesebb annál, mint amivel
ma rendelkeznie kellene. Itt kellene erősebbre szőni a kapcsolatokat az íróval, alkotásokkal.
A másik műhelygondot megint csak Szabolcsi jelezte, de korábban is elhangzott már cikkekben, keserű tapasztalatokat összefoglaló beszélgetésekben: a kritikus
ha új, esetleg kócos, vagy éppen hagyományos értékeket romboló, ám tehetséges
művek mellé áll — nemcsak az irodalmi közvéleménnyel, de olykor a kultúrpolitikával is „súrlódó" viszonyba kerülhet. Magyarul: zsebre kell vágnia néhány bírálatot, néhány kellemetlen megjegyzést a pályatársaktól, írókollégáktól. Persze kinekkinek más a zsebe, más az idegrendszere. Vannak, akiknek elegük lett belőle —
Létay Vera például otthagyta a színikritikát, mert megunta a telefonokat, a sértődötteket; az én nemzedékem kritikusai ma inkább tanulmányköteteket, könyveket
írnak. Jogosnak érzem a sérelmeket, de jó lenne tudni azt is, hogy ha van „célképzete" a kritikusnak, ha akar valamit, akkor legyen erkölcsi ereje is, hogy túltegye
magát ezeken az ártalmakon. Mert végül is az a kritikusi gárda, mely például kiállt
az ú j színházi törekvések mellett, két-három év alatt behozta azt a rendezői törekvést, melyet e folyamat kezdetén csak divatnak, sznob lelkesedésnek látott a közvélemény vagy a színházi szakma. Tudomásul kell vennie a kritikusnak is, hogy
bizonyos értékekért nem egy cikkben, nem egy-két írásban kell harcolni, hanem
néhány év rá is mehet, néhány „fejmosás" is beleértendő ebbe a munkába — de a mai
kulturális politika van annyira nyitott és dinamikus, hogy az igazi értékek
képviselete előbb-utóbb áttörést tud elérni. Csak arra utalnék, hogy korábban Mándy, m a j d
Hernádi még a negatív példákban szerepelt, mellette szólni nem volt éppen jeles
cselekedet, ma viszont már mindkettőjük „helyén van", legfeljebb írásaik pontos
gondolati-művészi minősítésével adós még a kritika. Ezért egyetértek Szabolcsival,
hogy a kritikának a kulturális politika stratégiájából kell kiindulnia, azt kell támogatnia, t - ami a másik oldalon két, ma különösen fontos követelményt is jelent:
egyrészt tudni kell, mi ez a stratégia ma, másrészt tartás is kell hozzá, hogy a
kritikus ne dobja be a törülközőt egy-egy taktikai húzás kellemetlen visszahatásai
láttán, ne veszítse kedvét egy-két telefon hallatán, hanem erre a stratégiai célra
gondolva maradjon következetes híve értékrendjének, vagy azoknak a műveknek,
melyeket érvényesnek érez. De ennek a kemény gerinccel rendelkező kritikai magatartásnak csak akkor lesz az egész kultúra- és irodalomfejlődés szempontjából r a n g j a
és visszhangja, ha az alapállás a stratégiával való szövetségben, és a művekkel, az
íróilag teremtett ú j valóságképpel lépést tartva fogalmazódik meg.

MARÓTI LAJOS
előre jelzi, hogy csupán a színházi és drámakritikával foglalkozik felszólalásában. Rossz gyakorlatnak tartja, hogy csupán a színpadra került művek kapnak
figyelmet, a nyomtatásban megjelent dráma visszhangtalanul marad. Három különféle színházi, illetve drámakritikát figyelt meg napjainkban. Az egyik magas r á látású, magas filozófiai és esztétikai áttekintés a műről és környezetéről, a másik
56

középszintű filoszkritika, a harmadik a zsurnálkritika. Ez utóbbinak a legszélesebb
a mezőnye, úgynevezett „vén színházi rókák" művelik, ahányan, annyiféle felkészültséggel és tehetséggel. A zsurnálkritika a produkciót vizsgálja, olykor észreveszi a jó előadás mögött a mű gyengeségét, vagy éppen a közepes előadás mögött
a mű drámai erejét, legtöbbször azonban nem irodalmi szempontok alapján ítél.
Gáli Istvánnal ellentétben úgy véli, hogy a magyar dráma fellendülésének időszaka nem az utóbbi néhány évre tehető. Átnézve a Rivalda című antológia 1970—
71—72-es köteteit (a Rivalda az éves drámatermésnek csak töredékét adja) megállapította, hogy az évtized fordulóján (de nyilván még a hatvanas években) egész sor
jelentős dráma született. Elég ha Illyés Gyula, Németh László, Kertész Ákos, Gyurkó,
Örkény műveit említi.

TÓTH

DEZSŐ:

Minden kritikusnak — a marxista kritikusnak különösen — számot kell vetnie
azzal, hogy tartós működése, tevékenysége során milyén mértékben tudott következetes lenni. A látszólagos, vagy legalábbis mélyebb elemzést igénylő következetlenségek közül kettőt szeretnék érinteni.
Az egyik az, hogy vajon mennyire konzekvens a marxista kritikai magatartás
az irodalomban megjelenő jogos társadalomkritikai mozzanatok megítélésében. Az
MSZMP művészetpolitikájának, irodalompolitikájának az az elve,- hogy a szocializmus alapjáról és a szocializmus érdekében történő művészi, irodalmi társadalombírálat jogos, véleményem szerint nem egyszerre, nem máról holnapra érvényesült,
hanem folyamatosan bontakozott ki a gyakorlatban. Nem egy fontos verset, novellát, drámát lehetne idézni a hatvanas évek irodalmából, amelyek a bennük rejlő
jogos, de újszerű társadalomkritikai mozzanataik okán meglehetős konsternációt
keltettek az irodalmi és nemcsak az irodalmi közvélemény egyes rétegeiben s amelyek megítélésében a marxista kritika inkább óvatos és tartózkodó, mintsem határozottan támogató volt. Galambos Lajosnak, Galgóczi Erzsébetnek, Szakonyi Károlynak, Ladányi Mihálynak, Váci Mihálynak vagy Juhász Ferencnek is voltak olyan
novellái, illetve versei, amelyek a megfelelő kritikai tudatosítást, támogatást nélkülözve, inkább maguk vívták ki a jogosultságukat. Mindenesetre:
folyamatszerűen
alakult ki az a helyzet, hogy az irodalomban, a színpadon megjelenő társadalomkritika természetessé vált s ezenközben a társadalomkritikai mozzanatok megítélésében a marxista kritika hangvétele, befogadó- és minősítő képessége ugyancsak
folyamatosan alakult. Leegyszerűsítve: az az érzésem, hogy a folyamatos kibontakozás okán ugyanaz a társadalomkritikai hangütés, amelyet a hatvanas években a
marxista kritika is aggodalmasan vagy fenntartásosán fogadott, ugyanaz ma már
magától értetődően kapja meg a kritikai támogatást. Ha például az említett szerzőkről összefoglaló pályaképek készülnének, akkor azokban a kritikus ma már
aligha élne olyan fenntartásos hangsúlyokkal, mint amilyenekkel annak idején az
alkotók egy-egy művét esetleg kísérte.
Lehet, hogy túlzok, de a magam számára mégis problémát jelent, hogy vajon
ez a jelenség mennyiben tekintendő következetlenségnek. Az á véleményem, hogy
ilyen esetekben nem egyszerűen szubjektív következetlenségről, nem egyszerűen
kritikusi tévedésekről van szó, hanem arról, hogy az értékítéletek szükségképpen
összefüggnek a mindenkori társadalmi helyzettel, illetve hogy annak alakulásával,
fejlődésével együtt módosulnak, ami annyit is jelent, hogy tulajdonképpen mozgó
értékrendünk van. Legalábbis: a dialektikus materialista gondolkodásnak tüzeteseb57

ben kellene vizsgálnia azt, hogy az értékmérő kritériumok — adott esetben a t á r sadalomkritikai mozzanatok — megítélésének mércéje hogyan alakul, változik a
társadalmi folyamat függvényében. Hiszen aligha állja meg a helyét az az elképzelés, hogy van valamiféle abszolút mérce s ennek megfelelően valamilyen metafizikus
értékrend: a kritériumváltozások
és értékrend-módosulások
mindenképpen
összefüggésbe hozandók a társadalom — így a mi, szocialista társadalmunk — mozgásával, fejlődésével, érdek- és igénymódosulásaival. Ügy hiszem, az adott kérdést illetően is figyelembe kell vennünk azt, hogy társadalmunk 1956-ban egy rendkívül
súlyos megrázkódtatáson esett át, olyanon, amelyik, ha pillanatokra is, de felidézte
a fejlődés visszafordíthatóságának a lehetőségét. Ez a súlyos társadalompolitikai
élmény egy ideig bizonyos indokolt önvédelemre is rászorította szellemi életünket.
A politika, az irodalompolitika és végső soron a kritikai állásfoglalások helyessége azon múlt, hogy szocialista társadalmunk gyors konszolidációja, a fejlődés
visszafordíthatatlanságának társadalmi tudatosulása, általában társadalmi rendszerünk megerősödése arányában mennyire tudta folyamatszerűen a gyakorlatban is
érvényesíteni azt a felismerést, hogy a jogos művészi társadalomkritika fejlődésünk
előmozdítását szolgálja. Ezzel a meggondolással nem felmentést keresek a kritikusi
felelősség alól, amiért például annak idején Ottlik Géza regényéről, vagy Illyés
„Kegyenc"-éről „szigorúbban" írtam egy lehetséges mai megítélésnél. De ezt a lelkiismereti kérdést legjobb meggyőződésem szerint mégsem tudom és nem is szándékozom egyszerű következetlenségként a magam szemére hányni, legalábbis nem a
társadalmi, történelmi folyamat egyszerű figyelmen kívül hagyásával. Azt a történelmi tapasztalatot viszont azt hiszem le kell vonnunk, hogy az irodalomkritikának kötelessége a társadalmi fejlődés folyamatszerűségének tudatában felkészülni
az ú j természetű művészi társadalomkritika megfelelő minősítésére.
A másik, ugyancsak mélyebb átgondolást kívánó jelenség, hogy az elmúlt évtizedben általában megnőtt az irodalomban jelenlevő polgári minőségek presztízse,
feljebb kerültek az értéklistán. Érzékelhető ez a szélesebb és a szűkebb irodalmi
közvéleményben, de a marxista kritika minősítéseiben is. Mondjuk, Weöres Sándor
vagy Nemes Nagy Ágnes költészete az elmúlt évtizedben lényegében változatlan
szemléleti alapokon csak immanensen fejlődött, a világnézet és a társadalmi tartalmak változatlansága ellenére ma az irodalmi értékrendben mégis magasabb
helyet foglalnak el s velük kapcsolatban a marxista kritika bíráló hangjai is enyhültek, vagy legalábbis differenciáltabbak lettek. Vagy, hogy egy másik példát említsek: annak idején Mándy Iván „A pálya szélén" című írását aggodalmasabb
hangú, fenntartásosabb marxista kritikai fogadtatás kísérte, mint mai — véleményem szerint társadalmilag amannál szegényesebb tartalmú, a mához kevésbé kapcsolódó — nosztalgikus írásait. Mészöly Miklós „Jelentés öt egérről" című kötetét,
vagy „Magasiskolá"-ját legjobb emlékezetem szerint erősebb bírálat érte, mint az
azokhoz képest szemléletileg és művészileg sokkal kérdésesebb mai prózáját. Folytatni lehetne még a példákat, amelyek ugyancsak azt a kérdést vetik fel, hogy
vajon milyen jellegű és tartalmú az értékrend eltolódásának, illetve a kritikai értékrend-teremtésnek ez a következetlensége. Illetve: ebben az „értékrend"-ben mennyi
az objektív s mennyi a szubjektív elem; hiszen a marxista értékrendet nem azonosíthatjuk az irodalmi élet hangulati „árfolyamával".
Nagyon leegyszerűsítenénk ezt a kérdést, ha az okot egyszerűen az irodalmi
közvélemény vagy a marxista kritika „liberalizálódásában" jelölnénk meg. Ügy gondolom, ennek a jelenségnek a magyarázata során ugyancsak figyelembe kell vennünk a társadalmi mozgást, fejlődést. Nem akarom ismételni, hiszen erről m á r sok
szó esett, hogy társadalmunk legutóbbi másfél évtizedes fejlődése mennyire együtt
járt az élet választékának bővülésével, mennyire áttételessé és közvetetté tette az
egyes ember társadalmi meghatározottságát, illetve az egyes ember társadalommal
szembeni felelősségét; hogy a társadalmi konfliktusok milyen nagymértékben tolódtak át a mindennapi élet területeire s ezzel együtt az egyes ember erkölcsi-pszichikai szféráiba, hogy éppen a fejlődés révén mennyire előtérbe került, illetve igé58

nyeiben és lehetőségeiben mennyire gazdagodott a személyiség stb. Ügy gondolom,
hogy a polgári minőségnek ez a fentebb említett, rejtett, spontán felértékelődése
nem igen magyarázható ennek a társadalmi folyamatnak a figyelembevétele nélkül
(persze nem is egyszerűsíthető le csupán erre). Mindenesetre a fejlődés hozta ú j
természetű jelenségek, azok újszerű ellentmondásossága, s főként azok legtöbbször
öntudatlan és meglehetősen széles körű polgári értelmezése az, ami társadalmi méretekben megnövelte a polgári minőség presztízsét. Miért? Mert társadalmunkban
a fejlődés révén olyan, sokban ú j jellegű, természetű igények jelentkeztek, az emberi életnek olyan övezetei, témavilágai és körzetei nyíltak meg, amelyekre a polgári irodalomnak évszázados kultúrával kimunkált polgári válaszai vannak s amelyeknek meghódítására, birtokbavételére a szocialista irodalom, a realista irodalom
történetileg kevésbé felkészült. Olyasmiről van szó, hogy a szocialista társadalmi
formáció történelmileg nézve még fiatal, s egy ú j társadalmi formáció világtörténelmi megalapozása óhatatlanul szükségszerű eltolódásokkal, egyoldalúságokkal, az
emberi tevékenység közvetlen társadalmi-politikai oldalának elkerülhetetlen előtérbe állításával jár, ami az irodalom közéletiség értelmezésében is tükröződik —
tükröződött. A szocialista — elsősorban a szovjet irodalomnak, de a magyar irodalomnak is — természetesen voltak olyan szakaszai, periódusai, amelyekben a
marxista—leninista világnézet jegyében esztétikailag is megfogalmazódott az emberi teljesség, de ezek elsősorban a polgári társadalom kritikájában, illetve az
ellene — ezen belül a fasizmus ellen — folytatott küzdelem ábrázolásában, vagy a
szocializmus kezdeti építésének művészi tükrözésében voltak jelesek (Gorkij, Solohov, A. Tolsztoj, Aragon, József Attila és mások). Manapság azonban valami másról, valami újról, a szocialista társadalom kiépülésének minőségileg újabb szakaszáról, annak művészi vonatkozásairól van szó. Ügy gondolom, mostanában, a fejlett
szocializmus építésének megkezdése idején jutott el — különben igen gyorsan —
történelmileg fiatal társadalmi rendszerünk oda, hogy a fejlődés spirálmenetében
magasabb szinten fogalmazza meg a maga alkotta szocialista embertípus teljességét.
Ebben a történelmi pillanatban, amikor a szocialista irodalom csak részben tudja
követni az igényeket és lehetőségeket, bizonyos helyzeti előnyben van az az évszázados múltú polgári szemlélet, amelyik ugyan a történelmi spirál egy alsóbb fordulóján helyezkedik el, de az emberi élet egyetemes és konkrét vonatkozásait
egy
egységes, homogén, átható, látásmód jegyében tudja megfogalmazni.
Történelmileg
látszatelőny ez, ám az kétségtelen, hogy a polgári művészet ma ennek révén fejt ki
felfrissülő vonzóerőt. Ma a történelmi alkalmat kihasználva kívánja értékesíteni
mindazt, amit az „izolált én" belső világának feltárása során elért, kimunkált. Kedvező körülmények közt „adja el" mindazt a metafizikus, misztikus magyarázatot,
amivel a polgári individuum összekötni véli önmagát társadalommal és természettel, mindazt, amit ezek tényleges birtokbavétele helyett pótszerként megalkotott.
Ha a mai társadalmi és irodalmi helyzet összefüggésében nézzük a mi szocialistarealista, illetve tágabban vett realista irodalmunk eredményeit, akkor egyfelől meg
lehetünk elégedve. Ez az irodalom eleget tett ama hivatásának, hogy hírt adjon
arról, milyen lényeges és gyökeres változások mentek végbe a magyar nép életében, számot adott a magyar nép legutóbbi 33 év során bekövetkezett igazi sorsfordulóiról. Tette és tehette mindezt éppen szemlélete révén, annak révén, hogy egyén
és . társadalom, egyén és közösség kölcsönkapcsolatában, fejlődésük kölcsönös feltételezettségében látott, érzett és gondolkodott, teljesítményeivel azt is bebizonyítva,
hogy a fejlődés tekintetében milyen potenciális erőkkel rendelkezik. Ebben a szocializmus magyarországi otthonratalálását kifejezésre juttató realista irodalomban
azonban nem véletlenül azoknak a munkássága bontakozott ki igazán, akiknek
emberlátása totális volt; akik a szűkebb értelemben vett közéletiséget össze tudták
— éspedig sikerrel — kapcsolni az emberi létezés más területeivel, akiknél annak
tudata, hogy az ember, társadalmi lény, nem járt együtt az emberi teljesség szűkítésével, hanem ellenkezőleg, eszköz, katalizátor volt ahhoz, hogy összekapcsolják a
„belső" és a „külső" végtelent, illetve akik realista módon fogalmazták meg ezek59

nek a vonatkozásoknak az ellentmondásait (Illyés Gyula, Juhász Ferenc, Nagy
László, Déry Tibor, Lengyel József, Sarkadi Imre, Németh László és mások).
Tudom, hogy a tehetségeknek is van nagyságrendje, s hogy az irodalom, a szocialista eszméiségű, a realista irodalom tehetségek szempontjából is differenciált.
Mégis azt hiszem, hogy ezt a szélesebb, egyetemesebb emberlátást nem kell szükségképpen és mechanikusan a tehetséggel összekapcsolni. Ügy gondolom, hogy irodalmunknak, s ezen belül szocialista-realista irodalmunk egész vonulatának tudatosabban kellene törekednie éppen a polgári irodalommal való versenynek ebben a
különösen időszerű szakaszában, a nagyobb emberi teljességre. Szó sincs arról, hogy
a polgári irodalmát valamiféle mintának vagy példaképnek akarnám ez elé az irodalom elé állítani. Ellenkezőleg, úgy érzem,' hogy a szocialista-realista irodalomnak
ma van meg a társadalmi fejlődés által megalapozott lehetősége arra, hogy a maga
egészében birtokba vegye a polgári szemlélet és irodalom által történelmileg „megszállt" területeket. Ha pontosabban akarnék fogalmazni: nem is a polgári
irodalommal, hanem fejlődő, szocialista társadalmunk valóságával kell valójában
versenyeznie irodalmunk szocialista, illetve realista ágainak. S az igényen semmiképpen sem
valamiféle elvont embert értek, hanem „teljes" embert, mégpedig egy történelmileg,
társadalmilag meghatározott értelemben vett, éppen a szocializmus révén alakuló,
formálódó' emberi teljességet. Ma ennek az irodalomnak a továbbfejlődése együtt
kell járjon — éppen a szocialista szemlélet, a realista látásmód folytonossága érdekében — a szűkebb értelemben vett közéletiség gazdagításával, újrateremtésével.
Ennek az irodalomnak ma legkitűnőbb képviselői színvonalasan, hatásosan, meggyőzően mondják el, hogy hogyan él, küzd, szenved és örül az ember a mi társadalmunkban, de igen ritkán tudják ezt úgy megfogalmazni, hogy mindez az emberrel történik. Ami annyit is jelent; hogy a mi szocializmusunkról tudósító írók, költők, csak ritkán és mai, tényleges lehetőségeinkhez képest korlátozottan vallanak
arról, hogy a szociálista társadalom élete, a mi életünk egyszersmind az egész emberi nem egyetlen méltó tóvábbélési lehetősége. Ügy gondolom, ma jött el igazán az
idő az ember külső és belső életének, az ember társadalmi és természeti meghatározottságainak összekapcsolására; ma jött el a József Attila-i — „odakinn és idebenn" történeti rendteremtésének szimultán lehetősége és kötelezettsége; az ideje
annak, hogy az egyre teljesebbé váló szocialista ember egészére terjedjen ki a
realista látásmód; ideje annak, hogy a szocialista-realista irodalom a művészet
eszközeivel átláthatóvá tegye és demisztifikálja azokat az összefüggéseket, amelyeknek a rendszerében az ember él, s amelyeket a polgári irodalom misztifikál és
elködösít.
Ügy gondolom, a marxista kritikának is az a fő feladata, hogy türelmesen és
ha kell, aprólékosan elemezze a realista, s ezen belül a szöcialista-realista irodalmi
folyamatot, mindenekelőtt abból a szempontból, hogy tettenérje és elméletileg általánosítsa annak ez irányba mutató és meglevő tendenciáit, hogy ezeket emelje ki,
ezeket bátorítsa, ösztönözze. A marxista kritika természetesen ezt csak akkor teheti
meg, ha tudomásul véve az értékkritériumok társadalommal ,való együttváltozását,
tudatosan törekszik alapvető elméleti kategóriáinak az ú j tartalmakkal való gazdagítására, korszerűsítésére. Amennyire nélkülözhetetlen és szükséges a marxista elméletnek és kritikának ilyen irányba tovább mozdulnia, olyannyira hiba lenne ezt
valamilyen kampányszerű feladatnak felfogni, valamilyen elhirtelenkedett „offenzívának" értelmezni. Nem felejthetjük el, hogy az utolsó két évtized során társadalmunk bár erőteljesen és sok újat hozóan, de szervesen, organikusan, nagyobb politikai megrázkódtatások nélkül fejlődött; hogy ennek során. a mennyiségek rendkívül finoman szerveződtek minőségcsírákká vagy ú j minőségekké —: azaz folyamatos és türelmes analízisre, a társadalmi és irodalmi folyamatokat egymásra vetítő
elemzésekre,. körültekintő, megalapozott elméleti általánosításra és differenciált minősítésre van szükség. Meggyőződésem szerint éppen ezek a mai társadalmi
periódussal egyenértékű módszerek biztosítják a marxista kritika pártosságát, értékrendalakító erejének növekedését, és semmiképpen sem a bármily határozottnak tetsző
leegyszerűsítések.
60

Egyszóval: a polgári, másfelől a szocialista irodalom, a polgári kritika és a
marxista kritika közötti vita (ami bizonyos értelemben kölcsönhatás is), ma sokban
ú j helyzetben, ú j feltételek közt, ú j társadalmi, irodalmi és esztétikai jelenségek
kapcsán folytatódik. Erre az „újra" kell, úgy érzem, a jelenleginél tudatosabban felkészülnie az irodalom és az irodalomkritika elkötelezett, progresszív — elsősorban
marxista — bázisának.

HERNÁDI

GYULA

egyetért azokkal, akik a hetvenes évek irodalmához képest nem nevezik egyértelműen „nagy korszaknak" a hatvanas éveket. A hatvanas évek irodalmának
említésekor ugyanis három-négy jó regényről van szó. Most viszont olyan közel állnak még hozzánk ezek a jónak mondható regények, hogy talán észre sem vesszük,
milyen értéket képviselnek. Igazat ad Tóth Dezsőnek, hogy a magyar történelem
lökésszerűen változtatta meg az irodalmat, teremtett 1956 után olyan magas fokú
társadalmi szabadságot, amely é fejlődéshez kedvező légkört biztosított. A kritika
és az irodalom szimbiózisában mindig, ma is van hiba. A legfőbb talán, hogy nem
léteznek azok a fórumok, amelyeken a kritika és az irodalom a „szocialista szabadpiacon" kicseréli értékeit és így kialakulhat egy egészségesebb egyensúly. Lapjainkban, folyóiratainkban egyre zsugorodnak a kritikai rovatok. Amíg egy színházi előadásról, filmbemutatóról napokon belül több helyen is megjelenik az értékelés,
addig jóval nagyobb hatású könyvek sora marad említetlenül a fórumokon.

KOCZKÁS

SÁNDOR

egyetértését fejezte ki Tóth Dezsővel. Különösen hangsúlyosan ismételte azokat
a gondolatokat, amelyekben Tóth elvtárs a „hogyan tovább?" kérdéseiről beszélt.
A hetvenes években valóban fokozódni látszott a közöny, valamiféle tehetetlenségérzet. Szakonyi Adáshibája fejezi ki legpontosabban ezt a szituációt. Más művekben
is tapasztalhattuk, milyen súlyt adhat mondandójának az író, ha a groteszk eszközök alkalmazásával hívja föl az olvasók és nézők figyelmét. A kritika helyzetéről
szólva elmondja, hogy — tisztelet a kivételnek — folyóirataink kritikai rovatai nem
mindig különböznek egymástól. Ritkán vállalják bizonyos tendenciák, mozzanatok,
nemzedékek felkarolását. Egyetért Almási Miklós gondolatával, a kritikus a közönségnek is legyen elkötelezettje. Egyre több ugyanis az olyan „átlagolvasó", aki összetett, differenciált, indirekt írói hatásokra is figyelni tud, annak értője lesz. Szerinte
a kritika a jövőben — amennyiben figyel erre — jobban betöltheti ezt a szerepét is.

61

AGÁRDI

PÉTER:

Néhány adalékkal, szemponttal szeretnék hozzájárulni az eszmecseréhez, ahhoz
a vitához, ami a hetvenes évek irodalmának sajátosságait, ellentmondásait j á r j a körül.
A hatvanas és a hetvenes évek irodalmának, pontosabban fogalmazva a két
periódus jellegzetességeinek, „modelljei"-nek összehasonlításából, viszonyításából sok
érdekes, izgalmas következtetést vonhatunk le. Ha túljutunk a hatvanas évekre
vonatkoztatott aranykor-mítosznak, illetve a jelen évtized termése önmegnyugtató
felstilizálásának történetietlen — s az értékvédelem címén valójában értéknivellálást eredményező — rossz módszerein, ha mai irodalmunk megítélésének szempontjait nem egy korábbi periódus csúcsteljesítményeiből képezett normatív mérce, hanem — hangozzék bármily közhelyesen — a mai valóság művészi birtokbavételének lehetőségei és igényei, az „egyenlőtlen fejlődés" marxi—lenini történetiségének
mértéke alkotja, akkor lehel értelme s értelmes tanulsága az azonosságok és a különbségek, a folyamatosságok és az újszerűségek, az értékhullámzások és a tendenciák mélyreható elemzésének és kritikájának. Azt talán mondani sem kell: a „két
évtized" nem egy mechanikus, 1971-hez kötendő kronológiai határ két oldalát jelenti. Egy társadalomtörténetileg motivált, s már több okos tanulmányban, most
pedig Szabolcsi Miklós és Gáli István előadásaiban is kifejtett, bizonyított irodalmi
szakaszváltás két „félteké"-jeként értendők ezek az „évtizedek"; s ha már időpontmegjelölésre szükség van: a váltás nem a naptári évtizedfordulóra, hanem inkább
az 1960-as évtized második felére — végére tehető.
A számtalan kínálkozó közül egyetlen konkrét példát szeretnék említeni előzetesen az irodalmi szakaszváltás bizonyítására: a drámaíró Csurka Istvánét. Mint
minden, összefüggésből kiragadott példa, ez is egyoldalú, mégis reprezentatívnak
érzem, mindenekelőtt Csurka írói munkásságának jelentősége miatt. A szocialista
irodalom — korántsem ellentmondásmentes — fejlődésének, alakulásának történelmi
kötegében értékes, gazdag, problémáiban, gyengeségeiben, vitatható vonásaiban is
jellegzetes és erős szálat képviselnek Csurka drámái. Mintha drámáiban szinte
monomániás következetességgel járná körül Csurka két évtized óta ugyanazt a
témát, problémát. Bizonyára leegyszerűsítve fogalmazok: az ötvenes években
felnőtté vált népi értelmiség helykeresésének, társadalmi feladatvállalásának, objektív és szubjektív megpróbáltatásainak, érzelmi-indulati világának a szocializmus
magyarországi történetével összefonódó drámája foglalkoztatja, ihleti Csurka színpadát. Milyen különbségeket érzékelhetünk ugyanakkor? A hatvanas évek elején
írott Ki lesz a bálanya? rendkívül feszült, pompás dramaturgiájú, konfliktust
konfliktusba öltő, valódi drámaiságtól izzó színmű. Ha nem is ilyen színvonalon, de
hasonló jellemzi Csurka hatvanas évekből való többi d r á m á j á t is. Űjabb műveiben
is továbbél ez a téma; ugyanaz a vér lüktet a hősök ereiben; a fontos és találó
gondolatok megfogalmazása, a fölényes drámaírói technika, az emberi konfliktusok
társadalmi összefüggésekbe ágyazása, a jó értelemben vett közérdekűség, a bravúros
alakformálás most is Csurka tehetségére, művészi erejére vall. Feltűnő ugyanakkor
— főleg a Versenynapban, de az Eredeti helyszínben s más Csurka-művekben is —,
hogy mostanra mintha szétoldódott volna a korábban igazi drámaszervező erővel
rendelkező centrális konfliktus, a forró dialógusok mintha szépen formált, de párhuzamos monológoknak adnák át a helyüket, helyenként a retorika és a lirizálódás
„veszélyeit" is megkísértve. Csurka kitűnően érzékelteti ú j drámáiban „a hetvenes
évek problémáját", pontosabban szólva: a korábbinál bonyolultabb s áttetszőbb
konfliktusokban alakuló, átrendeződő valóságunk társadalomlélektani vetületét. „Valaminek kellene történnie" — mondják hősei, keresik a társadalmilag hasznos
„önmegvalósítás" lehetőségeit. Az „igazi élet" igénye fogalmazódik meg bennük,
amikor mindennapjaink kisszerűségeivel, öncsalásainkkal, erőtlenségünkkel szemben
tükröt tartanak. A rossz mindennapiságok, életünk torz jelenségeinek kritikája, a
62

keresés indulata azonban egyrészt mintha helyenként érzelmes-ironikus önsajnálattá
színeződne át, mintha túlságosan is együttérző lenne. Másrészt az igazi konfliktust,
a tartalmas színpadi politizálást, a súlyos mondanivalót mintha helyenként a kétségtelenül hatásos és kedélyborzoló, hangos s első pillanatra „kockázatos", de valójában csak felszíni bemondások s odamondogatások
pótolnák. Mindez nem elsősorban, nemcsak Csurka szubjektív alkotói módszerének az ügye (nem is akarom
közvetlenül esztétikai minősítésbe futtatni ezt az összevetést), hiszen összefügghet,
összefügg a mai tárgyú drámai „konfliktuspont" megtalálási nehézségeinek objektív
gondjaival is.
Hasonló vagy más típusú hangsúly-módosulásokat az írói életművek többségében ki lehetne mutatni. Beleértve ebbe azt is, hogy — az irodalom társadalmikulturális szerepének módosulásával, újraértelmeződésével összhangban — mintha
átrendeződőben lenne a magyar irodalom hagyományos műfaji szerkezete is. Egyrészt — véleményem szerint — megszűnőben van a líra vezető szerepe (ami nem a
költészet gyengülését, színvonalesését, hanem a prózai és drámai műfajok megerősödését jelenti), másrészt egy korábban soha nem látott műfaji keveredésnek, egy
általános lirizálódási tendenciának vagyunk tanúi.
*

Persze indokolatlan lenne egyoldalúan a különbségeket, ellentéteket hangsúlyozni
a két irodalmi szakasz összevetésében s nem érzékelni az alapvető esztétikai, szemléleti,
élményi kontinuitások széles sávját. Hadd utaljak most egy jellegzetes tematikai folytonosságra, igaz: rögtön hozzátéve a folytonosságon belüli újszerűséget is. A hatvanas
évek első felének számos kiugró értékű alkotása célozta meg — természetesen különböző
oldalról s különböző világképek jegyében — az úgynevezett „hatalom és erkölcs"-témát.
Izgalmas irodalmi viták is kibontakoztak ezekről a kérdésekről, elég csak az Illyés
Gyula, Németh László, Lengyel József, Sánta Ferenc, Mészöly Miklós, Darvas József, Hernádi Gyula, Cseres Tibor s mások műveit körbejáró eszmecserékre utalni.
Annak idején az ellenforradalom leverése utáni tisztulással, a politikai-szellemi
konszolidációval, a tragikus ellentmondások tényleges megoldásával, a szocializmus,
a politika — lenini önismeretre épülő — önkorrekciójávai függött össze az, hogy
erkölcs és politika, egyén és politika, egyén és hatalom, kommunista hatalom és
politikai torzulás, szocialista kontinuitás és személyi kultusz viszonya „felszabadult"
a művészi tudatosítás és értelmezés számára is. A többnyire kiélezett helyzetek, a
hatalom kérdésének nyersen közvetlen politikai, illetve parabolisztikus-absztrakt
értelmezése az adott valóság művészi ábrázolásának „objektív" tényezőiből fakadt.
A hatalom és erkölcs témája iránti művészi érdeklődés azóta sem vesztett hevéből,
de — a valóság, a hatalom, a politikum és erkölcs tartalmainak objektív átrendeződése okán — módosult az élmény esztétikai hangsúly- és értékszerkezete is. Ma
például már nem az a hatalom időszerű kulcskérdése, hogy „ki kit győz le", hogy
sikerül-e — akár éles társadalmi-politikai konfliktusok árán — kivívni a szocialista forradalom győzelmét, hogy képes-e torzulásaiból — a folytonosságot őrző módon —
megújulni, konszolidálódni s dinamikus fejlődést biztosítani a közösségi eszményeket
megtestesítő társadalmi rendszer. Míg a szocializmus építésének első egy-másfél
évtizedében, a hatvanas évek derekáig a társadalmi forradalom „makromozgása"
volt az irodalomnak is az ihletője, addig a jelenlegi szakaszban — amit a politika
nyelvén a fejlett szocialista társadalom építése korszakának nevezünk — a „mikromozgás" érzékeltetése látszik elevennek és szükségszerűnek. Ma a „hatalom" ereje,
tartalma elsősorban azon múlik, hogy képes-e biztosítani az intenzív szocialista gazdaság, életmód és demokrácia folyamatos kibontakozását, képes-e a különböző
rétegérdekek és ellentétek termékeny, össztársadalmi távlatú integrálására, az egyéni
kezdeményezőkészségnek, a személyiség kiteljesedésének a közösségi értékeket erősítő ösztönzésére. Ügy is fogalmazhatunk, hogy a stabilizálódott hatalom kulcskérdése ma a folytonos gazdasági-társadalmi-tudati megújulásnak, a „reformok"-ban
megtestesülő forradalmiság kontinuitásának a biztosítása; az, hogy képes-e ez a
63

néphatalom — a szó eredeti, pozitív, tartalmas értelmében — az eddiginél teljesebben
átszőni az emberek, az egész nép mindennapi életét, képes-e „belsővé válni".
Mai társadalmunk tudati-erkölcsi dilemmáinak feszegetése; az életmód, a közösségek ellentmondásainak, a szocialista hatalom keretei között elkövetett „kis" és „nagy"
visszaéléseknek, objektív konfliktusoknak az ábrázolása; a személyiség intenzitásának és a társadalmi feladatvállalásnak a korábbinál bonyolultabb összefüggései —
mind-mind olyan „témák", amelyek — szerencsére nem olyan nyerseséggel, ahogy
én ezt felsorolom — a hetvenes évek realista irodalmának teremtő élményalapját
biztosítják, elég csak Balázs József, Bertha Bulcsu, Csák Gyula, Galgóczi Erzsébet,
Gáli István, Karinthy Ferenc, Mesterházi Lajos, Vészi Endre s mások műveire és nem
utolsósorban a magyar szociográfiai és „tényirodalom" fellendülésére utalni.
A „hatalom és erkölcs" témájának nagyhatású írói megfogalmazásai között jelentős vonulatot alkottak a hatvanas évek első felének történelmi tárgyú művei, Illyés
Gyula, Németh László drámái, Sánta Ferenc „Áruló"-ja, Déry Tibor „Kiközösítő"-je
stb. A „nagy", sokszor elvont, de kiélezett történelmi-emberi erkölcsi alternatívák
művészi tudatosítását tükrözték többnyire ezek a művek. Ha sokféle típusa volt is
a történelem írói megélésének, a domináns ez a — nemritkán parabolisztikus módszerű — „modellizáló" történelemélmény volt; ennek keretein belül természetesen voltak szocialista világképtől ihletett vagy azzal érintkező művek, illetve vitatható kérdésfel vetésű, a személyiséget és történelmet szembeállító válaszokat megfogalmazó alkotások is.
A történelem iránti írói érdeklődés kivirágzásának igazi korszaka azonban a
jelen irodalmi periódusra, az úgynevezett hetvenes évekre tehető. Rendkívül izgalmas lenne részletesen megvizsgálni irodalmunk és irodalmi tudatunk történelemélményének változatait, tartalmait, motívumait; felfejteni azokat a szálakat, amelyek az irodalmi történelmiségélményt a mai magyar társadalmi tudat jellemzőivel
és zavaraival, a történettudományi-publicisztikai vitákkal, a szocialista önismeret,
a korszerű hazafiság és internacionalizmus ellentmondásos eszmei-élményi elsajátításával összefűzik. A nemzeti kérdés, az irodalmi hagyományok és újítások, a múltés jelentudat viszonya — irodalmunknak, irodalmi életünknek ezek a ma is eleven
vitatémái — ebből (s csakis ebből) az összefüggésből értelmezhetők s válaszolhatók
meg meggyőzően, meghaladva a rossz, torz feleletek alternatíváit.
Felsorolni is kilátástalan a mai magyar irodalom történelemélményének példáit. Csak emlékeztetőként — s nem névsorolvasásként — hadd utaljak Hernádi
Gyula, Hubay Miklós, Illés Endre, Illyés Gyula, Kocsis István, Maróti Lajos, Páskándi Géza, Sütő András, Szabó Magda, Száraz György és mások drámáira; Baka
István, Csanádi Imre, Csoóri Sándor, Juhász Ferenc, Kiss Anna, Kiss Benedek, Nagy
László, Orbán Ottó, Pintér Lajos, Utassy József, Vas István, Veress Miklós, Weöres
Sándor s mások költészetére; Balázs József, Cseres Tibor, Dobai Péter, Féja Géza,
Fekete Gyula, Gáli István, Kardos G. György, Kertész Imre, Mocsár Gábor, Moldova György, Sándor Iván, Spiró György , s mások közeli és távoli múltat bevilágító
izgalmas prózájára, vagy a történeti dokumentum- és a memoárirodalom megújulására. Mi- van e mögött a mélyülő és szélesedő történelemélmény mögött s melyek
a fő típusai?
Azt hiszem, semmilyen rácsodálkozó lelkesedés, értékvédő tolerancia sem feledtetheti el velünk e történelemidézési hullám divatjelenségeit, problematikus szemléletű változatait, konjunkturális-epigon megnyilvánulásait. A vitatható tünetek sem
teszik kérdésessé azonban — véleményem szerint — a jelenségtömb lényegének
pozitív minősítését. Ha egyes műveknél, törekvéseknél esetleg felvethető is, az egész
jelenséggel kapcsolatban, a lényeget illetően joggal állíthatjuk, hogy nem a ma elől a
múltba hátráló menekülést képviseli ez a tendencia, hanem a mai valóság széles ívű
írói birtokbavételének szükségszerű módszerét. Nincs jogunk mechanikusan szétválasztani a múltat és jelent, hiszen például minden — valamelyest is mély — mai tárgyú
realista „társadalmi" regény egyúttal „történelmi" is: a ma nemcsak a gondolkodás,
64

a tudomány, de — sok vonatkozásban — a művészet számára is csak történelmi
mozgásában érthető meg. (S amikor oly nagy nyomatékkal fogalmazódik meg az
igény a mai tárgyú s ezen belül a dolgozó osztályok életét ábrázoló alkotások iránt,
akkor tudnunk kell, hogy ez igény teljesülésének jó példái egyúttal egy korszerű
történelemszemlélet ihletettségének — közvetlen vagy közvetett — jegyeit is magukon viselik. Kell hogy viseljék.)
A hatvanas évek első felének irodalmi „történelemélményé"-hez viszonyítva az
tűnik fel, hogy míg ott, akkor többnyire a kiélezett politikai-erkölcsi alternatívák
elvont történelmi esztétikummá lényegítése volt a tipikus, most inkább a nagyobb,
hosszabb periódusok belső folyamatainak, ellentmondásainak „intellektuális" felméréséről van szó. Talán most érkezett el társadalmunk kiegyensúlyozott — de régi
és ú j ellentmondásokat is magában hordozó — fejlődése oda, hogy a korábbinál
szélesebb látószögből tekintsük át a múltat, hogy most valóban előtörténetünkként
tudatosodjon az, ami előttünk történt. A kiélezett helyzeteket produkáló, „földrengéses" dinamikájú korszakok általában a közvetlen előzménykeresés igényével, illetve
elvont tipológiai analógiák jegyében fordulnak múltjukhoz (elég csak felidézni
Marxnak a francia forradalom antikizáló kultuszára vonatkozó megjegyzését). Mélyebb, analitikusabb, töprengőbb, „valódibb" történelemelsajátításra az úgynevezett
konszolidált társadalmi szakaszokban nyílik lehetőség, sőt ez a lehetőség ezekben a
korokban többnyire egyúttal erős szükségletként is jelentkezik, tudatos igényként is
megfogalmazódik. S ha progresszív társadalomról van szó, akkor az érett történelemélmény nemcsak a tárgyul választott múlt távlatosabb megértését biztosítja, hanem egyúttal a történelmet „kihívó" jelen tudatos birtokbavételét is elmélyíti. Mindez általános
társadalomtudati, ideológiai, történetszemléleti, szociálpszichológiai kérdés, de — mutatis mutandis — vonatkozik a művészi „elsajátítás"-ra is. Amelynek természetesen
számtalan változata lehetséges s él is napjainkban a groteszktől a lírai vagy gondolati mítoszig, a dokumentatív historizmustól a realista fikciós történelemábrázolásig.
Véleményem szerint tehát a nemzeti és egyetemes múlt iránt a hetvenes években oly feltűnően megnövekedett írói érdeklődés fő iránya az előtörténet (újra)elsajátítását, művészi „belakását"; a mához vezető múlt „szerkezetének", továbbélő és
megszakadó tendenciáinak „letapogatását"; a szocialista valóságismeret történelmi
„funkcionálását" jelenti. S mindezt egy olyan időszakban, amelyben az irodalom
által is érzékeltetett s kifejezett „orientációs zavarok" meghaladásának, nem utolsósorban éppen a történelmiségében eleven valóság mélyebb, tudatosabb, kulturáltabb
szemlélete és megértése a feltétele.
Mindezzel szorosan összefügg az is, hogy a szocialista nemzeti egység erősödésével, a különböző társadalmi osztályok és rétegek közeledésével, érdekeik viszony-'
lag nyílt s korántsem konfliktusmentes jelentkezésével és szintetizálódásával a rétegek kulturális-történelmi hagyományai, sajátos történelemélményei is megelevenednek s összecsiszolódnak. A tradícióknak ezzel a vitázva-integrálódó, árnyalatokat összegező, kitágult színképével is erősödik társadalmi-nemzeti tudatunk történelmi fedezete s ennek révén a múlt kritikai elsajátítására épülő, de alapvetően a
jelenből fakadó szocialista tartalma, lényege. Jó példa erre a II. világháborús magyar történelem egy-egy szeletét ú j rálátásokból megvilágító művek sora (a már
említettek mellett Simonffy András dokumentumelbeszélése, Boldizsár Iván, Dobozy
Imre írásai, Nemeskürty István emlékezetes történelmi dokumentummontázsa, Moldova György és Fejes Endre készülő regényívének megjelent első kötetei stb.). S az
sem véletlen, hogy a művészileg elsajátított történelmi valóság többdimenziós kitágulása
elmélyítette a közelmúlt magyar históriájának s ezen belül az úgynevezett ötvenes éveknek a művészi feldolgozását is.
Érdemes lenne egyszer külön tanulmányban elemezni ezt a sokáig „kényes"-nek
tartott — elvileg tisztázott, de gyakorlatilag kétségtelenül ma sem mindig könnyű
kézzel, viták nélkül megválaszolható — kérdést (elég csak a hatvanas évek közepén
Lukács György tanulmányával elindított eszmecserére utalni). Itt most csak arra a
5 Tiszatáj

65

különbségre szeretnék rámutatni, ami az alapvető szemléleti folytonosságon belül
is elválasztja e tekintetben az elmúlt évtizedek két irodalmi periódusát; anélkül,
hogy a különbségek kimutatása eleve és közvetlenül az értékek hierarchizálását,
bármelyik ábrázolási típus történetietlen felértékelését jelentené. A hatvanas években (például Darvas József, Lengyel József, Mesterházi Lajos, Örkény István, Sánta
Ferenc, Sarkadi Imre műveiben) főleg a konfliktusok közvetlen politikai oldalára
vetült fény, s a szocialista építés kontinuitásának és a súlyos torzulásoknak a
tragikus ellentmondása, mint a közelmúlt frissen átélt valósága tárult fel előttünk.
A művészi „hangsúly" ekkor szükségszerűen a törvénysértések tényszerűségének és
tragikus következményeinek döbbenetére esett (helyenként már-már a „leleplezés"
konjunkturális fölényességével). A hetvenes évek epikai termésében viszont már az az
írói törekvés vált „modellszerűvé", amelyik az elmúlt évtizedek problematikáját nagyobb időhatárt átölelve s a közvetlen politikai-cselekvési sík mögöttes, „mindennapi"
tartományait, illetve „ontológiáját" is feltárva állítja a művészi ábrázolás tengelyébe.
Nem véletlen, hogy a hetvenes években „ért be" a helyzet — s ; nemcsak az írói szubjektum — arra, hogy megszülessen A ménesgazda. S az is újszerűség, hogy a szocializmus építésének első. két évtizedét az életrajzi felnőttéválás reflexív-asszociatív megfogalmazásával és sajátos felhangjával, a szubjektív és objektív történet — többnyire
családtörténetbe kívánkozó — lírai egymásbajátszásával „énekli ki" a fiatal írók ú j
nemzedéke (Asperján György, Balázs József, Bereményi Géza, Csaplár Vilmos, Czakó
Gábor, Kurucz Gyula, Lengyel Péter, Nádas Péter, Oláh János, Vámos Miklós stb.).
Az úgynevezett hetvenes évek irodalmának néhány sajátos, a korábbi periódushoz képest újszerű vonását próbáltam az eddigiekben a magam olvasata alapján
tudatosítani, nem vállalkozva közvetlen értékítéletre. A kvalitásbeli, szemléleti
okokkal magyarázható minőségi különbségek természetesen ezt a periódust is hullámzó színvonalúvá teszik, s ezen nincs is miért fennakadnunk. Mint ahogy az is
természetes, hogy ezeken a fő törekvéseken, újszerű vonásokon belül lényegbevágó
világképi, stiláris, áramlati eltérések, sőt burkolt-nyílt művészi „viták" is vannak.
Mai irodalmunk értékeit és gyengeségeit, újszerű és tradiconális törekvéseit tehát
nem a hatvanas évek remekműveihez való mechanikus méricskéléssel, hanem a
módosuló-átalakuló társadalmi valóság és tudati-kulturális környezet objektivitására
figyelve, a marxista esztétikai-kritikai szemlélettől hitelesített következetes, az ú j iránt
érzékeny értékdifferenciálás jegyében minősíthetjük reálisan. S meggyőzően különösen akkor, ha a hetvenes évek irodalmának elemzését összekapcsoljuk film-,
színház-, sőt zene-, képző- és iparművészetünk újszerűségeinek figyelembevételével
is; elég csak utalni például a történelmiségélmény, a nemzedékváltás, a dokumentativitás előtérbe kerülésének, az ironikus-groteszk szemlélet felerősödésének „vonalán" is tetten érhető — az azonos valóságalap ihlette — rokon sajátosságokra,
melyekre az Élet és Irodalom, vitasorozatai is meggyőző erővel mutatnak rá.
*

Mindezek alapján úgy érzem: az irodalmi élet „belső" vitái, például az irodalomkritika körüli, ingerültséggel terhes polémiák is felelősebben s távlatosabban bontakozhatnának ki — s lennének megválaszolhatók — akkor, ha irodalom és valóság
viszonyának módosulását, átrendeződését tekintenénk a fő mértéknek. Jogtalan az
irodalmon számonkérni az objektív valóság ellentmondásait; helytelen lenne az irodalomra, egy vélt általános írói „terrorra" hárítani a marxista kritika gyengeségeit,
megtorpanásait; de legalább ilyen tévedés a kritikán levezetni az alkotói gondokat,
a valósággal való művészi birkózás nehézségeit. Azt hiszem, e kérdések sajátos kiéleződése az utóbbi időben maga is hetvenes évekbeli társadalmi-szellemi életünk fejlődésének s ellentmondásainak a tipikus következménye, hogy azt ne
mondjam: tünete. S az mindenesetre elgondolkodtató, sőt elszomorító, hogy ezek a
közérzeti-indulati viták feltűnően — szinte pótcselekvésként — helyettesítik a m ű vek és az „ügyek" körüli tartalmas eszmecseréket. Fejes Endrének — a vitában
szóba került — könyve („Gondolta a fene...")
is elsősorban azért elkedvetlenítő
66

számomra, mert ez a tehetséges író a Rozsdatemető óta sajnos gyengébb műveket
alkot, s itt már — súlyos színvonal-engedmények „árán" — mintha a szabadjára engedett indulat minőségrontó és önpusztító tobzódásánál tartana. Bízom benne, hogy nem
„visszavonhatatlanul" a jövendőbeli művek ú j értékei által.
A hetvenes évek végén történeti távlatunk sok mindent másképp láttat, mint 8—10
vagy 15—20 évvel ezelőtt. A marxista kritika — de tegyük hozzá: ugyanilyen mértékben az írói-művészi produkció és magatartás — tévedéseihez nincs jogunk az
utólagos bölcsesség fölényével közeledni, de nincs jogunk ezeket elhallgatni, megszépítve igazolni sem. A valóság, illetve a művészi értékek társadalmi birtokbavétele olyan termékenyen ellentmondásos folyamat, amelyben nem lehet a tiszta
ártatlanság és igazság letéteményesének szerepét az íróra s a bűnösen rágalmazó,
karrierista konjunktúralovag szerepét a kritikusra osztani; általában is indokolatlan
a morális magatartás kritériumának elvont és történetietlen túlfeszítése. Sérelmeket, akár súlyos sérelmeket okozott — okozhat ma is — egy-egy kritika vagy írói
megnyilatkozás; voltak, vannak és sajnos bizonyára még jó ideig lesznek rosszindulatú, elfogult írások is. Ezzel együtt sincs jogunk sem az ötvenes évekbeli adminisztratív intézkedések aktualizált fantomjának morális terrorjával, sem a marxista vélemény illetékességének, az igazság birtoklásának egyszemélyi, klikkelvű kisajátításával, a viták ellehetetlenítésével, sem a szövetségi politika tolerenciájára és az értékvédelemre „hivatkozó" esztétikum- és ideológia-ellenes eklekticizmussal, sem a jogos
sérelmek szóvátételét sérelmi politikába fullasztó indulatossággal gátolni a művészi alkotás és a marxista kritika egymástól elválaszthatatlan, egymást segítő
szabadságának érvényesülését.
*

Igaza van Gáli Istvánnak, amikor a valósággal való birkózást s az ebből kikristályosodó írói világképet tekinti korunk művészi öntudatosítása mértékének. Ma
sokkal inkább, mint valaha: egyre kevésbé nélkülözheti az író (és természetesen a
kritikus) a társadalomtudományok eredményeinek ismeretét, a valóságismeret, a
tágan vett kulturáltság nem művészi dimenzióit. Ezek birtokában ugyan önmagától
még nem születik — sohasem született — esztétikai érték, de a tehetség izzásában,
a szubjektum teremtő aktivitása révén e tényezőknek a „végső" művészi értéket is
minősítő jelentősége van. Az életismeretnek, a történelemlátásnak, az élményi és
intellektuális felfogóképességnek, a művészi kreativitásnak soha pontosan nem meghatározható — de azért mégsem misztikus — közös nevezőjében, tehetség és valóságismeret összeszikrázásából jön létre az igazi érték. S különösen a prózai műfajnál: meghatározó tényezője ennek a teljes, az egységes világkép — enélkül harmonikus, érett epikai alkotás aligha jöhet létre.
Művészi világképről van szó s nem teoretikus világnézetről, hétköznapi közérzületről, illetve aktuális politikai eszmerendszerről. A marxizmus, a tudományos
szocializmus eszméivel való felvértezettség — ebben is egyetértek Gáli Istvánnal —
önmagában még nem biztosíték ehhez; ugyanakkor mellette más, viszonylag haladó
ideológiák is rendelkeznek az egységes világképteremtés lehetőségével. Persze mindehhez azért az is hozzátartozik, hogy ma már „pusztán" művészi értelemben is
aligha képzelhető el nálunk korszerű érték, sőt bármiféle „általános" humanizmus a
marxista valóságlátás, a szocialista történelmi tanulságok akárcsak részleges, közvetett, vitatva értett átélése-elsajátítása nélkül, s főleg nem vele szembeszegeződve.
S azért — ha szabad ironikusan végigvinni a sort — ártani nem árt az ihletnek, ha a
„tulajdonosa" birtokában van a tudományos marxista világnézet és valóságismeret
korszerű felismeréseinek, alapelveinek.
A reális valóság- és történelemszemlélet,
a társadalmi-közösségi gyakorlat és a
személyiség egységben-látásából fakadó humanizmus döntő feltétele, szerves része az
epikai hitelt, művészi épséget biztosító korszerű, egységes világképnek. A közvetlenül a máról szóló műveknél csakúgy, mint a történelmi-mitológiai tárgyúak esetében. Hetvenes évekbeli prózánkban is gyakori, hogy a történelmi-társadalmi való5*

67

ságanyag és írói üzenet egységessé formálásában mitológiai keret vagy akárcsak
mitológiai-vallási motívum tölti be a művészi forma katalizátorának szerepét. Az
antik klasszikától kezdve a keresztény vallásból táplálkozó közép- és újkori műveken át a modern elidegenedés mitikus ábrázolásáig ívelő (s ez idáig legalaposabban
Lukács György által elemzett) alkotásmódszertani folytonosságról van szó. Az egyes
korokon, mítoszi és vallásos témákon, ábrázolási típusokon belül azonban — mint két,
ekképpen persze csak absztrakt művészi „véglet" — elválik a mítosz realista művészi
evilágiasítása, a vallás defetisizálása, illetve nem realista metafizikává formálása, a
konkrét élmény transzcendentálása. A mítosz önmagában tehát csak „eszköz" a világképteremtés nagyon is nem mítoszi — a vallásos alkotónál is evilági-társadalmi —
ihletének övezetében.
Néhány példát hadd említsek ezeknek az elvi általánosságoknak a bizonyítására.
Mesterházi Lajos A Prométheusz-rejtély
című pompás ironikus mitológiai regénye
nem a mindig is a mai valóságot kutató író visszahátrálását bizonyítja a — vélhetően
— „kényelmesebb" múltba. Ellenkezőleg: korunk, a szocializmus történelmi-emberi
tanulságainak, a progresszív elkötelezettség mikéntjének — a parabola üres lebegését
és az allegória célozgató direktségét egyaránt meghaladó — vibrálóan gazdag jelentésű
ironikus-mitologikus szimbólumát testesíti meg ez a regény. Intellektuális realizmussá,
modern esszéprózává tüzesítve a mítosz — önmagában — soklehetőségű, „hideg",
„néma" szövegét.
Egy másik példa. A közelmúltban elhunyt Rónay Györgyöt igazán túlzás lenne
marxista—leninista világnézetű, kommunista elkötelezettségű alkotónak mondani.
Progresszív katolicizmusa, idealista világnézete, erkölcsi humanizmusának transzcendens vetülete alkotásaiban, költészetében, prózájában, tanulmányainak értékrendszerében sem maradt nyomtalan. Posztumusz megjelent kitűnő — bár nem
hibátlan — könyve, a Párduc és gödölye azonban — Rónay minden más alkotásánál
inkább, mintegy a progresszív társadalom- és történelemszemlélet, a cselekvő humanizmus művészi „diadalaként" — igen közel került elmúlt évtizedeink szocialista
szemléletű megítéléséhez. A címet is ihlető bibliai motívum — amely talán kicsit
erőltetetten szövi át és át a regény egészét — végül is nyers, eleven élettel telítődik: a század középső 3—4 évtizedének magyar valóságával, a háború, a törvénysértések és a konszolidáció emberi-társadalmi szabású dilemmáival és élményeivel.
Rónay ebben a regényében evilági erkölcsiséggé, a szocialista társadalom reális
humanizmusa melletti vívódó-hiteles állásfoglalássá, realista prózává gazdagítja az
allegória, az absztrakt-moralizáló tételesség lehetőségeit is magában rejtő bibliai
parafrázist.
A mitológia mai művészi felhasználásának alternatívái szempontjából ellenpéldákat is idézhetek, rögtön hozzátéve, hogy egy-egy alkotás „negatív" példaként
említése, ilyen szempontból történő „bírálata", az eszmeiségével való vita semmiképpen sem akar teljes igényű esztétikai értékelés — s még kevésbé „kiátkozás" —
lenni. (A tipológiai-esztétikai szembesítésnek egyébként is csak értéket képviselő,
reprezentatív művek esetében van értelme.) Nos: ha Mesterházi és Rónay regényeit
a mítosz realista-evilági humanizálásának típusaiként említettem, akkor például
Konrád György Városalapítóját vagy Mészöly Miklós Filmjét — bizonyos értelemben
— a modern XX. századi technikai-intellektuális-történelmi mítoszteremtés metafizikába futó változataként érzem jellemezhetőnek. Olyan alkotói világképek megtestesülésének, amelyekben a művészi épséget több ponton is csorbítva „ontologizálódnak"
a konkrét emberi-társadalmi lét „rossz oldalai". Egyúttal — éppen a transzcendens
mitizálás révén — gyengítve a szocialista valóság ellentmondásait, drámai problémáit
illetően a — szocialista realizmus számára is nélkülözhetetlen — kritikai tendencia
élét, erejét, hitelét.
Közvetlenül — tematikai analógiák révén — is szembesíthető azonban Mesterházi és Rónay „modelljével" Nádas Péter Egy családregény vége című regénye.
Nádas első könyvének címadó kisregénye, A biblia az 50-es évek első felének világát egy hagyományos szerkesztésmódjában sem konzervatív szemléletű, eleven va68

lóságlátású, lírai érzékenységű, szinte hamvas realizmussal állítja elénk, s ebben a
családi biblia tárgyi motívuma s egyfajta laicizált vallásos erkölcsiség vékonyka
szála az életteli-cselekvő realizmust erősíti. Ehhez képest a kétségtelenül nagyobb írói
vállalkozást megtestesítő — s nemzedékileg „reprezentatív" — Egy családregény végében ugyanez a téma viszont egy erősen vitatható világkép művészileg is problematikus
jegyeit hordozza. A zsidó szenvedésmítosz terjengős fejezetei alig nyernek esztétikailag realizált szerepet; a regény „rétegei" szétesnek egy közvetlen reális történésű,
egy tragikus sorsteleológiát illusztráló metafizikai és egy belső monológos, szürrealisztikus „tudatlírát" képviselő síkra. Meggyőzőnek igazából csak az első sík hat.
Az egész szerkezettel, a regény „jelentésével" kapcsolatos olvasói-kritikai fenntartás nem annak szól, hogy a sajátos szemszögből Nádas kegyetlenül leleplező
képet ad a törvénysértések gyermeki lelkeket is megnyomorító világáról, hanem
éppen annak, hogy a mítosz funkciótlan betétként uralkodik el az egész regényen,
s elvont teleologikus üzenetével történelemfelettivé transzcendálja a történelmilegtársadalmilag nagyon is konkrét — s realista mitológiával is ábrázolható —' elidegenedettséget, dehumanizáltságot. Esztétikai értelemben pontosan ellenkező „utat"
járva be, mint Mesterházi Lajos és Rónay György „módszere".
Érdekes összevetés lehetősége kínálkozik Nádas Péter e regényének s ördögh
Szilveszter Koponyák hegyén című könyvének közös szereplője, az újtestamentumi
evangéliumok Ciréneai Simonja (lásd: Máté 27/32; Márk 15/21; Lukács 23/26) révén.
Nem akarom „kijátszani" egymással szemben a két tehetséges fiatal írót, mégcsak
mechanikus értékösszemérés sem szándékom, ördögh Szilveszter regénye nem hibátlan; Nádas Péteré a szerkezeti-szemléleti tisztázatlansággal együtt is vitathatatlan érték. Mindkét mű — több he' »enes évekbeli alkotás rokonaként — a szenvedés, az áldozat és cselekvő humanizmus krisztusi-mítoszi motívumába szövi bele,
illetve ebből bontja ki művészi mondanivalóját, példázatát. De míg Ördögh Szilveszternél — az egész könyv mítoszi keretein belül — az együttérzésében is megfélemlített Ciréneai Simon eleven, demitizált, ismerős paraszti típusa marad meg
olvasói emlékezetünkben, addig Nádas Péter regényének elnyújtott betétjében
ugyanez a bibliai alak az írói tézist, teleologikus-transzcendens regénykoncepciót
szolgáló, személyiségének igazi arcát alig megmutató figuraként szerepel. Míg
Nádas reális, közelmúltbeli idejű családregényének társadalomkritikai hangvétele,
egész szövete metafizikussá, tézisszerűvé válik s problematikus szerkezete révén a
művészi épség is sérelmet szenved, addig Ördögh Szilveszter kétségtelenül laza szövésű, mozaikszerű, egyenetlen színvonalú kisportrékból összeálló
mitológiai-bibliai
tárgyú prózafüzére éppen a tartalmasabb, reálisabb emberábrázolás révén demitizálja, evilágiasítja s „aktualizálja" szimbolikus bensőségességgel az üdvtörténetet.
*

A „hetvenes évek" irodalmát a társadalom, az ember, az erkölcs átrendeződő
világában számos olyan konkrét és elvont probléma, ú j kérdés ihleti tehát, amelyek
a „hatvanas évek" irodalmához képest újdonságot, újszerűséget hordoznak. A művészi alkotás, az esztétikum lényege szerint ennek az adott valóságnak többféle,
egyaránt érvényes, értékes s illetékes művészi-írói megközelítése, újrateremtése
lehetséges, még a szocialista irodáimon belül is. A művészileg hitelesített világképi
— horribile dictu: ideológiai — tényezőket az esztétikum, az érték szerves részének valló marxista kritika elismeri, elemzi, sőt méltatja a többféle s egyaránt értékes írói „válaszokat". Ehhez persze az is hozzátartozik, hogy azért a mégoly toleráns
kritika — a tévedés kockázatát vállalva — sem igazolhat abszolút vitathatatlan önelvű
esztétikumként, „általános emberi"-ként bármiféle, mindenféle alkotásbeli „választ",
írásműben testet öltő világképet.

69

BODNÁR

GYÖRGY

szintén föltette a kérdést, amellyel a legtöbb hozzászóló mondandóját kezdte:
vajon a hatvanas évek irodalmához képest tapasztalunk-e valódi újdonságot a hetvenes években? Lehet, hogy illúzióromboló leszek, mondta, de szerintem nincsen
alapvető újdonság. Ha csupán egy műfajt — a hangjátékot — vizsgálom közelebbről, szemléletes példákat találhatok állításom bizonyítására. Milyen témák tűntek föl
a hetvenes évek hangjátékaiban? Kispolgáriság, korrupció, a hatalommal való
visszaélés, erkölcsi válság. Ezek azonban már a hatvanas években ugyanígy felbukkantak, például Csurka vagy Karinthy műveiben. A groteszk, a dokumentalizmus,
a riport ugyancsak jelen volt már a hatvanas évek irodalmában. Nincsenek tehát
elütő, feltűnő újdonságok, hiszen a szocialista társadalomban kialakult viszonylagos
jólétből fakadó gondokat és a fogyasztói társadalom problémáit feszegető írások esetében is a hatvanas évekre nyúlnak vissza a kezdetek.
A kritika, mondta, ugyanannak a kornak a terméke, mint a szépirodalom. Tehát
nem csupán a szépirodalom segítségével kapcsolódik az adott valósághoz, hanem
közvetlenül is. A kritikus csak akkor működik jól, ha mindkettőt figyelembe veszi,
és az objektív valóságban tükröztetni tudja. Az irodalomban és az irodalomnak a
kritika akkor használ, ha bizonyos szuverenitást élvez. Ügy érzi, hogy ez ma még a
gyakorlatban elég sok nehézséget okoz.

POZSGAY

IMRE:

A magamfajta hozzászóló hátránya, hogy műveket és kritikát szokott olvasni,
nem folyamatokat. Most pedig jól tudjuk, hogy ennek a testületnek az is a dolga,
hogy a folyamatokban tisztán lásson, és megfelelő következtetésekre jusson. A jelenlegi összejövetel is valamiképpen a hetvenes évek valóságát vizsgáztatja, a hetvenes évekről szól. Először arról, hogy mi volt az oka a felszínre jött vitáknak, milyenféle tapasztalatok, indulatok feszítették az embereket, amikor e vitákban igyekeztek tisztázni a hetvenes évek valóságát. Ügy vélem, hogy a legfontosabb mozgatórugója ezeknek a vitáknak az volt, hogy valamiképpen kiválaszthassuk korunk
fő ellentmondásait, mert azt már régebben megtanultuk, hogy a szocializmus nem
épül ellentmondások nélkül. A vitákban, melyek már mögöttünk vannak, kivétel
nélkül a valóságot feltáró, jobbító szándék keres magyarázatot ezekre az ellentmondásokra. Észrevettük, hogy a hetvenes években valami lezárult, lezárultak azok
a nagy társadalmi ütközetek, folyamatok, melyek a társadalom, s benne az írók
helyzetét rövid időn belül megváltoztatták, ez azonban a lelkiekben nem ment
végbe. A legnagyobb meglepetés az volt, hogy a döntő társadalmi átalakulások után
is itt állunk Magyarországon nagy tömegű, még nem igazán integrálódott társadalmi rétegekkel, csoportokkal, és ezek a nem integrálódott, a társadalmi folyamatokba beilleszkedni nem tudó embertömegek felhívták magukra a társadalomtudomány figyelmét. Megemlíthetem igazolásul a lakóhelyüktől távol élő, ingázó m u n kások tömegét, a munkásszállások lakóit, a mintegy egymillió állampolgárt jelentő
külterületi lakosságot, vagy az agglomerációban élő embertömegek szociális és kulturális ellátottságának gondjait és az ebből következő feszültségeket; vagy amire
nem számítottak eléggé, a rosszul képzett embertömegek, a pályakezdés nehézségeivel küzdők, az ú j lakótelepeken lakók új módon, szokatlanul jelentkező gondjait.
70

Ezeknek a társadalmi problémáknak kísérő jelensége volt az elmélettől való
félelem, a nagy társadalmi kérdések pragmatikus kezelésére való törekvés. Az ötvenes évek tapasztalatai miatt alakult ki sokakban a rossz érzés: az elméleti megközelítéseket eleve valamiféle szektás baloldaliságnak vélték, hiszen az ötvenes
évek politikai gyakorlata buzgón vezette vissza elméleti alapokra a maga tetteit, így
a politikával együtt az elmélet is diszkreditálódott. E tapasztalatokkal együtt kellett
szembenézni olyan vállalkozással, mint a gazdasági reform, s ennek nyomán az
érdekviszonyok nyíltabb feltárása keltette rémület. Ilyen társadalmi folyamatban és
helyzetben keletkeztek már a reform első lépései után az olyan viták, mint a kispolgáriságról szóló, amely nem volt rossz vita, de rejtett politikai mozgásokat is
tartalmazott, ami arra utal, hogy a társadalmi nyilvánosság szerkezete sok ponton
még ma is torzult. A kispolgáriság, mint életünket megkeresítő jelenség, s a velejáró magatartásformák egyértelműen a társadalom legfontosabb törekvéseinek elutasítását jelentik. Az elméleti felkészültség hiányából adódóan azonban moralizálva kezdték sokan ezt a kérdést feltárni, természetesen a moralizálás összes hátrányával. Nem az erkölcsi szempont alkalmazása volt problematikus, igenis alkalmazni kell az erkölcsi szempontot, de amikor elméletre és megfelelő politikai gyakorlatra van szükség, akkor ezt nem lehet moralizálással helyettesíteni. A kispolgáriságról szóló — többnyire jószándékú — vitákban ez gyakran előfordult.
Hasonlóképpen, a munkásosztályról szóló vita is a résztvevők többségének szándéka szerint jó vita volt. De még fontosabb, hogy kikerülhetetlen vita volt, s ezt
éppen a reform tűzte napirendre, tudniillik a reformnak az a jellegzetessége, hogy
az az érdekviszonyok feltárásával jár együtt. Ebben a vitában nagyon lényeges, a
munkásosztály helyzetére vonatkozó tapasztalatok kerültek felszínre. Kár, hogy nem
igazán szociológiai, szociográfiai ismeretek alapján, hanem bizonyos politikai viaskodás szellemében folyt, és a munkásosztály valóságos szerkezetének figyelmen
kívül hagyásával. Hátrányos következménye ennek az volt, hogy a „baloldal", főleg
az újbaloldal a párt szerepét és vezető funkcióját elvitatta azon a címen, hogy egy
vezetésre, társadalomirányításra képes munkásosztály nélkülözheti az e funkcióit kisajátító pártot. Revízió alá akarta venni tehát azt a meggyőződésünket, hogy mai
viszonyaink között a munkásosztály vezető szerepe egyenértékű azzal, hogy a párt
szerepére kell építeni. Ez volt a lényege tehát ennek az újbaloldal részéről folytatott
vitának. Mindezt azért mondtam el, mert egy bizonyos konklúzióhoz szerettem volna
eljutni. Nevezetesen ahhoz, hogy a rendszert ért bírálatok közül, az utóbbi évek
bíráló kampányai közül a legfájdalmasabb az újbaloldallal folytatott vita volt —
ha beismerjük, ha nem. Egyúttal tudomásul kellett vennünk azt is, hogy a jövőben
is lesznek különböző akciók, amelyek a marxizmus képtelenségét bizonygatni fogják. Ezzel még máig sem küzdöttünk meg igazán. Ez történt az úgynevezett létező
szocializmus és az újbaloldal közötti vitában, és itt térek vissza arra, hogy a valóság elméleti megközelítésétől való félelem ilyen típusú vitákhoz és ilyen helyzetekhez vezet. A gazdaságirányítás reformja még úgy indult el, hogy a „pragmatikusok"
és a „baloldal" összefogott abban a tudatban, hogy megvan a reális lehetősége a
gazdasági életben az optimalizáció és a humanizáció összekapcsolásának. 1972—73
tájékán eljutott az újbaloldal ahhoz a meggyőződéséhez, hogy az optimalizálási törekvés nem jár együtt a humanizációval, tehát az egész rendszert el kell utasítani.
Végeredményben és lényegében tehát megkérdőjeleződött a demokratizálás folyamata. Igaz ugyan, hogy hiba lenne felmagasztalni ezt a demokráciát, a mi demokráciánkat. Fogyatékos, rossz tapasztalatokkal is terhelt demokrácia ez, de nem a
politika tartja vissza a demokratizálás folyamatát. Társadalmunk csak gyötrelmek
árán szerzi meg a demokráciához szükséges tapasztalatokat.
Bátrabban kellene azonban visszautasítanunk, hogy a külsődleges, idegen politikai intézményekkel hasonlítsák össze demokráciánkat. Ebben nem vagyunk eléggé
merészek, ehhez a visszautasításhoz nincs meg a bátorságunk, és elsősorban ez az
oka annak, hogy minket szabadságjogokkal, demokráciával és más politikai kérdésekkel zsarolni tudnak.
71

Demokráciánk ellentmondásos jellegének egyik következménye a szellemi életben, hogy túlzottan tartós, zárt klikkek alakulnak ki sok helyen, hogy aggasztóan
sok értelmiségi klikk jött létre az elmúlt évtizedekben. Olyan klikkek és közösségek, amelyek kifelé egységesnek látszanak, azonban saját csoportjukon belül is
lehetetlenné teszik, hogy meg lehessen vitatni a közösség egyes tagjainak egymástól
eltérő nézeteit is. Sok lenne felsorolni ezen a helyen azokat az okokat, amelyek
ilyen magatartásokat és ilyen jelenségeket előidézhetnek. Egy dologban — úgy
vélem — enélkül is megegyezhetünk: valamennyiünknek arra kell törekedni, hogy
ne jöhessenek létre klikkek, amelyek lefogják saját tagjaik kezét is. A közélet egyik
súlyos problémája, hogy nehezen ismeri el a konfliktusokat. Rendkívül alacsony
fokú a konfliktustűrő képességünk. Közéletünkre, vitáinkra is gyakran a szellemi
bezártság jellemző — a klikkekre főképpen — s a szellemi élet egyes képviselői
külön érdekeik érvényesítése céljából saját másodlagos intézményrendszert hoznak
létre. E másodlagos intézményrendszer a védettségnek olyan rendjét alakította ki,
amely megakadályozza a tisztánlátást, s a felkészülést olykor döntő fontosságú
érdemi vitákra.
A másik súlyosan időszerű problémánk, hogy hamis dualizmus jön létre gazdaság és kultúra viszonyában, s ez a hamis dualizmus az irányításban is megnyilvánul,
de jelen van általában a szellemi életünkben is. Marx egész programja az, hogy
hajtsuk uralmunk alá gazdasági viszonyainkat, s ezáltal teremtsük meg az ember
felszabadulásának lehetőségeit. A szocialista építés folyamata pedig mégis egy bizonyos fajta dualizmus kialakulását eredményezte. A gazdaság és a termelés fejlesztése technikai és közgazdasági szempontoknak alárendelve ment végbe, szegénységünk által meghatározottan. A kultúra pedig mint valami ezen kívülálló, külsődleges jelent meg, ami közköltségekből adott juttatás, nem pedig a társadalom (benne
a gazdaság) egyik nélkülözhetetlen funkciója. A párt szerepe ezért épp ebből a
helyzetből érthető meg. Ebben a szerepben és lehetőségben bízunk, amikor a gazdaságot megkíséreljük uralmunk alá hajtani az elkövetkezendő időszakban a szó
marxi értelmében. Ami által a gazdaság is dinamikusabban fejlődik és gazdagsággá válik.
Vannak tapasztalataink, amelyek ezt a törekvést teljesen érthetővé teszik. Ezek
közül különösen fontos számunkra kulturális intézményeink állapota, amely ugyan
történelmi okokból alakult úgy, ahogyan alakult, de ma már egyre elviselhetetlenebb számunkra az e területen való lemaradás. Ez könnyen azzal a következménynyel járhat, hogy a társadalmi rendszerrel, a nemzettel, az országgal, a jövővel való
állampolgári azonosulás lehetőségét kockáztatjuk. Meggyőződésem, hogy ez az ügy
lesz a legfontosabb kulturális probléma a jövőben. Az életszínvonal-politika vitathatatlan előnyei a társadalmi konszolidáció folyamatában, az emberek társadalmi
beilleszkedésében meghozták gyümölcsüket. Ez a politika — az ötvenes évek. tapasztalatai nyomán — arra épített, úgy gondolkodott, hogy az emberek mai és mindennapi létét nem áldozhatjuk fel egyszerűen a ' j ö v ő oltárán. De ez azzal járt, hogy
individuálisan szervezhető létünk sok ponton fölébe kerekedett — intézmények
dolgában is — közösségi létünknek. Hogy érzékeltessem, mire gondolok: 30—40 évvel
ezelőtt — talán a szegénység miatt — az embereknek a közösségi intézményekkel
való találkozás pozitív élményt jelentett, hiszen akkor az intézmények színvonala
felette állt a hétköznapoknak. Ma nem egészen ez a helyzet. Az emelkedő színvonalú mindennapokat a kulturális intézmények színvonalának emelkedése nem
követte megfelelően sok vonatkozásban. A mégoly gyorsan fejlődő kulturális élet
nem tudta követni a gyorsabban javuló személyes életkörülményeket.
Ha a valóság, az irodalom és a kritika között meg akarjuk keresni a járható
utat, talán az itt említett kérdéseken is érdemes és szükséges elgondolkodnunk.

72

FEKETE GYULA:

Javaslatot teszek. A „Gondolta a fene" kötetről érdemben itt nem eshetett szó,
hiszen sem a szerzője, sem a kiadója nem kapott meghívót. Azzal a megjegyzéssel,
miszerint a tervezett sorozatnak az a veszélye: egyoldalúvá tenné a szerzők és kritikusok között kívánatos dialógust — lényegében egyetértek. Javaslom: folytassák
a sorozatot úgy, hogy az érintett kritikusok is kaphassanak szót az egyes'kötetekben.
Köszönöm egyébként Tóth Dezső nagyon alapos és átgondolt fejtegetését, amelylyel felvázolt elénk egy koncepciót. Ez ma érvényes koncepció, s hogy értékrenddé
szilárduljon, azon az itt jelenlevők nagyobbik része is munkálkodik.

SZABOLCSI

MIKLÓS:

í

(A VITA ÖSSZEFOGLALÁSA)

A vita során felvetődött a kérdés: lehet-e beszélni napjainkban, a hetvenes évek
második felében a magyar irodalom ú j áramlatáról, a jelentős művek ú j hullámáról; különbözik-e a hatvanas évek irodalma lényegesen a hetvenes évekétől.
Ha erre a kérdésre választ akarunk adni, először is azt kell meggondolni, hogy
az irodalmi változások aránylag lassúak, hogy egy társadalmi folyamat hatása az
irodalomban nem azonnal, csak jóval később észlelhető. A felszabadulásnak nem
közvetlen élménye, hanem írók társadalmi hovatartozására, alapvető indíttatására
vonatkozó hosszú távú hatása bizonyos szempontból csak most érezhető. Az 1962-es
határ, a szocializmus alapjainak lerakása hazánkban is lényegében csak most kezd
igazán megmutatkozni a magyar irodalomban. Mai irodalmunk folytatja a hatvanas
éveket, de az akkori törekvések ma sokban más közegben, más körülmények között
jelentkeznek, az akkori törekvések sokszor más értelmet nyernek. Ez a más pedig
éppen a ma magyarországi társadalmi valóságának a hatvanas évekétől lényegesen
elütő volta, az általunk fentebb elemzett kérdések jelentkezése, megjelenése.
Ez a „másság", a hetvenes évek irodalmának ú j vonásai pedig abban is megmutatkoznak, hogy íróink, „demográfiai összetétele" az utóbbi években lényegesen
megváltozott. Egy nagy nemzedék eltávozott közülünk; az úgynevezett derékhad és
az úgynevezett „fényes szelek" nemzedéke, tehát a ma 50—60 évesek irodalmunk elismert nagyságai, fősúlyának hordozói lettek, de mellettük igen nagy számban bukkannak fel, kezdik meg pályájukat ú j és ú j írók, akiket általában „a fiatalok"-nak
szoktunk nevezni, 40 évtől a 18 évesekig. Az ő látásmódjuk, más élményviláguk, az
ő kérdésfeltevéseik, az ő hangjuk már lényegesen megváltoztatta és megváltoztatja
irodalmunk Összképét, teljesítményét.
De ezen a demográfiai, voltaképpen mennyiségi szemléleten túl is: a hetvenes
évek irodalma a régi kérdéseket másképpen kezdi megválaszolni és ú j kérdéseket is
tesz fel. Ezekre fentebb utaltunk, összességében kétségtelenül, megtartva közületi
jellegét, az irodalom inkább kérdező, határozatlanabb és keresőbb; nem fogad el
kész igazságokat, érzékenyen reagál az ú j ellentmondásokra. Ugyanakkor kifejező
eszközökben, technikai megoldásokban ismét ú j és ú j utakat keres; s ezeknek csak
egyike, az egyes kritikusok által egyedüli jelentős áttörésként kiemelt nyelvrobbantó forradalom, a Tandori Dezső kísérlete. A figyelmes szemlélő a magyar próza 73

ú j formáiban is, de főleg a magyar lírában sok új, bátor kezdeményt vehet észre;
köztük az intellektuális átlátás ú j formáit is már. A hetvenes évek irodalma, ha
még nem is teljesen ú j minőség a hatvanas évekéhez képest, de mintegy a változások lassú felhalmozódásával egyre észrevehetőbben előkészítője, vagy talán már első
felvonása a szocialista magyar irodalom egy ú j szakaszának.
Ez a kérdés kapcsolódik az ülésszak másik vitakérdéséhez. És ezt, sarkítva a
kérdést, úgy lehet megfogalmazni: merre fejlődjön tovább, merre haladjon tovább
a közéleti irodalom, a valóságot faggató, szocialista irodalom? A vitában hangot
kapott az a felismerés, amelyet legvilágosabban Tóth Dezső mondott ki: továbbra
is támogatni kell a közéleti irodalmat, a valóságfeltáró irodalmat, annak minden
formáját és műfaját, de kívánatos lenne a továbblépés: elmélyülés, differenciálódás,
és a magyar szocialista-realista irodalom továbbfejlődéséhez segítségül hívhatja az
elmúlt korszakok polgári irodalmának legjobb vívmányait, poétikai eszközök, például lélekábrázolás terén is. Ez a megállapítás nagy vitát keltett; pedig a szocialista
irodalom fejlődésének világszerte észlelhető tendenciája fogalmazódott meg.
Arról van szó, hogy továbbra is fontos a valóság közvetlen megragadásának
műfajaként a riport, a szociográfia,' a dokumentum, és az ezekre épülő, ezeket a
realista elbeszélő próza eszközeivel ötvöző műfajok. És továbbra is fontosak természetesen a valóság ellentmondásait mintegy a jelenségvilág szintjén megragadó,
ábrázoló művek. De a hetvenes évek ilyen irányú kezdeményeit gazdagítani és elmélyíteni kellene — a mégoly bonyolult felszíntől eljutva a mélyig — a gondolati,
történeti, lélektani mélységekig. Ha a kritikus kívánságot fejezhet ki, így hangzana: a
magyar közéleti indulatú, társadalomért felelősséget hordozó friss, vállalkozó kedvű
irodalom a történeti mélység, a lélektani árnyaltság, az intellektuális gazdagság felé
kellene hogy továbbfejlődjék. Mint ismeretes, a magyar költészetben már megtörtént ez a gazdagodás. Líránk csúcsai éppen ezt az ú j f a j t a szintézist jelentik, közéleti
elkötelezettség, filozófiai mélység, történeti általánosítás ú j f a j t a egységét. A prózában még ritkábban bukkan föl ez a szintézis, bár legújabban Szabó Magda Régimódi története, Nádass Péter Egy családregény vége című műve, Illyés önéletrajza
ennek a történeti és lélektani gazdagításnak, ennek a kitárulkozásnak és ú j értékek
befogadásának kísérletét jelentik. A ma világirodalma sok nehéz problémát és elrettentő példát nyújt; de vigasztaló és felemelő példát is, példát arra, hogy hetvenes éveinkben éppen ez, a közéleti indulatú, alapjában a modern realizmus kifejezőeszközeivel élő, de történelmileg, lélektanilag és filozófiailag gazdag próza kifejlődött és világsikerű műveket alkotott; Bikovtól Raszputyinig, Marqueztől Llosaig,
Bölltől Siegfried Lenzig. A magam részéről biztos vagyok benne, hogy a magyar
szocialista-realista próza művei sorában a mostani előkészítő szakasz után elkövetkezendő években találkozni fogunk az ú j Tündérkerttel, az ú j Iszonnyal, az ú j
Befejezetlen mondattal.

74

DOBOZY

IMRE:
(ZÁRSZÓ)

A tanácskozás hasznos volt, bizonyította, hogy alkotók és kritikusok indulatok
nélkül, érvelve, higgadtan képesek közös eszmecserére, ajánlatos lenne egy-kétévenként, redszeres jelleggel, megismételni a találkozót. Jellemzője a tanácskozásnak,
hogy több kritikus szólalt fel, mint író. Előbbiek otthonosabban mozognak elméleti
kérdésekben, felkészültségük mellett olvasottságuk köre is mérhető volt, nemcsak a
felsorolt nevek tekintetében, hanem az elemzett esztétikai minőségek hovatartozását
illetően is. Az alkotók a kelleténél kevesebben és óvatosabban vettek részt a vitában, holott épp a művészi megismerés mostani problémáiról bizonnyal érdekes
tapasztalatokat és kérdéseket vethettek volna fel. Mindenesetre érezhető volt, hogy
az irodalomnak — az alkotóknak — ajánlatos mélyebb társadalomtudományi és
elméleti jártasságra szert tenniük. Egyre nehezebb a „saját kútfőből" meríteni, a
mainál szükségesebb érteni, mi történik ebben az országban, merre tartunk, s képeseknek kell lennünk a különféle jelenségeket összefüggéseikben elhelyezni.
A próza fejlődéséről Gáli István azt mondta, „a prózaírók abból élnek, amit mások meghagynak nekik". Ebből meg is lehet élni, túl sokat hagynak meg mások.
Az adott világ kimeríthetetlen forrás. Azt is mondta, nincs nagyregény, eluralkodott
a kisregény, ami mintha azt jelezné, hogy a prózaírók nem vágják nagy fába a
fejszéjüket. A kisregény léte, terjedése világjelenség. Valóságunk oly szövevényes,
oly nehezen áttekinthető, hogy az írók — nagy többségük — teljes szintézis helyett
mikroszintézisre vállalkozik. De ez nem baj. A mikroszintézis izgalmassága felrázóbb, mint az erőltetett vagy felszínes nagy szintéziseké. A szűk robbanótérben
lejátszódó dráma — vagy komédia — érdekesebb a szétterülő. tablónál. A mi egyik
nagy problémánk, ha nem a legnagyobb, a szocializmusban élő személyiség és a
közösség lehetséges harmóniája. Ez bizony drámák és gyötrelmek árán megy végbe,
méghozzá generációként megújuló drámák és gyötrelmek árán. Ezt kisregényben is
nagy témaként lehet megírni. És ebben a vonatkozásban nem lehet, nem szabad
prakticista módon lesni, hogy a gazdasági-társadalmi fejlődést rögtön nyomon követik-e a teljességre törekvő nagyregények. Egyáltalán, nem ártana tisztázni a jelen
idejű teljesség ismérveit. A felszólalók közül többen utaltak rá, hogy egy bizonyos
távlatból mi mindent látnak másként, mint annak idején. Ezen is érdemes lenne
eltűnődni. Ez a „másként látás" nem jelenthet évenkénti újraértékelést, hiszen a
világirodalom jeles műveinek abszolút többségét nincs, aki újra meg újra megírja.
Koczkás Sándor megemlítette, hogy a nyilatkozatok ideje lejárt. Többé-kevésbé
igaza van. De azért még túlságosan is él bennünk annak az időszaknak az emléke,
mikor egy-egy nyilatkozat fontosabb volt a műnél.
Egy másik kérdés, amit idehaza időszerűnek vélek. Geno Pampaloni, a legismertebb olasz polgári kritikusok egyike, kinek közismerten nincsenek marxista nézetei,
nemrég megmondta, hogy az egyszemélyes világról, az elidegenedésről, a magányról, a kiszolgáltatottságról, a szégyenről, a szellemi levetkezettségről már mindent
tudunk, de a világirodalom prózájában hol lelhető fel az adott történelem, a konkrét idő. (Szerinte ilyen írások elsősorban azokból az országokból jönnek, melyeket
egyszerűen „diktatúráknak" szoktak nevezni, tehát a Szovjetunióból, a szocialista
országokból, továbbá egyes dél-amerikai szerzőktől.) Érdekes, hogy Pampaloni nemcsak észreveszi a jelenséget, hanem a nyugati irodalommal szemben igényként is
megfogalmazza. Mintha a mi kritikai életünkben ez nem lenne olyan világos...
Egyetértek azzal, hogy azok a pályatársaink, akik nem a mi világnézetünk oldaláról közelítik meg mondandójukat, de valami érdemlegesen ú j a t közölnek az emberről, vagy — a polgári irodalom hazai folytatóiként — szuggesztíven és igényesen
lelepleznek valami idegent, valami nem követhetőt, azok szövetségeseink. Csakugyan
75

azok. Még tanulni is lehet tőlük, akárcsak a nyugati irodalom izgalmasan ú j eredményeiből. Arra azonban gondolnunk kell, hogy a polgári irodalom sikeres és ú j
eszközei tartalmakat is hordoznak, és ezek a tartalmak csak bizonyos — főképp polgári — életjelenségek, magatartások ábrázolására alkalmasak, az átmeneti korszak
emberi viszonylatainak kimondásában nem egyszer egyoldalúvá válnak. Tanuljuk
el, ami ezekből az eszközökből érték. De persze, tanuljunk Ajtmatovtól, Raszputyintól — nem kívánom hosszan sorolni a neveket —, akik rendkívül meggyőző
hitelességgel, izgalmasan írják meg az átmeneti kor embereit. És, ami szintén elgondolkodtató, vajon nem lennénk-e képesek következetesebben, tágranyitottabb szemmel fölfedezni a bontakozó csírájú szocialista jelenségek értelmét s érvényét. Azzal
a társadalomkritikai felelősségről, mellyel egyáltalán hozzá lehet nyúlni korunkhoz.
Folytatva ezt a kérdést, egyetértek Tóth Dezsővel abban, hogy irodalmunkat —
annak javát —, megközelítéseit, látomásait, megkomponálási módjait minél előbb az
egyetemes világirodalom szintjére emeljük. Ez az „egyetemesség" azonban korántsem egyértelmű. Ahogyan a mai világban nincs emberi egyetemesség a szocializmus
jelenléte, tudomásul vétele nélkül, a művészetben, az irodalomban sem lehet tartós
állapot, hogy mi „egyetemeshez tartozónak" értjük a nem szocialista világ értékeit,
emez utóbbi világ azonban nem t a r t j a „egyetemeshez tartozónak", bennefoglaltnak
a szocialista irodalom értékeit. Ez hasadásos állapot. Mi a polgári egyetemességhez
aligha tudunk originális, ú j értékeket hozzátenni: ilyen híradásokat irodalmunk csak
a saját világunkról képes adni. Tehát valami mást, mint amit a polgári • egyetemesség elfogad. Azt gondolom, hogy hosszabb integrációs folyamat után ú j r a helyreáll
majd a világirodalom tényleges egyetemessége, de ebben a folyamatban eleve kizárt, hogy lemondjunk sajátos, önálló, új mondandóinkról, hogy irodalmi termésünk
ne hordozza az itt és most élő, alkotó, csalódó, helyét kereső, ú j r a meg ú j r a nekirugaszkodó ember és társadalom specifikus ismérveit.
Ami a szociográfiát illeti, ez a m ű f a j nem kevés érdekességet, jó izgalmat adott
az utóbbi évtizedben. Lehetőségeit akképp aknázza ki legjobban, ha minél több
hiteles információt közöl, szemléletünk minél összetettebb ábrázolását, netán historizmust is, a jelenségek és események társadalmi-történeti hátterének megrajzolását. Semmiképp nem nevezném a szociográfiát kizárólag az „igazi" próza előszobájának. Ismerünk műveket, melyek önálló irodalmi alkotásként is megállják helyüket, és ismerünk olyanokat, melyek többé vagy kevésbé kitűnő nyersanyagok egy
majdan megírható regényhez, drámához. Sokat beszélünk az irodalom tudatformáló
szerepéről, el-elfeledkezve róla, hogy a nagy művek lassan hatnak, olykor él-eltűnnek a süllyesztőben, hogy egy-két évtized után ú j r a felfedezzék őket. A szociográfia
akutabb hatású. Beavatkozás. Állásfoglalásra szorítás. Nagyon jól tudják ezt mindazok a világirodalomban, akik az úgynevezett valóságirodalmat csinálják, csaknem
naplószerűen követve egy-egy emberi mozgást s annak indítékait: s anélkül, hogy
a valóságirodalom alapvető helyéről, szerepéről megfeledkeznének, kiemelkedő művekben az ellenőrizhető konkrétumot is képesek az egyetemes szférájába emelni.
Irodalmunk a felgyorsult világban nem nélkülözheti a szélesebb kitekintést,
összefüggéseket is nyújtó tájékoztatást, nem csupán kifejezetten irodalmi, hanem
társadalmi, gazdasági kérdésekben, és abban, hogy hogyan is élünk, hogyan kellene
élnünk, vagy realisztikusabban fogalmazva, hogyan lehetséges következetesebben és
teljesebben élnünk. Szövetségünk gyakorlatra váltotta közgyűlési elhatározását abban a vonatkozásban, hogy neves politikai-tarsadalmi vezetőket hív meg, rendszeresen, részint előadásra, részint kötetlenebb, kérdezőbb találkozóra. Elhatározásunk,
hogy a jövőben nemcsak magas szintű vezétőket látunk vendégül, hanem egy-egy
részterület hozzáértő szakembereit is. Ez fontos. Tájékozódási pontok nélkül lehetetlen biztosan eligazodni. Szabolcsi Miklós említette, hogy Vannak bizonyos krízisjelek, amelyek nem biztos, hogy a hetvenes évek társadalmában születtek. Azt mondanám, egy részükről legalább, biztos, hogy nem most keletkeztek, hanem jóval
korábban, de csak most vettük észre, most kezdjük elemezni őket. Ez a késettség, a
történeti-társadalmi feszültségek kései felismerése, a r á j u k adandó lehetséges —
76

adott időben lehetséges — válaszok ki-kihagyása, bizonytalansága visszahat a társadalomra és az emberre. Elbizonytalanítja. Mi hát, ami tartós, mi az, ami átmeneti?
Mi az egészen igaz, mi az, ami csak félig az? Milyen gazdasági, társadalmi, emberimagatartásbeli kérdések megoldásához van valóságos erőnk és képességünk, s mely
kérdések azok, melyekről csak intelmeket, biztatásokat, szónoklatokat tudunk mondani? Elbizonytalanodás, persze, személyes indítékok miatt is mindig volt, lesz: ez
azonban ne vigasztaljon bennünket, a társadalom egyénekből áll, s az egyszemélyi
ellehetetlenülést is vizsgálnunk kell. Pozsgay Imre azt mondta, konfliktustűrő képességünk alacsony. Ehhez én hozzátenném, hogy konfliktusaink minősége és mennyisége is változott. De kétségtelennek tartom, hogy — főképp hallgatás vagy bizonytalan félválaszok helyett — fordulatok, ránk zúduló s ellentmondó hatások, váratlan
nehézségek, távlatvesztések esetére fokozatosan fel kell építenünk az egyénben a
tisztánlátást, az eltökéltséget, a nemkívánatos jelenségek elleni harckészséget, a
megpróbáltatások elviselését: mert helyettünk senki nem oldja meg problémáinkat,
helyettünk senki nem viseli el nehézségeinket.
Főképp a fiatalok nevelésében szükséges érvényesíteni az átgondolt, őszinte felkészítést az életre. Világosan meg kell mondani nekik, hogy semmit nem kapnak az
élettől ingyen. Hogy mindenért meg kell verekedni. Hogy készüljenek fel a csalódásokra, s az azokkal szembeni szilárdságra. Ne tanítsanak nekik mást az iskolában,
mint amivel a valóságban találkozni fognak. Ha a magam korosztályára gondolok,
elmondhatom, nem egyszer-kétszer csalódtunk három évtized alatt. Kísértett is olykor, lecsapni a szerszámot, csinálja más, hiszen az egészet „nem így képzeltük".
Ezért is nélkülözhetetlen a tájékozottság, a tárgyilagos ítélet, a históriai szigor. Mi
maradandó, nii múlandó: mit lehet megváltoztatni, mit nem vagy csak alig, s azt is
nagy erőfeszítéssel: mit lehet „gyorsan" megoldani, s mit csak generációk állhatatos
munkájával. Ne keverjék össze a dolgokat, alakuljon ki bennük egyfajta társadalmipolitikai fajsúlyérzék. És készüljenek rá, hogy ha valami „elintéződik", rögtön kéthárom új, nem volt kérdéssel állnak szemben.
Az élet így telik napjainkban is, megújuló és megújító küzdelemmel. Ha ebben
a küzdelemben képesek vagyunk meglelni, fölismerni és kimondani a kor emberét,
akkor — ha nem is mindig — de mégis, általunk is mozog a világ előre, és sokakat
meg lehet kímélni attól, hogy hitüket veszítsék, s túlságosan elfoglalják magukat
a csalódásokkal.

77

100 éae. izületeit

JCuuLy.

QtpiJLa

FÜLÖP LÁSZLÓ

Krúdy mélyvilága
i.
Krúdy írásművészetének hívei és ellenfelei nem ritkán képletszerűen, sémaszerűen egyoldalú és leegyszerűsítő képet alkottak a bonyolult életmű jellegzetességeiről, s ezek a sémák az olvasói köztudatba is átmentek, akadályozva az érvényes
megközelítést, a helytálló ítélet érvényrejutását. Az író félreismeréséhez vezető
sztereotípiák már az 1910-es évek elején felbukkannak, s aztán jó ideig szinte változatlanul tovább öröklődnek a sokáig meglehetősen szegényes Krúdy-irodalomban.
Hatásuk igazában a máig ér, jóllehet az utóbbi két-három évtizedben készült tanulmányok némelyike nem keveset tett a jobb megértést nehezítő klisék és tévhitek
érvénytelenítéséért.
A meggyökeresedett közhelyek szerint Krúdy a nagy varázsló, az ábrándos „ködlovag", a „zseniális cigányprímás" (Schöpflin Aladár), a „biedermeier zsibárus"
(Mácza János), „a neoromantika első magyar mestere" (Kárpáti Aurél), az „álomregény" (Komlós Aladár) megteremtője, akinek prózaművészetében a legfontosabb
a stílvarázslat, a zsongító nyelvzene, az emlék- és hangulatkultusz, az idő „dallamosítása" (Cs. Szabó László), a mindent átfinomító líraiság, az enyhítő és megszépítő
stilizálás. Méltató vagy bíráló hangsúllyal említik a róla szólók, hogy az epikus megelégedett a hangulatteremtéssel, belefeledkezett az ábrándok, emlékek és nosztalgiák
színező festegetésébe, az illúziókkal való játékba; másodlagos élményekre, könyvélményekre hagyatkozott, azokat variálgatta; megrekedt a romantikában; összeszűkített prózavilágában túlteng az érzelmesség, az édesség s a modorosság; a valóságélményeket elpárologtatja, s olyan költői világot teremtett, amely az újromantikusszecessziós stilizálásra épül, s ekként meglehetősen elvonatkozott, tükröző érvénye
csekély, valóságfelfedező és valóságkifejező értéke igencsak fogyatékos. Ha a teljes
életmű hiteles megismerése a célunk, nemigen tehetjük meg, hogy az itt utalásszerűén jelzett vélekedéseket egyszerűen elutasítjuk, azt állítva, hogy ezek merő
tévedések, semmi közük nincs a tárgyhoz. Valószínűleg akkor ítélünk helyesen, ha
tudomásul vesszük, hogy az említett észrevételek jórészt olyasmire utalnak, ami
valóban része a Krúdy-epikának; olyan jellegzetességekre hívják fel a figyelmet,
amelyek többnyire föllelhetők a hatalmas terjedelmű, szövevényes szerkezetű életműben, amely ellentéteket is egyesít, egymástól távollevő pólusokat is összekapcsol.
Együtt élnek — és küzdenek — benne különböző irányzati jelenségek, szemléleti
formák, módszertani jellegzetességek, esztétikai hatóelemek. Az érintett szempontokkal azért lehet vitánk, mert egyoldalúan hangsúlyoznak, nincsenek eléggé tekintettel a bonyolultságra, a sokszerűségre, a részt akarják egészként feltüntetni. A b a j t
tehát abban láthatjuk, hogy sokan és sokáig „aránytalanul túlbecsülték a . . . biedermeier-édeskésségnek, sőt modorosságnak arányait és fontosságát a Krúdy-életműRészlet egy nagyobb tanulmányból.

78

ben". 1 Az a nem megnyugtató, hogy „rajongóit gyakran kielégíti ennek a költői
világnak romantikus-érzelmes, szándékoltan »-ódon« patinás felszíne, őszies mélabúja, mondatainak zenéje". 2 Schöpflin Aladár beszélt először — 1913-ban — Krúdy
gordonkázásáról, andalító gordonkahangjairól, ebben ismerve fel az uralkodó hangnemet, ezt tekintve az egyetlen elbeszélő szólamnak.' „Krúdy orkeszteréből — Szauder Józsefet idézzük — egy emberöltőn át ezt a hangot hallották ki legtöbben a
legjobb kritikusok közül is, ezt variálták a zenélő órára, a hárfára, a kürtre, és
majdnem mindig a sírva vigadás cigánymuzsikájára, hogy a hattyúdalt ki ne felejtsem. Érdekes, hogy ha ez a különben érdemes kritika felfedezte is néha az idegen,
disszonáns, rikító-sivító hangot, a gerinchasogatót, nem azt mondta róla, hogy íme,
valami más ez, mint amit megszoktunk, hanem ezt: Krúdy »görcsösen ragadta meg
a gordonka nyakát«." 3 Az ilyesfajta szemléletet közvetítő kritikai kép ellenében
érezhetjük szükségét a bonyolultabb világkép és esztétikum természetéhez, a valóságos összetettséghez jobban igazodó jellemzés minél teljesebb kimunkálásának.
Az újabb Krúdy-irodalom egy része megtette már a leegyszerűsítések elleni óvásokat, felvetett másfajta szempontokat, segített az egyoldalúság megszüntetésében,
kezdeményező módon járult hozzá ahhoz, hogy láthatóvá váljék az író „másik arca".
Lényeges fölismerésként könyvelhető el annak a tudatosítása, hogy Krúdy korántsem egyszerű, könnyen kiismerhető és megfejthető, szimpla képletbe foglalható, hanem „már-már zavarbaejtően bonyolult jelenség". 4 Megfogalmazódott, hogy a közhittel ellentétben Krúdyt aligha a monotónia . miatt tarthatjuk „fárasztó írónak",
sokkal inkább a túláradó gazdagsággal kell megküzdenie olvasójának, s nem szabad
figyelmen kívül hagyni, hogy ebben a bőségben s gazdagságban — amint Szauder
József figyelmeztetett, Rákos Sándor véleményére is hivatkozva — „mily sok a
réteg, mennyi az ellentmondás, a válság és a dráma". 5 A rétegezettség tudomásulvételével együtt járt annak a belátása, hogy az álomlátó lírikus, az elvonatkoztató
stílusművész valójában kiváló megfigyelő, sokat tudó, bőséges életismeretet birtokló
valóságlátó, az „éles valóságábrázolásnak" 6 is mestere; műveiben nemcsak álmok és
nosztalgiák teremnek, nemcsak ábrándok és fantáziaképek virítanak, hanem gazdagon megelevenedik az élményszerűen birtokba vett valóság is. Ezek a felismerések
még tovább mutató kritikai tételekhez is elvezethettek.
A valóságábrázolást is feladatának tartó művész tükrözésmódjának vizsgálata
ébresztette rá némelyik Krúdy-kutatót ennek a realizmusnak a különösségére, külön figyelmet érdemlő sajátosságaira, különleges minőségeire. Egyik méltatója már
a negyvenes évek elején arról ejt szót, hogy Krúdy „realizmusa démoni". 7 Később
Sőtér István a kegyetlen írói látásmód jeleire figyel fel. „Krúdy, a kegyetlen író:
különös felismerés ez — írja —, ha arra a »ködlovagra« gondolunk, akinek valamikor láttuk . . . Van-e bonyolultabb író Krúdynál? . . . Nem ismerek nála erőteljesebbet, keményebbet. Merő félreértés, hogy korunk biedermeier nosztalgiái épp nála
találtak kielégülést." 8 A hatvanas évek végén Szabó Ede egy előadásában 9 az életmű
hármas rétegződéséről beszélt; rámutatva az idill, érzelmesség, romantika, líra, az
ennek ellenében felszikrázó dezillúzió, irónia, kritika és a nagyfeszültséggel felcsapó
démonia, meghasonlás, zaklatottság, dráma tartalmainak izgalmas keveredésére, az
együttélésből származó polifóniára; s egy másik helyen 10 már. a „mélyvilág" kategóriát is használta az egyik regény elemzésében. Legújabban ennek az összetettségr
nek a szem előtt tartásával, a mélyvilágba is behatoló ábrázolásmód sajátosságaira
is figyelve készítette el nagy tanulmányában egy igen jelentős pályaszakasz mérlegét Bori Imre. 11 Ezek a kezdeményezések — vagy például Szauder Józsefnek a
novellista arcképét megrajzoló írásai. — arra ösztönözhetnek, hogy a vizsgálatokat
tovább folytassuk, megpróbálva minél többet felderíteni Krúdy teremtett világának
mélyrétegeiből; vonásokat húzva t— ahogy Pamlényi' Ervin már alkalmazta a kifejezést — „a másik Krúdy" 12 portréjához.

Ha a mélyvilág ábrázolásának példáit keressük, esetenként csak részletekre,
motívumokra, betétszerű egységekre találhatunk. Egy-egy váratlan mozzanat, meglepő futam, furcsa képzetsor, néhány utalás, terjedelmesebb metszet vagy a mű
79

valamely rétege figyelmeztet nemegyszer — olykor novellákban, sűrűbben regényekben — „a másik Krúdy" életlátására, elemzésmódjára, világképére. Ezek a kisebbnagyobb fejezetek olyan írásokban is helyet kaphatnak, amelyek egyébként egészében nem a mélyrétegekbe ereszkedő írót állítják elénk. Ilyenkor az adott műalkotásban feszültség képződhet, kontraszt keletkezhet a rész és egész viszonyában, s a
disszonáns egység voltaképp figyelemkeltő vagy sokkírozó részelem marad, mintegy
betétként illeszkedik a teljes tárgyi anyagba és jelentésrendszerbe. Ebben a változatban töredékeket kapunk, fragmentumokat olvashatunk, mert az elbeszélést végeredményben nem a mélyvilágábrázoló epikusi szándék irányítja. Adalékok, jelzések ezek, amelyek azonban nem állnak magukban, szétszórtan és elszigetelten, mert
nagyobb rendszerekbe is beletartoznak. Az egyes regényekből kimetszhető példák
részint egymásra utalnak, a távolból is egymáshoz kapcsolódnak, az összefüggéskereső olvasás révén sorozattá szerveződnek. A variációs sorozatosság fölerősíti az
atomizált egységekben meglevő részjelentéseket, s ezek ily módon m á r nyilvánvalóan sokat elárulhatnak az alkotói valóságszemlélet, életérzés és gondolkodás
lényeges jellegzetességeiből. Ami magára utaltan, elszigeteltnek is vélhető helyzetében netán merőben alkalminak és esetlegesnek, járulékos kuriózumnak látszott, a
rokonságok s megfelelések felderítése és az összefüggések rögzítése után sokkal
lényegesebbnek, mélyebben jellemzőnek tartható. Ha a Krúdy-epika rejtettebb
szemléleti tartalmait, mélyrétegi dimenzióit szeretnénk áttekinteni és értelmezni,
ezeknek az adalék- és jelzésszerű, sorozatokká összekapcsolható metszeteknek a
tanúságtételét sem mellőzhetjük. Kifejező érvényük és funkciójuk méginkább megerősödik, ha egy ennél is teljesebb és zártabb rendszert alkotó sorba állítjuk őket,
másfajta viszonyítást is elvégezve.
Krúdy írói mélyvilágáról ugyanis elsősorban annak alapján beszélhetünk, hogy
vannak olyan művei — ebben a tekintetben is a regényeké az elsőség —, amelyekben nem található semmiféle biedermeier vonás, eszményítő stilizálás, átfinomító
esztétizálás, nincsen anekdotikus könnyedség, lírai önfeledtség, hangulatkultusz, érzelmesség, ábrándos romantika. Még a részletekben sem. Ezeknek a regényeknek a
teremtett valósága tehát — a novellák egy sorozatával egybevágóan — egészében
jelzi a mélyrétegekbe hatoló művészi szemléletet, bizonyítja a nyomasztó élményeknek és a súlyos tudásnak, életismeretnek a látásformáló jelenlétét. Ha. olyan alkotásokra gondolunk, mint például az Asszonyságok díja (1919), a Napraforgó (1918),
a Kleofásné kakasa (1919), a Mit látott Vak Béla szerelemben és bánatban (1921),
a Valakit elvisz az ördög (1912), a Zöld Asz (1930), a Purgatórium (1933) vagy a
De Ronch kapitány csodálatos kalandjai (1912) elbeszélésfüzére, minden esetben
Krúdy elbeszélői mélyvilágának egy-egy tartományát idézhetjük fel. Ezekben a
tárgyi, érzelmi, gondolati mélyrétegek ábrázolása nem korlátozódik egy-két részletre, motívumtöredékre, kisebb fejezetre. Maga a műegész, annak teljes esztétikai
valósága közvetít — tárgyiasan, atmoszférateremtéssel, reflexiókban, helyzetrajzzal,
jellemek és sorsok festésével — olyan tartalmakat, amelyek egyértelműen a mélyvilág
képzetét keltik. Bennük nyilvánvalóan uralomra kerül a dezillúzió, a szkepszis, a
komorság, a következetes borúlátás, a vívódás, a drámaiság, a tragikumérzet; szóhoz
jut a fájdalmas, a beteg, a torz, a szorongató befogadására nyitott érzékenység, az
ábrándokat elhárító másfajta fogékonyság. Az önmagukban is elidegenítő, megrendítő vagy viszolyogtató elemek itt azonos — és egységes — sugallatú egészbe illeszkednek, annak összhatásába olvadnak be.
Azok a regények és novellák, amelyek több-kevesebb részmozzanat érvényével
— voltaképp jelzésszerűen — utalnak a mélyvilág létezésére, egyedül nemigen győzhetnének meg arról, hogy szemléleti rendszer rejlik az ábrázolásmód mögött. Az
előbb említett művek viszont nyilvánvalóvá teszik, hogy ez a szemléletrendszer az
írói világképnek igen fontos alkotója és meghatározója. A máshonnan való metszetek is akkor kaphatják meg igazi szerepüket és jelentőségüket, ha ezeknek a jellegadó alapműveknek a sorához, az abból kifejthető üzenethez kapcsoljuk őket. így
lehet teljessé az összefüggés, ekként bontakozhat ki a kimetszhető részekből és az
alapművek totalitásából az elbeszélő mélyvilága.
80

PODOLIN

S Z A B Ó RVAN: K I N I Z S I

(NAGYVÁZSONY)

2.
Ha mindazt egyetlen alkotásban keressük, amit regények és novellák részleteiben
fedezhettünk fel a mélyvilágteremtő író életismeretének, valóságlátásának és ábrázolásmódjának bizonyítékaként (az itt közölt részletben ez az áttekintés nem kaphatott helyet), több lehetséges példa közül választhatunk. Mégis úgy érezhetjük,
hogy a példaválasztás talán akkor a legindokoltabb, ha a sorból az Asszonyságok
díja című regényt emeljük ki; benne látva azt a modellt, amelynek a vizsgálata
révén egy mű alapján a legtöbbet tudhatjuk meg a „másik Krúdy" életlátomásáról,
mélyrétegekben járó valóságábrázolásáról, annak erejéről s hatékonyságáról. Ez a
meghökkentően különös és egyéni regény jóformán összefoglaló példatára, valósággal breviáriuma lehet annak, aki az epikusi mélyvilág tartományait kívánja bejárni.
Aki a regényt megismerni és értelmezni akarja, akárhogyan közelít is hozzá, csak
akkor juthat érvényes eredményhez, ha figyelembe veszi, amit az egyik kiadás kísérő tanulmányában Szabó Ede leszögezett: a mű egészében „Krúdy mélyvilága
tárul fel előttünk". 13 A mélyvilág-dimenzió tehát korántsem járulékos és kiegészítő
regényalkotó tényező itt, hanem az egész műalkotás, a regényjelleg egyik elsőrendű
meghatározója. A látásmód átfogó és szintetizáló. Ami számos Krúdy-műben részlegesen, részlet- és betétszerűen van jelen, az most összefüggően és kiteljesedetten
mutatkozik. A másutt is kereshető mélyvilágmetszetek alapváltozatai egybefoglaltan
és sűrítve találhatók meg az Asszonyságok díjéban. Mégpedig a képekben, motívumokban, tárgyi elemekben, helyzetekben, élettörténeti fejezetekben és a szemléletmódban, a regény világképi rétegében egyaránt. Sokdimenziós a mélyvilágábrázolás,
körképszerű teljességre törő a megjelenítés. Az elbeszélő egységesen és következetesen abból építkezik, ami igencsak távol van a líraiságtól, a szépségtől, a harmóniától. A regényben egymásra épülnek a mélyréteg-látomások. Megszólal a nagyvárosi életrégiók ismerője, szóhoz jut a mélylélektani elméleten is iskolázott, a
léleklátó és titokfejtő író, jelen van a szociológiailag, lélektanilag és morálkritikával
egyként megközelíthető s megítélhető életszínterek felfedezője, szerepet kap a hajótörött, eltékozolt, megnyomorított és önsorsrontó egzisztenciák számontartója, az
emberi szenvedések, fájdalmak, kórformák és teherviselések tudója s átérzője, előlép az álarcok és szerepjátékok, a látszatok mögé tekintő emberábrázoló. S erre a
regényre is hiánytalanul érvényes, amit a boldogságkeresés alapmotívumáról elmondhattunk, hiszen ebben a széthulló, elsivárodó, emberi viszonyaiban elidegenedett, eszményektől távol sodródott, nyomorúságban tengődő, vegetatív szintre sülylyedt, értékhiányban szenvedő, fénytelen és kopár világban is teljes és kizárólagos a
boldogtalanságelv uralma. Az Asszonyságok díja a boldogság nélküli lét jegyében
összetartozó sorsok tablójaként is felfogható. Az elbeszélésben megfigyelhető perspektívaváltások a lélektani, szociológiai, erkölcskritikai, sorsértelmező ábrázolói nézőpontok váltakozását jelentik. Sehol nincsenek oldó és ellenpontozó, enyhítő és lágyító
epikai képek, amelyek az élet mélyvilági színjátékától eltérő jelenségvilágba vezethetnének. Az ábrázolásban keverednek a naturalisztikusan nyers részletek, a realista alkatú megjelenítések, a tapasztalati valószerűség szemléleti formái és a felfokozó látomásosság, az irrealitásba áthajló vízió, a szimbolizáló közvetettség, a jelképies elvontság formáló elvei. Az ábrázolás- és elbeszélésmód polifóniája az epikai anyag összetettségének felel meg, annak közvetítését szolgálja.
Halmozottan — s a már érintett részletekhez kapcsolódva — fordulnak elő a
regényben a mélylélektani érvényű megfigyelések a tudat alsó régióinak működéséről, a belső élet sötét rétegeiről, az elfojtott ösztönökről, rejtegetett vágyakról, az
erotikus-szexuális aberrációkról. Krúdy titkokat, rejtelmeket lát az emberben, irracionális és démonikus erők hatalmát érzékeli, a felszínen nem látható személyiségvilág megnyilvánulásait szeretné megfigyelhetővé tenni; „úgy világítja át a lélek
titkos zugait, ahogy soha még".14 Kibontja a kettős létezés, a kettős „én", a kettéhasadt személyiség motívumát, visszatérő példákkal illusztrálja a látszat és lényeg,
a felszíni és a mély, a megmutatkozó és a lappangó, a nappali és az éjszakai életjelenségek kettősségét.
Q Tiszatáj

81

Czifra János útja a Bakáts térre vezet, ahol az ünnepi forgatagban alkalma
van arra, hogy az ünneplő emberek másik életéről, titkolt álmairól, gondosan t a k a r gatott vágy képzeteiről tűnődjön. A kisasszonyok az ünnepnapi misén elfelejtik a
furcsa szexuális álomjeleneteket; az asszonyok magukban fohászkodnak, „mint a
húsos kövér kagylók", s ki mondhatná meg, „mi zsibongott az emlőik alatt?" A tűnődő temetésrendező arra gondol, hogy „Nem ilyenkor kell imádkozni..., amikor a
pendelyek és zsebkendők még tiszták az ünnepnapi reggeltől, lemosva a lábról
a tegnapi lépés nyoma, és a szájról a bűnöző bestiának az ál- vagy igazhangja.
A kezek még fehérek a mozsdószappantól, a szemek még tiszták az ébredéstől, a
nyakakon nem ül szétterpesztett lábakkal a fantom, amely vérig sarkantyúzza az
embereket pénzre, szeretkezésre, hiúságra, alattomos b ű n r e . . . " Az esküvői szertartáson a gondosan kiöltözött és áhítatosan figyelő nők „a belső hévtől pirulnak, és
csak az a csodálatos, hogy fehér ruhájukon nem bújnak elő rejtett, nedves hajzataik, izgalmas bimbóik, vágyaik, epekedéseik, álmatlan éjszakáik". A „szende szüzek" mellett a kövér asszonyok is „nyitott szájjal és szétvetett lábbal állottak az
esküvő izgalmában"; bőrükből, szájukból, egész testükből „félreérthetetlenül árad a
nőiesség, mint nyitott mészárszékből a friss hús illata"; otthon azonban „lehűtik
magukat", belebújnak a háziasszonyi teendőkbe, és a „párnákba fojtják lihegésüket,
ha valamely piros gondolat szalad át vérük hullámain". Ott vannak a lakodalomban
a „nagyhasú és lemondott" öregasszonyok is, akik hideg fegyelmet mímelnek, „de
belül még égnek, mint a tapló" és „meghalnának, ha egy bátor katona megragadná
karjukat s derekukat, mert szégyellnék kékeres lábaikat az idegen szem e l ő t t . . . "
Estidőben az Üllői út látványa is — mely a hullaszállító kocsiról szemlélődő Czifra
elé tárul — jelez olyan mozzanatokat, amelyek az előbbi jelenetek megfigyeléseihez
társíthatok, öreg kéjencek koslatnak a gyereklányok után, „a cédaság átlátszó szoknyában jár-kel és térdeit vígan mutogatja", bujálkodó nők osonnak be a kapukon;
„Élnivágyás, meleg k a c a j . . . , termékenység és nagy adag bujaság lappangott a pesti
utcák felett a gázlángok piros-sárga fényeiben."
Czifra úr egy ideig fölényes megfigyelőnek, titoklátó kívülállónak látszik, mintha
az ő belső világa rendben volna, mintha nem kellene rejtegetni és szégyelleni való
élményekkel bajlódnia. Amikor azonban a Frank Jeremiás és Neje utcájába „téved",
s találkozik az Álom-alteregóban megszemélyesített másik énjével, egyszerre elveszti
fölényérzetét. Az Álom-hasonmás'ugyanis sorra a fejére olvassa a józan polgárnak,
amivel nemigen mert eddig szembenézni, amiről legszívesebben szemérmesen elfeledkezne. „Én vagyok az ember — kezdi a kínos emlékeztetést az Álom-én —, aki
azt a sok furcsaságot, bolondságot, tréfát, gyilkosságot, meredélyről való zuhanást,
paráznaságot, fajtalanságot, mezítelenséget... elkövettem." Emlékezteti a temetésrendezőt — idéztük már korábban ezt a szövegrészt —, milyen perverz-erotikus képzelgéseket élt át az ifjúkori esküvőjárások során, elgondolva a nászéjszakák kéjes
eseményeit; „ketten" lesték meg a polgári hálószobák elfüggönyözött titkait; szerettek hallgatózni, amikor az ablakok mögül „kéjes kiáltások, boldog dörmögések, elfojtott jajgatások, izgatott csillapító szavak" hallatszottak. Hiába próbál tiltakozni a
megriadt polgár, az Álom mindentudó fölénnyel elnémítja: „Hagyjuk, Czifra úr az
álszenteskedést, mi ketten jól tudjuk a magunkét. Míg napközben szomorú, ünnepélyes s meghatott orcával viseltük foglalkozásunk fekete ruháját, összekulcsoltuk
kezünket, mint a sekrestyések, az égbe néztünk, mint a kántor a temetésen; éjjel,
loppal, egy másvilági (tehát való) életünkben csak olyanok voltunk, mint a fekete
nyakkendős kanverebek a tűzfal csúcsán, amint lehetetlen táncukat lejtik a. szürke
kis nőstény körül." Bármily kétségbeesetten nyöszörgi is a megszorongatott temetésrendező, hogy ő világéletében tisztességes ember volt, az Álom nem fogadja el a
riadt mentegetőzést. „Élete végéig tömlöcben ülhetne — mondja — a szerelmi
erőszakoskodásokért, amelyeket szendergésében e l k ö v e t e t t . . . Annyi idegen sonkát
senki sem lopott a kéményből, mint ön, Czifra úr." Végképp értelmét veszti minden
védekezés, amikor arra terelődik a szó, hogy a „tisztességes polgár" mit keres a
rossz lányok utcájában, miért „tévedt" erre „az éj leple alatt", s ácsorogva „piros
82

alsószoknya szegélyét lesi a homályban..., kancsi nő pillantását várja a sarki lámpás a l a t t . . . " , bujálkodni szeretne az örömlányok tanyáján. Mélylélektani titkok, álcázott ösztönök és vágyak, erotikus-szexuális perverziók motívumai szövődnek egybe
ezekben a regényrészekben, a lélek alvilágába vetődnek a fénysugarak, megvilágítva
a sötétségben rejtőzködő tartományokat.
Nagy szerepet kap az Asszonyságok díjában a színterek ábrázolása. A nagyszabású leírásokban feltűnnek a nagyváros közegei, tárgyias életkeretei; s a miliőhöz, a szűkebb és tágabb dimenziókhoz jellegzetes életváltozatok, életmódok és
embertípusok tartoznak. Látszanak a nyomor, a szegénység, a szenvedés, a gyötrődő
élet mélyvilági helyszínei. Olykor az egész város förtelmesnek, lehangolónak mutatkozik. Feltűnnek a külváros, a nagyvárosi periféria, a peremvidék színhelyei.'A szociológiai leírásmetszetek megjelenítik a „szegényes, rossz szagú" külvárosi lakások
belső tereit, a „szennyes, kutyaszorító, szemétdombos mellékutcák" látványát. Az
esti Üllői út ábrázolása szinte zsúfoltan jelenetezi az élet nyomorúságos és obskurus
jelenségeit. Az emberek az utcán várják a lámpagyújtást, a házmesternék „hatalmas
kebleiket legyezgették", „pállott, keserű emberszag áramlott a nyitott ablakokból",
a cukrosbolt kirakatánál „hervadt, elnyúzott asszonyok rongyos, mocskos kölykeikkel" álldogálnak sóvárogva. Az „olcsó esti órák" kavargásában minden együtt látható. „Szemét és drágakő, rongy és bíbor hentergett a pesti utcán, hintójában királynő módra ült a kokott, a háztulajdonosné terpeszkedett a batár parázna párnáin, míg a hektikás varróleány, setét szobáknak elátkozott mosónője, lépcsőházban
született, kutyaólak lakói, cselédek, munkásnők, szerencsétlen rongyosak, magzatokat hordtak szívük alatt, akikről senki sem tudhatta előre, hogy püspökök vagy
rablógyilkosok lesznek egykor." Már nem csupán egyetlen utca látványából metszi
ki a leíró ábrázolás a képeket, a leírás szemhatára kitágul, átfogó nagyváros-életképpé, annak látomásszerű megjelenítésévé gazdagodik: „ . . . a politikától és a korrupciótól megmételyezett aljasok, embertelen húsbálványok, rosszul emésztő svindler vének, ifjú elvetemedettek, embertelenek, gyalázatosak, tolvajok és nagyképűek
— emberek: ott hullámzottak az esti P e s t e n . . . "
Az összefoglaló színtérfestések sorából alkalmanként egy-egy kisebb helyszín
közelképe válik ki, a közelhajló ábrázolás több-kevesebb részletezéssel jelenít meg
valamely jellegzetes miliőt, tárgyi-közeget, s ennek révén az ottani embertényészetről is éles képet nyújthat az elbeszélő. Így ékelődik például a regényvilágba egy
„mocskos pálinkásbolt" életképrajza. Akik ezen a helyen „megjelentek hegedűikkel,
részegségükkel, zordon szívükkel, állatias fájdalmukkal: muzsikusok, örömlányok,
éjjeli pincérek, öngyilkosokat szállító öreg konflisok: mind olyan gyorsan és sokat
beszéltek, mintha utoljára beszélnék ki m a g u k a t . . . Ezek a hajnali vándorlók nem
hitték, hogy többé valaki szeretheti ő k e t . . . A beesett mellű nők, hajukat már csak
ímmel-ámmal fésülgető lányok, mord fiatalemberek, összezöttyent öregek oly megadással ültek ebben a pálinkásboltban, mintha ide várnák a megváltó Halált. Szinte
csodálatos volt, hogy néha egy bundás, vérveres arcú, alaktalan kocsis káromkodva
felkapaszkodott a bakra 'és elhajtott. Isten tudja: hová?"
Kiemelkedő szerepe van a regény mélyvilági színtér-együttesében a Frank Jeremiás és Neje utcája, vagyis a bordélyvilág ábrázolásának. Jella asszony háza, mint
a furcsa nevű utca valamennyi épülete, „sötét udvaros, dohos, düledező... Mintha
már réginek és rongyosnak tervezte volna ú j korában is építője. A vakolat lehullott,
az ablakok olyan szennyesek voltak, mint az arcok, amelyek rajtuk kibámulni szoktak." Ezekben a „pállott, hunnyorgó, mindig félhomályos" zugokban laknak asszonyaik felügyelete alatt „a furcsa nők", akiknek szobáiban a „kopott díványok, rongyos törülközők, foltos pléhedények, füstölgő lámpások, fülledt ágyak" évszámra változatlanok. Kívül-belül sivár, mocskos, taszító világ ez, a megalázott és beteg, a
szenvedő és eltorzult élet siralmas tárgyi kerete. Itt élnek a lányok, „a szerelem
megalázottai, szemétdombra vetett lenézettei", akik „érzéketlen szőrös öreg majmokat mulattatnak, arcukon a kenyérkereset unalma, szemükön az undor és szívükben
a kapzsivágy". Álom segítségével Czifra úr bepillanthat a bordélyvilág belső éle6*

83

tébe, tanúja lehet alpári és megdöbbentő életképjeleneteknek. A voyeur megbizonyosodhat róla, hogy ebbe a házba jönnek „a temetésekről, a bírósági tárgyalásokról, a válópörök után, családi szerencsétlenségek és bánatok nyomán a gyönge idegzetűek"; a nyomorúságos örömház nagy találkozóhely, ahol egymást váltják a „tántorgók", a „részegek", az „alattomos bujálkodók" és „az élettől szívenszúrottak".
Vannak itt lesbikusok; láthatók „előkelő, gazdag pesti asszonyságok", akik azért
keresik fel a találkahelyet, hogy durva élceket, vaskos káromkodásokat halljanak,
fajtalanságokat lássanak; ilyesmivel szeretnék felélénkíteni „magaunt, fásult, beteg
idegzetű" életüket. Olyan lányok társaságára vágynak, mint Lotyó és Repedsarki,
akik pornográf beszéddel, ocsmány tréfákkal, durva malackodással szórakoztatják
a vendégeket. Amikor például egy mérsékelten trágár szellemeskedése nem kelt elég
nagy hatást, Lotyó kisasszony „vastagabbra" fogta a tréfálkozást. „Kaszárnyák, kocsmák. istállók, vasúti várótermek, lacikonyhák élcei mendegéltek ajkáról, mint egy
végtelen papiros szalag, amelyre csupa fertelmes figura van pingálva. Négy lábon
szaladt itt a férfi, a teremtés dísze, és sárban fetrengett a nő, az élet virága. Cigányputrik keserű füstje, város végi házikók csatornaléje, koldustanyák csúszómászója,
országút menti árokban hasaló vándorlegények látománya, részeg öregember kínj a . . . , mosóteknők szennyese, menedékhelyek á l m a . . . , örömtanyák vize, kocsisoknak
önfeledkezése..., az éjjeli lámpásnak tapasztalata, szűzlányt seprűvel kergető vénasszony ocsmány szitkozódása, kamaszoknak zöld röheje, kocsifarban dülöngő részegembernek az elképzelése, falusi kerítőnek bábáskodása, a fegyencnek szendergése, vidéki fogadók árulkodó deszkahasadékának mondanivalója volt ezekben az
élcekben." Ezt a produkciót a barátnő beszéddel m á r nem tudja felülmúlni, így hát
a pornográf erotizálásnak más eszközét választja: meztelenre vetkőzik, s így végzi
el a bujálkodásban különlegességeket váró közönsége előtt „élénkítő" mutatványát.
Álom bemutatja partnerének a bordély legkülönösebb epizódját, „a háromezer esztendős nő" és a „furcsa öreguracska" meghökkentő nagyjelenetét is. A „remek, kafkai jellegű betét" 15 groteszk és torz ceremóniát jelenetez, jelképies és irreális felfokozottságban ábrázolja a végletesen patologikusai, bemutatja a „régi bűnökért"
vezeklő ember ijesztő látványát. Az abnormis, a kóros, a perverz, a démonikus
ezúttal a szado-mazochizmus formáiban mutatkozik meg. A naturalisztikus nyerseség és a fantasztikus elvontság végletei közt mozgó abszurd eseménysorozatban
összefonódik a kéjvágy és a fájdalomkeresés, a bűntudat és a megtisztulni akarás
motívuma, együtt alkotva a szimbolikus iátvány tartalmát.
Az örömház a különféleképp eltorzult és megnyomorított, szerencsétlen és züL
lőtt, szenvedő és kiszolgáltatott életek egyszerre nyomasztóan valóságos és jelképszerű színtere, nagy gyűjtőhelye. Ami itt zsúfoltan és koncentráltan van jelen, egyegy részletében egyéb színhelyeken, más övezetekben is megtalálható. A silányság
és romlottság fészkeiként jellemzi az Asszonyságok díja a mulatók, a kávéházak, az
orfeumok körleteit. A kávéházakban a fizetés percét „sehogy sem kedvelő" gavallérok és lovagok „ocsmány hangon" tárgyalják a nők „vonzalmának részleteit",
„sivár lelkű, sokszor használt nevű nők és aljas férfiak" üldögélnek óraszám a
helyiségekben, „zsebmetsző mosollyal áll a prímás kiválasztott helyén", a dáridókban „éjfél felé rossz szaguk lesz a nőknek, mintha a vízvezeték felmondta volna a
szolgálatot a városban". Hajnalban „egy orgia gyűrött publikuma, egy föld alatti
táncterem szennye, egy fülledt nagyvárosi éj dorbézoló társasága" özönlik az . utcára, hazafelé készülődve még egyszer „a szerelemnek á l d o z n a k . . . a petyhüdt,
fáradt testek, csókolóznak a bűzös szájak, lekonyult bajuszok", a szétszéledés előtt
ki-ki belekapaszkodik „a megmaradt kevés mámor uszályába". Ezek az életképek
lényegük szerint alig különböznek a Frank Jeremiás és Neje utcája bordélyéletének
jeleneteitől, mintegy kiegészítik, jellemző fragmentumokkal bővítik azok sorozatát.
Vannak a regényben másfajta régiók, ezektől távoleső életszínterek is, amelyek
„az emberi szenvedés és nyomorúság" nagyon is eltérő változatainak adnak keretet.
Az egyik szereplő — Margit — élettörténete kapcsán esik szó például a női börtönökről, a börtönben sínylődő nők sorsáról, rendkívüli élethelyzetéről. Ennél a feje84

zetnél is teljesebbek és részletezőbben formáltak azok a regényegységek, amelyek
egészen másféle közegbe, az asszonyi szenvedés, a női gyötrelem külön övezetébe,
a szülőszobák világába vezetnek. Oda, ahol „visszafojtottan jajgat a szenvedés, majd
őrjöngő jajkiáltások hangzanak", oda, ahol örökké „sóhajok és fogcsikorgatások" jelzik az átélt kínokat. A bujálkodók, a perverzek, a kéjencek, a romlottság mélyeiben
fetrengők, a beteg mazochisták, a mocsokban tengődök, a züllöttségben elmerülök
sokaságának otthont adó színterek ellenvilága jelenik meg a szülőszobák képsoraiban. Itt az ártatlanok, a bűntelenek, a semmiben nem vétkesek részesednek az
embertelen fájdalmakból, a tiszta életűek élik át a szenvedések vad misztériumát.
A zaklatott, látomássá fokozódó leírások ezúttal a megrendítőt, a fenségesen drámait
érzékeltetik. „ . . . A h á n y porcikája, csontocskája, idegecskéje van az asszony testnek:
az mind megmozdul, felébred és gyötrelmet okoz, midőn a halhatatlan földrengésnek ideje elkövetkezik, és a test belsejében végigszántanak a kínok csapatai. Ezek
a kíncsapatok hol éles csőrű, beretvakörmű m a d a r a k . . . , hol meg kardlábú vakondokok . . . Száguldanak az érctollú madarak, futkároznak a szájukban parazsat cipelő
egerek, a föld alatti máglyatűzből kiveti magát a szalamander... Itt üvöltöznek,
fogat csikorgatnak, ajkukon tajtékot vetnek, homlokukon forrót verejtékeznek, görcsökben fetrengenek a n ő k . . . A fülben harangkongás... A szájban az ecetnek az
íze, mellyel a Megváltót megitatták. A tenyérben tüzes kesztyűknek a n y o m a . . .
A mellen a Gellérthegy nehezedik; a homlokra szeges vascsizmájában tapos a láthatatlan arcú vasvitéz, a végzet. És nem jön senki, aki ezektől a másvilági szörnyetegektől megszabadítson..." A zuhogó, expresszív képek a mártírszenvedés állapotát
jelenítik meg; a szülőszobák életét ábrázolva külön dimenziót kapcsol az elbeszélő
a regény mélyvilág-látomásának rendszerébe.
Az Asszonyságok
díjában a mélyvilágteremtés nem korlátozódik a lélektani
elemzésekre, a szociológiai metszetekre, a részletező és összefoglaló életképekre, az
életszínterek leírásaira. Az epikai rendszerben kiemelkedő szerepe van a kidolgozott
portréknak, az életutak és sorsok ábrázolásának, a jellemrajzi részleteknek. A névtelenek és az epizódszerepű mellékalakok sokaságából kiválnak az elbeszélt történetben azok, akik a cselekmény előterében állnak, plasztikusan bemutatott élettörténetükkel, jellemükkel, magatartásukkal illusztrálhatják a mélyvilági létezés
változatait.
Natália egyike „ama szegény elhagyott nőknek, akik barátság és támogatás nélkül hányódnak ide-oda a nagyvárosban". Naiv, gyanútlan, ártatlan lélek, a lelkiismeretlenség és a kegyetlenség áldozata. Életébe belegázolnak a Henrik, Palacki,
Dubli úr féle alakok, a csavargók, a lumpok, az aljas figurák, az elvetemültek, akik
tönkreteszik és a nyomorúságban rútul magára hagyják. A bordélyban, kutyavacokra
vetve készül a szülésre, itt mondja el kínjaiban vergődve átkozódó fohászát is:
„Verj meg Isten mindent. Mindenkit, aki ennek a szobának a küszöbét átlépi a mai
é j s z a k á n . . . Verd a gonosz kéjelgőket, a kapzsi butákat, a testüket eladókat, a testüket vevőket, az ajkukkal uzsoráskodókat, a keblükkel kereskedőket, a lábukat
árusítókat, a csókkalmárokat, a szívkufárokat, a hajasokat és a kopaszokat, a fiatalokat és az öregeket... Verd meg őket vaksággal, tébollyal és arcfekélyekkel...
Szedd le a húst fogaikról... Tépd ki szálanként a h a j u k a t . . . Genny folyjon a szemükből, bűzös víz a fülükből, féreg az orrukból. És ne találjanak orvosságot a patikában, amellyel rothadó testüknek a szagát eltitkolhatnák. Ámen." Kálvária járása
a halálban fejeződik be, belehal a szülésbe, öröm és boldogság nélkül hagyja itt a
világot, megalázó szenvedéseinek helyét. A másik női szereplő — Margit — más
életpályát járva példázza á sikertelenek, a szenvedők, a tönkrementek életét. Táncosnő, aki gyilkosság miatt megjárja a börtönt is, „eszeveszett, tébolyult lény",
szerencsétlen pária, akinek minden kápcsolata és szerelme elromlik, rossz utakra
kanyarodó élete belefullad a zűrzavarba; amit tesz, csupa siralmas kapkodás, tévedés, kudarc, merő sikertelenség.
A férfiak sorsa másképp döbbenetes. Ami velük megesik, azért nem lehet másokat kárhoztatni, hiszen romlottságuk abban nyilvánul meg, hogy megrontják,
85

tönkreteszik a közelükbe kerülőket, és egyben mind önsorsrontók, akik s a j á t m a gukat teszik emberi roncsokká. A Natáliával való kapcsolatában ismerjük meg
Henriket, a nagyvárosi csavargót, aki a szimpla romlottság, a pőre embertelenség, a
kíméletlenség és lelkiismeretlenség példáját szolgáltatja. Élete teljesen kiüresedik.
Másoknak csak bajt, fájdalmat tud szerezni. Dubli úr színesebb és tartalmasabb
jelenség, érzelemvilága nem oly sivár, mint társáé, tőle még az is kitelik, hogy
parádésan alakítsa az „én vagyok az Aranyember" szerepét, ellágyultan t r u b a d ú r kodjon. De hát a hírlapíró „őszhajú fiatalember"-ről azt is megtudjuk, hogy folyton
részeg, sokszor átélte reggelenként „az alkohol és kicsapongás tébolyát"; s ha a
szerepjátszó gesztusok olykor mást mutatnak is, Dubli valójában a „romlott, életunt, az élet minden aljasságán átvergődött férfiak" közé tartozik. Rajtuk is túltesz
a romlottságban, a dekadenciában a harmadik figura, Palacki, az egykori ügyvédi
írnok. Méltán kapja a „rettenetes" jelzőt. Az ő alakjában testesül meg a torzultság,
a széthullottság a legszélsőségesebb, szinte grandiózus változatban. „Alávaló fráter",
„cinikus gazember" Palacki, időnként eltűnik, s a kiadós csavargások után „rongyosan, züllötten" bukkan fel ismét. „Maholnap lehullik rólam a hús" — panaszolja
betegségét Dubli úrnak. Natáliát is szeretné elcsábítani, s amikor kísérlete balul üt
ki, féltékeny és dühöngő bosszúállóvá vedlik; Henrikkel együtt Natália meggyilkolását is tervezi. Még a bordélyból is kitiltják, amiért a ház asszonyán alpári, gusztustalan csínyekkel áll bosszút. Jella asszony azt jósolja neki, hogy bizonyosan „az
akasztófán fog elszáradni". A jövendölés nem válik be, de az a mód sem különb,
ahogy Palackit eléri a vég. Egy kocsmai verekedésbe keveredik, halálos sebet kap.
Ehhez az eseményhez kapcsolódik a regény egyik legdöbbenetesebb jelenetsora:
Palacki haldoklása a Frank Jeremiás és Neje utcájában. Nem engedik be a bordélyházba, a kapuban agonizál, a küszöbön vergődik. Rémületesen ordítozik, „kifordult
szemmel" jajong, átkozódva csapkodja véres tenyerével a földet, majd esdeklőn,
keservesen zokog. Segítséget sehonnan sem kap. Kínjában gyónni kezd „hangosan,
kétségbeesetten, a néma éjszakának, a bezárt házaknak, a mogorva holdvilágnak".
Tehetetlenségében „zűrzavarosan, fuldokolva" próbálja elmondani élettörténetét.
Végül anyját hívja, és hörögve alkudozni kezd a halállal, kegyelemért könyörög,
gyámolításért rimánkodik, haladékért jajgat eszeveszetten. Mindhiába. Amikor m á r már kiadja a lelkét — „hörgött és ültében gyorsan .megfordult, mint a nyúl bukfencet vet a lövés után" —, előmerészkedik a házmester és Jella asszony, s a haldoklót
elvonszolják a kapuból, egy kőrakásra vetik. Palacki a regény legfélelmetesebb szörnyetege, szinte démonikus jelenség. Halálmódja mintegy jelképes lezárása egy mélyrehullott, szétmállott életnek.
Az Asszonyságok díja komor és szorongató életvíziót foglal magába. Olyan valóságszemlélet érvényesül benne, amely kiolt minden illúziót, elfojtja a líraiságot, kiszorítja a humor effektusait. A szenvedés, a romlottság, a torzultság és a depraváció
alapváltozataiban jelenik meg benne a századeleji nagyváros életmodellje. A köznapiság fokán és az egzisztenciális szinten egyaránt kétségbeejtő arcát m u t a t j a az
ábrázolt világ. Csupán két mozzanat jelent valami enyhületet és valamelyes feloldást: Czifra János életszemléletváltozásának a sejtetett átalakulása, és az ú j élet,
a gyermek születését ünneplő zárórész himnikus pátosza, lírai megindultsága. Ám
ezek nem érvényteleníthetik a mélyviláglátomás végletes komorságát, tömény peszszimizmusát. Az Aranykéz utcai szép napok Előhangjában olvasható Krúdy nevezetes kijelentése: „Ha én leírnám, hogy mit éltem és éreztem és körülöttem éreztek: talán egy toronyba zárnának." Életművének megannyi részletével és fejezetével
együtt az Asszonyságok díja is bizonyság lehet rá, hogy sok mindent le m e r t írni
rendkívüli élményeiből, különleges tapasztalataiból, merész megfigyeléseiből és elképzeléseiből. Belőlük építette fel művei sorában azt a nagy dimenziót, amelynek
alapján írói mélyvilágáról — epikájának elsőrendűen fontos alkotó részéről —
beszélhetünk.

86

JEGYZETEK
1.
2.
3.
4.
5.
6.
7.
8.
9.
10.
11.
12.
13.
14.
15.

Szabó Ede: Krúdy Gyula (Arcok és vallomások) 1970.
Szabó Ede: Utószó (Asszonyságok
dija) 1968.
Szauder József: Utak Krúdyhoz. (Napjaink, 1968. 12.)
Szabó Ede: i. m.
Szauder József: 1. m.
Féja Géza: Krúdy, a lángelme. (Kortárs, 1968. 2.)
Szegi P á l : Ceruzasorok Krúdy Gyuláról. (Magyar Csillag, 1943. 11.)
Sőtér István: Tisztuló tükrök. (1965. 152.)
Idézi Nagy Miklós: Krúdy és Jókai. (It. 1970. 1.)
Szabó Ede: Utószó (1. h.)
Bori I m r e : Krúdy Gyula „nagy évtizede" (Fridolln és testvérei;
Forum,
1976).
Pamlényi Ervin: A másik Krúdy. (Magyar Nemzet, 1963. 108.)
Szabó Ede: 1. m.
Szabó Ede: 1. m.
Szabó E d e : 1. m.

Újvidék,

Móra Ferenc elfeledett írása
KRÚDY GYULA

A költő, lehajtott fejében emlékek gazdag kertjével, itt van a városban és
meleg, mély szemét egy hete nyugtatja
már rajta, idegenül és
ismeretlenül
róva a csönd lelke nélkül való csöndös utcáit. A város nem érzi meg, hogy
király bolyong most benne, fejjel haladó minden ma élő magyar álmodókat,
—
mert ha érezné, fehér lánykezek
szórnának gyöngyvirágot
eléje és hozzá szálló
asszonyálmok
tennék parazsallóvá
aluvó vánkosát. Nem baj, a költőt
szeretik
itt azért, csak halkan és mondattanul,
mert őt csak úgy lehet igazán
szeretni,
— óm a költő megérezte-e
a lelkét ennek a városnak és tapad-e belőle
valami
hozzája a csengelei jegenyéken
túl is? Tudom, nem az ő városa ez, szemre
józan nagyon, színek és ritmusok
nélkül váló. Itt ködből való
kéményseprők
nem járnak a háztetőkön
a nedves holdfényben,
se aranybányászok
asszonyainak szőke hajában nem siklik oly puhán a fésű, mint a csónak a tó vizén.
Bőrcsuha, a zsoldoskatona
itt sem járt pirosló vízmosások
közt,
Lubomirski
herceg se csiklandozza
vörös szakállával
asszonyaink
fehér nyakát s fekete
rigós cukrászboltunk
sincsen már nekünk. Most, éppen most nagyon
szegények
vagyunk eféle bolondságokban,
melyekből
a költő itatja a szívét, — nagyon elrejtve alszik bennünk a poézis, mint rubiniban
a fény. Szinbád méla
nyírségi
szeme előtt szeretném,
ha megcsillant volna belőle legalább annyi,
amennyiből
kifutná egy Szegedről váló nemes és finom
fametszet.

(Szegedi Napló, 1914. április 3.)

87

KRÚDY GYULA

Vallomások kis állomásokról
Fiatalabb koromban mindig jégszürke öreg urak voltak a barátaim, —
manapság csaknem megfordítva. Az öreg urak elvittek keresztelőkre, torokra,
szüretekre, ahová ők már járogatni szoktak, olykor a kuglinál résztvettem az
állomáson, és amikor pertú barátom lett az állomásfőnök, úgy nézegettem a
fekete mozdonyokra és a zöldre festett személyszállító kocsikra, mintha némiképpen magam is részese volnék a vasúti hálózatnak. És a kuglitól gyakran
megszöktem, hogy a beérkező vonatokat együtt fogadhassam az inspekciós
tiszttel, jókedvű utasokat nézegettem és a kocsi ablakán szórakozottan kitekintgető nőkkel óhajtottam összeköttetésbe lépni. Gyönyörű idegen úrnők,
akik messzi tájakról jönnek és ismeretlen állomásokra utaznak, hányszor vitték magukkal a gondolatataimat, az álmaimat. Egy pepitaruhás, erős szőke
hölgyre manapság is emlékszem, aki a várakozási idő alatt sétát tett az állomáson, a cipője, virágos szalagja, amellyel ruhája szegve volt és rojtos velencei
kendője mind: az előkelő idegenszerűség. Szíves mosollyal intett egy kormos
fékezőnek, hogy húzná meg a kutat és a szivárványosan csurgó víz alá tartotta
két fehér kezét. Aztán Humelka megrázta csengőjét, Rakamaz, Tokaj, Szerencs, Miskolc! — kiáltotta, a hölgy a kocsijához lépkedett, és feketeharisnyás
lába csaknem térdig volt látható, amint a lépcsőkön fölkapaszkodott. Sok-sok
vonatot vártam ezután a kis állomáson, amíg e kugligolyók döngöttek, de
többé a lábaknak mását nem találtam. Évekig gondoltam az idegen nőre, kis
utazó kalapjára és gombos fél cipőjére. Bizonyosan grófnő volt, hisz az első
osztályon utazott. Vagy orosz hercegnő. Világosszürke, álmodozó szeme a német regények hősnőjéé, és amíg a vasúti kocsi előttem elgurult, az ablakból
egyetlen pillantást vetett az álldogáló fiatalember szemébe. Kezét fölemelte és
könnyedén intett. Azóta, ha vasúton járok és kinézegetek az ismeretlen kis
állomásokra, ahol barátnőjével sétál az állomásfőnökné, vagy egy fiatal nő
könyököl a vadszőllős ablakban, a tekintetem mindig találkozni akar az ismeretlen nők tekintetével. Vájjon mit gondolnak rólam? Látják-e a bánatomat?
És elhiszik-e, hogy azért utazom, hogy elfelejtsem szomorúságomat, mint á
lordok fiai, akiket Londonból Indiába küldenek a gondos szülők, ha a színésznő
arcképét az ágy párnája alatt megtalálták! Tudják-e, hogy most meghalni megyek egy néma tölgyes-erdőbe, a Felvidékre, és holnap alkonyattal átlőtt szívvel fekszem az erdei tisztáson, mint ahogy ábrándos fiatal írók képzelik a
magányosan utazó férfiak sorsát! A vonat elhagyja a kis vasúti állomást, néha
fehér kendő libben a mozdony után, a pirosszalagos tiszt gépiesen vonja elő
derékzsebéből óráját, — és ők tovább kugliznak, szeretnek, ábrándoznak, míg
új vonat jön be az állomásra.
És mily lassúak néha a magyar vonatok, midőn kedvesedhez vagy "menyasszonyodhoz utazol, kedves barátom. Az útmutató könyvnek van ilyenkor
dolga, a masiniszta egy percet sem késhet a mozdonyon, hogy valaki észre ne
venné a késést óráján és az állomások ah, mily egyhangúak. Máskor lehet
örülni a Dunának vagy a tiszai hídnak, egy alagútnak vagy egy kanyarodónak, ahol messziről látni a lihegve közelgő, zömök, cilinderes gyorsvonatú
mozdonyt, amely naponként bizonyosan feltűnik az aranyos nyárfák alatt és
bizonyosan nászutasokat szállít a határállomásra, míg a pisztolydurrogáshoz
hasonlóan elvág az utolsó kocsi az ablak előtt és az ütközők mögött por és füst
száll a vonat nyomában, a táj megkönnyebbülni látszik, hogy a vasszörnyeteg
lerohant róla és útitársad, egy szürkesapkás borkereskedő szakértelemmel
88

mondja: „Az ötórás gyors a legjobb vonat." — Tehát, még ennek se lehet
mindig örülni, de még az állomásfőnökök lovaglónadrágjának és fölsütött bajuszának se mindig, — ah, a szegedi vonalon egykor három példányban is
várta a vonatokat dezséri Bachó, a honvédzenekar karnagya! — és az állomások álmodozó arcú kisasszonyai nem dobogtatják meg a szívet, még tenniszruhában sem, ha az embert valahol, alkonyattal, egy állomáson hölgy várja!...
Az óra mindent pontosan elmond: most indul el hazulról, napernyőjét szórakozottan himbálja kezében, amint hosszú nyárfasoron át a vasút felé tart, a
fejét elmélázva hajtja féloldalra és kis lába könnyedén veszi az ugrást az árkocskánál. Vájjon melyik ruháját vette föl? Imádkozik-e magában, hogy a
messziről jövő vonatot semmi baj ne érje? Érzi-e, hogy a kerekek zakatolásában, a szórakozottan leeresztett könyvvel a kezében mindig ő reá gondol
valaki és esetleg a gyűrű kövével az ablakba karcolja az ő drága nevét?
Most már az állomásra ért és kívül sétálgat a pálya mentén, hogy a vasutasok figyelmét elkerülje. Már fütyül a vonat és uraságod gyorsan leöblíti
kezét és arcát kölni vízzel. Egy csók, két csók, sok értelmetlen hangos kérdés
után lassan, karonfogva haladnak tova a nyárfasoron.
Igen jó dolog az, ha az utast kedves hölgye várja az állomáson; majdnem
olyan jó, mint az ifjúság.
(Üj Idők, 1914. május 24.)

MÉSZÁROS DEZSÖ NYÍREGYHÁZI KRÜDY-SZOBRA

89

50 ÓH indult

CZINE

CL Su.dÁ

MIHÁLY

Sarlósok öröksége
Fényes lobbanásokat őriz a sarlósokról az emlékezet: a gombaszögi őrtüzeket, mikor a cserkészek liliomos zászlaja mellé a vörös sarlóval hímzett
őrsi zászlókat föltűzték, az Ezer diák Ady-estjét, mikor á megtámadott Ady
védelmében három ország magyar ifjúságát felsorakoztatták, koszorús tetteiket, mikor a dunai népek színeivel ékesített, vörös szalaggal összefogott
koszorút vitték a népszabadság költőjének, Petőfinek a pesti, majd a pozsonyligeti — deszkasírból akkor kibontott — szobrára, ő k indították a diákok
szociográfiai munkáját, fogalmazták újra a dunai konföderációs tervet, a kelet-európai álmot, s gondolkodtak, politizáltak, népfrontos szellemben már a
népfrontgondolat előtt. S annyi rokon ifjúsági mozgalom között a Sarló jutott
el leggyorsabban a szocializmushoz. Rövid létezése során valami rendkívülit
cselekedett: az ifjúság figyelmét a kelet-európai népsors megismerésére, a
Duna-medencei történelem tanulmányozására fordította; új magyar léttudatot
alakított. Az erjedés, amit indított, négy ország magyar fiatalságát segítette
útkeresésében, s átsugárzott a szlovák és a cseh ifjúság mozgalmaira is. Ezért
foglalkoztatta egy időben nemcsak a szlovákiai magyar diákokat és nevelőket,
de a szélesebb közvéleményt, a magyar parlamentet s a csehszlovák politikusokat is.
Pedig résztvevőinek számát, szervezeteinek kiépítettségét tekintve igazán
nem volt hatalmas a Sarló. Nem volt még alapszabálya sem; nem adott tagkönyvet, és nem szedett tagdíjat. Az oly nagy hatású ifjúsági mozgalom őssejtjét — a prágai Szent György Kört — négy diák alapította, s a Sarló nyilvántartott tagjainak a száma sem haladta meg talán sohasem a 150-et. Hogyan
hozhatott mégis mozgásba egy egész nemzeti kisebbséget? Hogyan tudtak
adni mégis több ország magyar fiataljainak ösztönzéseket? ötven huszár lett
volna akkor is a szabadság, mint 1848 nagy idejében, Ozorán?
A „rejtély" történelmi magyarázatát már ismerjük. A fiatalok, akik Trianon után, a bukott forradalmak következményeként csehszlovák állampolgárok lettek — mint másutt is a kisebbségi sorsba kerülők —, különös helyzetben érezték magukat. A szülők sorsából, a körülöttük levő élet változásából
már diák fővel is felfogtak annyit, hogy az igazságot maguknak kell megkeresni a nagy változásban. Maguknak kell dönteni: akarnak-e Csehszlovákiában magyarként élni. S döntésük után maguknak kellett keresni: miként,
hogyan lehet az új hazában igazán otthon lenni.
Lázas, sokirányú tájékozódásukat ez az igazságkereső, tisztánlátási vágy
fűtötte. Az apák még az extra Hungáriám non est vitae világában éltek, ők
nyitott szemmel figyeltek a csehszlovák demokrácia adta lehetőségekre is;
már középiskolásként eljártak sokan a kommunista munkáskörbe, olvasták a
Korunkat s a Huszadik Század háború előtti évfolyamait, egyetemi hallgatóként pedig két, illetve három kultúra értékeivel ismerkedtek, s eme kultúrák
90

hordozóival barátilag is kapcsolatba kerültek. Űgy kerestek, tapogatóztak minden irányba — megírja Balogh Edgár —, „ahogyan a filodendron léggyökereket ereszt, s még a puszta levegőből is magához vonja a kellő csapadékot".
S ez a nehéz sorsú, nemzetiségi voltában jogfosztott ifjúság keresése során
gyorsan felismerte: jövőjét csakis a nép szolgálatában találhatja meg. Űgy
érezték, a sors feladattal bízta meg őket: ha nem találják meg a nép szolgálatának az útját, s nem erősödnek meg maguk is a népben, elvesznek, s elvész
a kisebbségi magyarság is.
Az új értelmiség népre hangolódása éppoly természetes volt, mint korábban „a helóta nép és helóta költő" találkozása. Ezt a folyamatot csak gyorsították és erősítették az irodalmi példák, azok az írók, Ady, Móricz, Szabó
Dezső, akik nem államban, hanem népben és nemzetben gondolkodtak.
Mindenekelőtt Ady volt a nagy tudatosító, szociális igéivel, s az „ember
az embertelenségben" erkölcsi gondolatával, s Móricz, a valóság felmutatója.
Falujáró útjaikhoz is tőle kaptak segítséget; útjuk egyik fordulata is emlékeztetett a Móricz Zsigmondéra: részben ők is a népköltészet Ariadne-fonalán
jutottak el a népsors felismeréséhez. Móricz és Ady hatását közvetítette sok
vonatkozásban Győry Dezső is. ö járt közvetlénül a Sárló előtt, ő mutatta
fel — mint Balogh Edgár írja — „a Romlás ellentétét: a szegénységből való
felemelkedés, a néppel való azonosulás, az új, küldetett magyarság messianizmusát". Kisebbségi Géniuszával 5 adta voltaképpen a csehszlovákiai magyar
ifjúságnak az első programot: a kisebbségi sors nemcsak nyomorúság, nemcsak gond és lemondás, de gazdagítója lehet a humánumnak is. Alkalmassá
tehet egy népcsoportot, hogy emberi-erkölcsi példát adjon, hogy missziót töltsön be. Ez a humánus hangvétel jellemzi majd a Sarló programjait is; innen
egyenes út vezet a. szomszéd népek iránti megértő érdeklődésig, a hídszerep
vállalásához, a Duna-medence népeit együttesen felemelni szándékozó konföderációs elképzelésig. Verseivel is kifejezője volt Győry Dezső az eszmélkedő
fiataloknak: az „újarcú magyarok", a „csodálatos, botorkáló, fiatal szikrák"
líráját ő röptette a zenitre. Messianisztikus verseivel szinte lángosra szította az
ifjúság hitét; ezért is merték merészen, bátran fölvetni a kisebbségi sors, sőt
az egész magyarság kérdéseit, s árván, sorsukba kötözötten vállalni más népek gondját is. Maga ugyan hajlott a szkepszisre, de még reménytelen pillanataiban is igyekezett benépesíteni csillagokkal az éjszakát. Nagy tettekre,
„nagy magyar reneszánsz" elindítására tartotta képesnek az új magyar nemzedéket.
I
Az új nemzedék valóban pályára érdemesnek ígérkezett. S megtalálta,
mindjárt kezdetben, a maga vezérét is, a lobogó képzeletű, a közügy szolgálatára életét feltevő Balogh Edgárban. Balogh Edgár maga is az impériumváltozás után felnövő nemzedékhez tartozott. Á cserkészmozgalomtól indult,
a teljes emberség vágyával, a szép és nemes elkötelezettjeként, azzal az elszántsággal, hogy egy népet segít felemelni, s megtartani az emberiségnek.
Élete összenőtt a Sarló történetével; okkal tudhatja magát egy nemzedék, egy
elv, egy mozgalom megtestesítőjének. Nélküle a Sarló talán meg sem született
volna. Benne volt táborteremtő erő és elégséges kötőanyag. Történelemben
gondolkodott, ö volt az egyik megalapítója a Szent György Körnek, ő indított a regösjárásra, majd a valóság tanulmányozására, a szociográfikus vándorlásokra, az ő gondolata volt. az Ezer diák Ady-estje, a Petőfi-szobor megkoszorúzása, ő álmodta legszebben meg Kelet-Európa metamorfózisát; ő vezette a
Sarlót lehetőségeken és lehetetlenségeken keresztül, egészen a munkásmozgalommal való szövetségig. A jelentős történelmi személyiség biztonságával állt
vállalt posztján; egy személyben volt tábornok és közkatona, a mozgalom
ideológusa és szervezője; állta a jobbról-balról való támadásokat, és bírta a
szegénységet is.
A sarlós-fiatalság nagy utat járt be, míg a falubarátságtól, a kisebbségi
jogvédelemtől és az etikai szocializmustól a munkásmozgalomban való fel91

oldódásig jutott. De bármennyire is módosult, bővült az erjedés során, az út
egyes szakaszain a Sarló programja, a sarlós lelkület meghatározó vonásai nem
változtak. Bizalommal jártak az életben, mindent hittek és mindent mertek,
mint azok a század eleji diákelődök, akik tizennyolc évesen színházat és lapot
alapítottak, s a Galilei-kör fiataljai, akik forradalmi elszántsággal tették lábukat „a magyar rögre". Nemzeti tragédia árnyékában indultak ugyan, de a
viszonylag kedvező csehszlovák demokrácia terepén, s „ez a fiatalság — mint
Jócsik Lajos írja — kezdte nem ismerni a társadalmi félelmet". A régi szorongásokat már oldódni érezte — az új állam, ha korlátozottan is, megadta a
mozgási lehetőségeket —, s az új félelmek — amelyek később megtörték a
lendületet — még nem itatódtak a sejtjeikbe. Ezért is tudott, már a Szent
György Kör fiatalsága is úgy szólni, mintha reájuk lett volna bízva országosan
a középiskolások szellemi irányítása, s vetették fel a Sarlóban olyan szinten
és ületékességgel a legfontosább kérdéseket, a kisebbség, az ifjúság, a parasztság, Kelet-Európa, a konföderáció problémáját, mintha nem is csak egy alakuló ifjúsági mozgalom, de egy nép jövő útjának a keresésére hivatott akadémia kezdeményező feladatát is vállalták volna. S nemcsak a maguk népének
ügye foglalkoztatta őket, á kisebbség kérdéseitől újra meg újra eljutottak a
néptestvériség, a nemzetköziség követelményéig. A testvériségnek voltak szinté
a megszállottjai, a magyar, román és szláv népek közös jövendőjén munkálkodtak, az együtt élő népek demokratikus erőinek a kezüket nyújtva.
Csakugyan, „magban feszült itt a jövő"; kisded arányok között országvilág gondjait hordozták. Akkor úgy látszott: letörhetetlenül. „Nem lehet benneteket semmivel letörni — mondta róluk az Ady-nemzedékhez tartozó Barta
Lajos —, mert moralitás vagytok." Ezt az ifjúságot jellemezte visszatekintőn
Fábry Zoltán: „Európa a hazájuk, szegény nemzet a szerelmük, szocializmus
a törvényük, demokrácia a mértékük, és emberség a magyarságuk."
Ezért is lehetett eszméiknek, mozgalmuknak olyan nagy sugárzása: a harmincas évek fordulóján a Sarló vonzásában élt a szlovákiai magyar irodalom
és művészet jó része. A Sarló a maga költőjének tudhatta Győry Dezsőt, a
Sarlóban nőtt fel a költő Morvay Gyula, a festő Lőrincz Gyula, az irodalomtörténész Szalatnai Rezső és Peéry Rezső, Dobossy László és Vass László, az akkor
még .inkább költőként jelentkező Kovács Endre, a szociológusként induló Horváth Ferenc, a közgazdász Jócsik Lajos, s a publicista Balogh Edgár. Sarlós
hangoltságú volt az írók közül Sellyei József és Dömötör Teréz; a Sarlóhoz
tartozott Prohászka István, a festő, s a Sarló barátai között ott volt az író
Fábry Zoltán, Barta Lajos, Mihályi Ödön és Szabó Béla, s túl Csehszlovákia
határán Móricz Zsigmond és Szabó Dezső és Radnóti Miklós, Balázs Béla és
Károlyi Mihály és még sokan mások. A cseh és szlovák értelmiség nagy szellemei közül is többen méltányolták a Sarlót. Masaryk, a köztársaság elnöke
fogadta képviselőiket, Hromadka és Radl, a nagy nevű cseh professzorok méltányolták a munkálkodásukat, s Fucik üdvözölte, a cseh elnyomottak nevében
is törekvéseiket. A baloldali szlovákok közül többek között két nagy költő,
Ponican és Novomesky is segítő rokonszenvvel kísérte a sarlósok útját. A viszszatekintő már-már hinni véli: volt a Sarlóban lehetőség, hogy egy demokratikus értelmiségi mozgalom hosszú életű tűzhelye legyen. Sőt: egy népfrontos
szervezet magja, hisz a falujáró sarlósok tüzeinél, az esti dombéleken parasztok százai is énekeltek, s a sarlósokra a külvárosok ifjúsága is barátsággal
tekintett.
A Sarló a maga természetes fejlődése során a szocializmushoz érkezett.
A gondolkodó fiatalok felismerték, hogy az egymásba ékelődő kelet-európai
népek békéjét és szabadságát csak a szocializmus jegyében lehet megteremteni. Az 1931-es kongresszuson a sarlósok nyíltan állást foglaltak a szocializmus mellett. Ügy vélték, ha nem akar a Sarló elszigetelődni, nincs más lehetősége, mint csatlakozni a forradalmi népmozgalomhoz,. hogy elképzeléseiket a
kommunista párttal egyetértésben, együttműködve megvalósíthassák. Egy ideig
92

még önállóan, de a kommunista párttal párhuzamosan dolgozott a Sarló, majd
megtörtént a „részleges" összeolvadás is.
Mi valósult meg a Sarló nagy álmaiból? A mérleg összeállításánál nagyon
figyelembe kell majd venni az időt, amelyet megéltek: az uralomra jutott
fasizmust, Csehszlovákia széttörését, a második világháborút, a diszkrimináció
esztendeit. Legtöbbjüket negyven-, sőt némelyiküket ötvenesztendős korig
rázta a történelem; képességeik kibontására, szándékaik megvalósítására méltó
teret közülük csak kevesen kaptak. A testvéri szlovák mozgalmak egykori
résztvevőiből hazájukban a politika, az irodalom, a tudomány első vonalába
kerültek számosan, nemzeti költők, akadémikusok, miniszterek lettek; a sarlósokat szétszórta az idő, nagyobb részüket még szülőföldjétől, ifjúságának
földrajzi terepétől is elütötte a történelem; hivatott emberei közül többen iskolába, könyvtárakba, apró szerkesztőségekbe, fordítóirodába vagy éppen a szerves trágyával foglalkozó hivatalba szorultak, illetve csendesedtek. Volt, akinek
a munkáját még börtönévek is meg-megszakították.
Amit tehettek, így is tették. S akik élnek közülük, máig hűek maradtak
ifjúságuk eszményeihez, változatlanul a mindenütt és mindenkire kiterjesztett
emberség szószólói. Éveik szállnak, visszavonhatatlanul, de még most sem
csak emlékezni akarnak; örökséget szeretnének átadni. Termékenyítő, sugalló
lehet mindig ez az örökség. Ügy volna jó élni, azzal a hittelj ahogy ők vitték
a lángot az éjszakába, olyan kezdeményező nyugtalansággal, szembenézni a
fontos kérdésekkel, ahogy ők tették. (Egykori vitáik mintha még mindig jobban beszélnének az idő kérdéseiről, mint számos, napjainkban elhangzó beszéd.) A sarlós-mozgalom elenyészett, de gondolatai beépültek a tudatba, s a
sarlós lelkület él. Nemcsak azokban, akik biciklivel, szervezés nélkül, önként,
szívbéli vágytól hajtva találkoztak Gombaszögön a Sarló megalakulásának 50.
évfordulóján. Él mindazokban, akik emelt fővel szeretnének élni a népek
közösségében. Akik a lehetetlenre is vállalkoznak, hogy a lehetséges megvalósuljon.

CSATÁRI

DÁNIEL

Szelíd jövőnk érlelői
A SARLÓ MEGALAKULÁSÁNAK 50. ÉVFORDULÓJÁRA
A dinamikus, az eszmélkedés és eszmélés útját végigjáró, az önmagukat, meghaladó, erjedésben levő, az egész igazsághoz eljutó, vagy az igazságot újra részekre
törő s így szétporzó mozgalmakról szinte lehetetlen egyetlen esemény kapcsán a történetiség követelményei szerint megemlékezni. Az évforduló-centrikus történelemszemlélet ugyanis óhatatlanul zavarba kerül: a szüntelen újrakezdés és állandó folytonosság elemeiből ötvöződő, a kettő arányát is folyamatosan változtató mozgalmaké
nak melyik fordulópontjához kötődve bontsa ki s öntse formába annak máig ható
s napjainkban is érvényes üzeneteit.
Ilyesféle bizonytalanság a Sarlóról való megemlékezés — igaz, egyelőre nem
túlságosan mélyrehatoló — histográfiájában is tapasztalható. 1971 végén például
megemlékeztünk a fejlődésének csúcsára jutó Sarló 1931 szeptemberi pozsonyi kongresszusának — az egzakt módon pályavégnek tekinthető — 40. évfordulójáról. 1978
93

augusztusában pedig 50 év távlatából a megalakulás, az indulás, a kezdet eseményeire tekintünk vissza.
A nehézségeket általános szemléleti zavarok is növelik. Így például a két világháború közötti korszak történelmének vizsgálata során időnként szinte teljesen megfeledkeznek a demokratikus mozgalmak tárgyalásáról, és az agyonhallgatás vagy
csupán a rész — s így torz — igazságok megközelítésének szemléletmódja — itt-ottamott — a szocialista mozgalmak kezelésében is érvényesül.
Ennél is nagyobb zavarokat okozhattak azok a törekvések, amelyek a szocialista
világnézet oldaláról, de valójában annak történelemszemléletét megsértve, az útkeresés történetileg lehetséges s így gyakran tekervényes pályákon haladó demokratikus mozgalmaiban csupán narodnyik törekvéseket és ennek megfelelő nacionalista tudatot véltek felfedezni. Nem kevésbé ennek ellenpólusaként a demokratikus
iránt érzékenyebb szemlélet, amely viszont a korabeli szocialista mozgalmak helyét
egyedül a szektás-dogmatikus kategóriájával kívánja megjelölni.
E történelmietlen törekvések nemcsak abban egyeznek meg, hogy a korabeli
demokratikus és szocialista mozgalmakat egyaránt megfosztják a fejlődés lehetőségétől, és kétségbevonják a történelem alakítóitól az előrehaladáshoz nélkülözhetetlen
kockázatok vállalásából következő esetleges tévedések elkövetésének jogát. Abban
is azonos végeredményre jutottak, hogy éppen az osztályharc barikádjainak innenső,
a mi oldalunkon álló elődeink erőfeszítéseit kisebbítették, értékeiket csonkították,
elmetszve jelenünknek közelmúltunkban megbúvó gyökérszálait. S ilyen módon —
szándékaiktól függetlenül — stimulálták a gyakori kérdésfelvetéseket: „ilyen előtörténet után s előzmények híján hogyan születhetett meg egyáltalán az évszázados
elmaradottságok árkait betemető szocialista Magyarország, a szocialista országok
x
közössége?"
Mindezek a nehézségek nemhogy riaszthatják, inkább bátoríthatják mindazokat,
akik közelmúltunkat is osztályharcok történetének tekintik, annak teljes igényű
vizsgálatában.
Az osztályharcot megörökítő történeti anyag ugyanis azt bizonyítja, hogy a tárgyalt korban nem minden magyar volt fasiszta, és nem minden fasiszta volt magyar,
a Sarló megalakulására emlékezve éppen a fenti szemléleti zavarok oszlatása érdekében szólaltatok meg néhány korabeli dokumentumot. Ezekből remélhetőleg kiderül,
hogy az osztályharc nem valami mitikus, egyesek agyában is csak nagyobb, alkalmakkor megjelenő, elmosódott körvonalú, ünnepélyes fogalom, hanem a mindennapi élet
s az adott társadalmi fejlődés sokoldalú jelensége. E dokumentumok csak erősíthetik
annak a történeti alapállásnak a pozícióját, hogy a két világháború közötti demokratikus és szocialista mozgalmakat azt figyelembe véve kell megítélnünk, hogy az emberiség a Nagy Októberi Szocialista Forradalom győzelmével a szocialista forradalom
korába jutott, anélkül, hogy Kelet-Európában és Magyarországon a polgári forradalom
demokratikus követelései megoldást nyertek volna. Ebből következőleg újabb adalékokkal igazolhatják az alábbi — a vizsgálódásnál mellőzhetetlen — lenini gondolat
egyetemes érvényét:
„Súlyos hiba volna azt hinni, hogy a demokráciáért vívott harc képes elvonni
a proletariátust a szocialista forradalomtól vagy azt elfedni előle, háttérbe szorítani
stb. Ellenkezőleg, ahogyan lehetetlen egy olyan győzelmes szocializmus, amely nem
valósítja meg a teljes demokráciát, ugyanúgy nem készülhet fel a burzsoázia legyőzésére az a proletariátus, amely nem folytat mindenre kiterjedő, következetes és
forradalmi harcot a demokráciáért." (összes Művei 27. köt. Bp., 1971. 244. 1.)
Nyilvánvaló, hogy e néhány dokumentum nem tudja megszüntetni a lenini követelményeket figyelmen kívül hagyó szemléletek zavarait, legfeljebb feloldásukhoz
járulhat hozzá. Nagyobb szerepet szánunk ennek az időszerű feladatnak az elvégzésében annak a készülő munkánknak, amelynek gyűjtéséből ezt a néhány, a Sarló
történeti értékeléséhez nélkülözhetetlen dokumentumot kiemeltem.
94

ÚJ A R C Ú MAGYAROK
Az első világháború után megalakult kelet-európai államok ' a polgári elvek
jegyében születtek, anélkül, hogy a polgári demokratikus forradalom régóta esedékes követeléseit megoldották volna. Vonatkozik ez a Csehszlovák Köztársaságra is,
ahol a polgári fejlődés viszonylag a legmélyebb volt, de a cseh tőke még oly liberális politikai rendszere is kielégületlenül hagyta a szlovák, magyar s kárpátukrán
paraszttömegek szociális követeléseit. Méginkább áz 1919-es Magyar Tanácsköztársaság vérbefojtása után hatalmi rendszerét átmentő feudális-konzervatív ellenforradalmi Magyarországra, amelynek uralkodó körei a társadalmi-szociális feszültségeket éppen a határon túl élő magyar nemzetiségek elnyomásának propagálásával, a
szomszédos népek elleni nacionalista gyűlölködés felszításával kívánták leplezni és
levezetni. A Csehszlovákiában tevékenykedő hivatalosan elismert magyar pártok a
mindenkori budapesti kormányok politikájának függvényeként a nemzetiségi elnyomás sérelmeit a nacionalista szenvedélyek felszításának szolgálatába állították. Velük szemben a csehszlovákiai magyar polgári erők a polgári Csehszlovákia vagy
horthysta Magyarország alternatíváját állították fel, de a nemzetiségi magyar munkás és paraszt társadalmi igényeivel szemben érzéketlenek voltak.
- A helyzet megváltoztatásának módját a forradalmi kommunista pártok a szocialista forradalom győzelmében jelölték meg, ezért is küzdöttek, s ebből következőleg Csehszlovákiában jelentős magyar munkás s szegényparaszti tömegek zárkóztak fel soraikba. A szocialista világforradalom perspektívája, amely az időszerű
demokratikus feladatokat nem konkretizálta sokoldalúan, nem minden nemzetiségi
réteg számára volt érthető.
Ez a magyarázata annak, hogy a nemzetiségi sorsban felnövekvő, főként népi
származású magyar értelmiségi fiatalok öneszmélésének első fázisában nem jutottak
még el a szocialista munkásmozgalom forradalmi erőihez, s tőlük függetlenül kerestek választ az ú j helyzet ú j kérdéseire. Ez a húszas évek elején felcseperedő ifjú
magyar nemzedék egyaránt érezte a cseh nacionalizmus elnyomását és a feudális
magyar nacionalizmus életképtelenségét, és magára hagyatottan, önmaga próbálta
megkísérelni a helyzetére választ adó ideológiák megteremtését s a helyzet megváltoztatására alkalmas szervezeti kereteket kiépíteni. Az eszmei alapokat Ady
Endre, Szabó Dezső, Móricz Zsigmond és Győry Dezső műveiben találták meg, a
szervezeti formákat pedig a cserkészetben. 1925-ben szervezi meg Balogh Edgár a
Prágában tanuló egyetemisták Szent György Körét — brünni és pozsonyi csoportjai
is csakhamar -megalakulnak —, amely a csehszlovákiai magyar fiatalok cserkészcsapatait maga köré vonzza, és megkezdi a falujárás irányítását. 1925 és 1928
között, alakul, formálódik az a fiatal magyar közösség, amelyet Győry Dezső ú j arcú
magyaroknak nevezett; E három év vívódásairól, tapasztalatairól, útkereséséről Balogh Edgár: Hét próba (Bp., 1965) című könyvéből, Jócsik Lajos: A Sarló és a társadalomkutatás című írásából (Kortárs, 1971/11. 1760—1774. 1.) kapunk részletes képet, és ebből nyújt ízelítőt Brogyányi Kálmán írása is.
„Három évvel ezelőtt még kósza csoportokban jártuk a falut. Csönd ülte meg
előttünk a sáros, poros utcák kis parasztházait, még idegenül zárkózottak voltak paraszti lakóik. Csak lassan bomlott föl a hallgatás köde. Lassan bontakoztak fel a sáros, poros falusi utcák mellett, a földeken, a paraszti életben rejtőzött
nagyságos
magyar erők. Ebből a találkozásból fakadt a regőscserkészet.
Nemcsak reformálása volt a Baden-Powell-i angol mintának. Sokkal több annál.
A cserkészet külső, formai adottsága mélyült el a magyar megújhodás
lehetőségének
rezervoárjává. Külön, őstelevény gazdagságos tartalmat kapott az eddig indián romantikákon szipetlő polgári, tehát csak középosztályi ifjúsági mozgalom. A magyar
öncélúság jegyében, a magyar szociális rétegek egységes pedagógiájává
fejlődött.
A regős cserkészet jelenti ma az egyedüli szociális, magyar célú pedagógiát. Belülről
fejlődött az egészséges életakarás ős csírájából, önmaga alakította szervezetté ön,95

magát, a magyar célok és a magyar akarások harmóniájában. Ma már van regős
szervezet, regős káté, regős tábor.
Az organizmus tovább fejlődik. A regős cserkészsorból az egyetemre, az életbe
került magyar ifjú, ha korban idősebb is a falut járó ifjabb testvéreinél, az elszánásban, az akaratban i f j ú erőktől gazdag. Gyermekkora és ifjúsága a faluval és a
munkával fogant determináló impressziót nem akarja az »öregcserkészet-"
klubéletet
élő, vegetatív szervezetében lehántani magáról, hanem életpályája rendelése
szerint
a mindennapi élete mozgató erőivé akarja emelni...
Még definitív szervezet
nélkül,
tisztán a munka ős szimbólumával jelzetten szóródnak szét a szellem és a mindennapi kenyér munkáihoz. Az egészséges magyar élet, a falun nyugvó és minden magyar dolgozó réteget magába ölelő magyar demokrácia, a faji talajból fakadó sajátságos magyar kultúra hite köti össze őket.
• A magyar idők jelt adtak. Az új akarások, egész magyar célok emberei
jönnek."
(Brogyányi Kálmán vezércikke a Vetés 1928 szeptemberében megjelent második számában.)

A GOMBASZÖGI ZÁSZLÓBONTÁS
A mozgalommá szerveződő, a nép közé járó, azt felfedező regős cserkészek ú j
szervezeti keretének megteremtésére hívják össze 1928 augusztusában a sajóvölgyi
Gombaszög major melletti főiskolás cserkésztábort, amely — zászlóikon fehér mezőben piros sarló — elhatározza ú j mozgalmuk, a Sarló megalakítását. A táborban
minden olyan kérdést megvitattak, amellyel vándorlásaik során találkoztak, s így
alakul ki az a program, amelyet Balogh Edgár végső elemzésében narodnyiknak
nevez, Ez tükröződik az alább olvasható első dokumentumban. Hogy ez a népfogalom már messzebbre mutató demokratikus felismeréseket is magában hordoz, azt a
szociális kérdés vitájának összefoglalójával érzékeltetjük.

1
„FI ÜK,
aratni gyűltünk' össze, behordani három esztendőnk termését. Prágától
Beregszászig
ring már a vetésünk, büszke, kemény, aranyul nehéz, de gyér. Aratni
gyűltünk,
furcsa aratók. Nem lehet, nem szabad most sem megállnánk, nincs pihenés,
nincs
élvezése a behordott eredménynek. Csak az új magért
aratunk.
A gombaszögi tábor a Szent György Kör szellemi mozgalmának nagy sűrítője, a
csehszlovákiai magyar új nemzedék paraszti gyökerű emberi öntudatának,
demokratikus építő készülődésének
és faji értelmű egységesülésének
erős
megkiáltása,
hogy az aratás után új erővel szórhassuk szét a kipergetett magot új, nagyobb vetéstáblák, bronzszínű magyar tengerek felénk hullámzó csodás
látomásában...
Minket férfiharcokra, férfigondokra érleltek az egyetemi évek, de a
férfimunkánk csak előőrs munka, értelme nem magunkért való. A középiskolás diáké, az
iparostanoncé, az ifjúmunkásé,
a falusi legényeké hívogató, sürgető
szavunk.
Nem hiszünk, csak a földből és vérből, nagy gépes, okos Nyugatból és izmos,
pompás Keletből belénk származott, megérett magyar géniuszban, ez az Isten nekünk juttatott fodra, belőlünk duzzadó. Nem bízunk, csak a magyar lélek
tempós
vetésében, agyunk, markunk akaratában, öcséink barázdás, fogékony életében, a
fölfakadó magyar örök emberi jóságban. Ámen."
(A Vetés 1928' augusztusában megjelent első számának vezércikkéből.)

96,

2
a) A szociális kérdés
„A legteljesebb érdeklődést keltette a táborban a szociális kérdés
megvitatása.
A vitagyűlést Morvay Gyula előadása nyitotta meg arról az orosz
parasztságról,
amelyet a Lenin forradalma óta bekövetkezett
nagy orosz népi megújhodás
váltott
meg évszázadok halálos csöndjéből. Az orosz nép nagy reneszánszát a szociális kérdés rendezése okozta, mely megnyitotta az utat a föltörekvő ősi erejű parasztság
történelmi szerepe számára."
(A Vetés 1928 augusztusában megjelent első számának „Vitagyűlések a gombaszögi t á b o r b a n "
cimü cikkéből.)

b) Áz ú j orosz paraszt
„Történelmi igazság teljesedett be az új orosz paraszton...
A XIX. század irodalma politikai agitációkra szolgált, tehát csak idealizálta a muzsikot. A XIX. század
vége felé Csehov, Bunin és Podiacsev mutatják meg az orosz dolgozó társadalmat a
maga valóságában. Ekkor már súlyosodtak az ígéretfelhők, de még mindig vér is
hullott a barázdákba.
Ennek a külön vegetáló muzsiksorsnak
legnagyobb költője Jeszenin, az orosz
Ady...
Ennek a soha, senki által nem segített életnek legnagyobb írója Gorkij, aki
végigélte azt az életet, melyet milliók nem értek meg. A durva, álmodozó lelkű
orosz parasztot felébresztették
az idők változásai: nem térhet többé vissza a régi
élethez. Üj történelmi hivatást betöltő paraszttípus épül. Ez az új
embertípus...
megérti a villamosítás óriási értékét, belátja, hogy minden faluba kell jó orvos. Üj,
történelmi emlékezés jelentkezik nála, más életet kezd: új eszmék, gépek, dolgok
létesülnek nála, melyeknek
feladata megkönnyíteni
és megszépíteni életét. Megismeri a könyv hatalmát, átszervezi iskoláját, hogy abba az élet reális dolgai is bekerüljenek, életre hívja mesevilágát, és újra dalol, de most már nemcsak
szomorúan.
Írók és művészek, akik nem egy vezető társadalom zsoldosai, hanem sokmilliós nép
lelki jelenségeinek
megszólaltatói, segítik elő ezt az új létezésű életet.
Nevierov,
Gladkov, Jeszenin ma egy nagykultúrájú
nép irodalmi életéből kinőtt
erősségek...
Reális valóságú más élete, megteremtett
akarata már leglényegét mutatja fel az
orosz parasztnak: az újlelkű, mássorsú életet."
(Morvay G y u l á n a k a szociális kérdés vitáját megnyitó előadása a Vetés 1928 szeptemberében
megjelent második számában.)

c) „A szociális kérdés megvitatása ehhez az előadáshoz csatlakozott. A vita folyamán a következő eredményhez jutott a tábor ifjúsága: ... A magyar diákságnak
a magyar faji egységesülés és nemzeti megújhodás alapkívánságainak
lefektetése
után a legszélesebb érdeklődéssel foglalkoznia kell a modern világ
társadalomtudományi kérdésével, és minden erejéből meg kell ismernie a magyar népet. így válhatunk csak egy nagy szociális megmozdulás tagjaivá...
A kisebbségi magyar fiatalságnak a társadalomtudományi
művelődésen kívül az is a súlyos történelmi
hivatása, hogy a magyar intelligencia, munkásság, iparosság és parasztság
ifjúságának
érdekeit egyaránt szolgálva, egy szerves és harmonikus, demokratikus magyar kisebbségi közösséget teremtsen a magyar megmaradás és haladás örök emberi értékű
szolgálatára."
(A Vetés 1928 augusztusában megjelent első számának „Vitagyűlések a gombaszögi
cimü cikkéből.)
7 Tiszatáj

táborban"

97

A TÜZ c s i h o l ó i
A gombaszögi táborozás után felpezsdülő új mozgalom kialakítja a maga változatos formáit. Eszmei tisztulási folyamata is meggyorsul, s megértik, hogy a nemzetiségi kérdés társadalmi kérdés is. Ahogy Szalatnai Rezső írta: „rájöttek, a muskátli
mögött a gyarmatiság látszik, s az osztálykizsákmányolás szele fú." Éppen ezért
egyre határozottabban: fordulnak a velük együtt élő szlovák és cseh fiatalok felé,
fedezik fel bennük harcostársaikat, és jutnak el a különböző nyelven beszélő elnyomottak közös harci frontját kovácsoló, a mindenfajta elnyomás ellen harcoló kommunista párthoz és válnak szocialistákká.
Radikalizálódásukra a gazdasági világválság éveinek két fontos eseménye is ha-:
tást gyakorol. 1930 márciusában Terebessy Jánost és Varga Imrét Budapestre küldték, hogy március 15-én az egysorsú testvérnépek nemzeti színeivel feldíszített koszorújukat helyezzék el Petőfi budapesti szobrán. A rendőrség ezt nemcsak nem
engedélyezte, hanem társaikkal olyan kötelezvényt írattak alá, hogy a koszorúzástól
eltekintenek. Erről hírt kapván a sarlósok, Brogyányi Kálmánt küldték Budapestre,
aki Farkas István szociáldemokrata képviselő társaságában a Kerepesi temetőben
Táncsics sírját koszorúzta meg, az alábbi üzenetet téve a piros-fehér-zöld pántlika
alá: „A csehszlovákiai magyar ú j nemzedék Sarló szervezete történelmi hivatásának szimbólumaként helyezi e koszorút a magyar, szlovák, cseh, román, horvát és
szerb nemzetek színeivel Táncsics Mihály sírjára. A Duna-medencei kis népek egymásrautaltságát kerestük Kossuth Lajos szellemében, kiegészíteni akarván 1848
vívmányait."
A hivatalos Magyarország felhördült, s a képviselőházi interpellációban elhangzott a vád: „becseheltek".
Azokra a sarlósokra, akik bár 1930. január 17-én Masaryk köztársasági elnököt
meglátogatva ezt az ígéretet kapták: „Én sohasem leszek az Önök ellensége" néhány
hónap múlva a köztársaság csendőrei mégis Kosút község agrárproletárjaival együtt
sortüzet nyitottak. A Galánta melletti kis faluban, Kosúton pünkösdre összehívott
gyűlés megtartását így akadályozták meg. Megölték Gyevát János, Thurzó István és
Zsabka Sándor munkásokat, letartóztatták s börtönbe vetették a kommunista p á r t
képviselőjét, Major Istvánt, aki a gyűlésen kívánt beszédet mondani.
S miközben a sarlósok előtt világossá vált, hogy sem Magyarország, sem Csehszlovákia hivatalos körei népük sérelmeit nem akarják s tudják megoldani, tapasztalhatták a Csehszlovák Kommunista Párt együttérző támogatását. A kosúti vérengzés körülményeinek kivizsgálására odautazott- a párt Vladimir Clementisből, Ladislav Novomeskyből álló, Kopecky képviselő által vezetett küldöttsége. A Major-perről pedig az a Fábry Zoltán tudósított, aki mindig mellettük állott, és lapját, Az
Ut-at is rendelkezésükre bocsátotta.
A Sarló útjának e tanulságokban különösen gazdag szakaszát — ekkor m á r a
horthysta Magyarország belügyi szerveinek kartotékadataiban is. helyet kaptak —
kívánjuk az alábbi dokumentumokkal érzékeltetni.

1
„A pozsonyi Komensky
egyetem filozófiai osztályának
magyar
szemináriuma
már a téli szemeszterben megkezdte működését Bújnák Pál dr. egyetemi
magántanár vezetésével. A szeminárium eddig a magyar dráma kérdésével
foglalkozott,
ezért megnyitásképp felolvasták és megvitatták a Nyugatnak a magyar dráma válsága című ankétjára beérkezett hozzászólásokat. A diákok közül előadtak:
Brogyányi
Kálmán (Pozsony) a magyar dráma történelmi gyökereiről, Wurm Gusztáv
(Pozsony)
Molnár Ferenc Liliomáról. A szeminárium első, szakkörökből jött elismerését
Zapf
98

László (Beregszász) nagy tanulmánya váltotta ki (Móricz Zsigmond és a Sári bíró),
amelyet Móricz Zsigmond elolvasva, nagyra értékelt. Peéry Rezső (Pozsony) Molnár
Ferenc: Játék a kastélyban és Olympia című darabjai nyomán a Molnár Ferencprobléma lényegére világított rá, kifejtvén a nagyszerű kompozíciós készség és színpadtechnika mellett a szociális felelősségérzet elurizált és ironikus mosollyá torzult
voltát. A szeminárium legközelebb Karinthy Frigyes: Holnap reggel című tragikomédiájával és Barta Lajosnak a pesti Nemzeti Színházban és Vígszínházban
bemutatott
drámáival foglalkozik, majd a magyar drámai ciklust lezárva a
magyar—szlovák
irodalmi hatásokra és kapcsolatokra tér át. Bújnák dr. már a szemináriumi
könyvés folyóirattár kiépítésén dolgozik, örvendetes dolog, hogy úgy a
szemináriumot,
mint az előadásokat szlovák diákok is látogatják."
„Pozsonyi intellektuális körökből nagyarányúan komoly mozgalom indult meg a
cseh és a magyar kultúra közti kapcsolatok megteremtésére. Nejedly Zdenko prágai
cseh egyetemi tanár néhány írótársával egyetemben a Var, Plán, Red és Tvorba
folyóiratokat bocsátja a magyar irodalom rendelkezésére, és úgy tervezi, hogy az
irodalmi, tudományos és művészeti formában megnyilvánuló
magyar
problémákat
állandóan felszínen tartja a cseh közvélemény informálása céljából. Pozsonyban közvetítő komité van alakulóban, amelynek keretében a pozsonyi Sarló szellemi diákcsoport több tagja is munkát vállal. A komité magyar tagjai vállalkoznak arra, hogy
közvetítő szerepet végezzenek Prága és Budapest szellemi fórumai között. A komité
szláv—magyar olvasóklub felállítását tervezi Pozsonyban, és magyar részről a budapesti Nyugat, Századunk és Munka, valamint az erdélyi Korunk segítségét és viszontszolgálatait kéri a cseh kultúrtermékek
ismertetése és terjesztése
formájában.
A cseh—magyar szellemi érintkezés ápolására a diákság felkérte Kosztolányi Dezső,
Ignotus, Kassák Lajos, Móricz Zsigmond és Babits Mihály írókat, valamint az említett magyar folyóiratok szerkesztőségeit. A további programsoron a szlovák—magyar
érintkezés kiépítése is szerepel, természetesen csakis a kölcsönös megértés és a teljes jogtisztelet
alapján."
(A Vetés 1929 áprilisában megjelent h a r m a d i k számának közleményei.)

2
„Dobossy Imre, és László (szintén Sarlós) személyi adatait tartalmazó jelentést
és nevezetteknek miniatűr fényképeit csatolom.
A mellékelt jelentésben szereplő Jócsik Lajos a folyó évi 1738/pol.. számú átiratomban felsorolt Sarlósok között szerepel. Ezen névsorba pótlólag felveendő volna
még Ferenc László joghallgató és Porzsolt László is. Utóbbira vonatkozólag lásd
f. é. 1122/pol. számú átiratomat. Porzsolt az utóbbi időben több előadást tartott a
»Sarló-K-ban.
Dobossy Imre részére a pozsonyi m. kir. konzulátus folyó évi június hó 2-án
32.938 szám alatt adott egyszeri utazásra jogosító láttamozást.
Megkapják: m. kir. Belügyminiszter úr és Honvédelmi Minisztérium Katonai
Főcsoportja Főnöke."
(A magyar külügyminiszter 1931. június 1-i átirata a belügyminiszterhez.)

7*

99

3
„Iparkodom a (július) 15-én megtartott »Szovjetunió Barátok Köré«-nek alakuló
gyűlését leírni. A megjelentek között (200 lélek) képviselve volt a munkásság és az
intellektuel osztályok. A munkások között természetesen csak olyanok, akik m á r
tagjai a kommunista pártnak, az intellektuelek sorában ott láttuk az ifjú nemzedék
tagjait: Horváth Ferenc, Jócsik Lajos, Dr. Dobossy Imre, Keszler-Balogh Edgár, Terebessy János, Berecz Kálmán, Morvay Imre (Gyula), Mangler Jenő mérnök, Weiss
kommunista p á r t t i t k á r . . . A gyűlést Horváth Ferenc nyitotta meg, bejelentve az
előkészítő bizottság eddigi munkateljesítményét, és felkérte Mangler Jenőt a gyűlés
vezetésére. Mangler az alakuló közgyűlést határozatképesnek jelentette ki, amennyiben alapszabályok előírása szerint legalább 15 beiratkozott tag jelenléte szükségeltetik, határozatképes, és felkérte Jócsik Lajost felolvasásának megtartásárá. Felolvasását fűszerezte szociális filozófiával, és rámutatott a mai kapitalista társadalom
halálra ítélt voltára, az egyedüli fejlődni képes országnak pedig Szovjet-Oroszországot jelentette ki. A beszéd ügyesen volt összeállítva, csak hiányzott belőle az ő megállapításainak és kijelentéseinek logikailag helyes alátámasztása, ebben egy kissé
szűkölködött előadása. Utána Horváth Ferenc ismertette az egyesület alapszabályait,
hangsúlyozva annak teljes politikai mentességét, mert az egyesület célja csupán a
szovjetoroszországi események és fejlődés tudományos alapon való ismertetése. Mindamellett azonban ez a kijelentés nem zárta ki azt, hogy a másik mondatában m á r
propaganda hangokat eresszen széjjel. Utána a közgyűlés Mangler Jenő elnöklete
mellett megválasztotta a tiszti kart. Az egyesület elnöke Horváth Ferenc lett (a
»Sarló« elnöke) . . . titkára Jócsik Lajos. Beválasztattak még Dobossy Imre, Berécz
Kálmán, Mangler Jenő és többek. Horváth székfoglalójában vázolta az egyesület
programját. Minden pénteken este fél 9 órakor előadás a kioszk egyik termében,
vitaestélyek, mozielőadások és szavalóversenyek rendezése. Első előadónak dr. Forbáth Imre orvos fog lejönni. Keszler közbeszólására orosz filmek miatt összeköttetést kell létesíteni dr. Balázzsal. Balázs András, aki most Berlinben van, szintén
segít a kisebb ügyek elintézésében. Horváth válaszában kijelentette, hogy ez m á r
megtörtént, és az első orosz film már két héten belül lejátszásra kerül a szokol
mozijában. Terebessy szintén felszólalt, valami csekély kis tanácsot adott csupán, de
felállásakor nagy ovációban részesült a kommunisták részéről. Éljen Terebessy, az
igazság harcosa felkiáltások csak úgy repkedtek, de ő ezt leintette, mondván, hogy
ennek semmi értelme, és ebből neki csak kellemetlensége származhatik. Ezek a történtek tették színessé az alakuló közgyűlést. Utána a társaság Kassák Lajos estjére
vonult, ott Keszler, Jócsik és Horváth bocsátkoztak vitába Kassákkal, és állítólag
Kassák teljesen kapitulálni volt kénytelen az ő érvelésük súlyától. Ennek az egyesületnek itt megvan a működési terrénuma, amennyiben van egy-két értelmes kommunista ifjúmunkás és egy-két tucat mindent tudni vágyó és az újdonságokban kéjelegni a k a r ó . . . fiú, a k i . . . minden ú j alakulatban részt v e s z . . . Azt megállapíthatom, hogy az ú j generáció, Horváth és társai már mind meggyőződéses kommunista,
és alig-alig fog sikerülni ezeket már ebben az elvükben megingatni, és nehéz megakadályozni, hogy az ifjúság közül ne vonjanak mindig magukhoz egy-kettőt."
(A magyar belügyminisztérium 1931. július 15-i bizalmas jelentése, a m e l y n e k sem stiláris nehézkességeit, sem elírásait nem javítottuk ki, holott nyilvánvaló például, hogy a jelentésben Morvay Gyuláról van szó.)

100

KÖZÖSEN - EGYMÁSÉRT
A Sarló pályájának csúcsára a Pozsonyban 1931. szeptember 24-től 29-ig tartott
kongresszusával érkezett. Itt kötelezték el magukat a Sarló fiataljai a szocializmus
ügyével.
Az ötnapos tanácskozáson Horváth Ferenc, Ferencz László, Balogh Edgár, Dobossy László és Imre, Jócsik Lajos, Terebessy János, Zsolt László, Forgács Béla,
Weinwurm Frigyes, Wein Gyula, Krammer Jenő, Peéry Rezső, Brogyányi Kálmán,
Hornyánszky István, Berecz Kálmán, Balázs András tartottak előadásokat. A kongresszushoz kapcsolódó irodalmi esten Sellyei József, Morvay Gyula, Kovács Endre,
Wenger János, Szalatnai Rezső olvastak fel műveikből. „A csehszlovákiai magyarság
helyzete", „A csehszlovákiai magyar szakértelmiség szervezkedése", „A csehszlovákiai magyarság kultúrája", „A kelet-európai kérdés", „A diákság és az ifjúmunkásság kérdései" című témákat tárgyaló elmélyült előadásokat és hozzászólásokat terjedelmi kötöttség miatt nem áll módunkban részletesen ismertetni.
Ugyanez vonatkozik a kongresszushoz intézett vagy itt elhangzott üdvözletekre
is, amelyeket Barta Lajos, Czáder Mihály, Fábry Zoltán, Gaál Gábor, Fábián Dániel,
Jancsó Béla, Paul Senft, Ján Foniőán és Julius Fuéik küldtek vagy mondtak el.
Ezért a kongresszus anyagának azokból az összefoglaló részeiből válogattunk,
amelyekből kiderül: a szocializmus ügyével elkötelezett nemzetiségi fiatalok hogyan
tudták saját és a testvérnépek követeléseit egy közös, valamennyiük számára elfogadható programban kifejezni. Az üdvözletek közül pedig (elhagyva Ján Poniöánnak, a Szlovák Szocialista Főiskolások Köre képviselőjének beszédét, mivel megjelent a Kortárs 1977/11. számának 1759. lapján) Paul Senftét és Julius Fucikét közöljük teljes terjedelemben, amelyek a kongresszus anyagát tartalmazó, „Major
Istvánnak, az elbocsájtott magyar néptanítónak, a földmunkásság bebörtönzött szervezőjének" ajánlott és ezért a rendőrség által elkobzott egykorú kötetben jelentek
meg.

1
„A Sarló munkamódszere
a csehszlovákiai magyar valóság konkrét
felismerése
s az ebből következett, ennek belső ellentéteit felfedő teoretikus tisztázottság
megszerzése a reális és céltudatosan a valóságot megváltoztató prakikus munka
érdekében. A Sarló kongresszusának is az volt a célja, hogy megállapítsa mindennapi életünk tényeit, tudományos analízis alá vonja a valóságos helyzetet, s azután megmutassa az utat a konkrét cselekvésre a tényismeret és a tények belső ellentéteit
megoldó tudományos felismerések alapján. Ez a módszer azért fontos, mert csak így
lehet elkerülni a tények közötti tudománytalan mozgás és elsikkadás, mint a tényismeret nélküli teoretikus spekuláció és levegőbemenés
veszélyeit.
A Sarló kongresszusa a valóság tudományos analízisén keresztül
megfogalmazta
á sarlós mozgalom konkrét munkaprogramját,
s ezzel megadta annak
társadalmi
irányzatát. Az imperialista kapitalizmus krízisében Szlovenszkó és Kárpátalja olyan
gyarmati sorsra jut, amelyben megakad a polgáriasodás és a rohamos
tömegelszegényedés, a termelésből való kikapcsolódás a népforradalommá
szélesülő
proletárforradalom lehetőségeit érleli ki. Ez a perspektíva azonban meghaladja Szlovenszkó és
Kárpátalja határait, s a kelet-európai agrárnépek egyetemes történelmi
mozgalmasságát tárja fel. A kelet-európai népforradalommá
bővülő szláv, magyar és román
proletárforradalom
kibontakozásának
vonalán a Sarló a kelet-európai
szocialista
értelmiség történelmi szerepét: az organizálást és szaktudományi
programvállalást
hirdeti, s konkrétan a csehszlovákiai magyar kisebbség életében veszi át az értelmiség
irányítását.
101

A Sarló jegyében indul meg a kelet-európai agrárnépek mozgalmassága a proletariátus történelmi célkitűzése: a szocialista társadalom felé. A Sarló
jegyében
összpontosul az új csehszlovákiai magyar értelmiség társadalomorganizáló
és szaktudományi szerepe, a Sarló jegyében kapcsolódik az új kisebbségi magyar
intelligencia a kisebbségi magyar dolgozók feltörekvő társadalmi irányzatába, a Sarló jegyében lép együttműködésbe
a magyar dolgozók intelligenciája a környező népek szellemi dolgozóival."
„Az intelligencia szerepét a proletariátus oldalán a szervezésben
és tanításban
jelöljük ki. Ezért kettős célt tűzünk magunk elé: a szakintelligencia
tudományos
kádereinek kiépítését a proletariátus oldalán s a proletariátus mozgalmaiba az organizálás funkciójával bekapcsolódó kvalitásos egyének kiképzését. Távol áll tőlünk az
a szándék, hogy az intelligenciának, mint társadalmi rétegnek a proletariátus
frontján vezető szerepet tulajdonítsunk.
Az intelligencia a proletariátus
mozgalmainak
organizálásába nem mint külön társadalmi réteg, hanem önmaga külön
rétegződését
feladva: az egyéni kvalitás értékeivel kapcsolódhatik csak be. S a kvalitásos
organizátor-egyének feladatát a proletariátus soraiban éppen az intelligencia további autolikvidációjában látjuk. Magát a munkásságot és parasztságot kell a maga
ügyeinek
intézőjévé megtenni, a szocialista szervezés éppen a tömegek talpraállítását
és önműködését hivatott
elősegíteni.
A Sarló és munkacsoportjai
két irányban: a szakmabeli káderek létesítése s a
proletariátusba beolvadó organizátorok kiképzése irányában kezdik meg a kisebbségi
magyar intelligencia átértékelését. A Sarló csak erre az átértékelő munkára
érzi
magát szervezetileg hivatottnak. A szakkádereknek
előbb-utóbb a szocialista
tudományos mozgalmakba s a kisebbségi magyar tömegek szükségleteibe
kell önállóan
beidegződniük, a proletariátus harcaiban organizáló funkciót teljesítő
intellektuáloknak pedig a forradalmi proletariátus politikai világorganizációjában
a helyük.
Mi sem természetesebb,
hogy a Sarló közvetlen kapcsolatot teremt az osztályharcos proletariátus és az átalakuló intelligencia között, hogy így az intelligenciát a
pusztán elvi radikalizálódás veszélyeitől megóvja, s konkrét munkavállalás
útján
vezesse el új állásaihoz."
(A Sarló 1931. szeptemberi, pozsonyi kongresszusának vitaanyagából. A Sarló jegyében. Az ú j arcú magyaroktól a magyar szocialistákig. Pozsony, 1932. 6. és 189. 1.)

2
„Kedves barátaim, örömmel üdvözöllek Benneteket
a csehszlovákiai
dolgozó
intelligencia mozgalma, a Léva Fronta nevében. Néhány nap múlva Julius Fuöik író
fogja itt elmondani, hogy mit üzen Nektek a cseh intelligencia kongresszusotok
alkalmából. A Linksfront német intelligenciája nevében örömmel ragadom meg az
alkalmat, hogy előttetek
beszélhetek.
Az a kép, amit kongresszusotok
nyújt, bennünket sok tekintetben
meglep és
zavarba hoz. Mi még messze nem tartunk ott, ahol Ti. A német intelligenciában
csak
lassan alakul ki egy szilárd csoport, mely marxista értelemben forradalmi
gondolkodású, és a munkásosztállyal
való szövetségben a szocializmus útját egyengeti. Remélem, nemsokára reichenbergi és gablonzi barátaitok kiküldöttjei
fognak
előttetek
állni, és megbeszéléseinket
kimélyíthetjük
a Nálatok és nálunk elért
eredmények
összehasonlításával — de egyelőre Ti több eredményt mutathattok fel, mint mi.
Bár sokféle irányból jövünk, útjaink egy közös célba torkolnak. Csehek, németek, magyarok, szlovákok, ukránok és zsidók — mindnyájan fegyvertársak
vagyunk,
és ha a szociális rend fejlődési története nem tett volna. azzá, úgy ennek az államnak a különleges keretében lettünk volna fegyvertársakká.
Így tehát az utunk is
102

közös, barátaim, nemcsak a célunk. Történelmi
kényszerközösség,
de nagyszerű
kényszerközösség,
mert a szocializmushoz
vezet. Ami a Ti számotokra élmény és
tapasztalat volt, mindnyájunk
számára az volt; a munkásmozgalom
nem ismer remetéket, legkevésbé a kisebbségi sors remetéit. Pedig mennyire kisebbség
vagyunk
mi! Mi, az intelligencia, kisebbség vagyunk a nagy osztályok között, amelyek a harcot végigharcolják,
és kisebbség, milyen elenyésző kisebbség vagyunk ebben az
államban!
Engedjétek meg, hogy egy nem annyira hivatalos, mint inkább bizalmas szót is
szóljak hozzátok, akik ezt a kongresszust Pozsonyban tartjátok meg.
Emlékeztek,
hogy mi, akik itt nagyobbára egy évfolyamból valók vagyunk, hét évvel ezelőtt, a
gimnáziumból kilépve, végére jutottunk a tudományunknak,
semmi sem volt a kezünkben, csak az a bizonyosság, hogy a semmi előtt állunk. Ez a város, amelyben
most a kongresszusotokat
tartjátok, a mi számunkra, gyermekei számára idegenné
lett, idegen és szomorú, mint mi is önmagunk számára. Polgári fiúk voltunk, és
apáinktól csak életunalmunk által különböztünk.
Untuk és utáltuk ezt az osztályt,
amely a maga ügyét olyan alaposan elvesztette, de ez az unalom és utálat mint az
egyedüli lehetséges életforma tűnt fel előttünk. Messze kerültünk egymástól. Dekadenciánk tábortüzei ellenséges hegyeken égtek, de mindnyájan az
ellenforradalmat
szolgáltuk.
Ma ebben a városban, szülővárosunkban
ismét otthont találunk. Barátaink vannak azok között, akik idegenné tették számunkra: a dolgozó nép, a szlovákok, a
csehek között. De Ti, a Sarló nagyban hozzájárultatok ahhoz, hogy most ismét otthon
vagyunk. Segítsetek, barátaim, hogy mindazok, akik ma nemzetiségi és szociális tekintetben gyökértelenek lettek, a szocializmusban ismét megtalálják
hazájukat."
• (Paul Senft német nyelvű üdvözlő beszéde a Sarló pozsonyi kongresszusának 1931. szeptember
26-1, a csehszlovákiai m a g y a r szakértelmiség szervezkedését tárgyaló negyedik napi vitaülésén.)

3
„Tisztelt kongresszus, a cseh munkásság s a cseh forradalmi entellektüelek
üdvözletét hoztam el Önöknek a Sarló országos kongresszusa alkalmából. Ez az üdvözlet azonban nem lehet és nem is puszta udvariassági aktus. A forradalmi
proletariátus nem él üres formalitásokkal. A nemzet, amelynek tagjaként vagyok itt, uralkodó nemzet ebben az országban. Nem vagyok azonban tagja e nemzet
uralkodó
kisebbségének, nem is ez az uralkodó kisebbség küldött engem. Küldetésem
feladata,
hogy e nemzet elnyomott és szenvedő túlnyomó többségének üdvözletét
tolmácsoljam Önöknek.
önök a nemzeti felszabadulásért
küzdenek, a nemzetiségi elnyomás ellen harcolnak. A helyes útra találtak rá, ha tudják, hogy ez a felszabadító harc a forradalmi proletariátus ügye. De tudniuk kell, hogy az Önök oldalán, a magyar munkások és dolgozó parasztok oldalán ott állnak a cseh munkások és dolgozó parasztok
is. Önök ismerik a cseh csendőrökét és a cseh végrehajtókat, az elnyomásnak
eme
eszközeit. Nos, szükséges, hogy megismerkedjenek
azokkal is, akik
szövetségesei
Önöknek, akik tudják, hogy kötelességük Önökkel együtt küzdeni.
A magyarok nemzeti felszabadulásáért nemcsak Önök harcolnak, magyar entellektüelek a magyar proletariátus soraiban, a. magyarok nemzeti
felszabadulásáért
küzdünk mi is: munkások, prágai, brünni, hragyeci, osztravai entellektüelek
s a
többi elnyomott nemzetek milliói. Üdvözletünk egyben ünnepélyes jelentkezés
abba
a nemzetközi egységfrontba, amely lépésről lépésre, ha veszteségekkel is, de győzedelmesen halad a szabadság felé.
Mindeddig kevés közvetlen kapcsolat volt köztünk. Hiányt jelentett ez szá103

murikra is, az Önök számára is. Ma, amikor az önök munkáját látom, látom azt is,
mi mindent tanulhatunk módszerükből. Tanulni is fogunk. Ez az iskola a felszabadulás útjára tanít, önök nem szabadok. Mi sem. S nem szónoki fogás, ha azt mondom, hogy az önök felszabadulásának
a napja jelenti számunkra is a szabadság
napját.
(Julius Fucik cseh nyelvű üdvözlő beszéde a Sarló pozsonyi kongresszusának 1931. szeptember
28-1, a kelet-európai kérdést tárgyaló negyedik napi vitaülésén.)

FELZÁRKÓZÁS ÉS SZÉTPORZÁS
A lejtőről emelkedőre vezető útszakasz már óhatatlanul elkezdte a mozgalom
differenciálódását, azok lemaradását vagy félreállását, akik nem tudták a szocialista
munkásmozgalomhoz vezető utat végigjárni. A folyamatnak ez az eleme épp oly
törvényszerű, mint az alábbi lenini követelmény alkalmazása: „ami számunkra
idejétmúlt, ne tekintsük úgy, mintha az osztály számára, a tömegek számára is idejétmúlt volna". (Lenin Művei 31. köt. 46. 1.)
Az utóbbi fényében s az elemzett anyagok alapján az a vélemény látszik elfogadhatónak, hogy a differenciálódás méretei kisebb arányúak, ha a szocializmus
táborába felzárkózott sarlósok éppen a lenini gondolatok alkalmazásával a szocialista
átalakuláshoz nélkülözhetetlen demokratikus követelések iránt nagyobb érzékenységet tanúsítottak volna. A demokratikussal szembeni szűkkeblűség gondolati elemei
már az 1931-es kongresszuson felbukkannak. Érthető ez, ha a gazdasági világválság
sodrában felerősödő szocialista mozgalmakra mint a közeli szocialista forradalom
reális feltételéire gondolunk, viszont történeti szempontból ez föltétlenül a progresszió táborának szétforgácsolódását mélyítheti, s a szocialistákat éppen a demokratikus erők felé szigetelheti el. S ha 1933-ra majd a lenini permanens forradalom
elméletet alkalmazó, a Komintern 1935-ös, népfrontpolitikát meghirdető VII. kongresszusára utalunk, elfogadhatónak tűnik, hogy a felzárkózás olyanokat is a szétporzás útjára taszított, akiket pedig vonzania lehetett és kellett volna.
E bonyolult folyamatot kívánjuk az alábbi dokumentumokkal bemutatni.

1
„A Sarló 1931 szeptember havában tartott kongresszusa alkalmából
csatlakozott
a munkásmozgalomhoz,
s vállalta el a szocialista intelligencia, szervezését. Az azóta
eltelt egy év a mozgalom belső kikristályosodását
hozta magával a proletárfront
szükségletei
szerint...
A Sarló
és a
munkásmozgalom
A munkásmozgalomban
a Sarló az osztályharcos nevelés, oktatás és
kultúrmunka terén teljesített
szolgálatot.
1. Az osztályharcos
nevelés
terén a Vörös
Barátság
proletár
testedző egyesület ifjúmunkásait
támogatjuk szervezkedésükben.
A szervezet
sportosztálya az egyes sportágakon kívül a természettudományi
felvilágosítást
és elsősegély-kiképzést
is ápolta, a kultúrszakosztály
állandó előadásokról,
faliújságról,
énekoktatásról, szaválökórusról, mozgókórusról gondoskodott. Előkészítettük
a magyar proletár testedzők sportkerületének
most őszre tervezett megalakulását.
Evégett
részt vettünk a VB 18 napos bazini táborában, ahol egyelőre 14 város és község ifjúmunkásságának
megszervezését
készítettük
elő egységes sport- és
kultúrirányítás
mellett.
104

A középiskolások kérdésében a diákság teljes függetlenségéhek
és
öntevékenységének elve alapján állunk.
Pedagógiai elveinket Dobossy László tisztázta a Korunk 1932: augusztusi számában.
2. A marxista
oktatás
terén
Pozsonyban és Érsekújvárott
tettünk kísérleteket a munkásmozgalomban.
A "marxista oktatás hiányát érezve, jövő évi munkánkat ezen a téren szélesítjük ki, alapul véve a Marxischtische Arbeiter
Schulung
Budapesten megjelent
füzéteit.
3. A kult úr munka
terén
1932 januárja óta szervesen
bekapcsolódtunk
Az Ut szerkesztésébe. Igyekeztünk a lapot a szlovenszkói és kárpátaljai
osztályharc
és nemzetiségi harc konkrét kifejezőjévé tenni, s felvettük a harcot a frázisok ellen.
Behoztuk a szlovenszkói fotoriportázst, és megszólaltattuk
a régebben elhanyagolt
munkásságot. Így lehetőséget adtunk a munkásirodalom
kifejlődésének.
A pozsonyi
ifjúmunkásmozgalomban
tervszerűen propagáltuk a szavalókórust, mozgókórust, s
kórusra dolgoztuk fel Morvay Gyula és Sáfrány László verseit. Továbbá
tervünk
egy magyar kultúrközpont felállítása Pozsonyban a harcos proletárkultúra
(munkáslevelezés, kórus, ének, munkásirodalom, színjátszás) tervszerű irányítására és fejlesztésére.
Idevágó irodalmunk Peéry Rezső sajtó alatt levő tanulmánya a szlovenszkói
magyar munkásirodalomról,
Balogh Edgár cikke a harcos proletárkultúráról,
az
1932-es Munkás és Paraszt Naptárban s tanulmánya a szlovenszkói magyar kultúrfrontokról az "Uj Szó 1932. 5—6. számában.
A Sarló
az
intelligencia.táborában
A szocialista intelligencia szervezése terén érvényesítenünk
kellett a prágai Léva
Fronta centralizmusával szemben a nemzetiségi intelligencia önálló
szervezkedésének
elvét, s karöltve a német Linksfront, a szlovák Bis s az ukrán Postup
kiküldötteivel, mi is hozzájárultunk a baloldali intelligencia mozgalmának nemzetiségi
formálásához. (A Léva Fronta zsolnai konferenciája 1932. januárban.) Ugyancsak érvényesítenünk kellett a széles akciósugárral dolgozó kis munkacsoportok
elvét, amelyek előzetes intelligenciaszociográfia
alapján a fasizálódásnak jobban kitett s a
magyar munkásmozgalom
számára használhatóbb, mert a konkrétabb
beállítottságú
munkásgárdát jelentő magyar intelligencia körében is felvilágosító munkát
végeznek.
Az intelligencia szerepét a munkásmozgalomban
külön is tisztáztuk.
Lásd a „Sorsdöntő órákban szól hozzánk Lenin" című cikk utolsó bekezdését Az
Ut 1932. januári számában és Zsolt László cikkét az intelligencia-ankét
alkalmából
Az Ut 1932. áprilisi számában.
1. A Sarló
a szakmozgalmakban
a szlovenszkói
magyar
szocialista
munkát sürgeti: tények megállapítását, szükségletek feltárását s ezek egyedüli kielégíthetőségének
propagandáját a szocialista' társadalomban. Ez a munka
egyúttal
kisebbségi magyar szakkáderek képződését is jelenti a szocialista fronton.
Orvosok.
Felkértük a Szocialista Orvosok Szövetségét egy magyar népegészségügyi kérdőív kiadására. A júniusban megjelent kérdőív alapján szocialista munkásgárdát toborzunk az orvostanhallgatók
között.
Építészek.
A brünni műegyetemi hallgatók faluépítészeti szemináriuma
ragadta itt magához az iniciativát, s kiadott egy fáluépítészeti kérdőívet. Az építészekkel karöltve a csoport Pozsonyban megrendezte Juri Kroha brünni műegyetemi
tanár lakásépítészeti kiállítását, itt kiállította a maga képstatisztikai
anyagát és szociofotoanyagát is, és ezzel egyidejűleg a Sarló kereteiben a művészekkel s az építőmunkásokkal
karöltve kétnapos ankétet rendezett. Itt alakult meg a „Magyar Szocialista Építészek Csoportja". A csoport 1932. augusztus havában faluépítészeti
tanulmányutat
végzett Nyugat-Szlovenszkó
alföldjén.
Lásd Hornyánszky István építészeti cikkét a Korunk 1932. szeptemberi számában.
Tanítók.
A Magvető szeminárium
kéthetenként rendes összejöveteleket
tartott, ahol részünkről is számos előadás hangzott el. Az összejöveteleket a magyar tanítóképző rendezte. Tanítóink elveik fenntartása mellett a Magyar Tanügy
munkagárdájába kapcsolódtak be.
105

Művészek.
A Sarló megkísérelte a ,¿Szociofoto" mozgalom kiépítését, s Vörös
Nyíl címen forradalmi művészgárdát szervezett. A
zociofoto" a következő
teljesítményt tudja felmutatni: Rosie Ney tavaly szeptemberi kiállítása óta, amely
Szlovenszkó és Kárpátalja fotodokumentuma
volt, 1931. karácsonykor a pozsonyi
lakásviszonyokról rendezett fényképkiállítást,
1932. húsvétján pedig vendégül látta Budapestről a Munka csoport fényképezőgárdájándk
dokumentumművészeti
és montage
kiállítását. Szociofoto kiállítás volt Léván és Érsekújvárott is. Az Ut szlovenszkói
és
kárpátaljai fotoszolgálatát a szociofoto látta el. Jelenleg a munkásfényképezés
megszervezésével igyekszünk a mozgalmat
önállósítani.
A művészgárda munkája: Prohászka István Az Ut plakátja és Reichental
Ferenc
ifjúmunkástáblái
a pozsonyi május elsejei munkástüntetésen,
Bokros-Birman
Dezső
proletárököl-tanulmányát
átvettük a nemeskosúti emlékmű számára, ezt azonban a
hatóságok betiltották. A csoport ankétot rendezett az építészekkel karöltve
Pozsonyban, s két vitagyűlést a lévai Brogyányi-afférból
kifolyólag, ahol a marxista
előadó
szembekerült
a proletariátussal. A csoport az ifjúmunkásokkal
közös
vitagyűlésen
tisztázta a proletárművészet
s a rajzolás kérdéseit. Jelenleg a csoport a szlovenszkói
osztályharcos plakátművészet
kifejlesztésére
készül, s a szlovenszkói és kárpátaljai
magyar forradalmi művészét termékeinek
pozsonyi s moszkvai kiállítását
szervezi.
Lásd Brogyányi Kálmán elméleti cikkét az optikai látásról a Korunk 1932.
augusztusi számában s Az Ut 1932. évfolyamában a Brogyányi-affér
vitáját.
Közdazdászok.
öszi programunk a kisebbségi magyar szocialista
közgazdászok munkacsoportjának
organizálása, a szociográfia és szociológiai munka
ellenőrzése, az állandó közgazdasági analízisek és a közgazdasági
sajtószolgálat.
2. A baloldali
intellig
encia
munkacsoportjainak
megalakítása
eddig Pozsonyban és Érsekújvárott történt meg. Az érsekújvári csoport Balázs Bélának a Sarlóban tartott 1931. évi előadásával foglalkozott. (Intellektuell
aggályoskodás.)
Míg a pozsonyi munkacsoportban a következő előadások hangzottak el: Zsolt László:
A szocialista intelligencia hivatása (megjelent az Ut-ban), Balogh Edgár: A kisebbségi magyar intelligencia útja a... szocializmushoz
és a kommunizmushoz
(megjelent az Uj Szó-ban), Brogyányi Kálmán—Reichental
Ferenc: Vita a marxista
művészeti oktatásról, Horváth Ferenc: A kelet-európai kérdés (megjelent a
Korunk-ban),
Jócsik Lajos: A kelet-európai parasztság eladósodása (megjelent a
Korunk-ban).
A csoport a földmunkássztrájk
alkalmával exkurziókat szervezett a galántai, vágsellyei és dunaszerdahelyi járás sztrájkterületére,
s a polgári lapok tudósítóival
karöltve A Nap, Grenzbote, Híradó, Munkás és Az Ut hasábjait látta el
jelentésekkel.
(Az intelligencia-exkurziók
leírása Az Ut-ban: Balogh Edgár:
Földmunkássztrájk.)
A pozsonyi csoport kidolgozott egy intelligencia-szociográfiai
kérdőívet,
amelynek
alapján az országos baloldali magyar intelligenciamozgalom
megindulhat. A kérdőív
kidolgozás alatt áll Losoncon, Érsekújvárott, Rimaszombaton
és Munkácson."
Balázs András, Balogh Edgár és Ferenc László összefoglalója a Sarló 1931 szeptembere és
1939 szeptembere közötti működéséről, a m e l y n e k „A Sarló akciói" című (a Sallai I m r e és
Fürst Sándor kivégzése elleni tiltakozást, a pozsonyi építőmunkások s z t r á j k j á n a k t á m o g a t á s á t ,
Dobossy László részvételét az amszterdami háborúellenes kongresszuson tárgyaló) zárórészét
a „Balogh Edgár életrajzához" című dokumentummontázsban közöltém (Tiszatáj, 1976. 9. sz.
62—63. L)

2
„Van szerencsém Nagyméltóságod szíves tudomására hozni, hogy a beérkezett
információk szerint a szlovenszkói magyar ifjúság radikális elemeinek
azon.mozgalma,
amely a Sarló diszkreditálása után egy olyan magyar ifjúsági szervezet
létesítésére
106

irányul, amelynek célja a Sarló eredeti céljaival megegyezik, ti. az i f j ú magyar generációnak az aktivista politikára való előkészítése — állandóan
erősbödik.
A már hónapok óta tartó mozgalom folyó hó 17-én egészen pozitív formát öltött,
amennyiben megalakult a »Magyar Munkaközösség« központi
szervezete.
A különböző tisztségekre megválasztott egyének a következők:
A »Munkaközösség«
elnöke dr. Szerényi Ferdinánd tanítóképezdei
igazgató, a
»Masaryk Akadémia« ügyintézője lett. Szerényi a kommunizmus
idején
Miskolcon
politikai megbízott volt, jelenleg Dérer közoktatásügyi miniszter bizalmi embere, szociáldemokrata, s így kézenfekvő, hogy a szlovenszkói magyar ifjúsággal minő tervei
lehetnek.
Narancsik Imre ref. lelkész, Balogh református püspök titkára, kinek baloldali
velleitásai
vannak.
Az akció fő mozgatója dr. Duka-Zólyomi
Norbert.
Ludwig Aurél joghallgató, Ludwig Károly bornagykereskedő fia, a Sarló működésének kezdetén annak tagja volt, de nem
kommunista.
Adler-Sas Ernő tanítóról közelebbi információk még nem állnak
rendelkezésre.
Brogyányi Kálmán a Sarló volt vezető tagja helyezte el 1930. március 15-én a
Sarló koszorúját Táncsics Mihály sírján.
Brogyányi Kálmánné szül. Skála Gabriella. Atyja a pozsonyi királyi állami főreáliskolának volt a tanára. Kommunista és sarlós érzelmű.
Ráchel (Szalatnai) Rezső a Sarló tagja, a Reggel cikkírója, Szerényi
Ferdinándnak a jobbkeze.
Asztély Sándor, volt sarlós, a bécsi közgazdasági főiskola hallgatója. Apja volt
törvényszéki bíró, jelenleg ügyvéd.
Dr. Láng Jenő orvos, hasonnevű volt magyar táblabíró fia. Néhány év előtt a
MAKK elnöke volt, most meglehetősen baloldali
gondolkodású.
Dr. Héller Jenő orvos, az információk szerint a Brücke nevű
szabadkőművespáholy tagja.
Dr. Szőnyi Endre építész. Eddig politikai vagy hasonló mozgalmakban nem vett
részt. A Magyar Hajósegylet és Magyar Kaszinó tagja. Lehet, hogy mint
művész
került be a
munkaközösségbe.
Ivánffy Géza, a komáromi ipartársulat titkára, valamikor összeköttetésben
volt
az ottani keresztényszocialista
pártszervezettel,
erősen hajlik a baloldal felé.
Kunoss Rezső tanító. Apja a lipótvári fegyháznak volt az igazgatója.
Bárány Ede joghallgató, dr. Bárány Henrik régi pozsonyi nőorvos fia.
Pfeiffer Dániel joghallgató. Apja dr. Pfeiffer János, a pozsonyi magyar gimnázium tanára. Nevezett baloldali, de nem
kommunista.
A vett bizalmas értesülések szerint a Munkaközösség szervezetei
Rimaszombaton
és Komáromban már a jövő héten meg fognak alakulni. Legközelebbi céljuk magukhoz ragadni a MAKK valamennyi csoportjának a vezetését. Ez annál
veszedelmesebb,
mert magyar nemzeti jelszavakkal operálván, a jóérzésű magyar diákság közül is
egyre több hívet
szereznek.
Megkapják a magyar kir. miniszterelnök úr, valamint a belügyminiszter úr és a
m. kir. honvédelmi minisztérium katonai főcsoportjának
főnöke."
(A Magyar Külügyminisztérium 1932. augusztus 4-i átirata a magyar belügyminiszterhez.)
*

Dokumentummontázsunknak, s nem a sarlósok történetének végéhez értünk. Maguk a sarlósok vitatták s vitatják ugyanis, hogy Balogh Edgárnak Az Ut 1934. évi
8. számában megjelent: „A harcban nincs megállás" című és „A Sarló bukásának
tanulságai" alcímet viselő cikke helyes volt-e, a Sarló eltemetését, megszűnését fejezte-e ki. A kérdésre adandó érdemi válaszadás azonban már magában foglalná
közös kelet-európai történelmünk további fejezeteit is, és erre itt s most ilyen igénynyel nem vállalkozhatunk.
107

A későbbi események fényében ez a döntés elsietettnek tűnhet, hiszen lemondást
jelentett azokról a postdemokratikus követelésekről, amelyek az adott korban is a
praeszocialista nélkülözhetetlen feltételei voltak: egyben és egyidejűleg. Ha Balogh
Edgár számvetéséhez kívánunk segítséget nyújtani, akkor ez a lépés a mínusz rovatba írható. Viszont az is kétségtelen, hogy az utó- és előkövetelésekről való megfeledkezéssel (azaz a lenini permanens forradalomelmélet körültekintő alkalmazásának elmulasztásával) egyidejűleg nagyobb súllyal esik a latba a Sarlónak az a történelmi érdeme, hogy a nacionalizmustól képes volt a szocializmushoz eljutni. A szocializmus talajáról pedig bármikor helyes választ lehet adni Kelet-Európa népeinek
közös kérdéseire, míg a nacionalizmusok bűvkörében állva sohasem.
Minthogy a Sarló képes volt erre a szintre eljutni, mai erőfeszítéseink egyik történeti erőforrásának tekinthető.
Ezért csonka az a szöveg, ezért cseng hamisan az a szó, amely a korszak történetéről írva vagy beszélve megfeledkezik a Sarlóról.

SZABÓ IVAN : CSEPELI KOT

108

ROMÁNIA

Az erdélyi román színjátszás kezdetei
Százharminc éve annak, hogy egy Fotie nevű, gazdag szegedi kereskedő üzleti
ügyben Aradon járt, és ott ismerős színészekre bukkant. A Hirschl ház falán, ahol
idestova négy évtizede már állandó színházterem létezett, román nyelven nyomtatott
plakát ötlött szemébe. Ez azt hirdette, hogy 1846. július 8-án, ebben a színházban
megtartják az első román nyelvű színielőadást. Kotzebue, akkor nagy divatban álló
német író Két feledékeny című, egyfelvonásos vígjátékát adják elő. Szereplők: idősb
Farkass József, Finta Lajos, Jakab Lajos és Róza kisasszony (a színésznő családnevét
a színlap nem tüntette fel). A román nyelvű előadás létrehozását a színészek a
következőképpen magyarázták meg a színlapon:
„Azon eszme, miszerént a társulat ezen újdonsággal bátor fel lépni, mely — azt
illetőleg — egészen rendkívüli próbatét, idősb Farkass Józsefé, ki is 7 évvel ezelőtt
szerencsés vala ezen nemes város kebelében egy egész télen át színtársulatát mint
igazgató vezérelni, s mivel a mai bevételnek fele részét a társulat az ő felsegélésére
önként megajánlá, azért vala bátor, s leginkább mások utasítása s lelkesítésére a
gondolatot létesíteni."
Fotie, a román nyelvű színlap olvastán kettős örömet érzett. Elsősorban is macedón-román származású volt s így jólesett neki, hogy legelőször életében éppen
Aradon, anyanyelvén, románul élvezhet színielőadást, másodszor találkozhatik ismét
azzal a kedves színésszel, akivel nemrég, amikor vándorszínész-társaival Szegeden
vendégszerepelt, jó barátságot kötött. Idősb Farkass József volt ez a kitűnő színész,
aki mögött akkor már mozgalmas pályafutás állt. A magyar színészet akkoriban hőskorát élte, és ebből Farkass is derekasan kivette részét. Már az 1830-as években
tagja volt a budai Magyar Játékszínnek, és ott korának legjobb színészeivel játszott
együtt. Ezután azonban, mivel Pest-Budán akkor még nem létezett' állandó színház,
ismét nyakába kanyarította a vándortarisznyát.
Szegeden jól ismerték idősb Farkass Józsefet, de éppen így Aradon is, ahova
most Kilényi és Csabay színtársulatával jött vissza. Előadásaikat egy ideig szívesen
látogatta a közönség, de azután beállt a nyári nagy meleg, és a színtársulatnak kezdett rosszul menni. Amint ilyenkor szokásos volt, a .rossz üzletmenetelt legelsősorban
is a színészek érezték meg, mert az igazgató megfelelő bevétel híján nem tudta
fizetni járandóságukat. Ilyen körülmények közt határozta el a társulat négy tagja,
hogy ha magyarul nem megy a színház, román nyelvű előadásokkal kísérli meg becsalogatni áz aradi és környékbeli társadalomnak azt a részét, amelyet a színigazgatók mindeddig figyelmen kívül hagytak, éspedig a város és a megye román nyelvű
lakosságát. Tervük megvalósításában segítségükre sietett Ion Popovici, aradi ..irodalomszerető ügyvéd, aki a magyar műsoranyagból két énekes színjátékot fordított
le román nyelvre a vállalkozó szellemű színészek részére. Ezek a derék emberek
pedig nagy akaraterővel bemagolták a román szöveget, és legjobb igyekezetükkel
adták vissza a színpadon.
Abban az időben román nyelvű, hivatásos színjátszás se Magyarországon, sem
109

Erdélyben nem létezett még. Műkedvelő színjátszók törekedtek arra egyes városokban, mint pl. Nagyvárad, Balázsfalva, Brassó, hogy ébren tartsák az érdeklődést a
román színjátszás iránt. De azért Farkassék vállalkozása csak Aradon tekinthető a
hivatásos színészek által rendezett első román nyelvű színielőadásnak. Erdély városaiban megelőzte őket ebben Pály Elek, a magyar operajátszás megteremtője, aki az
1840-es évek elején vándorszíntársulatával a Kárpátokon túlról hozott, eredeti román
színdarabot mutatott be a románlakta helységekben. Ez a pápai születésű színész
1821-ben a bécsi opera énekese volt, amikor Nagy Lázár, a kolozsvári Nemzeti Színház igazgatója hivatalos ügyekben a császárvárosban járva, ott felfedezte és társulatához leszerződtette.
Pály Elek Erdélybe kerülve ismerkedett meg a román néppel, amely annyira
felkeltette érdeklődését, hogy elkezdte a román nyelv tanulását. 1840-ben annyira
vitte, hogy önálló színtársulatot szervezett, annak tagjait kötelezte arra, hogy románul tanuljanak, és 1840 tavaszán Brassóban bemutatta az első román nyelvű színielőadást, amelyet- cirillbetűs színlapokon jelentett be a város közönségének. Sikerén
annyira felbuzdult, hogy ugyanannak az évnek az őszén társulatával átrándult Bukarestbe, és ott magyar, román, német nyelven tartott előadásokat. Így abban is ő volt
az első, hogy a román fővárosban magyar színelődásokat, főképpen operákat m u t a tott be. Vállalkozása olyan jól sikerült, hogy két hónapig fent tudta tartani magát
Bukarestben, és annyira megnyerte a kor kiváló, román kultúrharcosának, Heliade
Rádulescunak a barátságát (román viszonylatban Kazinczy Ferenchez hasonlítható),
hogy az „Mezei ünnepség" címén színdarabot írt a magyar társulat részére. Ezt a
darabot Pályék Al. Dimitrie Ghica fejedelem névnapja alkalmából rendezett díszelőadáson mutatták be, amelyen maga a fejedelem is részt vett. (Jókai Mór novellát
írt Pály emlékezetes bukaresti szerepléséről, amelyben azonban képzelőtehetségének
szabad futást engedve, a nagyobb regényesség kedvéért, írói szabadossággal összekeveri a történelmi eseményeket.) Hazájába visszatérve azután ezt a színdarabot
Pály színtársulata románul és magyarul is előadta az erdélyi városokban.
Eszerint tehát az idősb Farkass József és társai által tartott román nyelvű előadás, mint ilyen, az alföldi részeken volt első, de Aradon tagadhatatlan sikert a r a tott. Arról nincsenek pontos adatok, hogy a magyar színészek vállalkozása hány előadást ért meg, de azt tudjuk, hogy a román előadások felkeltették a szegedi gazdag
kereskedő érdeklődését. Fotie ajánlatot tett Farkassnak, szervezzen román nyelven
játszó színtársulatot és azzal induljon körútra az erdélyi városokba. Ö vállalta a t á r sulat finanszírozását, amely „Énekes román színházi társaság" néven rövidesen megalakult. Tagjai hivatásos és műkedvelő román színészekből verbuválódtak.
Farkassék a román nyelvű előadások sorozatát 1847 tavaszán Lúgoson kezdték
meg, majd Szászvárosra s onnan Nagyszebenbe mentek át. Szászvároson az előadásoknak különösen nagy sikerük volt, s oda idősb Farkass József társulatával később
ismét visszatért. Az akkori magyar sajtó megértéssel és helyesléssel fogadta a társulat működését. A Nagyszebenben tartott előadásokról a Siebenbürger Bote számolt
be. Eszerint Farkassék 1847 márciusában négy színdarabot mutattak be román nyelven a nagyszebeni Redut termében: A csörgő sipka című mágikus drámát (ahogy a
színlapon bejelentették), továbbá Preciosa, a cigány lánya, Bulgáriai Elizera vagy a
szebeni erdő, és Szigligeti Ede Szökött katonáját. Ez utóbbit magyar nyelvből a
színtársulat egyik tehetséges tagja, Vasile Maniu fordította románra.
A társulat Nagyszebenből Fogarasra utazott, itt három előadást tartott. A következő állomás Brassó volt. Az itteni előadások lefolyásáról a Gazetta de Transsylvania
című román újság tudósít bennünket. A lap cikkeiből megállapítható, hogy Farkassék
1847. április 11—29. között összesen tizenkét előadást rendeztek a Cenk alatt, amelynek során újabb színdarabokat is tűztek műsorukba. A Gazetta de Transsylvania
egyik színibírálatában azt kifogásolta, hogy a színészek nem jól tanulták be a darabokat, és az énekszámok még kevésbé sikerültek. Azt is a színészek terhére rótta,
hogy „magyaros és bánáti" kiejtésükben túltengenek a latinizmusok.
A kedvezőtlen bírálat — amely a szöveghibák miatt bizonyára indokolt volt —,
1Í0

még nem lett volna olyan nagy baj, de idősb Farkass Józsefet is elérte a vándortársulatok réme. Adósságokba keveredett és a hitelezők mindenét lefoglalták. Sürgősen Brassóba hívta pénzestársát, Fotiet, aki, becsületére legyen mondva, az akkori
utazási viszonyok ellenére rövidesen megjelent Brassóban, rendezte az adósságokat
és megmentette a bajba jutott színtársulatot. Áz együttes tagjai azonban á vállalkozás anyagi kudarca miatt elkedvetlenedtek, és a társulat feloszlott. Két tehetséges
tagja, Vasile Maniu és Seracin Bukarestbe utazott, ahol Costache Caragiale ottani
társulatához szerződött. Később mindketten neves tagjaivá váltak a román Nemzeti
Színháznak.
Idősb Farkass Józsefet nem törte le a brassói balsiker. Újjáalakította színtársulatát és újabb erdélyi körútra indult. Arra vonatkozóan azonban nincsenek adataink,
hogy a szegedi Fotie anyagilag tovább támogatta volna-e ezt a vállalkozását is. Valószínűbb, hogy végleg visszavonult jobban és biztosabban jövedelmező egyéb üzleteinek sáncai mögé.
Mindenesetre a mai román szinházirodalom igen kedvezően értékeli idősb Farkass József színtársulatának érdemeit. Különösen azt a tényt, hogy Erdélyben ez a
színtársulat mutatta be először a múlt századbeli legnagyobb román író, Vasile
Alecsandri Iorgu úr Sadaguráról című színdarabját. Massoff színháztörténész megírja, hogy ez az előadás igazi esemény volt, mert a román drámairodalom megalapítója, Vasile Alecsandri előtt Farkass József társulata nyitotta meg az erdélyi színpadot. Alecsandri darabjai később valóságos iskolát teremtettek Erdélyben a román
nyelv és a román nemzeti érzés ápolására. Népszerűsége állandóan növekedett, írásai
eljutottak a falvakba is, és nem hiányoztak egyetlen román műkedvelő színtársulat
műsorából sem.
ÁRVAY ÁRPÁD

Egy elfelejtett „hídverő"
BITAY ÁRPÁD:

HOGY ROMÁNOK ÉS MAGYAROK JOBBAN
MEGISMERJÉK EGYMÁST..."

Soha jobb gondolat, mint a bukaresti Politikai Könyvkiadó Testamentum sorozatában megjelentetni Bitay Árpád (1896—1937) válogatott írásait és leveleit. Valljuk
be, igen kevesen ismerik ma már a román—magyar irodalmi és művelődési kapcsolatok legendás hírű kutatójának nevét. Pedig régi cikkei most úgy elevenednek
meg előttünk, mintha ma, és csupán nekünk írta volna. Igaz, Bitay módszere sok
szempontból m á r a két világháború között sem volt korszerű, tényfeltáró munkájának eredményeit is módosította, gazdagította az újabb kutatás. Szerteágazó, márm á r polihisztori tevékenysége (nyelvész, filológus, történész, fordító és — a szó legnemesebb értelmében — tudományos ismeretterjesztő volt egy személyben) azonban
ma is időszerű magatartást sugároz. Nem véletlenül írta róla Gaál Gábor: „ . . . a
magyar tudóstípus egészen ú j változatának volt a képviselője.'.. Ezt az ú j változatot is, mint a többit, a történelem teremtette meg." E történelmi szükségszerűség
nélkül nehezen érthetnénk meg, hogy az első világháborúból súlyos betegséggel
(majdan korai halálát is okozó gázmérgezéssel) hazatérő fiatalember miért kezdi
lázas sietséggel a román—magyar együttélés múltját tanulmányozni. Munkálkodásával fájó űrt próbált betölteni, kapcsolattörténeti írásaival és előadói szereplésével
egyként a megváltozott politikai viszonyok közé került erdélyi magyarság segítségére

/

111

sietett. Népszolgálat volt ez is. Bitayt ugyanaz a felismerés inspirálta, mint a K i áltó Szót fogalmazó Kós Károlyt: „építenünk kell, szervezkedjünk tehát a munkára".
Világnézet, pártállás tekintetében persze Bitay a maga külön ú t j á t j á r t a : se a t r a n szilvanisták, se a Korunk köré csoportosuló marxisták közé nem tartozott. De lépést
tartott a kortársi romániai magyar progresszióval.
„Meg vagyok győződve, hogy az ö n munkája a tudományos mű értékén túlmenően, egy nagyon hasznos ügyet is fog szolgálni: azt ugyanis, hogy a románok
és magyarok jobban megismerjék egymást, és kölcsönösen megbecsüljék azt a m u n kát, amelyet a mi nagy férfiaink végeztek, hogy megtaláljuk a közeledés ú t j á t a
felkorbácsolt szenvedélyek f e l e t t . . . " — Sextil Pu?cariu (Bitay volt egyetemi tanára)
írta ezt tanítványának, amikor a huszonhat éves i f j ú művét, A román
irodalom
összefoglaló áttekintését (1922) kézhez vette és elolvasta. Jelen kötet ízelítőt is ad
Bitay román irodalomtörténetéből: a Latinos irány; főbb fejlődési pontjai s nevezetesebb harcosai című, SamuiI Micu-Klein, Gheorghe §incai, Petru Maior, Gheorghe
Lázár és Timoteiu Cipariu munkásságát ismertető fejezetet közli. Bitay nyilvánvaló
célja a tájékoztatás volt, nem egy megállapítása azonban a mai irodalom történeti
vélekedésekkel való szembesítés próbáját is kiállja. Egy évvel a román irodalom
történetét áttekintő munka megjelenése után újabb fontos opuszt tett az asztalra
Bitay Árpád, kiadta Rövid román nyelvtanát (1923). Szerzőnket nyelvészként is a
már említett cél vezérelte: naponta forgatható, használható kézikönyvvel megkönynyíteni a román—magyar „párbeszédet". Ha még az irodalomtörténet és a nyelvtan
mellett az 1928-ban megjelent Román költők antológiáját is megemlítjük, tulajdonképpen ki is merítettük Bitay főműveit.
Az összefoglaló jellegű, bár nem a szintézis igényével készült művek mellett
azonban nem kisebb jelentőségük van azoknak a cikkeknek, melyeket Bitay a román—magyar művelődési kapcsolatoknak szentel. A kötet — a szűkös terjedelmi
lehetőségek ellenére is — fölvillantja a Bitay munkáira olyannyira jellemző tematikai változatosságot, sokféleséget. Olvashatunk itt a moldvai fejedelem magyar udvari orvosáról, Széchenyi Istvánnak és apjának romániai fogadtatásáról, Ács Károlyról, a román népköltészet első magyar fordítójáról. De az erdélyi szász folyóirat
magyar számát is méltatja, s Az ember tragédiája Goga-féle román fordítását „ünnepi eseményként" értékeli. Nem Bitay tehetett arról, hogy a mérleg egyik serpenyőjébe kevesebb súly került, mint a másikba. Amikor 1925-ben összefoglalja a
magyar—román kulturális kapcsolatok öt évének eseményeit, joggal állapítja meg:
„A magyar mögött messzi marad a mi irodalmunkat tolmácsoló román fordítói
munkásság."
Nem lenne teljes a kép, ha Bitay munkásságából csupán a kapcsolattörténeti
kutatást és a román irodalom, kultúra propagálását emelnénk ki. 1923-ban maga
Nicolae Iorga hívta meg Bitayt, hogy tartson előadásokat a magyar irodalomról a
Válenii de Munte-i nyári szabadegyetemen. A meghívásnak — tizenöt esztendő alatt
— mintegy száz előadás lett az eredménye. Nagy kár, hogy ezekről a román és külföldi vendégek előtt elhangzott előadásokról még jegyzetek sem maradtak fenn. Az
viszont nem kétséges, hogy Iorgában partnerre és patrónusra talált Bitay. Izgalmas
feladat lenne annak körüljárása is, hogy Iorga ellentmondásokban bővelkedő pályáján mikor jelentkezett először a nemzetiségek közötti harmonikus kapcsolat kialakításának igénye, s milyen konkrét, gyakorlati lépések történtek részéről ebben az
ügyben. Iorga és Bitay együttműködése így nyilvánvalóan fontos történelmi dokumentum. A szövegválogatás munkáját is végző Kovács Ferenc bevezető tanulmányából, a kisebbségi államtitkárság munkaprogramjából és néhány levélből kapunk
képet Bitay közéleti tevékenységéről. Iorga miniszterelnöksége idején (1930—31)
Bitay a kisebbségi államtitkárság magyar osztályát vezette — igaz, nem sok eredménnyel. Persze a körülmények is szerencsétlenek voltak. A Magyar P á r t vezetői
(nem csupán minisztériumi tanácsos korában) nem támogatták Bitayt, s a nagy
Iorga kis beosztottjai is gondoskodtak a munka akadályozásáról. (Már-már tragikomikus apróság: a magyar ügyek intézőjének ugyanabban a szobában kellett dolgoznia, ahol a piaci árak szabályozásával is foglalkoztak.)
112

Kovács Ferenc írja tanulmányában: „Sajnos, rendszeresség nem található ebben
a kutatómunkában." Hatalmas forrásanyag birtokában volt Bitay, tények, adatok,
kapcsolatok föltárásában bravúrokra volt képes. Az elemzés viszont nem erőssége, a
pozitivizmus módszerbeli örökségétől nehezen tudott szabadulni. De betegsége, rövidre szabott élete is lehetetlenné tette a nagy szintézis megalkotását, így „szerepe
— Kovács Ferenc szerint is — nagyobb volt, mint hátrahagyott művei". Ez a szerep
azonban a mai napig példamutató, követésre méltó. Nem Bitay volt ugyan az első,
aki kelet-európai összehasonlító irodalomtörténettel, s ezen belül a román—magyar
irodalmi párhuzamokkal foglalkozott. (Gondoljunk csak Meltzl Hugó kolozsvári
folyóiratára, az 1876-ban induló összehasonlító Irodalomtörténelmi Lapokra.) De Bitay egy rendkívül nehéz és bonyolult korszakban kezdte tanulmányozni a két nép
kapcsolatait. Akkor kereste és építette a hidakat, amikor több volt a hídrobbantó,
mint a hídverő. A Bitayhoz hasonló emberek érdeme, hogy — miként Németh
László írja egy helyen — „A magyar kisebbségek mindenütt feladták a kezdeti
merevséget; egyre jobban érdekli őket a kultúrtáj, amelynek akaratlan foglyai lettek. A megismerés: megértés, a megértés: szeretet." (Politikai Könyvkiadó,
Bukarest, 1977.)
OLASZ SÁNDOR

Cora Irineu: Bánáti írások
A legújabb romániai könyvkiadó szomszédságunkban alakult, az 1970-es évek
elején, Temesváron. Azóta az „Editura Facla" felirattal szignált könyvek egész sora
jelent meg román, magyar, német nyelven. Az érdekes kiadványok (szépirodalmi,
irodalomtörténeti, történeti, ismeretterjesztő stb.) nálunk nagyrészt ismeretlenek, kevesen tudnak arról is, hogy egyáltalán létezik ilyen könyvkiadó.
A „Facla" újabb kiadványai közül nálunk is érdeklődésre tarthat számot Cora
Irineu: Serisori bánajene (Bánáti írások) kötete, amelyet Petre Pascu rendezett
sajtó alá.
1919. június 22-én Bukarestben Ideea europeaná (Európai Eszmék) címmel hetilap indult. Ennek hasábjain mutatkozott be az olténiai születésű, törékeny fiatal
lány: Cora Irineu (eredeti nevén Friedman D. Elena), akinek korábban csak néhány
vidéki lapban jelentek meg apró írásai. Rövid életműve szinte teljes egészében az
Ideea europeaná laphoz kapcsolódik.
Az írónő orvosi család sarja, 1906—1912 között a bukaresti egyetem filozófiai
karán szerzett diplomát. Érdekes, sokoldalú egyéniség volt. Filozófiai esszéket írt,
Romániában a feminizmus előfutárának számított. Kitűnő előadói tehetséggel rendelkezett. Szerette a zenét és a táncot, szerette az utazásokat, különösen, ha nehéz
és veszélyes helyekre juthatott el. Megszállottan böngészett a könyvtárakban. Különös érdeklődéssel fordult a francia irodalom felé. Romániában elsőként foglalkozott
Proust regényeinek értékelésével, ő volt Verlaine egyik megismertetője is. Nagy
figyelmet szentelt az oktatásnak, szívügyének tartotta a tankönyvek színvonalának
emelését. A béke lelkes híve volt. Síkraszállt a nők egyenjogúsításáért, ami a korabeli Romániában különösen akut kérdés volt.
Cora Irineu fő műve a „Serisori bánátene" (Bánáti levelek). A levelek hangja
közvetlen, stílusa impresszionista. Az írások futó benyomásokat rögzítenek, helyzeteket, hangulatokat. Irineu szinte válogatás nélkül jegyzi fel amit lát, tapasztal;
őszintén, gyermekien rácsodálkozva a Bánátra, erre a számára ú j és ismeretlen
világra. A Bánáti levelek az írónő első könyve, halála napján, 1924. február 11-én
jelent meg. Különösen az ókirályságbeli románok számára jelentett élményt, érdeg Tiszatáj

113

kes csemegét. Hiszen alig néhány éve egyesült Erdély és a Bánát Romániával, e
tájakat a Kárpátoktól délre nemigen ismerték. Cora Irineu olyan magabiztosan mozgott a számára is ismeretlen világban, s oly magától értetődően sajátította el az
ottani nyelvjárást, hogy maguk a bánáti románok is földijüknek hitték. Gazdag és
színes a kötet nyelvezete, különösen mikor a népviseletet és szokásokat í r j a le,
akkor remekel, testközelbe hozza, amit lát: embereket, városokat, falvakat, tájakat.
A Petre Pascu szerkesztette kötet nemcsak a „Bánáti leveleket" közli, hanem
egyéb, folyóiratokban megjelent Irineu-útijegyzeteket is (Körös-vidék, Barcaság, az
Olt völgye, Szeben környéke). Ezenkívül különböző írásaiból másfél tucatnyit olvashatunk, sőt 1923/24-es naplójának részleteit. A kötetet bibliográfia zárja.
A Bánáti írásokban a következő helyszínekre kalauzolja el olvasóit Irineu: Temesvár, Karánsebes és a környező hegyek, Lúgos, Torontál vidéke, Arad, a Radna
és Lippa körüli hegyek, Világos.
Temesvárról többek között a következőket í r j a : „Ma a szerb templomban voltam és meghallgattam a szertartást. A legszebb szertartás és kórus volt, amit errefelé hallottam, a templom belseje is megnyerőbb, mint a belvárosi püspökségé. Egy
aranyos, mosolygós Szt. György küzd a sárkánnyal, mintha csak játszana egy vaddal. A román templomban viszont a mise szégyentelenül rossz; kórus sincs, jelentéktelen és ügyetlen a pap, a templom belül meszelt, mázolt, elkenve, hogy isten
ments tőle." (22. oldal.)
Karánsebes: „Bivalybőgés hallatszott az utcáról, az keltett fel. A levegő friss,
hideg van. Hét óra, lemegyek a kávézóba. Nagy szekerek haladnak el zsákokkal,
zöldséggel, árukkal megrakva. Csütörtök van, vásár napja. A tömeg teleszórva fehér
inget, szokmányt, vörös, zöld, kék hátsórészű katrincát hordó emberekkel. Bódék és
áruhalmazok s o r a . . . Egy d o b o s . . . Mind összegyűlnek. Egyesek viccelődnek. Kimondhatatlanul kétkedőek. Hír a földbirtokostól: a borjakat orvosi ellenőrzésre kell
vinni; ne vásároljanak a kisajátításra kijelölt földekből, mert földosztás lesz. Hangok a tömegből: Majd a föl támadáskor!" (23. oldal.)
Esztenán a hegyekben: „Besötétedett, amire fölértem. Nekünk rontanak a k u tyák, ugatásba pásztorok hurrogtatása... A fejős juhokat behúzták a karámba megfejni, de én nem kóstoltam meg a tejet. Balmost főztek, ittam a borukból és háromszor kifőzött pálinkájukból. Ha kint töltöd az éjszakát, semmi hideget nem érzel.
Behúzódtunk az e s z t e n á r a . . . Amikor a bácsok összegyűltek, hogy megfőzzék puliszkájukat és hogy paszulycsorbájukat megegyék, Tudor bács énekelni és mesélni kezd.
De mikor adomázni kezd, be kell csuknod a füled, olyan nagy disznóságokat mond.
Azt hittem, csak a városiak tudnak i l y e t . . . Egész éjjel reszkettem a gyapjútakaró
alatt s nem volt túl puha matrac és párna nélkül aludni; amikor kitört a kutyák
lármája és a pásztorok kiabálása, hogy feltáruljanak az é j feneketlen mélységei;
akkor aztán aludj el, ha tudsz. Azon éjszakán háromszor támadtak a f a r k a s o k . . . "
(30. oldal.)
Körös-vidéket bemutató útirajzában Váradról a következő impressziói t á m a d tak: „Nagyvárad. A gyér fényben a város fekete-fehér ceruzarajznak tűnik. Mindenütt csak épületek, magas falak, a várost úgy burkolják a széles, aszfaltozott
utak, mint egy felgombolt nyakú, jól szabott öltöny."
Cora Irineu életművének legjelentősebb darabjai az Alföld széli tájhoz kapcsolódnak, a fél évszázaddal ezelőtti Várad és Karánsebes közötti vidék arculatát t ü k rözik. Irodalmi értékük mellett történeti, néprajzi vonatkozásai sem lebecsülendők.
Kiragadott részleteivel erről szeretnénk meggyőzni az olvasót.
CSORBA CSABA

114

Nagy László: Jönnek a harangok értem
Az élők élén láttatják Nagy Lászlót az utolsó esztendőkben írt versei. A Jönnek
a harangok értem költője, akárcsak a Halottak élén Adyja, tetőről, ormokról szól;
csillagerkölccsel, könyörtelen keménységgel, „poklot és mennyet és mindent" megidézve. Zúzmarásan, szinte már maga is csenddé érve folytatta útját a nagy versben
bujdosó. Változatlanul ú j ritmikájú Sárkányölőként — ahogy ő mondta Bartókról
—, ú j csodákat művelve, ú j dühöket, ú j gyöngédségeket fogalmazva.
Nagy László versei, a kritikák már jelezték, az utolsó esztendőkben is hoztak ú j
színeket, bőséggel. Gondolatibbak, koncentráltabbá lettek a versek, a képek értelmi
súlya megnőtt, a köznapi mozzanatok a korábbinál is nagyobb teret kaptak, a régebbi görcsök oldódtak, s a játékos, aforisztikus és fricskás hangok is szólammá
erősödtek. A Vidám üzenetek pedig egész ciklussá kerekedtek.
Persze, nem a Vidám üzenetek jelentik ebben a kötetben sem a meghatározó
szólamot. Oldódó szándékában és kedvében, erőgyűjtésként és vigaszként írta inkább
a Bárányos dedikációt, a Madaras dísztáviratot, betegnek, barátnak, testvérnek, s a
választ is az illatos levélkére, játékosan, „cicásan", csiklandozón. Szíve aranya és
fölényes verstudása mutatkozott meg bennük. Jelezték, hogy Nagy László a játéknak, a vigaszosabb műfajoknak is ura, s tud énekelni akár a fülemüle hangján is.
De a játékból, a vidámságból gondjai ú j r a meg újra visszarántották a gomolygó
látomásokba, a bajvívó műfajokba. Meghatározó élménye utolsó éveiben is a sebzettség, a veszélyezettség maradt.
A veszélyeztetett lét élményét, amely gyermekkorától kísérte, utolsó éveiben az
idő hirtelen múlásának, s az erő gyors fogyásának a hiedelme is erősítette. Kétségbe
azonban nem esett, reménytelenné nem vált. Meglett emberként nézett szembe az
elmúlással. S bár elkészült, mint mondta, a halálra is, ösztöne szerint az életre szavazott, s az elmúlás ellen mozgósított mindent: emléket, hitet, szerelmet. Még a
fejfáknak írt verseiben is.
Mert fejfás verseiben nemcsak kápolnát emelt a meghalt barátoknak, vívta
bennük a maga perét is az életért, a jövőért. Túlságosan „sok haláltól tömődött a
föld" az utolsó másfél évtizedben. Nemcsak a régi nagyok — Tamási Áron, Veres
Péter, Ferenczy Béni — távoztak, a természet rendje szerint sorra, de fiatalok is,
nemzedéktársai közül is fájdalmasan sokan hulltak ki a sorból: Kamondy László,
B. Nagy László, Kondor Béla, Simon István, Latinovits Zoltán, Szilágyi Domokos —
s Nagy Lászlónak minden halál megütötte a szívét. A távozó társak, az „elbukásban
sorosak" belétáplálták Mohácsot, s átvéreztek rajta, de a veszteségeket, a hiányokat,
a siratók jaját számba véve, még a gyászban is reményért szólt. Nemzedéktársai
közül sokan elestek, vagy „vázába kerültek csendéletnek", ő bírta a bajvívó küzdelmet mindhalálig. Gyászban is tartotta a maradék erőt; mondta tovább az elpusztultak vágyát és igazát is.
Nagy László maga sem várt történelmi mannaesést, régóta tudta, hogy az emberi árvaság az egyetlen bizonyos, de hitte, hogy azért az ember hazaérhet
az
8*

115

idő immár kiegyenesítve — írta Kísérőénekében fiának — s magzatok: vigyázat,
nem lökődni sínre, / soha sínre, soha kerekes cselédül / ördög tomporának tempós
kerekéül." Bármennyire is látta a buktatókat s az ember esendőségeit, tudta, n e m
tehetünk mást, mint eddig: „továbbra is a jobb emberi sors harcosai, partizánjai,
titkos ügyvédjei legyünk. A reményt — mondta — nem szabad föladnunk, hiszen a
legnagyobb tragédiákból, katasztrófákból csak a remény segít k i l é p n ü n k . . . "
Igaza van Koczkás Sándornak: a Jönnek a harangok értem versei nem a halál
holdudvarában születtek. Nagy László nem a halállal, hanem a világgal viaskodott.
Pedig akár trónolhatott volna a beérkezett sikerek koszorúin. De ő odafordult mindig, ahol veszélyt érzett, ahol égett a ház. Utolsó éveiben is a közösség boldogulásának, az ember emelkedésének eszméje volt a legfőbb mozgatója. Ezért szembesítette
ú j r a meg újra az eszményt és a gyakorlatot. Nem tudott, nem is akart csak szemlélő lenni; költői sorsával csakugyan haláláig része volt az „ég és föld" drámájának.
Ezért zokogott föl a verse annyiszor feketében. Ezért lett versben bujdosó, ezért
nyújtotta kezét Ady ostora felé. Ha lefordítanánk képeit, metaforáit köznyelvre,
bizonyossá válna, hogy a közelmúlt belső történelméről, hiteiről, megtörettetéseiről
lírában talán ő beszélt a legteljesebben. A kényesnek hitt kérdésekkel is szembenézett. Nem félt semmitől; volt ereje látni. S jó volt, biztos volt a mértéke. Indulásakor az anyaképhez kapcsolta a nagyvilágot, később a világ változásaiban, „szallagok, fiitterek, viszonylagos viszonylatok közt is" tudta, hol az anyja; mindig haza;
mindig a nepre tekintett. Nem az általánosan elképzeltre, hanem a teremtő, a dolgozó emberekre. Akiket kezdettől Pannónia igaz kertészeinek tudott.
Az anya, az apa, a szülőföld végigkíséri Nagy László líráját; emlékei, álmai
együtt növekedtek vele, s áttételeken, metamorfózisokon keresztül állandóan táplálták művészetét, őszéhez közeledően' még erősebben érezte a szülőföld vonzását, a
hazai harangok kondulását: verseiben szinte újraírta gyermekkorát. Legteljesebben
éppen utolsó kötete címadó versében. A Jönnek a harangok értem akarva-akaratlan
búcsúszó is lett; búcsú anyjától, apjától; felnevelő falujától. Búcsú a tenyésző
élettől.
Selymesen suhogó, őszi aranyban fénylő, harangszóval áradó ez a vers, Nagy
László legjobb prózaverse. A valóság és a valóságfeletti, a tények és az álmok eggyéolvadnak áradásában. Megy haza a vers írója, ballag haza a levegőben, hazának,
egykori magát kézenfogva, „liliomra esküdött hajjal, korbácsolt arccal a füstön át.
Jegenyék csúcsain lépegetve." Éveit a magasból széjjelszórja, repedező Lear-orcáját
döngő vadméheknek bölcsőnek akasztja, hordják tele mézzel, mert elfogyott minden
édessége... Nemcsak a valóság és a költészet, de a jelen és a múlt is egymásra
vetül, egybeszövődik ebben a versben. Egyszerre beszél a mából vissza s a tegnapból előre. A földről — porból, fáról, toronyból — nézve, s az égből, álmodva. Egyszerre látjuk a boglyák körül nyargalászó kisfiút, s a célhoz érkezett, csillagokról
szemlélődő művészt; a pacsirtatollat gyűjtögető gyermek alkotja m a j d a mennydörgésből glóriáját. Az iszkázi kisfiúban már ott érezzük a bajvívó költőt, mitologikus
sugárzásban: belő majd az ablakon, nyíratlan hajjal úszik a holddal, virraszt a
bazalthegyen, s hiába keresi a z s a n d á r . . .
S a leginkább gyanakvók is hiába keresőnek ebben a harangosan szép versben
idillt vagy visszahúzó nosztalgiákat; a gyermekkor legendáját már régen „leszúrta"
Nagy László, s elmondta, leírta a fájdalmas veszteségeket is már. A Jönnek a
harangok értem a hűség, az emberség vallomása. A mindig feltámadásra kész ember harangszava.
Azt sugallja, amit Nagy László egész költészete, egész élete: az ember ne a d j a
meg sohase magát. Vigye csak, akár egyedül is, akár térdig hóban, szívéig fagyba
is a szivárványt, a hegy magasába. (Magvető, 1978.)
GZINE MIHÁLY

116

Galgóczi Erzsébet: Közel a kés
A változatlanságban a változás és a változásban a változatlanság. Galgóczi Erzsébet írói pályájának bármely szakasza alkalmas elemzési terep lehet a szakkritika
számára, hogy a fentiekben foglalt látszatellentmondások mögött a lényegi azonosságot kimutassa. Csakhogy míg Galgóczi előző művei — nem ismétlésként, erősítésként mondjuk újra — inkább a látszatellentétpár első tagjára, a változatlanságban
is változóra adnak meggyőzőbb példát, az ú j kötet, a Közel a kés már az ellentétpár (mélyebb tartalmi egységű) másik tagjára sorol bizonyítékokat.
Meglehet, a kritikus önkényes játékának tűnik az ellentét és egység ilyetén
való, kurta és kibontatlan jelzése. Pedig — szándéka szerint legalábbis — nem az.
Galgóczi Erzsébet ú j kötete ugyanis olyan újdonságot tartalmaz, a városi, a nagyvárosi tematika erőteljes jelentkezését, amely nemcsak lehetővé, de már-már kikerülhetetlenné teszi az írói világkép, az életmű ilyen vizsgálatát. Az ok módfelett
egyszerű: az újdonság, a változás mellé azért kell azonnal társítani a folyamatosságot, a változatlanságot — akár kérdőjelesen is —, mert a kép csak így lehet teljes
és igaz.
Több mint húsz éve már annak, hogy Galgóczi Erzsébet napi életeként ismeri a
nagyvárost. Élményei, tapasztalatai azonban nem sűrűsödtek, nem váltódtak át műalkotásokba, illetve ez az átváltódás — az emberi élmények műalkotást létrehozó
átformálódása a művészi élmény más minőségébe — csak nehezen, fokozatosan jött
létre. Most, amikor az ú j kötetben a végleges meghódítás igényével jelenik meg az
ú j tematika — Félemelet, Végül ez marad, Hínár, Szégyen — érdemes és tanulságos figyelni az útra is, amely eddig vezetett.
Galgóczi írásaiban már korábban megjelent a város, a városi élet. Az ide sorolható elbeszélések azonban vagy kendőzetlenül, vagy rejtetten életrajzi fogantatásúak
voltak — A küszöbön, Kőnél keményebb —, s így mindenképp a személyes sorsként
megéltek biztonságára támaszkodtak, arra építkeztek.
A Közel a kés elbeszélései már föladják a közvetlen biztosítékok eddigi világát,
de helyettük a közvetett biztosítékok ú j rendszerét építik ki. Ilyen a hősök falusi
eredeztetése (Hínár), és még inkább ilyen a riport, az interjú módszerének Galgóczitól soha sem idegen, de itt feltűnően hangsúlyos használata (Végül ez marad,
Szégyen).
Mindez persze egyszerű formai kérdés is lehetne. Hogy mégsem csak az, az
Galgóczi írásművészetében nyer tartalmasabb magyarázatot — és kap Galgóczi
Erzsébet írói küzdelmén túlmutató jelentőséget.
Galgóczi a magyar irodalom realista hagyományának egyik legkövetkezetesebb
képviselője napjainkban. Eddig megjelent művei — immáron a Kossuth-díj rangjával is elismerten — a faluról, a paraszti életről rajzolnak átfogó képet. Galgóczi
mindent tud a magyar faluról, azt is, amit — ma még — a falu sem önmagáról.
A realista írói tárgyismeret e felfokozott igénye — követelménye — magyarázza a
személyes élet (a több mint húsz éves városi élet) és az írói témává válás feltűnő
eltérését. Galgóczi csak a megismertség teljes vértezetében vállalta a várost művészi témaként, és még így is mintha — önkénytelen tán — bizonyítani akarna. Az
e témakört feldolgozó elbeszélései szinte túlzsúfoltak a hiteles részletekkel, a leírások, a konkrét tárgyi fogódzók sokaságával. Az a tömörítés, ami falusi tárgyú novelláiban a jellemző kiemelésével teremt szituációt, hangulatot, embert, itt inkább a
részletek sokaságának hitelességéből épül, és az olvasónak nem egyszer olyan érzése
támad, hogy a részletek, az információk gazdag áramlása az író tárgy- és helyzetismeretét hivatott dokumentálni.
Az ú j tematika meghódításának útja (és az az alkotói küzdelem, amit ez az út
takar, jelent) Galgóczi Erzsébet személyes művészi történetének — sorsának — elidegeníthetetlen része. De mint ilyen, egyben azt a nehéz küzdelmet is hűn jelzi,
117

amit a realista művészetnek kell folytatnia az új, a mindig változó társadalmi valóság írói birtokbavételéért.
Azért, hogy föltáruljon a félemelet, az egykori ingatlanközvetítő aprócska hivatali helyiségeiből „varázsolt" lakások világa, a bennük élő emberek talán s a j á t m a guk által meg sem értett „csak" megszenvedett élete, tragédiája. (Félemelet.) Azért,
hogy már értőként hallgassuk és éljük meg a kiemelt, de a vállalati összefonódásokba bekerülni nem akaró, a tisztességes emberségért egészséget, megérdemelt boldogságot veszni hagyó asszony sorsát. (Végül ez marad.)
És azért, hogy egy tágasabb — tehát mélyebb és igazabb — összefüggésrendszerben mérethessék meg Szavári Mihály élete is. (Hínár.) A múltját vallaná meg Szavári Mihály, fiatalkora, férfi tudatlansága máig megemésztetlen tettét, hogy mert
ártatlannak hitte, látta az őt is testével megajándékozó lányt, meglőtte azt a szovjet
katonát, akit a lány talán ugyanazzal a mozdulattal hívott magához, mint előtte őt.
Mondaná, vallaná a múltját — a hínárt —, hogy bűne vagy tévedése mondassék ki,
hogy oszoljon belőle a szorongás, de nem mondhatja: forgatókönyvét így nem fogadják el, a kért átdolgozás után pedig csak hamisság maradna benne. A megvallatlan,
a tisztázatlan múlt pedig zsarol, pusztít. Addig, hogy a múlt emlékével zsaroló Ildikót kidobja, addig még Szavári is fölmagasodik, de tovább sem erejéből, sem tisztánlátásából nem futja. Hazamegy falujába, anyjával ú j r a végigbeszéli az egykor
történteket, s bár világosan kiderül, törvényesen soha nem dönthető már el, ami
akkor történt, de mert a társadalmi nyilvánosság ú t j a elreteszelődik előle, nem tud
és nem akar tovább együttélni a megvallhatatlannal: vonat elé veti magát.
A Közel a kés városi és falusi tematikájú elbeszélések gyűjteménye. .És ez, a
második tematika, a Galgóczit szerető olvasók ismerős világa; mindjárt a kötetnyitó
novellában — Halottbúcsúztató
— más Galgóczi írásokból már ismerős alakkal,
Egyed Zsufával. S talán az sem véletlen, hogy a címadó elbeszélés, a kötet legteljesebb alkotása — az írói pálya csúcsteljesítményeinek egyike — is a falut idézi.
(Közel a kés.) Nem is a falut egyszerűen, hanem mindazt, ami a faluban a felszabadulás óta történt.
Két egykori barát, Szalánczki János és Csiszár Imre egyoldalú beszélgetése,
vagyis Csiszár sorsot, tragédiát növesztő monológja az elbeszélés kerete. Feszes, zárt
drámai keret ez. Mennek hazafelé a kocsmából, nem az ital derítette jókedv nevetős
sétájával, hanem a leszámolás komorságával: a kimondott szó helyett a másik mozdulatát ügyelve. „Csiszár jobbkezes — gondolja Szalánczki, az elnök — „Hátulról
szúr, bal felől, a bordáim közé, a tüdőbe." Mennek hát a permetező, hideg esőben
és Csiszár beszél. Az életét mondja, makacs, gyürkőző küzdelmét a több földért, a
nagyobb birtokért. Vádként és fenyegetésként mondja a múltat, mert hiszi, hogy fölbomlik a téesz — 1960-ban vagyunk — hogy vége szakad a neki kéretlen közös
világnak, hogy újra úgy lesz, ahogy mindig gondolta, remélte, amilyen századokon
át volt a paraszti élet.
A több földért az emberi léptékű életet, a személyes boldogságot feláldozó embertelen gyürkőzés szorul most váddá Csiszár végeláthatatlan beszédében. A téeszt
vádolja, az elnökké lett Szalánczkit, de személyében azt a másfajta magatartást is,
amelyik nem a földet, hanem a munkát szereti, amelyik nem csak a kapálásra
ügyelt, de arra is, hogy olvasson, művelődjön, és lássa, tudja, a kapálást gépekkel,
vegyszerekkel lehet majd helyettesíteni.
Mondja a magáét Csiszár Imre, nem törődve az esővel, a hideggel, az éjszakával, és minél mélyebbre merül múltjában, minél több tényt, eseményt kapar elő
emlékezete mélyéből, annál dönthetetlenebb az érzés: erről az alapról, ennek az
embert megnyomorító életformának a talajáról nem ítélhető el az, amit Szalánczki
vállal, képvisel.
Nem tudja, de érzi ezt Csiszár is, fordul és megy hát: bosszú helyett bosszúra
és Szalánczki hiába várja a balta mellett kushadva, nem jön. Csak a hír jön reggel
helyette: leszúrta a feleségét.
Drámai, megrendítő elbeszélés a Közel a kés: az elrontott emberi élet, a foly118

tathatatlanná vált százados paraszti életforma bukásának, a bukásban is pusztító
tragédiájának nagy erejű epikai dokumentuma.
A kötet hasonló tematikájú novellái ezt a magaslatot nem érik el. Egyikbenmásikban ( A falu özvegye, A sírásó vallomása) a Galgóczinál mindig kedvelt szélsőség vállalása a kuriozitásba csap át, és ez erősen gyengíti az alkotás tágasabb érvényességét.
A Közel a kés, az ú j elbeszéléskötet jelentőségét Galgóczi Erzsébet írói pályáján
a nagyvárosi tematika jelentkezése adja meg — és az, hogy Galgóczi novellisztikájának már kidolgozott szemléleti rendszerébe építi be az ú j valóságanyag írói meghódítását. Ez a mélyebb egység' teremti meg az elbeszélések tartalmi egységét: az
egyküzdélmű emberi történetek folyamatosságát, folytonosságát. (Szépirodalmi, 1978.)
SZILÁDI JÁNOS

Tamás Menyhért: Küszöbök
A kötet több szempontból is figyelemreméltó. Mindenekelőtt: tudatosan olyan
helyzetre láttat, amiben megmutatkozik, milyen a személyiség, milyen lehetne, s az
is, milyennek kellene lennie. A helyzet ezek szerint, s ez a következő szempont, a
választás, mégpedig a kényszerű és nem halasztható választás helyzete, az a pillanat, amikor a személyiség önmagára, s azokra a kötelezettségekre ébred, amelyekkel
az élethez: emberhez és társadalomhoz, s valami ennél egyetemesebbhez kötődik.
A választás nem a pillanatnak szól, hanem, ahogy mondani szokás, életben a sorsnak, az életfeladatnak — e feladattól vezetett logika szerint. Annak szól tehát, ami
az életet folytonossá, értelmessé és jelentőssé teszi. Vagyis konkrétan személyiség
és szerep egymásra találásáról van szó. Választani Tamás Menyhért számára annyi,
mint megérteni az életet, lehetőségeiben feladatait felismerni, s ezzel uralni is a
maga sorsát. Költészete a küzdelemé, ami, s ez a harmadik szempont, poétikailag is
termékeny. Kétségtelen: a Küszöbök című kötet az izgalmas verseskönyvek közül való.
A szóban forgó helyzet már az első kötetben körvonalazódott (Szövetségben a
fákkal). A Küszöbök nyitó ciklusa (Változatok) nem is tesz mást, mint összefoglalja
azt, amit korábbról tudhatunk. Jelzi először is az ember ellen fordult erők növekedését,. emberben a méltatlan tulajdonságok szaporodását, az eszmények lefokozódását, manipulálódását, a tájékozódás lehetőségeinek ritkulásával a cselekvés értelmének bizonytalanodását, elvesztését. „Mi kínságos bennem: minden kiáltás hasztalan, / minden ébresztő-másító szándék tehetetlen." (Batsányi jegyzőfüzetéből)
Ismerős kép. A magyar líra az elmúlt évek során elég sűrűn megidézte ahhoz, hogy
belénk vésődjön. Ismerős a helyzet, valamint a hagyományos, a képviselet és a szolgálat elvéből eredő költői szerep feszültsége, elő-előrobbanó konfliktusa. „Nagy bánatuk felejtődik, / Kamra s padlás telítődik, / Nem fér oda gond se bánat — / bokás
táncot kinek járjak? // Kinek járjak s ugyan minek?" — íme ennek konkrét változata az Emré bá című versben. Azé a szerepé, amit Tamás Menyhért is vállal és
sajátjának vall.
Jelzi tpvábbá az első ciklus helyzet- és szerepkonfliktusában a közvetlenebb
problémákat. Érezteti, hogy ebben a szerepben nem annyira a lehetőség, mint inkább a kényszerűségtől is szorított személyes óhaj az erős, a képviseleti és szolgálati elv tehát e pillanatban érvényesíthetetlen. Nem tudja, sorsosainak szüksége
van-e rá? Kell-e, amit csinál? Ráadásul hozzájuk való (minduntalan manifesztált)
119

hűsége a hűtlenség önvádjával színeződik, hiszen egyszer már elbújdosott azoktól,
akikhez tartozónak érzi magát: „jobb hát a darvakkal / Vagy más madarakkal /
Visszabújdosnom haza / Visszabújdosnom haza. // Isten! én azt kérem / U t a m b a n
vezérem / Fordíts sorsosaimhoz / Fordíts sorsosaimhoz" — í r j a a Nincsen
maradásomban. Jobb hát visszabújdosnom, mondja, s az ige egy korábbi, más irányú szándék feladását ismeri be. A szolgálat elvű szerep óhajában ezek szerint ott van az az
erősödő tudat, hogy számára ez az egyetlen követhető irány.
Aki ebben a kettős szorításban megmutatkozik, esztétikailag még nem képes
konzekvensen érvényesíteni magát. Abban magabiztos, ami racionálisan is felfedhető, mondhatni: ami kigondolható. Személyisége nagy, de még kötött erő, teljes
kapacitásában nehezen mozgósítható. Példákra, szerepekre van szüksége, hogy oldódni tudjon. A vállalásra ösztönözve magát egy most tarthatatlan, de pátoszában
vonzó példát idéz, a Hriszto Botevét (Levél zöldell, sűrűsödik), ahogy helyzetének
reális felmérése és esztétikai megragadása is költőhöz, Batsányihoz, s egy, a kötet
fordulópontját jelentő versfüzérben Mikes Kelemenhez kötődik. (Batsányi
jegyzőfüzetéből, Zágoni levelek)
Itt, bár csak villanásnyira, de fölsejlik az alapdilemma. Amit ösztönei szerint
tenne, nem engedi az idő, s nem engedik emlékei, meg az az óvatos gyanakvás, amivel benne az életrevalóság az ösztönöket szüntelenül kontrollálja. Amit óhaja szerint, az elkötelezettségtől erősítve akarna, annak költőként nem találja módját, s
azzal mintha ösztönei sem egyeznének. Hűség és hűtlenség perében ellene dolgoznak.
A személyiség problematikája tehát, mondhatni, már az első ciklusban előttünk
áll. Sőt, a szereplíra változataiban még a megoldási kísérletek is felötlenek. A kötet
maga ezekkel néz szembe, követve az állapot átmenetiségének elmélyülését, s az
átmenetiséget lassan-lassan meghaladó küzdelmes magára találást a szerepben, míg
a sokféle utat próbáló költő (az utolsó harmad verseiben) az egyetlen lehetségesig
jut. A meghaladás fokát jelezheti, hogy részben sokasodnak a töredékek, ritkulnak
az ép, anyagukat teljesen megformáló versek, részben viszont a töredékek azok,
amelyek egyre többet tudnak a helyzetről, s a helyzetben bontakozó sorsról, amelyek tehát mind többre eszmélnek és eszméltetnek, a maga elintézetlenségében: drámai mivoltában ragadva meg ezt az egészet.
Kitűnően, nagy érzékenységgel és fegyelemmel szerkesztett kötet, amely a fontosabb kérdéseket egy-egy ciklusba fogva, jelen idejű mivoltukban járja körül, a
ciklusok egymásutánjával, a motívumok szóhoz juttatásának rendjével pedig folyamatukban is kísérve őket, mindig a dönteni lehetetlen, dönteni mégis kell dialektikájában, egymásnak feszülő erők játékában szemlélve és szemléltetve kibontakozásukat. Ebből következően az átmenetiség állapota a kötet minden pontján előütközik,
a töredezettség pedig a lírai hős eszmélésével arányosan fokozódik, éreztetve, hogy
esztétikailag egyre többet fog át, noha még mindig inkább csak intellektusával,
tehát külső pozícióból, koncepciószerűen tudja mi is a tennivalója. A belül dúló
harcról ad ez hírt, arról a harcról, ami a kötet minden sorát felforrósítja, s ugyanakkor görcsös készültségbe rántja, s ami miatt a kötet minden szintjén oly sok az
ellentét, hogy jelenlétüket az anyag természetét térhez engedő okos szerkesztési elvnek kell tekintenünk.
Ha már itt tartunk: az ellentétezéshez járul kivételes tömörsége, amit régies
szóképzéssel, grammatikával, képzetkinccsel, váratlan jelzős, határozós szerkezetekkel fokoz. „Gyökér kínlódik kibontani arcom / Alkutlan éjbe, hét-kínba falazzon"
— írja az önarckép ben. Vagy a Halódó tisztásból egy példa: „Hallgatag harkály /
szögeli csöndjét / egyre sűrűbben." A Tövises talppal című, dialógusokból szerveződő vers pedig: „sípos-gátnak kettős ín-hurkos hangja / hasít gégét, torkot —
szájig szaggatva" már azt is mutatja, hogy olykor a tömörség bonyolultságba csap
át. Ha az előzőekben a kép elhalványodik, s a jelentés nem látványként f o r r j a ki
magát, ha igazával ugyan olvasóinak eszét és szívét is megragadja, de csak az elsőt
győzi meg, ez utóbbiakban már a jelentés se fogható. Túlságosan pontosak akarnak
120

lenni, s közben szinte teljesen érthetetlenné válnak. Kár ezekért, de persze az ilyeneknek is megvan a maguk haszna. Éreztetik a versre, mélyebben: a személyiségre
nehezedő terheket, s jellemzik a teherbíró képességet is.
Bár a poétikai érdekességekkel, leleményekkel sokkal többet kellene foglalkozni,
főként a Küszöbök intenzíven tisztuló, utolsó harmadára vonatkozóan, erre, sajnos,
most nincs tér. De, hogy Tamás Menyhért küzdelme ebben a tekintetben is termékeny, az kétségtelen. Bizonyságul csak egyetlen jellegzetességről, a szereplíráról
valamit.
A műtípus nem ú j fejlemény, s nem esetlegesen kialakuló. Mindig akkor bukkant fel ebben a költészetben, amikor döntéshelyzet alakult ki, a minőségi váltás
esélyével. Az előző kötetben például az Anyám Kiss Emerencia kapcsos
könyvéből
című vers emelt nagyot Tamás Menyhérten. Itt a bravúros Zágoni levelek vagy a
Batsányi jegyzőfüzetéből tartozik közéjük, de hozzájuk kell számolnunk az archaizáló műveket is. Ahogy egyik oldalon a fel-felizzó töredékek, úgy jellemzik a másikon — szoros függésben egymástól — az időt, a helyzetet s a bennük küzdő költőt
ezek a szereplíra körébe tartozó változatok.
Arról van szó, pontosítva a fogalmat, hogy a költő tudatosan belehelyezkedik
egy idegen egyéniségbe. A szerep így nemcsak idegen motívumok alkalmazása, nem
is idegen érzelmek, gondolatok átélése. Egy "emberi magatartás mély elsajátítása
lesz, ami, mert valóságos és fontos szálakon érintkezik a szerepbe helyezkedő személyiségével, minden idegenségét elveszíti. Viszont, mert teljes és bevégzett sorsban
igazolt magatartás ez az elsajátított (gondoljunk a bujdosók közül utolsónak maradó
Mikes Kelemenre), megkönnyíti a szerepbe helyezkedő személyiségének magára ébredését, maga megismerését, helyzete és lehetőségei bemérését. A Zágoni levelek
például a helytállás cseppet sem heroikus eszményét, a protestáló, meg nem alkuvó
hajthatatlanságot idézi fel, a periférikus létbe szoruló, tartós bizonytalanságra kényszerülő embert, aki, ha nem is érhette meg a hazatérés kegyelmét, rossz sorsát
képes volt magyarsága és embersége javára fordítani, erősödve hűségben és szeretetteljes bölcsességben.
A szereplíra, s különösképpen a Zágoni levelek (ami egyébként kompozicionálisan akár teljesebb ívű is lehetett volna, ragaszkodva a fiktív levél színes esetlegességekből kibontakozó lassúbb gondolatszövéséhez) funkciója és jelentősége itt tetszik
ki igazán. Bátorságot adott az átmenetiség vállalásához, erőt a köztesség állapotának
elviseléséhez, bizakodást a töredékes megvalósulásban, hátteret mélyített az utolsó
ciklus, különösképpen a kötetzáró, tehát már a következőket előlegző Arckép című
vers mögé, egyszersmind hitelesítve azt: „1 // Immáron maradok / aki voltam / aki
majdan / kiterítve-holtan // 2 // Érvényes: halálig / és halálon túlra; / nyitott szemgödrökkel / világokra gyúlva." (Szépirodalmi, 1978.)
VARGA LAJOS MÁRTON

hagyomány, élő irodalom
A kötet legkorábbi írása 1955-ből, az időrendben legutolsó 1976-ból való —
lényegében tehát húsz év válogatott irodalomtörténeti és kritikai tanulmányait tartalmazza ez a könyv. Ami pedig a vizsgálódás időhatárait illeti, a felvilágosodás
magyar irodalmától kezdve a legszorosabban vett mai magyar művészeti életig
húzódik a skála, térbelileg olyan fontos és nagyon alapos „kitekintésekkel", mint
a Tolsztoj-, a Camus-, és a Sartre-cikk.
Magától értetődik, hogy ez a tematikai gazdagság számos lehetőséget kínál a
recenzens számára, de ugyanakkor arra is inti, hogy főképpen arról szóljon, amire
érdeklődése és felkészültsége leginkább feljogosítja. Éppen ezért Tóth Dezső köny121

vének bőséges tárgyköréből — részben a cím sugallata nyomán is —egyrészről azt
emeljük ki, mennyire élő hagyományról van szó nála az irodalomtörténeti visszatekintésekben, majd másrészről azt, hogy a mai magyar — az élő — irodalom m ű veit és fő irányait hogyan ítéli meg.
Teljességre törekedve sokáig lehetne taglalni, hogy milyen termékeny kölcsönhatásról van itt szó az egész magyar irodalomtörténet alapos ismerete és a mostani
tendenciák értelmezése között — túl azon az elemi igazságon, hogy minél műveltebb és felkészültebb a kritikus, annál átfogóbbak és mélyebbek a felismerései. Hálás
téma lenne például kimutatni azt, hogy a reformkori magyar irodalomtörténet kérdéseiben pontosan ugyanazokra a lényegi mozzanatokra koncentrál (haza és haladás, népszeretet, népközelség, egyéni-nemzeti-egyetemes összefüggése, a művészet
realizmusa stb.), mint a mai irodalmi folyamátok megmérettetésénél. Most azonban
csak egy mozzanatot emelnék ki ebben az összefüggésben: a múltbeli tanulságok
tudatosítását és hasznosítását a kritika mai feladataira vonatkozóan.
A kritikusi szemléletről és magatartásról van szó. Tóth Dezső nagyon alaposan
elemzi a magyar irodalomkritika hőskorának ellentmondásait, az etikainak és az
esztétikainak (társadalmi viszonyaink következtében) nehezen elérhető összebékítését, amely sokszor vezetett — főleg a kezdetekben — az írók és kritikusok látványos összeütközésére. Tóth Dezső láthatólag szívesen időzik Bajza Józsefnél, nem
véletlenül. Ö volt az, aki először valósította meg nálunk következetesen az irodalom
republikanizmusát, a kritika öntörvényűségét, aki egy gróf-literátor szemébe is bátran oda merte vágni, hogy „Itt nem érdem, nem születés, nem hivatal többé, egyedül okok, egyedül ész adnak elsőséget s én ezeknek szoktam, ezeknek tudok térdet
és fejet hajtani, nem semmi auktoritásnak, nem semmi grófi méltóságnak."
Nagyon jellemző, hogy Bajza munkáiból mit emel ki Tóth Dezső. Mindenekelőtt
és leggyakrabban azt a nemzeti közösségnek való használni akarást, a nép sorskérdéseiről szóló irodalom igényét, amelyet Bajza — noha a konkrét esetben történettudományi mű kapcsán, de analóg módon az irodalomra is értendőn — így fogalmazott meg: „ . . . n e m annyira arról leszen kedvem beszélni, milyen hímzetű vala
Sz. István király palástja, hanem inkább arról, milyen vala azon ember szelleme, kit
e palást ékesített; nem annyira arról, egyenesen állott-e a kereszt valaha a magyar
koronán, vagy görbén, hanem arról, mi hasznot és kárt hoztak azon fejek, melyeken
e korona f é n y l e t t . . . "
Tóth Dezső a tartalmi, lényegre utaló momentumok mellett a kritikus személyes felelősségéről is sokat idéz Bajzától, mert ezek a belső — világnézettől is meghatározott — tulajdonságok szintén döntőek. Például ezek: „Kritikához tisztaságot
szerető kezek kellenek, olyanok, melyek magokat alacsonyság, igazságtalanság, részrehajtás foltjaival beszennyezni irtózzanak. Kritikusnak szabad párthoz tartozni, hová
minden okos embernek tartozni is kell: az elvek pártjához; személypárthoz nem."
Bajza még más alapigazságokat is megfogalmaz — szintén az elviség szellemében —, így a kritikusi szólás belső parancsának kényszerét. S ez néha valóban kényszer olyan értelemben, hogy kellemesebb volna mást írni vagy egyszerűen hallgatni,
mégis beszélni kell, nem az öncélú vitatkozás kedvéért, még kevésbé a kritikus feltűnni vágyásáért, hanem az ügy, az igazság érdekében. Nem a rendbontásért, h a nem a rendtevésért: „Nem az egyenetlenség istenasszonya, hanem az egyenességé
hordoz engem; ez sugallja nekem, hogy ott, hol a szót hasznosnak, néha kötelességnek is látom, ne hallgassak." Bajza ugyanakkor a külső kényszerről is szót ejt, a
felsőbbségnek az irodalmi életbe való zsarnoki beavatkozásáról, amit éppúgy károsnak tart, mint a kritikusi megalkuvást, részrehajlást és személyeskedést: „ J a j akkor
a magyar literatúrának, j a j az ész kultúrájának egész egyetemleg, ha felette mágnási kény diktátorkodik, ha az igazság őszinte szavát hatalomszó harsoghatja le."
Tóth Dezső ezeket a normákat nem pusztán Bajza méltatására s holt régiségekként idézi fel, hanem, nagyon helyesen, eleveneknek tekinti őket ma is, egyúttal
érvényes előírásoknak a saját maga irodalomtörténészi és kritikusi gyakorlata számára. Király István találó jellemzésével szóivá: „Az iródalomtörténetírás így egyben közírás is nála: küzdelem a kor szintjén élő, gondolkodó Magyarországért."
122

Egyik alaptulajdonsága az elviség a szemléletben és a magatartásban egyaránt.
A marxista esztétika fő kategóriáinak kitűnő gyakorlati alkalmazója, némelyiknek
(például a pártosságnak) elméleti továbbfejlesztője. Az alapos tárgyismeret és teoretikus felkészültség olyan jellemvonásokkal társul nála, mint a Bajzánál is kiemelt
magasabb nézőpont megtartása, a szubjektív elfogultság és személyeskedés kerülése,
a nyíltság, a bátor szókimondás őszintesége és — nem egyszer — keménysége. Jó
mestere az egyedi műkritikának is (példa lehet rá a G. A. úr X.-ben, illetve a
Camus-regények elemzése), igazi elhivatottsága azonban a folyamatok föltérképezésére, . értelmezésére és értékelésére van. Nagy erénye az egységben látás, az egészben való gondolkodás. Az élő irodalommal foglalkozó írásainak többsége összegező,
tendenciavizsgáló jellegű, s ez már önmagában merész és dicséretes vállalkozás,
hiszen ez a „műfaj" meglehetősen ritka manapság. Ez a szintetizáló képesség eredményezi, hogy az 1957-től kezdődő időszak magyar irodalmának fő irányait és jelenségeit — egyetlen szerző egyetlen könyvét véve — jobban és összefoglalóbban sehol
nem érhetjük tetten, mint ebben a kötetben.
De éppen azért, mert jó összegzés, nemcsak azt tükrözi ez a könyv, hogy a
magyar irodalom fejlődése hogyan alakult az utóbbi húsz évben, hanem azt is,
hogyan árnyalódott időközben ennek az irodalmi menetnek kritikai megítélése, s
közben hogyan differenciálódott Tóth Dezső egyéni felfogása és véleménye.
Tóth Dezső körképe ennek a két évtizednek magyar irodalmáról alapvonalaiban
ma is helytálló. Részkérdésekben azonban szükségszerűen változott az álláspontja,
s ennek kapcsán most nem csak a külső és általános körülményeket emelnénk ki
— hogy a valóságnak a vártnál bonyolultabbá válásához az ezt tükröző és megismerő tudatnak is „fel kellett nőnie", összetettebben megragadnia ezt a komplikáltabb valóságot —, hanem Tóth Dezső már említett kritikusi bátorságának s nyíltságának azt az összetevőjét, hogy megvan benne a szükséges önkorrekció képessége is.
Az alkotók és kritikusok ez évi szegedi konferenciáján elmondott felszólalása is
bizonyítja, hogy ez a kérdés — a kritikai megítélés bizonyos módosulása az utóbbi
évek során — elméletileg és személyes vonatkozásokban egyformán nagyon érdekli.
Mennyiben konzekvens és mennyiben nem az a marxista kritika? Miért van bizonyos értelemben mozgó értékrend időbelileg? A számos ok közül ott azt emelte ki
— az irodalompolitikus szemszögéből —, hogy társadalmunk megerősödése arányában nyithat utat egy szélesebb ideológiai mezőnynek. Ehhez mi egy további objektív tényezőt is hozzá tennénk, amit előbb más vonatkozásban már említettünk: nem
könnyű az, amíg egy komplexebb valóság talaján létrejön az őt megfelelő érzékenységgel felfogó és alakító tudat.
Jó példa lehet erre az, ahogy Tóth Dezső az újabb magyar regény jellemábrázolásában a determinizmus és a tragikum jelenlétét értelmezi. 1963-as cikkében
(Regény — valóság — világnézet) az „oknyomozó" regénycsalád jellegzetességeit
vizsgálva arra a megállapításra jut, hogy
ezt a tájékozódást az írói szemlélet
sokban magyarázható, de véglegesnek el nem fogadható korlátozottsága kíséri. Mert
a valóság megközelítésének ezt a tragikumból kiinduló, oknyomozó, felderítő formáját, a hozzá tapadó naturalizmust és determinizmust — egyáltalán életünk ábrázolásának ezt a »visszapergetéses« megközelítését — elsősorban nem a valóság, hanem
az írói belső hangoltság okozza." Majd ugyanitt a gondolatmenet összegzését így
fogalmazza meg: „Regényirodalmunkban a főként kérdező írói magatartás nem
csupán egy történelmi helyzet függvénye, hanem egy szubjektív szemléleté is,
amelynek számára sok jelenség éppen azért válik kérdésessé, mert egyén és társadalom kölcsönhatását hajlamos egyoldalúan, szkeptikusan látni. A régivel és rosszal
szemben mindig jelen van ugyan a szocialista fejlődésre való hivatkozás, de ez mintha
nem foglalná magában az igazságnak azt a másik oldalát is, hogy a változás fejlődő tömegeket feltételez... Az irodalom egésze szempontjából az jelenti' a valóság
torzítását, ha az öntörvényű karakterek lezüllése, az elkövetett hibák tehetetlenségi
ereje, a valóságtól elmaradt tudat és életforma tragédiái kerülnek a középpontba."
Tóth Dezső 1963-ban még az objektív és a szubjektív okok közül hajlamos egy123

oldalúan az utóbbiakra helyezni a hangsúlyt, végső soron az írói szemlélet hibáit
kimutatva. 1967-ben (Mai líránk néhány kérdéséhez című cikkében) a drámaibb és
komorabb hangnemnek már egészen más felfogását vallja, mintegy előlegezve azt,
amit részletesebben 1976-os cikkében (Mai irodalmunk — mai életünk) fejt ki: „Az
irodalomnak az a társadalmi szerepe, hogy mozgósítson, hogy jó értelemben nyugtalanítson, ösztönözzön... Ezzel függ össze, hogy ez az irodalom legnagyobbrészt
kritikai hangsúlyú. Éppen a szocialista társadalomba vetett hit (vagy az alapvető
céljaival egyetértő politikai igenlés) következménye, hogy ez az irodalom nem a
szocialista társadalmi rendszert, hanem az attól elmaradó vagy attól idegen jelenségeket, élet- és magatartásformákat, szemléletet és erkölcsöt bírálja — a szocialista
ember és a szocialista társadalom továbbfejlődése érdekében. Ennek az irodalomnak
nem annyira hősei, mint inkább szemlélete, nem annyira közvetlen ember- és t á r sadalomképe, mint inkább ember- és társadalomeszménye pozitív, nem az adott helyzetet, hanem a szocialista fejlődés dinamikáját látja optimistán. De mert mindez
együttesen, egymást áthatóan van jelen és hat a művekben: ezt a kritikai hangsúlyt
semmiképpen sem lehet és szabad valamiféle negativizmussal azonosítani."
Ugyanebben a tanulmányában nagyon meggyőzően m u t a t j a ki, hogy szemben a
hatvanas évek első feléig tartó időszakkal, amikor az egyén és a társadalom viszonyában közvetlenebb meghatározó erők működtek, ma éppen az az egyik fő jellegzetesség, hogy jóval közvetettebb és rejtettebb a determináció, „szabadabb érdekmozgás" érvényesül. (Az erkölcsi szféra jelentőségének megnövekedését és mai irodalmunk ezzel összefüggő más jegyeit szintén nagyon logikusan vezeti le ebből Tóth
Dezső.) „A hatvanas évek reprezentatív irodalmi termését az ember és a történelem
kapcsolatának, a személyes sorsnak, felelősségnek és a társadalmi utaknak, válaszutaknak egy viszonylagos szoros összekapcsolhatósága, egyben esztétikailag harmonikus ábrázolási lehetősége — és ábrázolása — jellemezte" — írja, itt már egyszerű
tényként s nem elmarasztalóan mondva, hogy előzőleg a hatvanas évek irodalmában,
annak „oknyomozó" regénytípusában az ilyen determinációs viszony volt az uralkodó, mert akkor a valóságban is ez dominált.
Tóth Dezső a hatvanas-hetvenes évek magyar irodalmának fő jegyeit és bizonyos problémáit vizsgálva az objektív és szubjektív okok arányát és kölcsönviszonyát ekkor már sokkal árnyaltabban veszi szemügyre, máshova teszi a hangsúlyokat
a tekintetben is, hogy irodalmunk esztétikai értékszintjének ellentmondásos alakulásában mi és mennyi írható a valóság, illetve az írói belső hangoltság rovására: „Nem
az írói szemlélet vagy tehetség »visszaesése«, nem az irodalompolitikai feltételek
»rosszabbodása« vagy az irodalomkritika szubjektív gyengeségei a »stagnálás« okai.
A végső okot legalábbis nem irodalmon belül, hanem a társadalmi fejlődésben, változásban, átalakulásban kell keresni. Irodalmunk nem »visszaesett« — irodalmunk
a gazdasági-társadalmi élet más szféráihoz hasonlóan alkalmazkodási periódust él
át; ennek a sokban ú j társadalmi, emberi helyzetnek megragadási lehetőségeit,
szempontjait, eszközeit, tartalmi-művészi irányait — kudarcokkal és félsikerekkel —
küszködve keresi." Ezt az alaptételt aztán kitűnően alkalmazza olyan konkrétabb
tendenciák leírásánál és értelmezésénél, mint például a személyiség előtérbe kerülése, a történetiség térhódításának mai funkciója, vagy a mindennapok forradalmisága ábrázolásának jellemzői.
Arról van tehát szó, hogy a társadalomfejlődés nyújtotta ú j és magasabb kilátópontokról megnyíló szélesebb szemhatárt átfogva Tóth Dezső nagyobb távlatban és
biztosabban, pontosabban méri fel a jelenségeket. Nemcsak visszanézve, hanem
előre tekintve is. Megvan az ereje és a képessége együtt haladni a társadalmi mozgással, bátran túllépve közben némely saját régebbi álláspontján.
Nemcsak visszanézve lett egyre biztosabb és pontosabb — mondtuk az előbb —,
vagyis nem csupán a közelmúlt és a jelen folyamatainak megragadásában, hanem a
korszerű feladatok kijelölésében is. Egyik szép példája ennek Az
irodalomkritika
pártossága (1975) című cikke. Azt a tézisszerűen, absztrakt módon sokszor hallható
és olvasható megállapítást, hogy a pártosság változatlanul a marxista esztétika egyik
alapkategóriája, tartalmában azonban a meg-megújulás jellemzi a valóság fejlődé124

sének megfelelően, Tóth Dezső valóban élettel tölti meg. Társadalmunk alakulásának ú j vonásaiból vezeti le a pártosság korszerű tartalmát; azt, hogy ma az életforma, az erkölcs és a politika sokkal szorosabban kapcsolódnak össze, mint az előző
fejlődési fázisokban, ezért „ma a pártos irodalomkritikának az életvitel, a magatartás, a morál egyre kevésbé «-végső soron« politikai tartalmait kell minősítenie,
s ezen a sokban ú j szinten kell kimunkálnia és érvényesítenie irodalom és politika
kapcsolódási pontjait, tartalmait és t á v l a t a i t . . . " A szocialista minőség ebben a bonyolult övezetben áttételesebben jelentkezik, mint például a nyílt osztályösszeütközések korában, ennélfogva nehezebben megfogható, a kritériumai is kevésbé definiálhatók egyértelműen; ez azonban semmiképpen sem mentesíthet a kategória gazdagabb elméleti kimunkálásának és a kritikusi gyakorlatba való átültetésének feladata alól, ellenkezőleg: a tennivalók fontosságára és felelősségére hív fel.
Végezetül a sok lehetséges súlyos és időszerű téma közül még egyet emelünk ki.
Tóth Dezső több ízben tételesen is nyomatékkal szól a kultúra fontosságáról; arról,
hogy a szocialista építés összfolyamatában a kultúra szintén döntő tényező. Aligha
akad valaki, aki ezt elvileg tagadja, mégis újból és újból mondani kell, mert a
valóságban nem egyszer megsértik. Nem véletlenül beszél Tóth Dezső a kulturális
kérdések esetenkénti lekezeléséről, „a kultúra tényleges helyét-rangját lefokozni"
hajlamos szemléletről, „reszortfeladatként
való értelmezéséről". Pedig a „miből
élni?" időszakával szemben, amikor a társadalmi-anyagi léthelyzet legtöbbször közvetlenül volt mozgatórugó, ma ez sokkal indirektebben, az erkölcsi-tudati szűrő
beavatkozásán keresztül válik anyagi hatóerővé. A kultúra szerepe tehát nem csökken, hanem éppenséggel nő: az embernek marxi értelemben vett gazdagságához,
totalitásához „az emberi benső teljes kimunkálása" ugyanúgy hozzátartozik, mint
az anyagi javak gazdagsága. Nemcsak gondolatainak igazságát tekintve, hanem abban is egyetérthetünk hát Tóth Dezsővel, hogy könyvében végig kiemelt szedéssel
szerepelnek ezek a mondatok: „Felismerni a kultúra, a művészet ideológiai jelentőségét, életet átható jelenlétét; kérdéseit az adott terület elsőrendű feladataival öszszefüggésben szemlélni; hatását a kontraszelekció helyett alkalmas emberek
kijelölésével támogatni; gazdasági, szervezeti kereteit egyenértékű tartalommal telíteni —
az egyes vezetési szintek mindenkori, általános feladatai közé tartozik." Előrehaladásunk egyik kulcsfeladatát fogalmazta meg ezzel. (Magvető, 1977.)
VÖRÖS LÁSZLÓ

A betakarítás ideje
AZ 1977. ESZTENDŐ MAGYAR NÉPRAJZI KIADVÁNYAI
Egy év költészetéről vagy prózájáról írni a kritikusnak jó erőpróba lehet, alkalom az irodalomról vallott nézeteinek kifejtésére. Ugyanerre vállalkozni egy tudományszakban egészen más természetű feladat. Míg az irodalomban rövidebb időszakban is születhetnek figyelemre méltó alkotások, hamarabb kirajzolódhatnak jellemző jegyek, a tudomány világában más arányok és törvények érvényesülnek, sok
esztendő szükséges határozott törekvések megmutatkozásához. Az olvasó ne várja
most sem, hogy egyetlen esztendő tükrében elétárul a magyar - néprajzi kutatás;
néhány olyan vonással azonban, amely karakterét alakítja, megismerkedhet. Egy év
leforgása alatt nagyszámú néprajzi tanulmány és cikk lát napvilágot különböző
fórumokon, évkönyvekben, folyóiratokban, lapokban. Ezek áttekintésére ezen a helyen sem mód, sem szükség nincsen, a szaktudomány feladata. A könyvek viszont
125

megérdemlik a külön figyelmet, mert az a téma vagy gyűjtői tevékenység, amely
könyvvé érett, rendszerint hosszabb és elmélyültebb munkát igényelt. Napjaink néprajzi könyvkiadása pedig különösen azért vonja magára az érdeklődést, mert jóllehet erről statisztika nem készült, mind számban, mind eredményben fölülmúlja az
eddigieket.
Arra, hogy az 1977. évet választottuk vizsgálódásunk tárgyául, semmi rendkívüli
tény nem késztetett. Ha a korábbi 3—4 évből készítünk hasonló metszetet, hasonló
kép tárul elénk. Természetesen a legutóbbi esztendő áttekintése adhatja a legfrissebb ismereteket az olvasónak, aki esetleg ebből az írásból kap hírt egy-egy kiadványról. Ha így van, ezen aligha kell meglepődnie, mert az elhúzódó nyomdai m u n kák miatt még az idén júniusban is jelent meg 1977-es impresszumú könyv. Nem
kevés azoknak a kiadványoknak a száma sem, amelyek nem kerülnek bolti forgalomba. Mivel az összegző bibliográfiák később készülnek el, a szakemberek sem
kapnak hírt felőlük frissen és rendszeresen.
Harminchárom könyvről tudunk, amelynek impresszumában az 1977-es év szerepel. (Nem számoltuk bele a nem magyar néprajzi tárgyú, magyarul megjelent
műveket, sem a magyarországi nemzetiségek népi kultúrájával foglalkozókat.) Ez a
szám, a pontos tájékozódás gondjait figyelembe véve, 90—95 százalékát jelentheti
a teljesnek.
Adataink szerint a kiválasztott évben Budapesten 16, vidéken 10, külföldön 7
önálló magyar néprajzi kiadvány látott napvilágot. (A többkötetes munkákat egy
műnek tekintjük.) A 26 magyarországi kiadvány közül csupán 10 jelent meg központi állami kiadónál Budapesten (Akadémiai, Gondolat, Magvető, Helikon, Zenemű,
Tankönyvkiadó). A fővárosban megjelent művek gondozói között van az MTA Néprajzi Kutató Csoportja, a Magyar Rádió, a Szent István Társulat, a Népművelési
Intézet. A vidékiek közül legtöbbet (5) múzeumok bocsátottak ki, de szerepel a
kiadók között levéltár, könyvtár; megyei tanács, sőt tudunk egyről, amely a nyomdászok áldozatkészségéből született. Még szélesebb a kör, ha az előszavak köszönő
sorait böngésszük, amelyekből kiderül, hogy a mecénások közt termelőszövetkezetek
és helyi tanácsok is találhatók. A külföldi könyvek közül ötöt a bukaresti Kriterion,
egyet az újvidéki Forum jelentetett meg. Végül a maga nemében különleges darab
Viljo Tervonen avatott kézzel válogatott és finnre fordított magyar népdalgyűjteménye (Tonavalta puhalta), amely két nyelven adja közre anyagát. Helsinkiben a Finn
Irodalmi Társaság, a Kalevala hajdani kiadója jelentette meg.
A kiadók különfélesége folytán nagy különbségeket mutat a könyvek kiállítása.
A Magvetőnél megjelent Parasztdekameron
művészi kivitele és a sokszorosított kiadványok között természetesen nagy a különbség. Az utóbbiak szaporodása örvendetes jelenség, hiszen a közreadott anyagoknak nincs mindig szükségük díszes nyomdai előállításra, a gyors megjelenés pedig erősen vonzóvá teszi ezt a formát. Például
az MTA Néprajzi Kutató Csoport által rendezett „A komikum és humor megjelenésének formái a folklórban" című tudományos konferencia anyaga fél éven belül
ízléses formában megjelent. Továbbra is gond, hogy a sokszorosítva kiadott, és a
nem hivatásos kiadóknál megjelent munkák nagyobb részéhez a szervezett terjesztés
hiánya miatt nehezen jutnak hozzá az érdeklődők. Hasznos lenne, ha ezen a. téren
kedvező változás történnék. Legalább a szakkritika és a napi sajtó hírrovata nagyobb figyelmet szentelne ennek, az adatok szerint nélkülözhetetlen kiadási formának.
A néprajzi könyvek megnövekedett számának oka nemcsak a néprajzot évek óta
övező megkülönböztetett kulturális érdeklődésben keresendő. A betakarítás, az öszszegzés éveit éljük. A gyűjtők szorgalmasan szedegetik össze évszázadok termésének
még föllelhető kalászait. Másfelől a kutatás is elérkezett eredményeinek olyan
összegző alkalmához, amelyre hazai viszonylatban valószínűleg utolszor van lehetősége. A hagyományos műveltségről és életmódról úgy készülnek szintetizáló művek, hogy a szerzőik még szerves valójában tanulmányozhatták tárgyukat. Erre a
következő nemzedékeknek nem lesz módjuk, mert a tradicionális népi kultúrát csupán történeti emlékanyagként tanulmányozhatják.
126

Nincs minden esztendőnek olyan eseménye, mint a tavalyinak a Magyar Néprajzi Lexikon (főszerkesztő Ortutay Gyula, Akadémiai Kiadó) első kötetének megjelenése volt. Az eredmények és ismeretek ilyen részletes „betakarítására" eddig
sem a hazai, sőt ebben a típusban a nemzetközi szakirodalomban sincs példa. Néhány fő híján száz szakember vett részt csaknem egy évtizedig tartó munkálataiban.
Jelentőségében a lexikon mellé állítható a magyar néprajzi bibliográfia újabb
kötete: A magyar néprajztudomány
bibliográfiája 1850—1870 (Akadémiai), amely
ugyan egyetlen szerkesztő, Sándor István sokéves gyűjtőmunkájának hatalmas eredménye, nem kollektívumé. Az ismeretlenségből olyan könyvészeti anyagot merít föl,
amelyet minden bizonnyal más társadalomtudományi ágazatok is bőven hasznosítani
tudnak. Itt említjük meg, hogy a Szolnoki Megyei Könyvtár ugyancsak kiadott egy
bibliográfiát, Györffy István műveinek jegyzékét.
De nemcsak központi nagy munkák jelzik az összegzés törekvését, hanem az
egyes kutatók kötetei is, amelyek között folklórgyűjtemények és tanulmánykötetek
egyaránt akadnak. Az elmúlt évben a magyar néprajztudomány idősebb nemzedékéből többen jelentkeztek olyan művekkel, amelyek korábbi témáikat elevenítették
föl, minden esetben szélesebb kitekintéssel és a régebbitől eltérő szempontok bevonásával.
Tálasi István negyven esztendővel ezelőtt írt könyvet a Kiskunságról. Friss művében, amely a tájegység nevét viseli, és a Gondolat Kiadó tudománynépszerűsítő
kismonográfia-sorozatában látott napvilágot, ezúttal nemcsak az archaikus állattartást és pásztorkodást, hanem színes történeti háttérrel a t á j néprajzi képét állítja
az olvasó elé.
A Szűcs Sándor válogatott írásait tartalmazó kötetben (Régi magyar
vízivilág,
Magvető) kevés olyan darab akad, amelyet eddig nem olvashattunk, de többségük
már hosszabb ideje nehezen hozzáférhető, mert előző kötetei szinte mind könyvritkaságnak számítanak. Az az elbeszélői modor, amelyben Szűcs Sándor mondandóját
előadja, sajátosan egyedülálló műfajt képvisel a magyar néprajzban. Adatközlő és
gyűjtő, író és tudós egy személyben, amidőn a Sárrét és a Nagykunság egykori életmódjával, történeti emlékeivel ismertet meg.
Tálasi Istvánhoz hasonlóan Bálint Sándor szintén majd négy évtizeddel korábbi
témájához tért vissza. Pontosabban szólva folytatja is a régebbi munkáját, hiszen a
rövid idő alatt két kiadást megért (1973, 1976) könyve, a Karácsony, húsvét, pünkösd,
az 1938-ban napvilágot látott „Népünk ünnepei"-t tekinti előzményének. Az Ünnepi
kalendárium (Szent István Társulat) két kötete pedig kiteljesíti minden korábbi hasonló tárgyú tanulmányát. A kalendárium megnevezés találó a naptári rendben
közreadott anyagra, valójában azonban enciklopédikus ismeretekről van szó, amelyek tömören, de páratlanul gazdagon mutatják be a római katolikus ünnepek hagyományvilágát, azoknak legtávolabbi, gyakran ókori gyökereit éppúgy, mint a népi
változatok — most már elmondható — e könyv nélkül áttekinthetetlen szövevényét.
Bálint Sándor egyik legszebb példáját adja az életművet átfogó összegző törekvések másik válfajának is. A szegedi múzeum évkönyvének egy teljes kötetét tölti
meg szülővárosáról írt néprajzi monográfiájának első kötete, A szögedi
nemzet.
A Tiszatáj a közelmúltban értően méltatta, ezért nem szükséges e helyen többet
szólni róla. Várjuk a folytatását. Már bizonyos, hogy azoknak a munkáknak a sorában van a helye, amelyek a szülőföld szeretetét néphagyományainak hűséges és
pontos megörökítésével is kifejezik.
A szülőföldhöz való ragaszkodás volt a legfőbb ösztönzője Ujváry Zoltán Gömöri
népdalok és népballadák (kiadta a Miskolci Hermán Ottó Múzeum) és Burány Béla
Hallottátok-e hírét? Pásztordalok, rabénekek, balladák (Forum, Üjvidék) című köteteinek. Mindkettőnek külön értéke, hogy frissen gyűjtött folklórt közöl, és ezzel a
közelmúlt és jelen magyar népköltészetének állapotát dokumentálja. Nevezetességük,
hogy mindkettő olyan tájegység jobb ismeretét szolgálja, amelyet eddig méltatlanul
elhanyagolt a magyar néprajzi gyűjtés. Mert jóllehet Gömör és Bácska, illetőleg a
Bánság jeles történeti-néprajzi vidékek, folklórjukról eddig töredékes volt a képünk.
127

Nem utolsósorban arra is újfent emlékeztetnek ezek a kötetek, hogy napjainkban
akad még lejegyezni való.
Az utóbbi két munka súlypontját a balladák alkotják. Melléjük kívánkozik Faragó József tanulmánygyűjteménye, a Balladák földjén (Kriterion, Bukarest). Ez a
könyv a szerző harminchét írását foglalja magába, mindegyikük a népballadával
foglalkozik. Több évtizedes kutatói pálya egyik fontos összetevőjének számbavétele.
Csak sajnálhatjuk, hogy az összehasonlító tanulmányok sorának olvastán hiányérzetünk támad. Kölcsönhatásról volna szó, de csupán az egyik oldallal találkozhat az
olvasó, mert a szerző szinte kizárólag a román balladakincsnek a magyarra tett
hatását vizsgálja. Az ellenkező folyamat bemutatásával válna teljessé és hitelessé a
„balladák földjé"-nek képe.
Az elmúlt évek sorozatnyi balladakötetére gondolva, úgy tetszik, a ballada iránt
megnyilvánuló fokozottabb érdeklődés divat. Csakhogy a szó jelentéséből ezúttal
hiányzik a divatokat gyakran kísérő gyors változás és a felületesség. Ez a divat
ugyanis nálunk több mint százéves, a magyar népköltési gyűjtésnek majdnem a
kezdeteitől tart. Nem rejtély, miért tartják sokan a népballadákat folklórunk legszebb gyöngyszemeinek. Költői megformálásukkal méltán rászolgálnak erre a címre.
Nem is az a gond, hogy valóban nagyszámú balladát publikáltak a közelmúltban,
hanem, hogy más műfajok vele szemben érdemtelenül elhanyagolódtak. Így azokat
szegényesebben ismerjük. Ezt a gondolatot nem egyszer fölvetettem már néprajzi
könyvek ismertetése kapcsán. Most az elmúlt esztendőt pásztázva elmondható, hogy
valamelyest változni látszanak az arányok. A két, fent említett gyűjtemény címe is
jelzi, hogy a népdalok különfajta csoportjai nagy teret kaptak, azután értékes kötetekkel gyarapodott a népi próza is.
Szabó Judit gondozta a Maros menti Gernyeszegen lakó Berekméri Sándor meséit (Rózsa királyfi, Kriterion, Bukarest). Pompás tündérmesék olvashatók ebben a
könyvben. Folklorisztikai újdonsága, hogy amíg az eddig ismert magyar mesemondók többsége a falusi társadalom pereméről került ki, Berekmérí Sándor a mesekincse szűkösségéről ismert gazdarétegből származik.
Nagy Olga Parasztdekameronja
(Magvető) nemcsak a néprajzi kiadványok sorában, hanem általában véve is, az elmúlt év egyik leggyorsabban szétkapkodott
könyve volt. Tréfák és népi elbeszélések eddig is szerepeltek a népköltési gyűjteményekben, a Parasztdekameron azonban most előtérbe hozta ezt a két, ma is viruló,
színes, sokrétű műfajt. Az évszázados messzeségből hírt adó mesével ellentétben a
közelmúlt és a jelen valóságáról ad képet, gyakran olyan hiteleset, amely nemhogy
vetekszik, de gyakran meghaladja a jó néprajzi leírások eredményeit. Nagy Olga
nagy ember- és terepismeretét dicséri, „partneré"-nek, Győri Klárának a kiválasztása, akinek tündérmeséit és önéletírását korábbi könyvekből már ismerjük, s aki
ennek a kötetnek legtöbb történetét magnószalagra mondta.
A Parasztdekameron a mezőségi Székről meríti anyagát. S ez a tény ismét egy
jellemző jelenségre hívja föl a figyelmet. Vannak a néprajzi gyűjtésnek jeles helyei,
ahová a gyűjtők szívesen visszajárnak. Nem érdemtelenül tüntetődnek ki ezek a
helységek, mind kincses szigetei a magyar népi kultúrának. Azonban ebben a viszonylatban is érvényes, amit fentebb a műfajokra irányuló figyelem egyenetlenségénél elmondottam. Nem az kérdés, hogy a jól ismert helyeken bekapcsoljuk-e ismét
a magnetofont, elkattintsuk-e ismét a fényképezőgépet, hanem hogy más jeles vidékek méltatlanul háttérben maradnak.
Faragó József, Nagy Jenő és Vámszer Géza kolozsvári szerzőhármas a közelmúltban keríthetett sort arra, hogy három évtizeddel ezelőtt gyűjtött adataikból
Kalotaszegi magyar népviselet címmel (Kriterion, Bukarest) könyvet írjanak. Kalotaszeg a legismertebb magyar néprajzi vidékek egyike. Ezért a meglepetés erejével
hat, hogy a korábban alaposan ismertnek vélt pompás népi öltözetről milyen gazdag
részletességgel szól, ú j meg ú j adatsorokat tár föl a könyv. Hadd utaljunk csupán a
ruházatot előállító kisiparok gondos bemutatására.
A bukaresti Kriterion Kiadó tavaly egy másik kalotaszegi könyvet is eljuttatott
128

az olvasóhoz: Végh Olivér: Kalotaszegi fazekasság. Azzal, hogy szóvá tesszük, több
helyen óvatosabban kellett volna eljárni a kalotaszegi művészet motívumainak magyarázatánál, különösen a „keleti" hatások számbavételekor, nem vonjuk kétségbe,
hogy a szerző kevéssé ismert területen fontos föltáró munkát végzett.
A kalotaszegi könyvek nem feledtetik, hogy más erdélyi vidékek viseletéről és
fazekasságáról nem ismerünk hasonlóan részletező leírásokat. A földrajzi aránytalanságokat némileg módosítja Vámszer Géza önálló könyve: Életforma és anyagi
műveltség (Kriterion, Bukarest). A számbavett összegző kötetek közül övé az egyetlen, amely lezárt életműről ad képet. A szerző a megjelenés előtt nem sokkal hunyt
el nyolcvanéves korában. Csíki székely településeken és dél-erdélyi szórvány magyar falukban végzett szinte a néphagyomány minden ágát érintő gyűjtéseket, amelyek kiemelkednek munkásságából.
Vámszer Géza annak a vidéki tanárnak volt a típusa, aki egy vagy több városban működve sok időt szentelt a környék községeiben a néprajzi gyűjtésnek. Hasonlóan kezdte a pályáját Dankó Imre, aki viszont a magyarországi kutatók középnemzedékének tagja. A tanári katedrát muzeológusi íróasztallal cserélte föl, és életsorsa
úgy alakult, hogy féltucat városban végezhetett múzeumszervezői és vezetői munkát.
Dolgozott a Dunántúlon is, de leginkább az Alföldön, s annak legtöbb jeles vidékén
gyűjtött. Opuscula Ethnographica című tanulmánykötete nemcsak erről, hanem a
néprajz fontos ágazataira (település, építkezés, árucsere stb.) kiterjedő érdeklődéséről
is tanúskodik.
Nincs tér, hogy az elmúlt esztendő néprajzi könyvtermésének mind a harminchárom darabját sorra vegyük. Írásunkat nem is bibliográfiai szemlének szántuk.
Mégis a tematikai érdeklődés széles köréből ízelítőül hadd szerepeljen itt további
néhány cím: Bakó Ferenc: Bükki barlanglakások (Miskolc); Selmeczi-Kovács Attila:
Csűrös építkezés és gazdálkodás Észak-Magyarországon
(Debrecen); Szentmihályi
Imre: Hetés és Lendvavidék néprajzi sajátságai (Zalaegerszeg).
A kép teljességéhez tartozik, hogy a magyar néprajzban tudomány- és kutatástörténeti feltáró munka is folyik. Zsigmond Gábor gondozta a múlt század második
felének társadalomkutatói válogatott írásait (Az ősi társadalom magyar kutatói, Gondolat). Az Akadémiai Kiadónál megjelenő „A múlt magyar tudósai" című sorozatnak
a hétedik kötetében négy tanulmány is néprajzi érdekeltségű: Bartalus István, Bartók Béla, Fényes Elek, Vámbéry Ármin. Pécsett jelent meg Berze Nagy János (1879—
1946) mesekutató levélhagyatéka (Egy magyar néprajztudós
műhelyéből.
Szerk.:
Banó István és Fülöp Lajos). Ügy véljük azonban, hogy jóllehet nem jelentéktelen
egyéniségről vari szó, a levelezés ilyen részletes közreadása vitatható.
Néprajzi könyvszemlénk végén fölmerül a kérdés: ha valóban fölfokozott napjainkban a néprajz iránt a társadalmi érdeklődés, hol maradnak azok a könyvek,
amelyek ezzel a jelenséggel szembenéznek. Éveken át valóban nélkülözni kellett
ilyen kiadványokat. Persze, maga a föltámadt figyelem sem oly régi, hogy túlságosan elmarasztalható volna a késésért a néprajz vagy a közművelődés szakembere.
Tavaly két könyv is jelentkezett, hogy szembenézzen a hazai folklorizmus ú j hullámával. A Régi és új formák (Szerk. Zelnik József, Magyar Helikon) példázza, hogy a
szaktudomány határterületéről van szó. Etnográfus, építész, képzőművészek vannak
a szerzők között, akik elsősorban a népművészet és a magas művészet korszerű
kapcsolatának lehetőségeit keresik. A másik könyv tárgya majdnem teljességgel kívül esik a szaktudomány illetékességi körén. Siklós László: Táncház című riportkötete (Zeneműkiadó) tárgyilagos bemutatása a fiatalok új, aktív közművelődési formájának, a sajtóban is gyakran szereplő táncháznak. A néprajz és a közművelődés
ügyének összekapcsolására a felfokozott figyelem számos más és izgalmas alkalmat
nyújt. Reméljük, hogy a közeljövőben további kötetek születnek, amelyek élnek is
ezzel a lehetőséggel. A néprajzi kiadványok sora is gyarapodni fog, és a jövő években az eredményék újabb bő betakarításáról adhat majd számot a szemleíró.
KÖSA LÁSZLÓ
g Tiszatáj

129

SZÍNHÁZ

Szeged huszadik fesztiválnyara
Milyen volt Szeged huszadik fesztiválnyara? Mint a többi — tolja el magától a
kérdést, mint holmi keserű kelyhet, a felületes szemlélő. És beáll a kórusba, mely
nem oktalan morajlik, apadó méltatlankodással, a sűrűn visszatérő műsorokon, a
Hunyadikon, János vitézeken, az állami népi együttes múltidéző összeállításain. Persze sorolható még, mi minden fészkelte be magát oly konokul a repertoárba, hogy
hovatovább a moccanatlanság népszerűtlen horgonyához látszanak kötődni a szegedi
Játékok. Furcsa paradoxon mégis (vagy a látszat csalóka): nem is oly csenevész ez
a repertoár. Föllapozva két évtized műsorfüzeteit, húsz opera, tizenkét-tizenkét
dráma illetve balett, öt daljáték, az amatőr néptáncosok gálaestjeit egyetlen csoportnak számítva is tíz táncegyüttes, meg az első időszakban két koncert — így összesen
61 művel, pontosabban egymástól különböző, eredeti műsorral lehet számolni, ami
szabadtéri (azaz időszakos) színházviszonyok között kifejezetten gazdag választék.
Szembenézve a statisztikai tényekkel, a legmeglepőbb, hogy valamennyi nyárra jut
operaújdonság, minden másodikra dráma és balett, s csupán a daljátékból-operettből vérszegény a lista, vagyis éppen a művészi szempontból igényesebb programra,
az úgynevezett nehéz műfajok bőségére nem lehet panasz. Hasonló vagy gazdagabb
terítékkel, hosszú távon, aligha kacérkodhat ilyen roppant méretű födetlen fesztiválszínház, mely teherbíró képességével és különböző tulajdonságaival inkább a zenei
vagy zenés darabok felé kacsint, tehát a repertoárköre távolról sem olyan átmérőjű,
mint általában a többtagozatú kőszínházaké (ahol minden eljátszható). Mégis oka
van, hogy széltében-hosszában vitatják műsorpolitikáját, merevnek tartják, önismétlőnek, száraznak. A statisztikai adatok csillámfelülete ugyanis elmossa az egyes
évadok karakterét. A Játékok kialakult programszerkezete évente igényt tart lényegében valamennyi színpadi műfajra, így nem egyszer előfordult, hogy az egyik nyár
tele volt újdonsággal, a másik meg régi repertoárból építkezett. Ugyancsak jellemzője a műsorpolitikának, hogy a bemutatott operák és drámák, elenyésző kivétellel,
egyetlen szezonban maradtak életképesek mindössze, vissza azokat sohasem hozták
— így az a bizonyos „elenyésző kivétel" jelenti a tényleges repertoárt, operában a
Hunyadi László, a Bánk bán, az Aida, a Turandot (meg az ide számítható Háry
János), prózában csupán Az ember tragédiája. Mikoron pedig ezen művek sűrűn
visszatérnek, fölparázslik újra és újra a vita, nincs hát más, ami eljátszható? Eléggé
ismert a védőbeszéd is: kockázatok nélküli tömegszínházban a . közönség véleménye
parancs, s a jegyiroda tanúsítja, a fenti darabok mindig bejönnek, teltházasak. Ilyen
szellemben született a huszadik évad is, egyfelől megidézve az 1959-es felújítás bemutatóit (Hunyadi László, János vitéz), másfelől színpadra szólítva annak vendégegyütteseit (a Magyar Állami Népi Együttes tizedik alkalommal tartott itt előadásokat, a moszkvai Sztanyiszlavszkij
és Nyemirovics-Dancsenko
Színház balettje harmadízben lépett föl Szegeden). Ami unikum jutott 1978-ra, e premisszákból következik. Erkel operája után színre vitték Katona Bánk bánját, először tűzték m ű sorra (a szovjet balett tolmácsolásában) Delibes Coppéliáját, és bármily különösen
130

hangzik, először vették át az operaénekesektől operettszínészek Kacsóh Pongrác daljátékát, a János vitézt.
Erkel és Katona, a Hunyadi és a Bánk nemzeti kultúránk összehangzó kincsei,
s most, hogy a próza-Bánk besétált a dómszínpadra, éppen a Hunyadi-opera másnapján, az együvétartozásuk evidenciája arra is eszméltet, hogy a szegedi szabadtérinek nem elvállalt missziója, kiküzdött méltósága csupán, hanem éltető közege is
az a kontinuitás, mely a hazai színházkultúra legjelesebb értékeit napi szükségletként állítja ki. A Hunyadi és a Bánk itt vedlette-vedli le sátoros ünnepek talárjait,
hogy a teátrumok ereklyedíszeiből eleven valóságában láttassa meg magát. Vagyis
a múzeumból színház született Szegeden, ami a szabadtéri játékok két évtizedének
elvitathatatlan érdeme. Varga Mátyásnak húsz év előtti Hunyadi-tervrajzát elnézve
szembeötlő a változás, ami az előadások mérnökeinek a templomhoz fűződő viszonyában általában is lezajlott. Jó ideig tudniillik birokra keitek díszletezőink a dóm
figurális-színjelölő-kultikus jelenlétével, majd lassacskán fölvállalták, s nem letakarni igyekeztek, inkább kitakarni. Maga Varga Mátyás (korábbi Aidájához hasonlóan) beszámítja: a tornyokból vet horgonyt, s a homlokzat ornamentikáját, mint
villámhárító az ég nyilait, levezeti a színpadra. Lépcsői, hajói akár a templom aláhullott kockaköveiből épülnének, a dóm vörösesbarnáját felhőszürkébe, téglaszínbe
mártja. A Hunyadi színterei várak, cselekménye történelem. A díszlet freskószerűségébe Mikó András a mozgó látvány freskószerűségét oltja: ekkora kórustömeg
még nem masírozott a dóm előtt (jóllehet fegyelmezettebb már igen), Mikót azonban a látvány dekorativitása, tetszetőssége csak addig kalauzolja, amíg a muzsika
verbunkos lüktetése ezt indokolja. Az intim jeleneteknél, ha csak teheti, megjáratja
szereplőit, Hunyadi Lászlót és Máriát első áriáival például szimmetrikusan helyezi
a szemközti várfokokra, majd a későbbi duettjüknél alásétáltatja, egyszóval akciót
igyekszik kicsikarni a roppant színpadtéren, már amennyire a zene engedi, a tablókra kinyíló felvonásvégeket pedig fokozatosan tölti föl látvánnyal: leghatásosabban az eskünél, hogy megkondulnak a harangok is. Ilyenkor szemrevételezhetőek
teljes szépségükben Márk Tivadar színgazdag jelmezei, nemzeti ruhatárunk választékos formakészletével. A zenei kivitelezés — szokás szerint — előadásról előadásra
változékony. A premierre korábbi esős-cúgos estékről ittrekedt hideg egyaránt bénította az énekeseket és a hangszereseket, s a vezénylő Vaszy Viktor sem tehetett mást,
óvatos indítás után igyekezett kitapasztalni, mikor kerül azonos hullámhosszra a
zenekari és színpadi hangzás, hogy a későbbiekben inkább minőségkívánalmakkal
foglalkozzék. Simándy József tenorjának férfias zengése még a régi, selymes lírája
ma is igéző, az előadás legszebb pillanataiból való a második felvonásbeli kettőse
Gara Mária: Kalmár Magdával. Kelen Péter László királya nagy felfedezés: életkora
is közeli a szerephez (ilyesmi az operákban többnyire elhanyagolt szempont, most
látszik, ártani azért nem árt), minden rezdülésében az ideggyenge, neuraszténiás
ficsúr bújkál. Szabó Rózsa dekoratív La Grande-áriája csak, részben feledtette, hogy
láthatóan megharcolt Szilágyi Erzsébet szólamáért; Sólyom Nagy Sándor (Gara nádor) markáns áriát énekelt, Mátyás Karikó Teréz, Ciliéi Vághelyi Gábor volt.
S minthogy a szabadtéri színház inkább kedvez a zenés műfajoknak (benne kivált a Hunyadihoz hasonló históriás operák fészkelnek otthonosan), a próza ösztönösen pattintja föl a dilemmát: való az ide vagy sem. A dráma hendikepjét persze
okosan fogyasztotta, hogy az eltelt húsz évben kényelmes ágyat vetettek a misztériumnak, Shakespeare-nek,
Madách Tragédiájának, a Mózesnek, Ibsen Peerjének,
Illyés Dózsájának vagy a Budai Nagy Antalnak: tehát azoknak a műveknek, amelyekből erős történelmi affinitás árad, s ahol a lélek hangjai megzendíthetőek „velőtrázó húrokon". A színjátszás nyelvére fordítva: sikerrel kacérkodtak itt azok a
darabok, melyek viszonylag kevesebbet csonkultak attól, hogy tervezőik kedvezményes áron, felszíni látványkocsikon voltak kénytelenek üzemeltetni, s a szereplői
sem merültek alá — kifejezésbeli készletükkel, csöndjeik, moccanatlanságaik paszszentos búváröltönyében — a művek gondolati, filozofikus mélységeibe. Vagyis azok
a művek, melyek elkiálthatóak, nemcsak elsuttoghatóak.
9*

131

A Bánk iránti érdeklődést részint az operai változatnak két évtizeden át megtapasztalt népszerűsége, részint történelmi vonzata, és az a tény csigázta, hogy
zsigereiben sok a shakespeare-i (kompozíciós tulajdonságaiban, erőteljes jellemvonalaiban, drámai nyelvezetében) — és a fentiek dacára sem vették még elő. (Eme
fogyatékosság általában sem vet jó fényt színjátszásunkra: a Bánk sokáig mostohagyerek vagy protokollelőadás maradt, ha csak le nem számítjuk a legutóbbi időszakot, amikoris Illyés Gyula „giocondai ajánlata" áramütésszerű izgalmat váltott ki
színházainkban.) A kőszínházakban imént lezajlott Bánk-vitához persze a szegedi
szabadtéri, a már emlegetett hátrányos helyzeténél fogva, vajmi kevés hozzászólással kecsegtetett. A rendező Lengyel György mégsem állhatta, hogy lényeges kérdésekben véleményt ne mondjon: bizonyítani egyszersmind a szegedi tér lehetőségeit,
melyek ha mások is, semmivel sem kurtábbak a kőszínházinál, amit elvesztünk a
réven, nyerhető a vámon, ami ott kivitelezhetetlen, itt könnyűszerrel megoldható.
Például az udvari bál táncos vigalma a színpadi árkádok befelé terjeszkedő lagunáiban. (Fehér Miklós díszletei máskülönben ugyanazt a misét celebrálják, mint
Varga Mátyáséi a Hunyadiban, legfeljebb puritánabb módon, több folyosóval, közzel, hajóval.) Miközben a rivaldához közel Petúrék vitája szikrázik, a tarajos indulatokra megszakad a zene, a táncolók odakíváncsiskodnak, m a j d Petúr lehiggadtával
visszavonulnak a bálterembe: tehát a szimultán játék az, amit korábban Shakespeare Rómeó és Júliájával fedezett föl itt Vámos László, s talált okos követőkre.
Lengyelnél hasonlóképpen gördülékenyen követik egymást a jelenetek — emitt véget
sem ér az előző, amott indul á következő, dialógus dialógusba kapaszkodik, mint a
precízen összepasszított fogaskerekek —, a teret pedig úgy kicsinyíti, hogy az árkádokat behúzza függönyökkel. Nagy kár, hogy a ritmusos első szakaszt enerváltabb,
megülő-lefonnyadó második rész követi, ahol a nagyjelenetekből nem volt lelkiereje
húzni a rendezőnek. Lengyel György a drámát Illyés átigazításában, azzal a korrekcióval vállalta, hogy a mű annyit vitatott befejezését visszaadta Katona d r a m a t u r giájának. Ami szuverén joga, lehet vitatni, mindenesetre a látottak alapján logikusabb, hihetőbb. „A drámának célja — írja valahol Katona — embert tenni a világ
elébe, nem oktalan öldöklőt." Lengyel — a szabadtéri kívánalmaknak engedve, ezt
a mozzanatot erősítendő — szenvedélyes, tüzes, pátoszos hősökkel lázasítja be a
színpadot. S az „emelt, stíl" kétségtelenül illik a dóm elé. Bessenyei Ferenc nagyformátumú, sziklányi egyénisége mellé kulcsfigurának magasodik Kállai Ferenc bozontos Petúr ja, hiszen ő — meg Kovács János eszköztelenségében fölforrósító Tiborca — hitelesítik Bánk tettét: ha Gertrudisznak közvetlenül nincs is része Melinda
meggyalázásában, az országéban igenis van. Molnár Piroska Melindája — annak
dacára, hogy beugrással született, Béres Ilona balesete okán — bensőből fogalmazott, átélt, letisztult, Almási Éva viszont nem győzi szusszal, energiával Gertrudiszt,
a második részben elhalványul. Miként a Hunyadiban Kelen Péter László királya, a
Bánk panorámaszínpadán Tordy Géza burkolja az intellektuális színjátszás köpenyébe Biberach kalandor természetét (figyelmeztetve, hogy itt sem blaszfémia e
jobbára kőszínházi stílus), s Szegvári Menyhért Ottója sem hasztalanul fürkészi a
kénye-kedve herceg emberi manírjait. Bessenyeiék ellenpontján még i f j . Újlaki
László (II. Endre) és Némethy Ferenc (Mikhál bán) képviseli szövegmondásban is a
másik stílust, a hevennyel szembeni szikár, kopottas, morfondírozva értelmezőt:' ide
csatlakozik Kátay Endre Myska bánja, Mentes József Zászlósa, Joós László Simon
bánja, Rácz Tibor Udvarnoka, amoda pedig a még főiskolás Molnár Zsuzsanna Izidórája és Emőd György Sólom mestere. Vagyis a szereplők játékstílusa összehangolatlan — miként ez a szegedi szabadtérin alkalomra szövetkezett társulatoknál általában (és érthetően talán) lenni szokott.
,
összehangolt csapatmunkát mutatott viszont a János vitéz stábja, miután nem
csupán alkalomra szövetkezett társulat vezette elő (ez is a szegedi Játékok gyakorlatához tartozik), hanem a Fővárosi Operettszínház garnitúrája. A rendező Vámos
László okosan tájékozódott a népi fantázia mesevilágának fennsíkjain, s noha folklórba mártott színpadán olykor disszonáns hatást keltenek az operettmelódiák, a
francia udvar rusztikus képe meg egyenesen szentségtörésnek tetszene, ha szentség132

ről igazán beszélhetnénk, azért temérdek ötlettel, bábos megoldásaival feldúsított
elképzelése — Koós Ivánnak, hozzáhangolt díszleteivel, jelmezeivel karöltve — okkal
nyert csatát. Hiányérzetünk inkább a szereplők énekesi képességeitől támadt: nem
véletlen tehát, hogy a dalokkal megrakott szerepeket operaénekesekre szokták volt
osztani.
A moszkvai Sztanyiszlavszkij és Nyemirovics-Dancsenko Színház balettjének bemutatója zárta az idei fesztivált. A. társulat harmadszor, járt Szegeden, ám utoljára
igen régen, a Játékok felújításakor és közvetlenül utána, az eltelt tizennyolc esztendő során teljesen kicserélődött az együttes. A néhai Esmeralda és Jeanne d'Arc,
Vlaszova, a nézőtérről figyelte utódait, egykori partnerével, Bouítal, Alekszej Csicsinadze pedig koreográfus-rendezővé avanzsált azóta: ő tervezte a Coppéliát. Delibes műve először szerepelt a szegedi szabadtérin, s láthatóan előnyére szolgált az
előadásnak, hogy a szovjet művészek már ismerték a dómszínházi játék lehetőségeit
és korlátait. Sallangoktól megtisztított, leegyszerűsített, egészen nyilvánvaló, közérthető mozgáskészlettel közvetítették a darab cselekményét, hogy mindenki első látásra értse-tudja, mi történik a színpadon. A három előadáson két szereposztás vonult föl, s természetesen az első tűnt kiforrottabbnak, érettebbnek. Margarita Drozdova (Swanilda), Vagyirn Tegyejev (Franz) és Alekszander
Domasov (Coppelius)
technikailag kifogástalan alakításaiban a figurák színészi megjelenítése sem maradt
fakó, emberi portrékat rajzoltak, ízelítőt nyújtva E. T. A. Hoffmann novellahőseiből
— miként E. G. Sztenberg díszletei hasonlóképpen a darab születésének korából, a
múlt századi francia ízléseknek és erkölcsöknek Degas vásznairól ismert, zsúfoltan
sokszínű, fülledten izgatott világából.
NIKOLÉNYI ISTVÁN

A helytarthatatlanság drámája
SZÉKELY JÁNOS DARABJA A GYULAI VÁRSZÍNHÁZBAN
— HARAG GYÖRGY LÁTOMÁSÁBAN

Gyülekezünk a sok évszázados téglavár tövében; bőrpántos katonák, s a nézőtér
majdani megszállói, a nézők együtt melegszünk az őrtűz égrecsapó lángjainál. Szinte
észrevétlen lépkedünk hátrébb az időben, hangolódunk az azonosság érzésében, ö n magunkba hatolunk pontosabban; a megérzés, a felérzés működik bennünk, amidőn
egyre zavartalanabb, egyre természetesebb, hogy tógás és fegyveres személyekkel
együtt élvezzük a tűz melegét.
S mennyire más a tűz, milyen keményen, kérlelhetetlenül fénylő pont, amikor
hatalmas döndüléssel kinyílik hátul a vaskapu, s immár a vár udvaráról, a nézőtérről látjuk a lobogást! Katonák vonulnak előtte, a helytartóval, Petroniussal az
élen. Fegyelmezett és kérlelhetetlen csapat. Az őrtűz innen tekintve már a megszálló légiók táborozási helyéül világol. Akárha mi is bevonulhattunk volna onnan;
parancs kérdése, hogy miféle meg nem vitatható akcióban kell szolgálatossá lennie
a történelmi embernek. Ezennel csak magunkba tekinthetünk és az éljenzést konstatálhatjuk: Caligula! Caligula! Caligula! Szívünk köré is pokrócot csavarnánk,
némi melegítésképp, mert a történelmi idő járása máris f ú j j a a hűvös szeleket, ígérkezik a kemény idő, Weöres Sándor képével szólva: a történelmi tél itt fütyül
immár. Hideggé és jegessé vált az őrtűz lángja.
Az éljenzett persze, mint legtöbbször, most sincs jelen-, ö csak a médium, hogy
a szertartás elkezdődjék. Ö a távoli, a sosem látható, a nagy hivatkozás, a végső ok,
133

aki személytelen személyességével a cérna, amellyel két ember, népek, gyarmatok,
elvek, hitek sorsa összefércelhető. Székely János darabjában nem szerepel ez a mozzanat; jellegzetesen Harag-indítás. Emlékszünk a marosvásárhelyi Az ember -tragédiájában, ahol is emberi gyülekezet mennyei éltetését hallottuk, vagy ahogyan a
Csillag a máglyán kolozsvári előadása az utcai véres és kegyetlen események megjelenítésével indul. Akármilyen zárt, néhány személyre redukált történet is elevenszik meg Harag színpadán, mindig megkeresi azokat a mozzanatokat, melyekben a
mögöttes világot is felvillanthatja. Itt, a Székely János Caligula helytartója című
darabjának gyulai előadásában is; egy vita indul majd, de a légió bevonulása és
fönn a várfokon megjelenő katonák árnya, a római császár félelmes éljenzése erőteljesen megrajzolja azt a társadalmi és hatalmi helyzetet, az előadás mélyebb kontúrját, ami a drámát meghatározza.
Caligula helytartója, Petronius — Lukács Sándor — tehát erejének, a parancs feltétlen teljesítésének, tudatában érkezik a légió élén; arca átszellemült, amint a
császár nevét kiejti. Az éltetés rítusa után gyorsan bal oldalt elhelyezett székébe ül,
avval a magabiztossággal, hogy formális az a disputa, amely a zsidókkal következik.
A pozíció, a helyzet vitát nem engedhet. A katonaság kivonul, ő a zsidókkal marad,
hogy közölje a megfellebbezhetetlent: a császár szobrát be kell vinni a templomba.
A közlés egyszerű tényén van tehát a hangsúly — az első jelenet alaphangját ez
határozza meg. Lukács el terpeszkedett magabiztosságból indítja a beszélgetést, de
Agrippának — Pataki László —, a zsidók királyának kitérő ajánlata, húzódozása
felingerii. Székely János írói ereje, hogy nem részletez, nem körülményeskedik.
Lényegeset exponál, a drámai vita azonnal indul. Szóváltás néhányszor, s Lukács
Petróniusa már dühödt: észérvekkel is próbálta a parancsot megokolni, ám hiába.
Menjen az egész bölcs gyülekezet. Barakiás maradjon csak, a bölcs rabbi. Katonák
ürítik ki a termet, Petronius és Barakiás magára marad. S kezdetét veszi kettejük
első disputája, öze Barakiása földre ül, nyugodtan v á r j a a kérdéseket. A m á r - m á r
hisztérikus Petronius ú j színe villan meg: bensőséges az együttlét, az ú j helyzetben
megértésre hajlandó arcot kell mutatni. A türelemmel győzött logikus gondolatmenetet indítja avval, hogy lényeg szerint meg a k a r j a érteni, a zsidók, most közvetlenül Barakiás, ellenkedését. S ebben a rendezőileg arányosan, színpadilag és
lélektanilag pontosan meghatározott indításban van a drámaiság ereje. Lukács
Petróniusa hajlandó közelíteni a megértéshez, ö z e Barakiása pedig higgadt, erős és
magába tekintő. Nem heveskednek, s nem retorikus, ahogyan az érvek és ellenérvek
elhangzanak: a közeledés lehetősége és esélye nemcsak a jelenet erejét, hitelességét
teremti meg, az egész összefüggésében is jelentősége van; a dráma, az előadás íve
is belátható egyben.
„ . . . szabad-e egy népet eltörölni,
Csak hogy a császár óhaja beteljen?" — ebben áll a drámai szituáció és a. vita
fő kérdése. Mert Petroniusnak, a császár helytartójának közvetített muszája, hogy a
szobor benn legyen a zsidók templomában, ezt teljesíteni a népnek pedig lehetetlen.
A közösség ereje, emlékezete, hite, kultúrája lakozik ebben a templomban, a megszentségtelenítés, az „isten konstruálás" magát a népet, létperspektíváját semmisíti
meg. A vita finom rendezői koreográfiája, ahogyan a várszínpad bal oldalának kiugrójába, ahol Petronius széke is van, Barakiás szinte betereli és bezárja Petroniust.
Aztán lazul a beszélgetés, még az irónia is megvillan, amint a császár hatalmának
mélysége kerül szóba. Íróilag és színészileg egy találó mozzanat még: Barakiás megvallja: áldás volna olyan uralkodó, mint aminő Petronius. Lukács idegesen fogadja,
még a gondolatát is le akarja rázni magáról. A megismérés disputája ezennel befejeződik. Petronius küldi Barakiást, mert a kinn nyugtalankodó nép ármányt gyanít, hogy Barakiás oly sokáig benn időzik, ö z e búcsúzkodván négyszer is meghajlik. Túlzott megalázkodás, vagy irónia, netán annak, felérzése, hogy a disputa
folytatására, az időhúzásra van esély ? Aztán kitárul a v a s k a p u . . .
Szünet pedig nincs; a Rondellában való kávézás és konyakozás ezúttal elmarad.
Rohanunk a templommentő, azaz népmegtartó "forradalomba.
Két hű szolgájával, Luciussal — Héjjá Sándor — és Probusszal — Hegedűs D.
134

Géza — Petronius a helytartóság személyes és politikai tartományáról beszélget.
Egymást értő két mozgékony fickó. Hegedűs tán hevesebb, a kamasz, Héjjá megfontoltabb, bölcsebb. Fontos ez a jelenet Petronius személyességét illetően és a második vitához átívelően. A helytartó rádöbben: a hatalom erejének benne sem kezdete nincs, sem vége; közvetítő csupán. Végrehajtató; csak elszámolnivalója lehet.
Decius, Verebes István, érkezik, az egykori kedves barát. Lukács a terem közepére
siet, átölelik egymást, egy villanásra mindkettő kilép helyzetéből; a gyermekkor
édene fénylik fel találkozásukban: még amolyan bokszmozdulatokkal is közelednek
eigymáshoz. Legszívesebben birkóznának és henteregnének, mint egykor talán kinn
a Tiberisz partján. A beszélgetés már-már visszadöccenne hivatalos menetébe; de
Lukács Petroniusának még mindig nincs ereje az államügyekkel folytatni. Legalább
pletykákat halljon az egykori otthonból! Iróniával is mondja, tudja a kívánság esendőségét, de mégse tudja leküzdeni, hogy ne kérdezze Deciust. S a hírek a féktelen
Caliguláról tovább mozdítják Petronius önbecsét: Lukács már indulatos gyűlölettel,
karját keményen előrelendítve tör ki:
„Egy ilyen tigrist mégsem hagyhatunk
Uralkodni a fél világ felett!"
íme az újabb döbbenet Petroniusban! Már nemcsak a zsidó nép élete, Barakiás igazsága érv ebben a vitában, a maga emberségének is eszmélkedése: hamis az a birodalomtudat, amelyet féktelen zsarnokság tart egyben. Hogy még mindig a szobor
bevitelét mondja, az már csak a katona belátása; az ember és a helytartó már felismerte a császári szolgálat tarthatatlanságát.
A helytarthatatlanság drámája.
Most kezdődik.
A zsidók tanácsa jönne be a terembe, de a segédtisztek gúnyától vezettetve kell
áthatolniuk; azok ugyanis a bejárathoz, keresztbe egy négy részre tagolt gerendát
állítottak.
Barakiásnak hűség és egyezség dolgában való szavaira újabb bizonyság: Júdás
meggyilkolná Petroniust, ám az egyháztanács kiadja a helytartónak. Az anarchista,
féktelen zsidó, Györgyfalvai Péter, aki talán túlzott hisztérikus görccsel mondja el
álmait, Petronius meggyilkolására készül. S a Kölönte Zsolt által tervezett, szinte 1
teljesen puritán színpad jobb oldalán a katonák működésbe indítanak egy szerkezetet: fönn a vár fokáról aláeresztik a függőleges kalodaszerű masinát, amibe belekötik Júdást, majd felrántják. Júdás a várfal közepén ég és föld között lebeg. Nem
öncélú kegyetlen látványosság ez Harag György színpadán. Harag amikor rendkívül
finom érzékenységgel mindig is azt figyeli és dolgozza ki, hogy a szereplők milyen
helyzetben vannak és mit mondanak; a színpadtér konstrukciójában gondolkodik. Ez
a szerkezet az üres teremben az államgépezet, a hatalom cégtáblája, az a nyers és
rusztikus megjelenítő erő, amire a kolozsvári Csillag a máglyánból Szervét vallatásakor, vagy a házkutatáskor emlékszünk, vagy amint Kolhaasék lázadását megjelenítette az Egy lócsiszár virágvasárnapi ában. Nem divattól vezettetve ilyen kegyetlen
Harag György színháza; a valóság, a történelem tapasztalata építi őt abban, hogy
a huszadik század végén immár a színház, amely még a katarzis felcsiholására vállalkozik, többé nem lehet szemérmes. Nemcsak az emberi természet és a dialógusok összefüggését van hivatva föltárni, hanem a módszert is. A módszert, a szerkezetet, amely mozgatja és meghatározza a világot, meghatározza az emberi kapcsolatokat. És magyarázza is, noha soha fel nem menti emberi esendőségeinket.
S a gyorsan és szakszerűen elvégzett mozzanat után kezdetét veszi az újabb
disputa. Ez pedig már a meggyőzés stációja. Petronius emberségben megfogható.
A császárról való hírek, Barakiás korábbi célzása, s Agrippának, a zsidók királyának lemondása most már a párbeszédet is lehetségessé teszi. Öze a sztoikus, ironikus
rezignációból átvált; érzi, hogy Petronius bizonytalankodik, az ügybe bevonható, legalábbis" a szobor bevitele továbbra is halasztható. Petronius ötlete: a személyes
egyetértés és a hatalmi kényszerűség fogóját feloldaná, ha eltűnne. Lukács ezt nem
mondja valami meggyőzően, maga se hisz benne igazán: harmadik út lehetetlen, a
135

helyzetből, a világból kiszállni képtelenség. Barakiás ötlete nyomán, hogy pénzzel
a szobor ügye megváltható, Lukács ismét önmaga Petroniusa. Parancsot ad az a r a nyak összegyűjtésére; tán posztja és jó lelkiismerete is megtartható. A színpaddal
szemben fönn a sötét várfokon pedig felzendül a porbaalázottak könyörgő-reménykedő zsoltára.
Játékos, gyanakvó, egymás logikáját nyakoncsípni akaró szóviadal kezdődik a
harmadik képben Probus és Lucius között. Agyuk és fizikai erejük feszül egymás
ellen, még birkóznak is; lám ebbe a testvéri egyetértésbe is milyen észrevétlen beszivárog a gyanakvás! Szép, erőteljes, keservvel átélt panasz, ahogyan Héjjá Sándor
a színpad bal oldalán, a beugró falnál széttárt kezekkel szinte a hiábavalóság felismerésében elmondja:
„Az igazmondás egy hazug világban
Előnytelen versenyre kényszerít.
Álösztönökbe, -bőrbe, álruhába
Kell bújnod itt, hogy boldogulni tudj.
A hazugság az élet igazsága.
Fogadd szavát, légy becstelen, hazudj."
S most örömtánc következik: katonáival egyre féktelenebb dübörgő táncot jár
Petronius. Megtudjuk az okát: megjött az írás, a császár visszavonja parancsát. Lukács ezután magára marad. Féktelen, gyermeki, szinte hisztérikus játékba tör ki.
A szobrot a földre dobja és egyre vadabbul rugdalni kezdi, széke körül futballozik vele!
A szobrot is vegyük most már szemügyre! Némaságában is drámai ereje van.
Nem élethűségű mellszobor ez; Harag többszörösen ironikus, amikor egészen kicsinyke, egy tenyérben bezárható szobrot állít Petronius termébe. Emberségméretben életarányos — mondja az aránymás hiteléről, s törpeségében ott a kísértés is.
Akárhogy is, csak valahogy benn legyen, mondja egy helyütt Petronius végső ráhagyással már-már a zsidók vezetőinek. Lám egy ilyen semmi méret, akárhová
beállítható, még észrevétlenül is! Legyen a császár óhaja, s nincs tovább az üldöztetés — még a néző eljátszik ezzel a gondolattal, amint a viták hevében a terem
közepén a küzdelem tárgyát látja. De Harag evvel méginkább nyomatékosítja Székely János gondolatát, a dráma lényegét: cinizmussal se menthetőek elvek és sorsok.
Nem nagy ügy, de a hit nem méret és nem önáltató engedékenység kérdése. Csak
a vagy-vagy végső létkérdésben nyilatkozik meg a tragikus esély: akárminő kicsiny
és akármilyen észrevétlen is volna tehát a szobor templomi élete, a nép hite és
vallása porba hullna és megsemmisülne.
A szobornak megvan a maga élete Petronius személyiségének változásában.
Lukács elébb óva, magához szorítva elviszi, később Decius hírei nyomán már mások
előtt a papírtekerccsel paskolja dühében: s belülről kiszakadó őszinteségben tobzódik, amint a feloldozó hírre rugdalja a szobrot.
S aztán Decius érkezik: visszavonását visszavonja a császár. Ördögi fordulat, a
bizonytalanság logikája, akár az Egy lócsiszár virágvasárnapjában. Kolhaas ügyének
jó végét hiszi, s érkezik legföntebbről a halálos ítélet. A kiszámíthatatlanság állapota ez, amikor hiába igyekszel az igazsággal szembesülni, az mindig kisiklik előled,
mindig másról van szó, és mindig a „csak vesztesnek tudhatod magad" közérzete
fon körül és belül. És ki írta a feljelentést? Mert olyanná vált a világ, hogy m á r a
jó besúgóért is fohász szól a mennyeihez. A gyanú a két segédtiszt felett köröz,
Lukács Sándor szinte könyörögve faggatja őket, melyikük volt, hogy legalább a
másik menthető legyen. Nincs bizonyosság: tehát mindkettőjüknek pusztulni kell.
Nincs per és emberséges, törvényes igazolás: a helytartóság logikája kérlelhetetlen.
Lelkiismeret nélküli parancsot követel: az őrség a várudvar nézőterén át elviszi a
két tisztet, s néhány másodperc múlva a vár fokán két kereszt csapódik fel: r a j t a
Lucius és Decius.
S következik a harmadik, immár rövid. disputa Petronius és Barakiás között.
136

A végső bizonyság a templom létére; már nem az Isten léte vagy nem léte a kérdés, hanem, az aki valójában. Petronius meggyőzetett s határoz, légióit kivonja Júdeából. Emberré lehetett, véli.
Véli; ám emberséges döntése korábbi pozícióját s önmagát nem válthatja meg
— az epilógus tanulsága ez. Félelmes látvány, amint Lukács Sándor a vár fokán a két
halott segédtiszt keresztje alatt áll, s a lenti színpad félhomályában Decius érkezik
újabb hírrel. Petronius parancsszegése végett már halálát gondolja, amikor Decius
tudatja: meghalt a császár. Lám, érdemes emberként vállalni a hatalom pozícióját!
— már-már kedvező és feloldozó véget gyanítunk. De még egy végső kérdés tisztázás végett: melyik tiszt volt az áruló? Egyik se. Ártatlanok!
S evvel beteljesedik Petronius tragédiája.
Nincs feloldozás.
A helytarthatatlanság beteljesedett.
És felhangzik a porbasújtottak zsoltára. Mert nincs megváltó, nincs megváltás.
S ki látja be, hogy minő szenvedések, megaláztatások jőnek még a vétségeiért sokszorosan megszenvedett kicsiny népre?
Kigyúlnak a reflektorok, hátul kinyílik a vaskapu — semmi megilletődés, a
nézőtér a színpadon át is elhagyható.
Az őrtűz pedig elaludt. Üszkös fadarabok és hamu jelzi, hogy másfél órával
ezelőtt nagy lángok lobogtak. Kolozsvárról, Szabadkáról, Budapestről érkezett színészek egységes gondolattal egy előadással bennünk és a Hely szellemét megidézve
gyújtottak egy másfajta tüzet.
Szlovákok, románok, szerbek és magyarok játszottak Gyulán a nyáron.
És láttunk egy előadást, amely valamennyiünk közelmúltbeli és jelenkori sorsáról tűnődött. Hogy ne vádaskodásainkban és mentségeinkben, hanem reményeinkben
éljünk közös gondolattal.
ABLONCZY LÁSZLÖ

137

MŰTEREMLÁTOGATÁS

Szabó
Ivánnál

Vásárhely, Damjanich utca. Kurucz képeiről jól ismert panoráma: Mártély felé
futó, a kanyar után térré szélesedő hosszú utca, oly tág, hogy piacot, vásárt lehetne
tartani benne. Jótékony falusi csönd, patriarchális viszonyok. Az emberek,
asszonyok kiállnak a kapuba beszélgetni, szomszédokkal szót váltani. A látogatót az egyik
kapu fölött — középkori céhjelzésre emlékeztetön — majolika tábla igazítja
útba,
rajta száguldó csikó. Maga az épület fölújított parasztház, kemencével, padlós tisztaszobával. Mindenütt könyv, kerámia, terrakotta, hanglemez, szerszám. A
mindennapi használat — nem pedáns, de célszerű — rendjében.
Szabó Iván szobrászművész
ajtaján évforduló ürügyén kopogtatunk.
Az idén
már a huszonötödik főiskolás művésztelepet
szervezi és vezeti Vásárhelyen.
Első
kérdésem is ehhez a csöndes jubileumhoz
kapcsolódik. Hogyan is kezdődött,
mi
haszna lett belőle városnak,
főiskolának?
— 1937-ben jártam először Vásárhelyen. Igaz, nem ide indultam, hanem Makóra, Erdei Sándor barátom meghívásának eleget tenni. De évfolyamtársaim a főiskolán, Kurucz és Z. Gács annyit beszéltek a városról, hogy a kíváncsiság Vásárhelyre is áthajtott. így ismerkedtem össze Kohánnal, Galyasival. Ekkor fogamzott
meg bennünk a gondolat: újra kellene éleszteni Tornyaiék, Endre Béláék egykori
művésztelepét. Az akkori viszonyok közt a terv nem valósulhatott meg. Pedig m á r
Z. Gács is leutazott, hogy mint újságíró tudósítsa a fővárosi lapokat a nagy eseményről. A polgármester barátsággal fogadta, napokon át vendégelte, etette-itatta,
de pénzt nem adott. 1953-ban jártam újra Vásárhelyen, egy helyi kiállítást zsűrizni.
Siralmas anyag gyűlt össze: Kurucz, Kamotsay már Pesten élt, Kotlán többnyire
Gyulán. A vásárhelyi művészetnek csak múltja van, jelene nincs? — döbbentem
meg. Itt tenni kell valamit. Akkor már a főiskolán tanítottam, s nyáron lehoztam
az első főiskolás csoportot Vásárhelyre. Nem sok kedvük volt az Alföldre jönni, de
hamar megszerették a várost. Vonzotta őket légköre, melyben volt valami m u n k á r a
ingerlő. A gimnázium helyet adott, a Majolikagyár munkalehetőséget, a múzeum
pedig kiállítótermet. (Mert a vásárhelyi főiskolás művésztelepet az különbözteti
138

meg a többitől, hogy itt minden évben összejön egy jó kiállításra való anyag.) A huszonöt év alatt több száz pályakezdő művész jutott így el Vásárhelyre. Köztük több
Munkácsy-díjas: Asszonyi Tamás, Csikszentmihályi Róbert, Hézső Ferenc, Konyorcsik János, Ligeti Erika, Németh József, Szalay Ferenc, Szathmáry Gyöngyi, Szemethy Endre és mások. Sokan visszajártak közülük, s megindult a letelepedés is.
Az Öszi tárlatokon kiállító művészek nagy része e kapcsolat révén illeszkedett be
az alföldi művészélet kereteibe. Szobrásztanár vagyok, így természetes, hogy többségben szobrásznövendékeket hoztam le. Ezt azért sem fölösleges hangsúlyozni, mert
a- köztudatban Vásárhelyről meglehetősen festészetcentrikus kép alakult ki.
— A művésztelep ürügyén hadd kérdezzelek pedagógusi ars poétikádról. A pedagógia — szokták mondani — öntékozlás. Így érzed Te is? Egyáltalán: mit tartasz
a nevelés által
megvalósíthatónak?
— A pedagógusi munka számomra nem annyira öntékozlás, mint megújulás.
A tanár a keze alá került fiatal művészgeneráció révén újraélheti szellemi kamaszkorát, a velük való foglalkozás frissítően hathat művészi tevékenységére is. Az időbeli veszteség, amit a tanítás jelent, bőven megtérül. Az ifjúság élményeinek, világlátásának megismerésével a magam szemlélete is gazdagodik. Hogy mit tehet a
pedagógia? Óvakodnunk kell az illúziók és a szkepszis végleteitől. A mesterség
ugyan tanítható, még a művészi érzékenység is fejleszthető. A tanár ablakokat nyithat a világra, tévutakra figyelmeztethet, tehetséget azonban nem adhat. A növendékkel együtt kell a művészi karaktert kiformálni. Ezért vagyok a szabadabb pedagógia híve: nem nyúlok bele hallgatóim munkájába, inkább papíron rajzolom le
különvéleményem. A tanár feladata, hogy tanítványát ráébressze önnön lehetőségeire: alkatára, egyéniségére, valós lehetőségére. A XX. század hatalmas választékot
kínál stílusban, műfajban, modorban, ábrázolás- és kifejezésmódban. Ha a művészjelölt hajlama ellenére választ, divatokat hajszol, visszatarthatatlanul modorossá,
epigonná válik. Mindenki csinálja azt, amit legjobban szeret, amit számára tehetsége
sugall. Lírikus alkatra nem lehet drámát ráerőltetni. De hogy jól választhasson,
ismernie kell a mesterség fogásait. A plasztika nyelvén csak az tud szabadon beszélni, aki tisztában van a nyelvtani alapokkal. Egy további feladat: lehetővé tenni,
hogy a növendékek minél több élményt, élettapasztalatot gyűjtsenek maguknak,
benne éljenek a valóságban. Mert élmény nélkül nincs művészet. Ezért tartom nagyon fontosnak, hogy a főiskola zárt világából időnként kikerüljenek a hallgatók,
például nyári művésztelepi gyakorlat formájában,
— Vetítsük e pedagógusi eszményt emberi-művészi
eszmélésed,
pályakezdésed
történetére. Mit kaptál kívülről, iskolától, tanártól, ami segített tehetséged
kibontásában, indulásodban?
— Tizenkilenc évig jártam iskolába, de jórészt autodidaktának érzem magam.
Sokat tanultam a negatív pedagógiától. Mindez persze nem jelenti, hogy nem találkoztam tanulmányaim során kiváló tanárokkal. Középiskolába a Vas utcai kereskedelmibe jártam, itt Szerb Antal tanította az angol levelezést s vezette az önképzőkört. Félénk, félszeg ember volt, a munka kimerültségével kedélyében. (Ekkor írta
fő műveit.) Óráján bármilyen viccet el lehetett mesélni — angolul. Sajnos, nekünk
nem ő tanította a magyart, így hogy valójában ki volt, csak később, érettségi után
fedeztem föl magamnak. Ezután — szociológiai érdeklődésemet kielégítendő, de szülői ösztönzésre is — a közgazdasági egyetemre iratkoztam be. Legelevenebben Teleki
Pál agynyitogató, színes órái élnek bennem; úgy látszik, sokkal jobb tanár volt,
mint politikus. Egy év múlva mentem át a képzőművészeti főiskolára. Kerényi Jenővel és Tarr Istvánnal a különc Bory Jenő tanítványai voltunk. A főiskolán azonban legtöbbet Szőnyitől, az alakjraz, és Lyka Károlytól, a művészettörténet tanárától kaptam. Igazi mesteremnek Medgyesy Ferencet tekintem: kijártam hozzá, véleményt mondott munkáimról, néha még követ is szerzett, hogy faraghassak. A főiskola érdemének tudom be, hogy önállóságra szoktatott. Már másodéves koromban
kiállíthattam: 1936-ban a főiskola jubileumi kiállításán egy göcseji parasztfejet.
Nyolc munkám van a Nemzeti Galéria tulajdonában, amit főiskolás éveim alatt
készítettem.
139

— Hogyan alakult pályakezdésed, milyen csoportokhoz, irányzatokhoz
kötődtél?
— Két meghatározója szellemi fejlődésemnek: a szocialista művészcsoport és a
Márciusi Front, a népi írói baloldal. A szocialista művészcsoporthoz inkább politikailag, mint stilárisan tartoztam. Barátaim, Kurucz D. István és Berda Ernő révén
kerültem velük kapcsolatba, legközelebb Sugár Andorhoz, Goldmann Györgyhöz közülük. A Márciusi Fronthoz Erdeiék révén érkeztem. 1942-ben aztán fölvettek a KUT
tagjai sorába. A polgári baloldal álláspontját kifejező művészeti társaság vezéregyéniségei ekkor Szőnyi, Bernáth, Medgyessy voltak.
— A polihisztorok kora a reneszánsszal lejárt. Mégis vannak ma is, akik a specializáeió ellenében élnek, bővebben markolnak tudományokba,
művészetekbe.
Közéjük tartozik Szabó Iván is. Irodalmi műveltsége széles körű és alapos (jól tudja,
ki a modellje, ha érmet készít Babitsról vagy Radnótiról, Erdei Ferencről vagy Németh Lászlóról), a felszabadulás után aktív néptáncos, sőt a mozgalom egyik vezetője, s ma se marad el nap testkultúra (lovaglás, úszás) nélkül. Mi a közös e sokirányú tevékenységben,
van-e közös egyáltalán, vagy éppen a sokfélesége
vonz?
— Van közös nevező. Inkább az egységet érzem benne, semmint a sokféleséget.
Művészetben is, pedagógiában is egyetlen szenvedélyem: az ember. Mint szellemi és
fizikai lény. Sport, tánc, szobrászat közös lényege a mozgás, ami emberben testesül
meg. Különbség köztük dimenziókban van. A tánc időben valósul meg, a szobor a
tér statikájában. A polihisztorság a XX. századra korszerűtlenné vált: felületességet,
pontatlanságot szül. Pedig már Kodály megmondta: a pontosság erényét csak a
tehetségtelenek nélkülözhetik. Életvitelemben a sokféleséget inkább párhuzamnak
érzem. A tánc, a lovaglás: szobrászati motívum. Mint tevékenységek, úgy tartoznak
össze, hogy egyiket a másikkal pihenem ki. A szobrász számára a pihenés is munka.
A művész nemcsak akkor alkot, amikor verset ír vagy plasztikát készít. Akkor is,
amikor nem csinál semmit. Amikor terv és cél nélkül formálódik benne valami. Már
a megfigyelés is az alkotói folyamat része. Ezért szoktam óvni növendékeimet például a feltűnő öltözködéstől: ne megfigyeltek legyenek, hanem megfigyelők.
— A szűkebb szakmára térve: .szívesen foglalkozol nagy kompozíciókkal,
hadd
utaljak itt köztéri szobraidra; a Kinizs
ire, a Gerelyes
Ián yra, a
Budai
önkénte
s ezr ed emlékműv
ére, a Leni n-portréra, a Női sportlova
sra,
az Éneklő
lányra
— de legalább annyira vonz a kisplasztika:
érem,
plakett,
kerámia, fafaragás. Nem érzed-e a specializálódás szükségét? A műfajok
korszakok
szerint rendeződnek el pályádon, vagy pihentető váltógazdálkodásban
élnek egymás
mellett, mint amikor parallel több könyvet olvasunk egyszerre? Hogyan tudod az
„ihletet" tartósítani,
állandósítani?
— A szakosodás számomra alkati kérdés. Mindig érdekelt, milyen ú j jelentést
kap egy-egy gondolat más műfaji közegben. A műfajok gyakorta ki is segítik egymást. Nemegyszer megesik, hogy kerámiamotívumból érem, kisplasztikából szobor
lesz. A pécsváradi Irókázó lány például előbb kisplasztikái ötlet volt. Ügy dolgozom,
hogy egyszerre nyolc-tíz témát is érlelek. Ha az egyikkel elakadok, előveszem a m á sikat. A műfajok közt hasonlóképp válogatok, mint a háremúr a szeretők közt. Van
úgy,, hogy egy érem. három évig is készül. Ha . köztéri szobron dolgozom, mindig a
tervezési időszak a leghosszabb. Addig nem kezdem el, míg minden le nem tisztul
bennem. A sikertelenségért sem a kultúrpolitikát okolom, hanem önmagamat: nem
vártam ki az intuíció végső sugallatát, lerövidítettem a kihordási időt, túl h a m a r
fejeztem be a művet.
— Van-e valami hierarchia a • műfajok között? Fém, fa, kerámia
sokfélesége
visszavezethető-e
valamilyen ősformára, mintára?
— Van. Mint minden vizuális művészetnek, a szobrászatnak is a rajz az alapja.
Minden munkám erős grafikai előkészítéssel születik. Nemcsak azért, mert szerelmese vagyok a rajznak (reménytelenül), hanem mert belőle ágaznak él egyes műfajaim. Minden szobor egy plasztikai dráma arról, hogyan sikerül a kétdimenziós
grafikát háromdimenziós térbe áttenni. A relief: r a j z és szobor határértéke.
— A rólad szóló kritika megállapította, hogy művészeted fő törekvése a rene140

•

m

SZABÓ IVAN : KINIZSI

szánsz szépségeszmény XX. századi újrafogalmazása. A kor diszharmóniájára,
zaklatottságára válaszként, műveidben az ember, természet harmonikus egyensúlyi állajpotban, friss derűvel, az ifjúság romlatlan tisztaságában jelenik meg. Nem ellentmondás ez?
— Egyszer Erdei' Ferenc is kérdezte, hogyan támadhat ideges, nyugtalan időben
ilyen harmonikus életmű. Példázattal válaszoltam neki. Ha ég a ház, sokan kiabálnak, pánikba esnek. Én vödröt fogok, oltani kezdek, majd segítek újraépíteni. Az
avantgarde művészettel már akkor megismerkedtem, amikor még eszem ágában se
volt, hogy valaha is szobrász leszek. A Párizst járt, Chagall, Picasso környezetében
forgó Kádár Béla műtermében. Azóta is figyelek a világ eseményeire, tudok reményeiről, kudarcairól, veszélyeztetettségéről. De nem vagyok hajlandó állandó kétségbeesésben élni. A rendetlenségben a rendet keresem. Szépnek látom és láttatom
a madarakat, a lovakat, az embert. A művészet hivatása, hogy gyógyszer legyen az
emberiség betegségére. Ezzel függ össze szobrászi ars poétikám. Igényem a közérthetőség — akárcsak Arany Jánosnak —, az olyan formanyelv, amely közvetíteni
képes a művészetet az emberekhez. Nem rejtvényeket akarok közölni, hanem életörömöt, hitet. Persze, alkalmazkodva anyag és funkció törvényéhez. A kő statikus
tömörségéhez, a fa melegebb, emberibb hangulatához, a ' kerámia játékos lehetőségeihez. Lírikus alkat vagyok, őszinteségre, vallomásosságra törekszem, műveimből
akár életrajzom is leolvasható.
— Ideje, hogy közéleti témákra váltsunk. Már csak azért is, hogy beszélgetésünk
magatartásod jellemzésének
föladatát is betöltse. Idevágó első kérdésem — megengedem — provokatív: Milyennek látod a realizmus helyzetét ma Magyarországon?
— A realizmus átmenetileg nem divat, de hosszú távon korszerű. A magyar
szellemi életnek lemaradási komplexusa van, már csak a kellő időben ki nem élt
avantgarde miatt is. Zelk találó megjegyzése szerint egy soha nem volt Párizs felől
nézzük a hazai viszonyokat. Amikor hazatértem Párizsból, én is valami hasonlót
éreztem; ott lehet korszerű a kubizmus, a Tisza-parton nem. A gyors divatváltásokból születhet riportázs, ez lehet a kor szimptömája, de a kor kifejezője nem. A művészetnek — és ez a műtörténet tanulsága — ama konkrét társadalomról kell mondania valamit, amelyben a művész él. Nem kérdőjelezem meg a nonfiguratív művészet létjogosultságát. A nonfiguratív művészet a kor ornamentális igényét elégíti ki,
termékenyítően hat az építő- és díszítőművészetre. Tudomásul kell vennünk, hogy
mint környezetformáló művészetre, szükség van rá. De léte nem teheti fölöslegessé,
nem szüntetheti meg az ábrázoló művészetet.
— Egyes kritikákban azt olvassuk, hogy a vásárhelyi (alföldi) művészet az ötvenes évek sematikus gondolkodásához kapcsolható, megragadt a
konzervativizmusban, önmagát másolja. Milyennek látod a vásárhelyi iskola helyzetét?
Egyes kritikusok valóban elmarasztalják a mai alföldi művészetet. Pedig születtek és születnek itt értékes művek, érvényesek és maradandóak, melyek hírt mondanak a ma emberéről a következő generációknak is. Bizonyos kritikákról az a
véleményem, hogy nem a meglevőt akarják magyarázni, ismertetni, hanem egy vélt
esztétika felől szeretnének diktálni. Ez nem feladata a kritikának, a nagy kritikusok
példája mást tanít. Ök a műből indultak ki, annak minőségéből próbálták az alkotó
egyéniségét, látásmódját, formanyelvét kielemezni. Lyka Károly egy időben tudott
harcolni Nagybányáért, az alföldiekért és a gödöllőiekért. Mert — mint Kállai Ernő
írta — az igazi kritikus sokszerelmű. Továbbá a kritikának a művészet társadalmi
szerepét is vizsgálnia kell. Mi nem bújhatunk el — mint a franciák — az esztétika
mögé. Nekünk társadalmi küldetésünk is van, amit nem végez el helyettünk senki.
— Ügy tűnik, a vásárhelyi művészélet atomizáltabb, mint valaha.
Sportnyelven
szólva: kiváló játékosok gólképtelen csapata. Vajon szervezhető-e egyáltalán a művészet, vagy csak hierarchikusan, mint a középkori műhelyekben? Érdekek, stílusok
individualizációja
nem függ össze valahogyan a művészet jellegével,
természetével?
— Erdei Ferenc mondása jut megint eszembe: szervezhető, de oly nehéz föladat,
mint egy marék bolhát tenyerünkön megtartani. Az alkotásnak a magány a létfor141

mája. Az atomizáltság nem vásárhelyi specialitás, hanem világjelenség. Amikor az
alföldi művésztelep újjászerveződött, fiatal, pályakezdő művészekből, egyenlő esélylyel induló tehetségekből, a helyi csoport homogénebb volt. Azóta nyilvánvalóvá
váltak a szintkülönbségek, a belső differenciáltság, és ez megkérdőjelezte az egységet. Jó művészek élnek Vásárhelyen, de kevésbé alkalmasak organizátori szerepre,
gyakorlati szervezőkészség, diplomáciai érzék és messzenéző álmodozás egyeztetésére. Aztán Vásárhely az utóbbi időben mintha lemaradt volna — különösen, ha
Szentendrével, Péccsel, vagy akár Szolnokkal, Kecskeméttel hasonlítjuk össze — az
anyagi föltételek megteremtésében is. A galéria nem épült meg, oly akciók, mint az
utcanévtábla, félbemaradtak. Persze hiba volna, ha a valamikori összefogást mitizálnánk. Nagybánya se volt egységes, belső ellentétek szabdalták, s a vásárhelyi m ű vészélet múltja se volt épp idill. Nem cél, hogy az emberek imádják egymást. De
tarthatatlan állapot, hogy a helyi művésztelep egységét közös vállalkozások, egységes föllépés helyett — jobbára csak a támadó kritika deklarálja.
— Mégis mi köt Vásárhelyhez?
— Nem a művészélet, nem az anyagi érdek, hanem az itt élő emberek. Majolikagyári munkások, középiskolai tanárok, lovasok, akik közé úgy érkezem, mintha
hazajönnék. Szeretem a tájat is. Mártélyt, a Tiszát. Igazi munkahely e város;
eszembe juttat termékeny gondolatokat, alkotásra ösztönöz.
GREZSA FERENC

Féja Géza
1900-1978
Állunk a bazsi temetőben, térdig egy
megvénhedt sírhant füvében. Géza bácsi szenved a hőségben, fújtatva lihegi
a szót:
— Ez a gonosz asztma... Tudod,
mindig mondtam szegény Pistának:
csak innén tudsz megújulni, magadban új szenvedélyeket szítani. Innén,
a faludból. Sokan nem tudják, milyen
jól írt prózát. Talán ő maga sem hitt e . . . Késő már minden...
Döngtek, hulltak a göröngyök, eltemette legnagyobb fiát a bazsi föld.
Amott hátul a sümegi várhegy, balra
tőlünk az óriás búzamező, amelyen át
ösvényt taposott a gyászoló gyülekezet.
Még egy főhajtás, aztán indulásra kész
röstellkedő álldogálás. Széled a tömeg.
Itt-ott hátbaverések, baráti parolák,
már újra mosolygó arcok.
— Bármily rettentő, az élet rendje
— mondta ő még mindig fakón, majd
kisvártatva karon ragadott, s fordított
az akácok felé: — Látod azt a nőt?
142

A harmadik embert nyüstöli... Ez aztán az asszony! Az ilyentől menekedni
kell...
Állunk a farkasréti temetőben. Any-

nyian talán, mint egy nagyobb viharsarki faluban, ha becsült bandagazda,
valamikori híresebb asszony lenne a
halott. Ráadásul augusztusban. Ott a
dologidő, itt a nyaralási szezon tartja
távol még azokat is, akiket pedig „szivében hordozott". Neve ott áll a temetői táblán, ott a fekete koporsón, a
szem mégis őt keresi az állingáló csoportok között. Bizonyosan ott lesz valahol a fiatalok karéjában, talán Sárándit
karolja, néhány lépéssel távolabb Veress Miklós, dé tán Farkas Árpád is ott
áll fényes szemmel, kihajtott ingben,
mögöttük Sinka, Szabó Pál (ugyancsak
fiatalon), s mindazok, akikért verekedett, akiknek érkezését oly magas hangon, kiáltó szóval jelentette.
Hinnünk kell mégis a betűnek: nem
állhat már közénk, mert ő fekszik ott
a hihetetlenül kicsi koporsóban. Itthagyott bennünket a magyar irodalom
egyik legnagyobb s legszebb szavú agitátora, a vagyontalanul legnagyobb mecénás. Nem ül közénk a vendéglőasztal
mellett rizlinget kortyolgatva ( „ . . . mert
a bor nemes ital, csak az erős embert
szereti, a gyengét komiszul megtréfálja!"), nem kápráztat el fényes műveltségével, nem kacagtat huncut anekdotáival, melyek összefűzve egy valóban
mulatságos irodalomtörténetet adnának,
hiszen régvolt századok költőiről, íróiról is úgy szólt, mintha velük dobált
volna dárdát a végeken, vagy ült volna
egy postakocsiban Gödöllőn át a Felvidékre hajtatva.
Költő volt, nyelvünk mezőin biztonsággal nyargalni, fickándozni is tudó
csikó. Hámba fogta, igába hajtotta
azonban a történelmi szükség, amit magyar sorsnak is hívunk. Nem indíttatása, nem osztályélménye, de tisztessége és bámulni való bátorsága küldte
a Viharsarokba, hogy hírt hozzon a
legrongyosabbakról, hiteles képet az
„édes haza" mostoháiról. Az ügyész
pontosabban tudta, micsoda lángot
gyújthat a parázs, amely a veszedelmes
könyvben s az okosan szenvedélyes Író-

ban izzik, mint Féja némely későbbi
méltatója. De tudta a fogékony olvasó
itthon, s tudta a határokon túl. A
könyv nem csupán a királyi ügyész asztalán állott összefirkált bűnjelként, ott
állt a Biblia mellett gerendás szobákban, s ott a Pravda címoldalán. Cletművét nem hintáztathatjuk patikamérlegen, hiszen a Viharsarok önmagában
akkora súly az egyik serpenyőben, hogy
semmiféle ravaszkodás nem billentheti
át a másik oldalra, ahová az író szántszándékkal soha még kavicsokat sem
hullatott. Népszolgálatot vállalt még
ifjan s a maga akaratából, eszményeihez pedig mindenkor hűséges maradt.
A költő nem veszett ki belőle, olykor
tán hangosabban, de mindig valódi
szenvedéllyel, jobbító szándékkal szólt.
Élete alkonya minden korábbi életszakaszánál bővebben termő esztendőkkel ajándékozta meg. Irt novellát, történelmi regényt, esszét, visszatért egykori műfajához, a szociográfiához is.
Legutolsó írása ezeken a hasábokon jelent meg. A tanulmány M é g e g y s z e r S i n k a I s t v á n címmel érkezett, a gépirat mellett a jól ismert
apró, szálkás betűkkel a mentegetőző
levél a kevéske késésért. Betegségről
panaszkodott, s noha a kézirat utolsó
soraiban ezt olvashattuk: ,, •. • s egy,
immár rogyadozó léptekkel az Ismeretlen felé ballagó ember könnyíteni próbál a szívén", a szálkás betűknek hittünk inkább, amelyek új tervekről hoztak hírt, s megerősítették a régi ígéretet: „Achim-drámámat pedig néktek
adom..."
Hiába várjuk tömött borítékjait, ahogyan hiába vártuk őt magát a farkasréti gyászolók közé lépni. Elment. Fontos műveket vitt magával, nem kevés
azonban az sem, amit reánk hagyott.
Köszönjük, s kivánjunk nyugodalmas
pihenést szenvedélyes és nyugtalan bátyánknak, műveinek nagyon sok méltó
és értő olvasót. Emlékét bizonnyal
megőrzi mind, aki ismerte.
ANNUS JÓZSEF

143

SztrttM&A cu&txjt
Az elmúlt évben, Ady Endre születésének 100. évfordulója alkalmából a
varsói egyetem magyar tanszéke és a
varsói Magyar Kulturális Intézet szervezésében tudományos ülésszak volt a
lengyel fővárosban. A konferencia
anyagát a Magyar Intézet — Csapláros
István szerkesztői közreműködésével —
önálló kötetben adta ki. Ady költészetéről és publicisztikájáról így az első
nem magyar nyelvű tanulmánykötet
jelent meg. Esszével, tanulmánnyal
szerepel a kötetben — többek között —

Király István, Czine Mihály, Oleg
Rosszijanov, Bori Imre és Jerzy Róbert Nowak.
•

Gyakori panasz, hogy olvasóink a
megjelenés után néhány nappal már hiába keresik folyóiratunkat
a lapárudákban. Az elosztás, ésszerűbb
terjesztés
gondjain kiadónk nem segíthet,
ezért
ajánlja rendszeres
vásárlóinknak
az
előfizetést. Ennek megkönnyítése
érdekében ehhez a számunkhoz
előfizetési
utalványt
mellékeltünk.

SZABÚ r v A N : TINÓDI (SÁRVÁR)

144

