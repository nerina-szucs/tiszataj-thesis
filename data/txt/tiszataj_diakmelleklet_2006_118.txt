A TISZATÁJ DIÁKMELLÉKLETE
2 0 0 7 . JANUÁR

FENYŐ D.

118. SZÁM

GYÖRGY

Egy ballada rétegei
ARANY JÁNOS: BOR VITÉZ

Ködbe vész a nap sugara,
Vak homály ül bércen völgyön.
Bor vitéz kap jó lovára:
„Isten hozzád, drága hölgyem."
5

10

15

20

Vak homály ül bércen völgyön,
Hűs szél zörrent puszta fákat.
„Isten hozzád, drága hölgyem!
Bor vitéz már messze vágtat."
Hűs szél zörrent puszta fákat,
Megy az úton kis pacsirta.
Bor vitéz már messze vágtat,
Szép szemét a lyány kisírta.
Megy az úton kis pacsirta:
Hova megyen? hova ballag?
Szép szemét a lyány kisírta:
Szólt az apja: férjhez adlak!
Hova megyen? hova ballag?
Zúg az erdő éji órán.
Szólt az apja: férjhez adlak:
Eskü elől szökik a lyány.
Zúg az erdő éji órán,
Suhan, lebben a kisértet.
Eskü elől szökik a lyány:
Szól vitéz Bor: „Jöttem érted."

ARANYJÁNOS

(1817-1882)
A vers szcenikájában
a korai német romantika
kelléktárát látjuk viszont.
A bosszúdrámákból,
rémregényekből, ijesztő
balladákból lehetnek
ismerősek a vers tárgyi
világát alkotó elemek,
a kietlen hegyi tájék, az éjjeli
erdő, a kísértetjárás,
a romos kápolna, a szellemek
kara, a halált idéző bagoly.

25

30

35

Suhan, lebben a kisértet,
Népesebb lesz a vad tájék.
Szól vitéz Bor:Jöttem érted
Elesett hős, puszta árnyék."
Népesebb lesz a vad tájék,
Szellem-ajkon hangzik a dal.
„Elesett hős, puszta árnyék,
Édes mátkám, vigy magaddal!"
Szellem-ajkon hangzik a dal,
Indul hosszú nászkiséret.
„Édes mátkám, vígy magaddal!"
- „Esküvőre! úgy Ígérted."

Indul hosszú nászkiséret,
Egy kápolna romban ott áll.
- „Esküvőre! úgy ígérted."
40 Zendül a kar, kész az oltár.
Egy kápolna romban ott áll,
Régi fényét visszakapja.
Zendül a kar, kész az oltár,
Díszruhában elhunyt papja.
45

50

55

Régi fényét visszakapja,
Ezer lámpa, gyertya csillog.
Díszruhában elhunyt papja;
Szól az eskü: kéz kezet fog.
Ezer lámpa, gyertya csillog, Künn az erdő mély árnyat hány.
Szól az eskü: kéz kezet fog;
Szép menyasszony színe halvány.
Künn az erdő mély árnyat hány,
Bagoly sí a bérci fok közt.
Szép menyasszony színe halvány Halva lelték a romok közt.
(1855. november)

2

I.
A Bor vitéz nem tartozik Arany ismertebb és sokat elemzett balladái közé1. Első
olvasásra talán nem is érthető, másodszorra is nehezen. Többszöri olvasásra válik
világossá a történet: egy vitéz, Bor elmegy a háborúba, és otthon hagyja választott
menyasszonyát. Az otthon maradt leány siratja távolban lévő kedvesét, de szigorú
apja egy idő után nem tűri a búslakodást, és férjhez akarja kényszeríteni a lányt,
immár természetesen máshoz. Ő azonban elbujdosik a tervezett nász elől, és éjjel,
az erdőben meglátja szerelmének alakját. Bor vitéz azonban már halott, s a túlvilágról lovagolt vissza evilági kedveséért. A kísértet felkapja a leányt, elvágtat
vele egy romos kápolnához, s egy halott pap összeadja egymással a halott vitézt és
a lányt. Mire másnap felvirrad a nap, a lányt holtan találják meg a kápolna romjai
között.
Ami azonnal megragadja az olvasót: a síri hangulat, a tragédiát előrejelző és
érzékeltető tájleírások, a félelmetes képek: ködök, árnyékok, gyertyafény, a lenyugvó nap, a sötétség; a kísérteties hangok: a bagoly sírása, a szél zúgása, a faágak megzörrenő reccsenése, a kísértetek suhanása; a rémisztő helyszínek: a völgyek és a bércek, az éjféli erdő, a vad tájék, a romos kápolna.
Még a képeknél is megragadóbb a vers zenéje, a szimultán versforma: a magyar fülnek leginkább ismerős felező nyolcas trochaikus lejtést kap. A négysoros,
keresztrímes, szabályos versszakok szintén ismerősek a magyar versolvasónak,
ám ez a versforma az ismétlődésekre épül. Minden versszak 2. és 4. sora visszatér
a következő versszak 1. és 3. soraként, vagyis a vers minden sora megismétlődik
(természetesen az első versszak 1. és 3., továbbá az utolsó versszak 2. és 4. sora
kivételével). Olvasás közben mindig az az érzésünk, mintha egy helyben topognánk, holott a vers közben halad, feltartóztathatatlanul halad a tragikus elválástól
a tragikus halál felé; az ismétlés és a variáció az egy helyben állás és a továbbhaladás bonyolult érzetét kelti az olvasóban. Ez a látszólag egyszerű négysoros
strófaszerkezet a maláj költészetből érkezett az európai romantika irodalmába,
és európai minták alapján vette át Arany. A pantum, vagy ahogy még említik,
a maláj pantum egy négysoros, keresztrímes lírai költemény, amelynek sorai 8-12
szótagból állnak, a verssorok közepén szintaktikai és ritmikai határral. Az egyes
pantum-versszakokat szokás pantum-lánccá összekötni, más néven pantum bérkait-tá. Az így létrejövő lánc-szerkezetű vers akármilyen hosszú lehet. Az európai
irodalom a 19. század elején fedezte föl ezt az egzotikus, orientális formát, és
1

Arany János összes művei. I. Kisebb költemények. Sajtó alá rendezte Voinovich Géza. Kritikai kiadás. Bp. 1951. Akadémiai Kiadó 255-256. és 494-496.
Arany János: Balladák, „őszikék". Matúra klasszikusok. Szerkesztette: Kerényi Ferenc. Bp. 1993.
Ikon. 82-83.
Imre László: Arany János balladái. Bp. 1988. Tankönyvkiadó. 175-189.

3

a romantika Kelet-imádata és népköltészet-kultusza nagyon kedvelte is. Magyarországra a német Adalbert von Chamisso három maláj népdala közvetítette (Malaysische Volkslieder, 1822). A 19. századnak még több jelentős költője írt pantum-láncot, így Victor Hugo, Baudelaire, Leconte de Lisle is. Adott tehát egy rémisztő, félelmetes, balladai történet, és adott egy maláj eredetű, az európai romantika által felfedezett versforma.

II.
Arany János balladáiról köztudott, milyen mélyen gyökereznek az európai és
a magyar költészet talajában. Művei folytatói annak a gazdag balladakincsnek,
amely - legyen az nép- vagy műballada - át- meg átszövi az európai kultúrát.
Rengeteg másutt is fellelhető alak, hős, helyzet, helyszín tér vissza balladáiban de
természetesen átírva, átformálva, sűrítve, a lélekábrázolás irányában elmélyítve.
A Bor vitéz forrásai is részben ismertek.2 Az európai műballada egyik legkorábbi,
igazán nagy hatású darabja mutatható ki előzményeként: Bürger Lenóra (Lenore)
című balladája 1773-ból, amelyet Reviczky Gyula fordított magyarra. Azonos a két
versben a szituáció, hasonlóak az alakok: a halott szerelmesét sirató leányhoz az
visszatér, és elragadja a holtak birodalmába. Nagyban eltér viszont a két mű formanyelve: Bürger részletezően elmesél, Arany maximálisan sűrít és sejtet.
A Lenóra az egyik legnagyobb hatású műballada a 19. században. Bürger 1773ban írta, és 1796-ra már hat különböző angol nyelvű fordításban jelenik meg,
közte Walter Scott műfordításában is. Majd átültetik franciára, olaszra, oroszra is,
és bekerül az európai balladakincsbe. Folklorizálódik, így számos népballada
alapja is lesz. Megszólal angol népballadaként (The Suffolk Miraclé), skót balladaként (Sweet William's Ghost), és feldolgozza Kisfaludy Károly is (Éjjeli meny ekző). Ismeretes magyarországi orosz változata is.3
Kriza János Vadrózsák című gyűjteményéből három általa gyűjtött népballadát is rokoníthatunk a Bor vitézzel. A Jaj de szépen harangoznak Torjába kezdetű, Háromszékről és Erdővidékről származó balladában (364. sz.) a leány ha2

Benkő László: A „halott vőlegény" története. (Lenore-monda; Típus-tanulmány). Marosvásárhely, 1934Benkő László: Adalékok a halott vőlegény ballada-típus történetéhez. - Ethnográfia, 1936.

26-34Kremmer Antal: Bürger GottfriedÁgost. Bp. 1883. Franklin Társulat. 71 p.
Elek Oszkár: Skót és angol hatás Arany János balladáiban. - Irodalomtörténet, 1912. 458-466.
Kriza János: Vadrózsák. (Székely Népköltési Gyűjtemény). Kolozsvár, 1863. Stein János - Erdélyi
Múzeum Egylet.
Turóczi-Trostler József: Az irodalmi ballada. (1946) Magyar irodalom - világirodalom. Bp.
1961. Akadémiai Kiadó. I. kötet, 380-385.
3 Magyar-orosz népdalok. Szerkesztette és fordította Fincicky Mihály. - A hazai nem-magyar ajkú
népköltészet tára. II. kötet. Pest, 1870. Kisfaludy Társaság - Atheneum. 257. sz., 129-130.

4

lála után a legény bánatában utánahal szerelmének. A Kádár Kata címűben (1. és
2. sz., Udvarhelyszékről) nem engedik szerelméhez menni a leányt, hanem máshoz kényszerítik, és a hűséges szerelmesek csak haláluk után lesznek egymáséi.
A Szép Salamon Sári című erdélyi székely balladában (553. sz.) a főhős leány elmegy katonának állt szerelme után, de egy halott lélek, egy lidérc elragadja a halott lelkek közé.4
Ipolyi Arnold nagyhatású Magyar Mythologiájában említi, hogy a magyar
néphit szerint a halott lelkek rendszeresen visszajárnak az élőkhöz. Más elbeszélések arról számolnak be, hogy a halottak bizonyos kísérteties helyeken meghatározott időkben éjjelente összejönnek; romvárak, temetőkápolnák körül gyülekeznek, s ha ilyenkor misére vagy istentiszteletre kerül sor, azt halott pap tartja.s
Ismert több magyar népballadai változata is a történetnek, Vargyas Lajos
a Halott vőlegény balladatípusban tárgyalja őket. Ő is Bürger balladájára vezeti
vissza ezt a típust, megjegyezve, hogy a ballada „német földön háromféle formában él: a) verses változatban a halott lovaglása nélkül; b) verses változat a halott
lovaglásával a tulajdonképpeni Lenore-témával; c) prózai történet versbetéttel. Ez
utóbbi Ausztria és Szlovákia területén van elterjedve, s kizárólag ez a forma él
nálunk is. [...] A magyar szövegek egészen közeli változatai az osztrák és magyarországi német szövegeknek. [...] A magyarban nem kétséges, hogy a német az
átadó, mégpedig valószínűleg a hazai németeken keresztül."6
Éppen ezért különösen izgalmas a ballada azon német változata, amelyre
- magyar fordításban - Az Osztrák-Magyar Monarchia írásban és képben című
album. VI. kötetében bukkantunk.7
[Egy leánynak szeretőjét...]
Egy leánynak szeretőjét
Besorozták katonának.
Háborúba megy a legény
Búcsúzáskor szól a lányka:
Hű szeretőm, gyere vissza,
Akár élve, akár halva,
Hírt mondani jöjj vissza!
Bekopogtat az ablakon:
t Kriza János: Vadrózsák (Székely Népköltési Gyűjtemény). Kolozsvár, 1863. Stein János - Erdélyi
Múzeum Egylet.
s Ipolyi Arnold: Magyar mythologia. 3. kiadás, Bp. 1929, Zajtai Ferenc. II. kötet, 116-118.
6 Vargyas Lajos: A magyar népballada és Európa. Bp. 1976. Zeneműkiadó. II. kötet, 562-567.
7 Az Osztrák-Magyar Monarchia írásban és képben. VI. kötet, Bp. 1891. Schröer Károly Gyula:
Gottschee és a gottscheeiek. (Fordította Katona Lajos) 421-434.

5

Alszol, vagy ébren vagy még,
Monddsza kedves kis galambom?
Nem alszom én, hű kedvesem,
Ébren várlak, mindig ébren.
Gyere ki, gyere ki, édes lelkem.
S a lány kiment hozzája.
Fehér kezét megragadja,
Sfelkap vele jó lovára;
Azzal sebten elvágtatnak.
Mondd csak, félsz-e, szép angyalom?
Avagy nem félsz, mond, galambom?
Hogyan félnék, miért félnék,
Ha te itt vagy mellettem?
A holdvilág szépen ragyog,
Halkan vágtat a sok halott!
Vágtatnak a kápolnához,
Benn a gyöpös temetőben.
Szól a lánynak szeretője:
Félre, félre, te márványkő,
S te sötét föld, hasadj meg!
Nyeld el, föld, a halottakat,
De az élőt, azt ne bántsad!
Mire felvirrad a hajnal,
Nem értett egy élő lelket,
Nem ismert egy élő embert.
Hét év múlt el, míg haza ért,
Hét esztendő s három nap.8
A balladát mint a szlovéniai Gottscheeben élő németek balladáját ismerteti
a Gottscheeről szóló fejezet szerzője. Schröer Károly Gyula így mutatja be a balladát: „Irodalmi tekintetből azonban a legbecsesb az a népballada, a mely Bürger
„Leonore"-jének tárgyát szolgáltatta. Habár e balladának Gottscheeben énekelt
változata nem ismeri a Leonore nevet s a szövege is egészen önálló eltéréseket
mutat, azért helyenként mégis szórúl-szóra való egyezések is találkoznak benne
a másvidéki teljesb változattal és Bürgernek ezen alapúié balladájával, melynek
8

Az Osztrák-Magyar Monarchia írásban és képben. VI. kötet, Bp. 1891. 432. A vers fordítóját
nem tünteti fel a szöveg. Mivel a Gottscheeről szóló fejezet egészét Katona Lajos fordította, benne
gyanítjuk a vers fordítóját is.

6

hatását különben az egészen egyszerű, naiv eredetiségű népies hang, mely benne
végig uralkodó, teljesen kizáija." [...] „Az utolsó (nyilván csak később hozzá toldott) versszak úgy értendő, hogy az élve visszamaradt leány a holt szerető eltűnése után hazájától messze távolban találja magát, a hol senki sem értette az ő
nyelvét s ő sem ismert senkit sem. Az út pedig, mely a hazajáró-lélekkel lovagolva
csak rövid pár órányinak tetszett neki, most hét évig és három napig tartott, míg
őt hónába visszavitte."9
Abban biztosak lehetünk, hogy ez a Gottscheeből eredő változat nem Arany
művének forrása, és minden bizonnyal nem is annak leszármazottja. Ám a hasonlóság mégis annyira szembeötlő, hogy bizonyosan kimondhatjuk, hogy a Bor
vitéz egy rokonáról, a Lenóra egy másik utódáról van szó.
Hogy Arany balladája hogyan él tovább, hogyan szövődött be a magyar népdalkincsbe, arról kevesebbet tudunk. Minden esetre egy erdélyi magyar népdalban az alábbi versszakra lehetünk figyelmesek:
A mezei kis pacsirta
Mind a két szemét kisírta.
Sírok én magam is,
Sír az én galambom is,
Lehajlik előttünk az ág is.
A dal az ún. siratok közé tartozik, versszakai nem függenek össze, nem rekonstruálható belőlük egységes történet, lelkiállapot vagy helyzet. De ez a kép rokona Arany Bor vitéze negyedik versszakbeli képének.
III.
A ballada úgy kezdődik, mint Arany több más balladája, pontosabban ez az egyik
tipikus balladakezdet Aranynál: „Sűrű setét az éj, / Dühöng a déli szél" - írja az
V. Lászlóban. „Felhőbe hanyatlott a drégeli rom" - hangzik a Szondi két apródja
első sora. ,A radványi sötét erdőben" - így kezdődik a Tetemre hívás. A Bor vitéz
kezdete pedig: „Ködbe vész a nap sugára". Ijesztő, kísérteties a táj, a hangulat
a vers elején. Eltűnik a nap, és a ballada haladtán "nem is kel föl többet. A befejezésben reggelt sejthetünk, nyilván az éjjeli esküvő utáni reggelen találták meg
a lányt. így a vers ideje nagyon zárt lesz: egyrészt hónapok vagy akár évek is eltelhetnek benne, hiszen nem tudjuk, Bor vitéz mennyi ideig van távol, menyasszonya meddig vár rá, és mikor akarja férjhez adni az apa a lányt, másrészt viszont
egyetlen rettenetes éjszaka alatt játszódik, legalábbis szimbolikusan mindenképpen. Bor vitéz akkor búcsúzik el, amikor a nap sugara „ködbe vész", utána már
csak a „vak homályt" látjuk, majd az „éji órát", az éjféli kísértetjárást, az éjszakát
» Az Osztrák-Magyar

Monarchia írásban és képben. VI. kötet, Bp. 1891.432-433.

7

bevilágító lámpák és gyertyák fényét, s az éjszakai erdő árnyait. Az éjjeli történet
befejezésben pedig sejthetjük e szimbolikus éjszaka elmúltát.
Nemcsak idő-, hanem hangulatmeghatározó szerepe is van a vers indításának.
Nappali látásunk elhomályosodik, bizonytalanná válik, a második verssorbeli
„vak homály" uralja a verset. A vak homály kifejezés erejét részben abból nyeri,
hogy a köd már megjelent az első versszakban, részben pedig attól, hogy egy
enallagé (jelzőcsere) erősíti hatását. A homálynak ugyanis következménye a látás
gyengülése vagy megszűnése, vagyis a következmény lesz az alaptag jelzője. Sőt:
a vakság a homályban látni kívánó emberek jelzője lehetne, de a jelző az emberek
látásának vakságát okozó homály szó elő kerül. Ezáltal a sötétség, a homály ereje
megnő, a homály univerzalizálódik a vers világában.
A látás, sötétség és homály motívuma után a második versszak elindít egy
újabb végigvonuló motívumot: a kísérteties hanghatások sorozatát. A szél megzörrenti a csupaszon maradt fák száraz ágait (2-3. vsz.), majd nagy szél zúgatja az
éjszakai erdőt (5-6. vsz.). A kísértetek suhannak az erdőn (6-7. vsz.), majd
a szellemek énekelni kezdenek (8-9. vsz.), és kísérteti kórus alakul (10-11. vsz.).
Halljuk továbbá a még élő, majd a kísértetként visszajövő Bor vitéz szavait, az apa
fenyegetését, a lány kérését. A hanghatások harmadik vonulata pedig a versben
megjelenő két madár képéhez kötődik: a pacsirtához, mely énekel, és a bagolyhoz,
amely éles, fájdalmas hangot hallat.
A 10. sorhoz Arany János a következő megjegyzést fűzte: „Pipiskét kell érteni,
mely a tél hírnöke, s amint halad az országúton, az elbujdosó leányt jelképezi." 10
A pipiske vagy búbos pacsirta énekes madár, amely koratavasztól késő őszig, februártól októberig lakik nálunk, és rendkívül szépen dalol. A magyar népdalkincs
visszatérő eleme, a szerelmi költészet toposza: szép énekével a szerelmes embert
jelképezi. Itt a versben teljesen azonosul is a pacsirta és a szerelmi bánatában búsuló, magányosan járkáló leány: a 3-4. versszak pacsirtája metaforája a lánynak.
A vers zárlatában szereplő másik madár, a bagoly éppen ellenpálja lehet a pacsirtának: nem a tavaszhoz és a szerelemhez, hanem az éjszakához és a halálhoz
kapcsolják. A néphit halálmadárként tartja számon, a halál hírnöke, képes elrepülni a túlvilágra, és mint lélekvivő madár viszi a halottak lelkét is. Néhol úgy
tartják, hogy a születendő gyerek lelkét ő hozza el a túlvilágról - ebben a szerepében is lélekvivő madárként szerepel.11 A bagoly a versben „sí", amely tájnyelvi
alakváltozata a sír igének, és hangutánzó szóként a bagoly magas, éles, kellemetlen hangját utánozza.
Az első öt versszak szereplői, Bor vitéz, szerelmese és annak apja élő alakok
voltak. A hatodik versszaktól új motívum kezdődik, ettől fogva szellemek között
10

Arany János összes művei. I. Kisebb költemények. Sajtó alá rendezte Voinovich Géza. Kritikai kiadás. Bp. 1951. Akadémiai Kiadó, 495.

11

Hoppál Mihály-Jankovics Marcell-Nagy András-Szemadám György: Jelképtár.
1994. Helikon Kiadó.

8

2. kiadás, Bp.

járunk. A szellem-tájék benépesül: elsőbb „suhan, lebben a kísértet" (6-7. vsz.),
majd „népesebb lesz a vad tájék" (7-8. vsz.), ebből „hosszú nászkíséret" formálódik (9-10. vsz.), később kórussá áll össze a kísértetek serege (10-11. vsz.). A fokozás utolsó elemeként az „ezer lámpa, gyertya csillog" sor áll (12-13. vsz.).
Az esküvői és a halotti pompa képei összekeverednek a versben, egymásra
montírozódnak: az esküvő képei baljóslók, a nászkíséret - habár a vers nem játszsza ki ezt a szójátékot - egyúttal gyászkíséret is. A pompa, a ragyogás képei egyre
rémisztőbbek, az „ezer lámpa, gyertya csillog" éppúgy ijesztő, mint a díszruhába
öltözött pap, a kísértetek menete vagy az ismét régi fényben pompázó romos kápolna. Mindezt még vészesebbé teszi, hogy a kápolnán belüli fényesség és pompa
ellenpontjaként mindvégig ott van a sötét éjjeli erdő. Bent „ezer lámpa, gyertya
csillog", kinn „az erdő mély árnyat hány".
Az első két versszakban Bor vitéz a főszereplő, az ő szavait halljuk az ő búcsúját látjuk. A 3-5. versszakban a lányra irányul a figyelem, a lány bánatára és szökésére. Bor vitéz távozása a vészjósló hangulat ellenére is hősies, a lány távozása
menekülés, szökés. A 6-10. versszakban a szellemként visszatért Bor vitéz és
a halott által elrabolt lány párbeszédét halljuk, a figyelem is mindkettőjükre irányul. Végül a 11-14. versszakban a körülményekre, a romos kápolnára, a halálon
túli esküvő külső látványára irányítja az olvasó figyelmét a vers, nem halljuk
a szereplők párbeszédét, csak a menyasszonyt látjuk benne, őt is csak a legvégén,
a síri kápolna részeként, majd pedig halottként. A vers vége részben a képkincs
visszatérést jelent a vers elejéhez. A vers legelején szerepelt a „bérc" szó, s az viszszatér a zárlatban: Vak homály ül bércen völgyön", illetve „bagoly sí a bérci fok
közt". A félelmetes árnyék, a fényt elnyelő sötétség képe is rokonítja a vers elejével a végét: ott „ködbe vész a nap sugára", itt „künn az erdő mély árnyat hány". Az
első versszak Bor távozásával, az utolsó pedig a leány halálával folytatódik: az ok
és a következmény keretezi a verset.
A vers szcenikájában a korai német romantika kelléktárát látjuk viszont. A boszszúdrámákból, rémregényekből, ijesztő balladákból lehetnek ismerősek a vers
tárgyi világát alkotó elemek, a kietlen hegyi tájék, az éjjeli erdő, a kísértetjárás,
a romos kápolna, a szellemek kara, a halált idéző bagoly. Egészen más réteget képeznek a magyar népdal- és balladakincsből származó elemek, a pacsirta, az elhagyott és máshoz kényszerített, de holtáig hűséges szerető képe. És más, részben
romantikus, részben - nem magyar, de - népköltészeti réteget jelent a versforma,
a maláj népköltészetnek a romantikusok által felfedezett és elteijesztett versformája. Tökéletes az összhang a különféle elemek, „a tárgy, a légkör és nyelv"12
között.
12

Turóczi-Trostler József: Az irodalmi ballada. (1946) Magyar irodalom - világirodalom. Bp.
1961. Akadémiai Kiadó. I. kötet, 385.
Turóczi-Trostler balladameghatározása a ballada lényegét illetően így hangzik: „A legtöbb belül is
balladikus [...] ballada tárgya valami váratlan esemény: gyilkosság vagy más erőszakos halálnem;

9

Aranyt ebben a balladában is a bűn és annak következményei érdeklik. Szűkszavúságában nem részletezi sem az egyes tettek indítékait, sem végrehajtásuk
módját, azt látjuk csak, hogy abban az emberi viszonyrendszerben, amelyről
a vers szól, mi válik pusztító erejű tetté. Nem tudjuk, Bor vitéz miért hagyja el
menyasszonyát. Parancsra kell bevonulnia? Hívta a király? Veszélyben a hazája?
Becsvágy vonzza? Nem tudjuk. Azt látjuk csupán, hogy ő maga cselekvő abban,
hogy elmegy, valami hetykeség is van abban, ahogy „Bor vitéz kap jó lovára", és
ahogyan hamar messzire elvágtat. Búcsúzása férfias, távolságtartó, érzelgősségtől
mentes, az „Isten hozzád, drága hölgyem" olvasható részvétlen és személytelen,
pusztán lovagias köszönésnek, de férfiasan szemérmes búcsúzának egyaránt. Az
első tett természetét nem tudjuk megfejteni, pedig az lesz az okozója az összes
többinek. Elsőképpen is a leány bánatának. Hogy meddig és miképp siratja kedvesét a lány, nem tudjuk meg. így azt sem mérlegelhetjük, mennyire körültekintő
az apa, amikor féijhez akarja adni a lányát. Csak azt látjuk, hogy a hűség parancsával szemben cselekszik, hogy erőszakkal akarja lánya sorsát befolyásolni, hogy
nem tartja tiszteletben annak személyiségét és választását. A lány halála e két
fenti döntés, a két férfi szereplő döntésének következménye.
A harmadik rész úgy lépi át a realitás határait, hogy semmiféle fogódzót nem
ad arra nézve, hogy hogyan kell felfogni a szellem-történetet. Lehet, hogy a megszökött és fájdalmában lázálmokat látó lány hallucinációit olvassuk? Nem más az
egész kísértet-történet, mint lázas képzelődés? Öngyilkos lesz a lány? Kimenekül
az erdőbe, és belehal a bánatába? Vagy valóban visszatér a halott Bor vitéz lelke,
valóban a kísértetek éjféli megelevenedésének vagyunk szemtanúi? Bor vitéz és
a lány egyaránt átlépik az élők és a halottak világát elválasztó határvonalat. Bor
vitéz szelleme hazatér, a lány átadja magát egy halott szellemének. Egy ilyen halálon túli kézfogó még ha igazságot szolgáltat is a szerelmeseknek, akkor is a gyász
súlyával terhes. A bűn itt az életet a haláltól elválasztó határ átlépése. Ez indokolhatja a vers egy pillanatra sem enyhülő fenyegető és síri légkörét, sötét tónusát,
félelmetes hangulatát. A Bor vitéz az élet és a halál határmezsgyéjéről tudósít.^

emésztő, végzetes szenvedély. - Érzékfeletti ember- és társadalomellenes erők betörnek a civilizált
világba, bűnbe sodoiják az embert, s a betörés nyomán felszínre vetődnek az egyéni és kollektív
emlékezet legmélyén szunnyadó elfojtott, de mindig készenlétben álló ősképzetek. Szűk helyen
összezsúfolva, csak végzetes fordulataiban megvilágítva, az ember és a világmindenség, az ember
és az erkölcsi értékrend, az ember és a szenvedély esztelen démonjának harca, amelynek kimenetele nem lehet kétséges. Ebben a ballada valóban a tragédia kicsinyített mása s kicsinyben egy
olyan erkölcsi és társadalmi világkép kifejezője, amely rokon a tragikussal. - Turóczi-Trostler József: Az irodalmi ballada. (1946) Magyar irodalom - világirodalom. Bp. 1961. Akadémiai Kiadó.
I. kötet, 380.
u Az Osztrák-Magyar Monarchia írásban és képben című könyvre és benne erre a balladára kedves tanítványom, Zsuppán András hívta föl figyelmemet. Neki köszönhetem ezt a tanulmányt.

10

