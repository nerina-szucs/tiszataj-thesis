LuLácsy Sándor

Petőfi -mozaik

A

tiszatáj diák-mellétlele

21.
Í 9 9 4 . áecemt er

Egy ízben a szegedi egyetemen egy vers felolvasásával kezdtem előadásomat:
Mint megfogamszott átok, az őszi köd
Sötéten űl a puszta világ fölött.
Mi sötétebb, mint e ködborulat?
Az ifjúnak arca, ki benne halad.
Megy a komor ifjú, ragadja lova.
Száguldó paripán, komor ifjú, hova?
„Mit tudta, hová megyen ősapánk, midőn
A paradicsomból kiűzve lőn?
Mit tudta, hová megyen az, ki szerelmet
Nem nyerve, a lyánytul örökre búcsút vett?"
S így céltalanul az ifjú halad.
Előtte, utána ködborulat.
Minden komor, minden sötét,
Csak két dolog ami kis csillámot vét:
Egy sárga tövisfa, a reggeli dértül
S az ifjú halvány arca szeme könyétül.
S nagy a csend, s a csendben nem hallani mást,
Mint egy sóhajt és varju-károgást.
- Ki írta?
Némi hallgatás után egy diák megkockáztatta:
- Arany János.
Nem csodálkoztam. A vers balladás tónusú, s ha ballada, akkor Arany.
De nem ő írta, hanem Petőfi.
Meglepő modor, szokatlan hang, tanújele kísérletező kedvének, tehetsége sokoldalúságának. Mély élmény, szinte erőszakos ihlet hívhatta elő. Égő seb, melyet valami nagy kudarc és reménytelenség sütött a lélekbe.
A verset Petőfi Szatmár(németi)ben írta, 1846 októberének közepe táján.
Egy hónapja ismerkedett meg Júliával a megyebálban. Amit nem szoktunk elképzelni a vadóc fiatalemberről: tánc közben.
Szerelem első látásra, aztán versek. Eleinte nem nagy szerencsével. Az elsőben:
„Piros orca, piros ajkak, Barna fürtök, barna szem..." - ennyi. S a költő megint szokatlan helyzetben: „lm letérdelek előtted..." (Júliához) A második vers hangütése már méltó Petőfihez: „Kinn a kertben voltunk, Egymás mellett ültünk..." - a tőle megszokott
provokatív egyszerűség, a szituáció pontos rajza kevés vonással. De a folytatásból
kiderül: a lány szeme közelebbről nem is barna: „Mélyen belenéztem Fekete szemed-

3

be"; aztán: „S fehér kezecskédet Tartottam kezembe" - ez közhely vagy udvarló bók
a kor ízlése szerint: fehér bőr volt a divat, Júlia sem járt napozni (és nem mosogatott).
A következő vers is szépen indul: „Költői ábránd volt, mit eddig érzék..."; most végre
eljött az igazi szerelem (elhisszük, bár hinné Júlia is), de - az előbbi, talán csak képzelt
intim jelenet után - hosszadalmasan részletezett kétségekkel s egy már-már lemondó
szóval: „bús lelkem".
Aztán újra: „barna kislyány"; a szituáció: „Álldogálok a tó partján Szomorúfűz
mellett", „Hervadt őszi táj". Végre egy majdnem-remeklés: „Szerelemnek rózsákkal
Hintett nyoszolyája!" - valószínűleg akaratlan erotikus elszólással: „feküdj rá lelkem".
„Szerelmes vagyok én"; ezekkel a szavakkal két vers kezdődik; az egyikben a költő szerelme sasmadár, a másikban Júlia lelke hófehér galamb, ő maga ismét csak „barna kisleány". Kétség és panasz továbbra is: „Nehéz, nehéz a szivem...", „Száll a felhő magasan,
magasan. Az én rózsám messze van, messze van" (ez szép, népdalszerű); Petőfi szerette
azonos érzelmi állapotait többször kiaknázni, s gyakorta kincseket lelt. Ismét megjelenik a költő hangulatához illő táj: „Borús, ködös őszi idő; A nap nem is pillant elő";
sajnos, visszatér a „barna lyányka" is, letörölhetné a szerelmes férfi könnyeit, „selyemkendővel", elvégre úri lány. Egy szép őszi verskezdet: „Ereszkedik le a felhő, Hull a fára őszi eső"; a szerelem már nem sasmadár, hanem fülemile, „bús éneket" dalol, nem
törődve a szakadó záporral, a „barna kislyány"-nak dalol. Újabb vers, a költő elárulja,
hogy házasságról gondolkodik: „Azt várom én, azt az órát, Mikor így szólhatok hozzád Ölelésem szent hevében [erotika?]: Édes kedves feleségem!" Ezzei a megszólítással
zárja majd a koltói mézeshetek előtt írt utolsó versét is: „kedves feleségem!" (Azokon
a szép kék hegyeken túl...), és megismétli legszebb szerelmi költeménye végén: „Édes szép
ifjú hitvesem". (Minek nevezzelek?) De ettől még messze vagyunk. Még mindig ihlet az
ősz, mellette költői szerephez jut a többi évszak is: „Te a tavaszt szereted, Én az őszt
szeretem" (ezt eddig nem tudtuk; a két sor talán valóságos szerelmi csevegés emléke),
félő azonban, hogy a költőt „a tél fagyos küszöbe" várja, holott ha úgy akarná Júlia is
(kinek arca természetesen „piros"), „benne volnánk közösen A szép meleg nyárba".
Október 8-i dátummal Petőfi verset küld Júlia emlékkönyvébe; majd mindezek
után megírja a Mint megfogamszott átok komor sorait.
Annyira kirí Petőfi költészetéből, hogy Horváth János nem tudott mit kezdeni
vele. A „Júlia-csoport legkevésbé sikerült darabjá"-nak mondja, „Petőfi akkori fejlettségéhez képest teljesen avult modor"-t, „elavult balladaszerűség"-et lát benne, és szükségesnek tartja megemlíteni, hogy a költő nem vette föl gyűjteményeibe. (Maga is elégedetlenül? Á kihagyásnak sok egyéb oka lehetett, például az, hogy Júlia nem kedvelte,
mert szerelmi históriájuk mélypontjára emlékeztette.)
Az őszi köd ott terjengett már a Júlia-ciklus korábbi verseiben; most a természeti
kép hatalmasan fölerősödik: a köd „puszta világ fölött" ül; de az előrevetett hasonlattal
rögtön el is rugaszkodik a látvány világától, megfordul benne a szokásos irány: a hasonlított a konkrét, a hasonlító az elvont elem. Ez akkoriban új volt és merész. Petőfi
Az apostolt is ilyen comparatióval kezdte: „Olyan fekete a világ, Mint a kibérlett lelkiismeret."
A második szakaszban a költő kérdést tesz föl, és maga felel reá. Irodalomtörténészek még nem figyelték meg ezt az alakzatot, noha Petőfi korában gyakori volt. Divatja Osszián énekeiből terjedt el. Ezeket Fábián Gábor tolmácsolásában (1833) magyarul
is lehetett olvasni. Benne ilyeneket: „Ki jő dal közt az ormokról?... A szerelmes ajkú

4

hölgy az, Toskár hókezű leánya"; vagy: „Ki omlik kelet bércéről Az éjszakának árjaként? Lámon az, hadával együtt." Közismert hazai példa Czuczortól: „Ki áll amott
a szirttetőn...? Hunyadi ő, az ősz vitéz." Petőfi angolul, saját példányából olvasta az
Osszián nevében költött műveket, verset írt a legendás kelta bárdról, s nem tartotta
méltatlannak követni. Komolyan, mint itt a második strófában, de parodisztikusan is,
mint A helység kalapácsa több helyén: „Hah, de mi szörnyű zaj, Mily lárma riasztja
Egyszerre az egyház Temetői nyugalmát! Mennydörgés? Vagy kásának forrása fazékban?... Nem! Ott ember hortyog." Sok példát lehetne idézni Petőfitől is, másoktól is.
Nevet adok a formulának: ossziáni kérdés-felelet.
A harmadik szakasz is kérdés, de ezt a költő már nem narrátorként teszi föl, hanem mintegy belépve a versbe, magának a „komor ifju"-nak, aki felel is. Két kérdéssel
felel, mindkettő tagadó választ foglal magába: Ádám apánk nem tudta, hová megy, midőn kiűzetett a Paradicsomból; ő maga nem tudja, hová megy a nagy kudarc, az örök
búcsú vétele után. A két strófa hasonlító kötőszó nélkül is, pusztán a párhuzammal,
hasonlóságot mond ki Ádám és az ifjú között, akiről most már tudni lehet, hogy a szerelmes Petőfi alakmása; vesztesége oly nagy, mint ősapánknak az Éden elvesztése volt:
lírai vallomás balladai tömörséggel kifejezve.
A következő szakaszokban ismét a ködös tájat látjuk, csak keveset belőle, mert
„minden komor, minden sötét", csak két kis részlet az, amit a vers látni enged és költői
párhuzamba állít: egy könnycsepp s egy dértől csillámló fa, nem akármilyen, hanem
sárga tövisfa - a vers ezzel a pontos megnevezéssel tér vissza az érzelmektől az érzékelhető világba.
A befejező strófában e kevés látvány is eltűnik, s marad a csend, melyet - újabb
párhuzam - egy sóhaj tör meg, s a vers utolsó szavaként: varjúkárogás. E hangot egy
későbbi vers segít értelmezni, felidézve egy másik pusztai lovasnak, a betyárnak az
alakját: „Háta mögött farkas, feje fölött holló." (A puszta, télen) A mostani költemény
pusztai kóborlója, a vesztes ifjú (talán) vesztébe indul az elátkozott őszi tájban; a komor versre komor sejtelem vetül.
Petőfi még tartogat meglepetést: a verstechnikájával.
Fellépésé idején kétféle idom osztozott az uralmon líránkban: a hangsúlyos magyar ütem és a nyugatról honosított jambus. így volt ez Petőfinél is, de már igen korán
jelentkezett újító hajlama: a különböző ritmusképző elemek egymásba játszatása, sőt
az olyan versbeszéd, mely nem szabályoknak, hanem a lélekzés dinamikájának, a gondolat hajlásának engedelmeskedik, s 1846 elején Az őrült írásakor megteremti az első
magyar szabadverset.
A Mint megfogamszott átok nem szabadvers, de nem is szabálykövető. Van ritmusterve: anapesztusokat vegyít spondeusokkal vagy jambusokkal - de a képletet minden
sorban másképpen valósítja meg. A jambus egyre általánosabb divatja idején az anapesztus ritkább ütemfajta, bár vannak szép példái. Vörösmarty A magyar költő című
versében (melyet Széchenyi szeretett idézgetni): „Jár számkiüzötten az árva fiú, Dalt
zengedez és dala oly szomorú...", vagy Toldiról írt balladájában (melynek puszta őszi
tája és magányos ifjú vitéze nagyon hasonlatos a Mint megfogamszott átok őszi pusztaságához és komor ifjához): „Sík, puszta, kietlen az őszi határ; Vad meg nem üvölti,
nem szállja madár; Csak ketten utaznak: egy ifjú vitéz, A hír fia Toldi, s az éjszaki
vész." Ugyanezek a négyes - a páros sorokban ötödfeles - anapesztusok, az első ütemben a szokásos spondeusokkal, jelennek meg már 1843-ban Petőfinél: „Fölhangolom

5

olykor a lant idegeit, Megzengeni téged, o kellemes élet!" (Temetőben), és ez lesz majd
a versképlete a Szeptember végén halhatatlan strófáinak. Most, a szerelmi reménytelenség zaklatott állapotában, az ihlet nem tűr szabályosságot. Az első verspárt a nyomasztó
élmény mintegy elnehezíti, a jambusok és a súlyos spondeusok sorozatába csak egy-egy
könnyedebb anapesztus visz némi élénkséget:
--u— uu-u u-u — uu-u- mintha a költő még nem döntötte volna el, milyen ritmustervet kövessen. A továbbiakban az anapesztusok száma, szabadon váltakozva, soronként kettőre, háromra nő,
s meghatározója lesz a vers lejtésének, de a költemény végén ez a csekély szabályosság
is megszűnik: „Minden komor, minden sötét" - verssor anapesztus nélkül; „Csak két
dolog, ami kis csillámot vét", „S az ifjú halvány arca szeme könyétül", „S nagy a csend
s a csendben nem hallani mást" - metrikusan értelmezhetetlen sorok; végül a zárlat
ismét egy kietlen jambusi sor: „Mint egy sóhajt és varju-károgást." A formának erre
a szuverén kezelésére csak költő-zseni érezhetett bátorságot.
Aki tudta azt, amiről Rájnis József beszélt a XVIII. század végén: „Úr a poéta,
a versek az ő szolgái", s amit majd Ady fog végleges érvénnyel kimondani: „Én voltam
Úr, a Vers csak cifra szolga..."
*

Petőfi 1846 vége felé írta Halkatlan a lélek kezdetű versét.
Halhatlan a lélek, hiszem,
De más világba nem megy át,
Csak itt lenn a földön marad,
A földön él és vándorol.
Többek közt én, emlékezem,
Rómában Cassius valék,
Helvéciában Teli Vilmos,
Párizsban Desmoulins Kamill...
Itt is leszek tán valami.
Nem kell azt gondolni, hogy Petőfi hitt a lélek halhatatlanságában: A hóhér kötele
főszereplőjének a szájába ezt a kijelentést adta: „Nem hiszem, hogy éljünk a síron
túl...", és a keresztény hit tézisét elutasította versében is: a lélek „más világba nem
megy át", alakváltozása a földi létre, a történelemre korlátozódik. De nem hitt Petőfi
a lélekvándorlás püthagoraszi tanában sem; erre csak mint költői fikcióra volt szüksége, nélküle nem írhatta volna meg ezt a verset.
Horváth János figyelmeztetett irodalmi fogantatására. Petőfi 1846 nyarán lefordította Béranger Képzelt utazás című költeményét, második strófája így szól:
Értem Hornért, igen, hisz görög voltam.
Pythagorasnak igazsága van.
A thén szült engem Perikies korában,
Láttam Sokratest rabláncaiban,
Megtömjéneztem Phydias csodáit,

6

Látám Ilissust, mint virágozott,
S Hymett hegyén a méheket folkeltém;
Ottan szeretnék én meghalni, ott!
A két vers közös gondolatának távolabbi előzménye is van, Ovidiusnál. A Metamorphoses XV. könyvének egyik darabja Püthagoraszról szól, aki a Trója ellen küzdő
Euphorbus reinkarnációjának mondotta magát. A római költő nevezetes sorainak magyar fordítását már 1754-ben megtaláljuk a jezsuita Bertalanffi Pál Keresztyén bölcseség
című könyvében (ő persze bolondságnak nyilvánította az antik bölcs tanát, melyről
„Ovidius igen nevetségesen énekel"):
A lelkek soha nem vesznek s el nem múlnak;
Mert egy testből ismég másba béfordúlnak.
Tudom, hogy Euforbus váltam, mikor Tróját
Vítta a görög s lerontá bástyáját.
Petőfinek nem volt szüksége e fordítás ismeretére; eredetiben olvasta Ovidiust
(talán mint iskolai leckét), s olyan szót is átvett tőle, melyet Bertalanffi kihagyott:
„Ipse ego - nam nemini - Troiani tempore belli..." - „Többek közt én, emlékezem..."
Béranger és Petőfi verse között nyilvánvaló a kapcsolat, de a hasonlóság ellenére
nagy a különbség.
A francia költő „Párizs sarából" akart a napfényes Hellas tájaira menekülni, ahol
a fikció szerint hajdanában élt - mint szemlélő („Láttam Sokratest", „Látám Ilissust").
Ez az elvágyódás verse. El a silány jelenből, „hol a királyok rabszolgává teszik a szellemet" (Ovidius Püthagorasza is a zsarnokuralom elől menekült el Szamoszból), vissza
a múltba, ahol még szabadság honolt, „kit távolból köszöntök". Petőfi nyilván e republikánus vallomás miatt kedvelte meg s választotta ki lefordítás végett ezt a költeményt (két másik, ugyancsak politikai felhangú vers tolmácsolása után).
De nála nincs szó elvágyódásról, a múlt hőseinek puszta szemlélésével nem éri be
- ő ott van közöttük, sőt azonosul velük. S e hősök nem Hellas fiai (bár a „többek
közt" utalhat rájuk), nem is egyazon korszak gyermekei; a szabadságküzdelmek három
ütemének dicső szereplői ők: a köztársasági Róma zsarnokölő bajnoka, Cassius; a svájci függetlenségi harc legendás alakja, Teli Vilmos; a francia forradalom idejéből Desmoulins Kamill. A kis költemény a mindenkori, egyetemes szabadság verse.
Horváth János hazai előképét is idézi, Kazinczytól: „Kétled-e, hogy lelkünk él,
vándorol? Ott fene Cato s lágyszívű Brutus, itt Wesselényi valék." (Báró Wesselényi
Miklós, az atya) A lélekvándorlás motívuma közös, a lexikális hasonlóság szembe tűnő
(azonos igék: „vándorol", „valék"), Brutust később Petőfi is megverselte (Olaszország
1848 január), a héroszok száma Kazinczynál is, Petőfinél is három. De miért éppen ezzel a hárommal azonosult Petőfi?
Cassius - Brutusszal és más előkelő római férfiakkal - összeesküvést szőtt Julius
Caesar egyeduralma ellen, a köztársaság védelmében. Tervük csak félig sikerült: Caesart megölték, önjelölt utódjával, Antoniusszal szemben elbuktak. Történetüket Plutarkhosz beszélte el, majd Shakespeare dolgozta fel Julius Caesar című tragédiájában.
Ezt Vörösmarty fordította le magyarra, 1840-ben jelent meg, 1842-ben elő is adták, de
csak egyszer. Petőfi ismerte a darabot. Shakespeare Cassiusának korholó és serkentő
szavait: „Brutus, te alszol. Ébredj..." - az itáliai forradalmi mozgalmak kezdetekor így

7

időszerűsítette Olaszország című versében: „Aludt Brutus, de már fölébrede...", s a szabadságharcosokat Brutus „dicső szent katonái"-nak mondotta. A Halhatlan a lélek költésekor azonban nem őt, inkább Cassiust érezte lelke rokonának.
A drámaíró egyénített vonásokkal jellemezte szereplőit. Brutus a feddhetetlen
hős, erkölcsi megfontolásokat mérlegel, önérdek nem vezeti, céljáért, ha fölismerte
helyességét, bátran harcol és büszkén áldoz, egyetlen hibája is rokonszenves: a gyanakvás hiánya. Erényéről a bizonyítványt Antonius állítja ki: „Ez férfi volt." Más karakter
Cassiusé: elszántsága becsvággyal és fondorlatossággal párosul, a kérkedést nem veti
meg, a siker napjaiban pénzt fogad el és hivatalt árul, legyőzött ellenfelét gyalázza.
A két személy alkatának különbségéről tanúskodik haláluk: Brutus, mint rómaihoz
illik, kardjába dől, Cassius a szolgájával szúratja le magát. Miért választotta Petőfi mégis Cassiust?
Shakespeare tragédiájában Cassius a köztársasági szevezkedés kezdeményezője és
ideológusa. „Szabadul születtem" - hirdeti vezérelvét; a republikánus erény őspéldájára,
Junius Brutusra hivatkozik, „ki Róma földén A véghetetlen ördög udvarát Szenvedte
volna inkább, mint királyt"; a zsarnokság vétkét azokra hárítja, akik „készséges rab"ként eltűrik: „Nem csillaginkban, Brutus, a hiba, Hanem magunkban, kik megbókolunk." Míg társa „elmélkedik" és „töpreng a világon", Cassius cselekvésre „unszol"-ja,
dacol a villámok baljós előjeleivel, és bár nem ő méri az első döfést Caesarra, büszkén
vállalja, hogy ő kezdte a „merény"-t. Ezek a tulajdonságai tették vonzóvá Petőfi számára, vele együtt vallotta, hogy „Sem kőtorony, sem rézből vert falak S szűk légü börtön,
sem kemény bilincs A szellem erejét meg nem köthetik", s hogy „minden rabnak kezében a tehetség Eltépni szolgasága láncait". Amikor Caesar gúnyos szavait olvasta
Cassiusról: „Mért nem kövérebb? Bár nem félem őt, S mégis, ha nevemhez férne félelem, Nem ösmerek, kit inkább kellene Kerülnöm, mint e fonnyadt Cassiust" - a költő
magára ismerhetett (még abban is, hogy Cassius „szünetlen olvas"), amikor pedig
Cassius esküvéssel akarja megerősíteni a republikánusok szövetségét, s Brutus, nemes
lelkű naivitással, ezt fölöslegesnek tartja, Petőfi nyilvánvalóan Cassiusszal ért egyet, és
majdan Az apostol Szilveszterét, noha magányos merénylő, fölesketi a „szabadság-vitézek" közé.
Teli Vilmos nemcsak Petőfinek volt kedvelt hőse, hanem korának is. A magyar
utazók, Sándor Istvántól (1791) Méhes Sámuelig (1846), ha eljutottak Svájcba, a „szabadság hazájá"-ba, nem mulasztották el fölkeresni és leírni emlékhelyeit, Szemere
Bertalan együtt említette Brutusszal, a „hazaszabadító"-val. Petőfi már diákkorában
rajongója volt, egy aszódi osztálytársának emlékezése szerint le is rajzolta. Később, ha
olvasta Kolbtól Az emberi mívelődés történeteit (melyet Bajza 1844-ben magyarul kiadott), megtudhatta, hogy Teli Vilmos csak a legendában élt, történeti adatok nem hitelesítik személyét és tetteit, ez azonban a Halhatlan a lélek írásakor közömbös volt
számára, miként Schiller szemében is. A német drámaíró színművét Petőfi nem láthatta, mert Habsburg-ellenes éle miatt Magyarországon nem adhatták elő, de mint olvasmány nyilvánvalóan hatott rá - talán még a Nemzeti dal költőjére is, hiszen ennek
„Most vagy soha!" szavaival már találkozott Schiller művében, ahol az egyik mellékszereplő, Rudenz biztatja így magát (szerelmi vallomásra): „Jetzt oder nie!" Schiller
képzeletet megragadó jelenetekben idézte föl a svájci szabadságküzdelem eseményeit:
Rütli rétjén az esküt az osztrák zsarnokság ellen, Teli szerencsés nyilazó bravúrját, az
alma lelövését fia fejéről, s az újabb nyíllövést, mellyel kioltja Gessler, a gyűlölt hely-

8

;
'

tartó életét. A dráma Teli Vilmosa megfontolt erkölcsi lény; eleinte mérsékletre inti
a lázadókat, s vonakodik csatlakozni szövetségükhöz, de végső esetben vállalja a cselekvést: „Ha tettekhez lesz rám szükségetek, Hívjátok Telit - úgysem tud elmaradni!"
(Vas István fordítása), s amikor a közösség elkeseredéséhez személyes sérelme társul
(mint Katona József darabjában a „bánki sérelem"), elszánja magát az egyéni igazságtevésre: „Magamban megfogadtam iszonyú Esküvel, melyet nem hallott, csak Isten,
Hogy legelső lövésem célja majd A szíved lesz" (Gessleré), s az ő tette robbantja ki az
általános felkelést. Teli egyszerre magányos és népi hős, jeladó és jelkép - így lehetett
Petőfi ideálja.
Camille Desmoulins-ról sokat tudott Petőfi, és hitelesebb forrásból,, mint Shakespeare meg Schiller színművei. Olvasta a francia forradalom történetíróit, elsőként valószínűleg Cabet terjedelmes könyvét (Histoire populaire de la Révolution française), s ebből, minden jel szerint még a Halhatlan a lélek megírása előtt, kronologikus jegyzeteket
készített, rövid kivonatokat fordított. Az 1789. július 12-i dátumról ennyit: „Necker
eltávolításának híre. Desmoulins a Palais Royal kertjében zöld ágat tűz fövegéhez
s fegyverre szólítja a népet." Cabet részletesen beszámol e fontos eseményről, de magyarul is lehetett olvasni róla Mignet könyvében, melyet 1845-ben adott ki Bajza, Gaál
József fordításában.
Július 12-én „tudá meg Páris, hogy Necker [a népszerű pénzügyminiszter] kegyelmet vesztett, és száműzték [...] Kevés pillanat múlva legnagyobb mozgásban volt a város; mindenfelé számos csoportok alakultak, több mint tízezer ember sietett a Palais
Royalba felizgatva ezen hír által, de nem tudva, mihez fogjanak. Egy fiatal ember [...],
Desmoulins Camill, egy asztalra hág, s pisztollyal kezében felszólal: »Polgárok, egy
pillanat sincs elveszteni való, Necker hivatalvesztése minden hazafinak szent-bertalanéji vészharang! Még ezen éjjel minden német és schweitzi zászlóaljak be fognak
nyomúlni a Mars-mezőről, hogy minket meggyilkoljanak! Csak egy menekülésünk:
fegyvert ragadni!« Csattogó tetszés helyeslé szavait. »A zöld színt akarjátok, a remény
színét, vagy vereset, a szabad Cincinnatus rendét?« »Zöldet! zöldet!« - feleié a sokaság.
A szónok lelép az asztalról, s egy falevelet dug kalapja mellé, mind követik példáját..."
Július 14-én megtörtént a Bastille ostroma (Petőfi ezt is kijegyezte Cabet könyvéből); ez volt a forradalom valóságos és szimbolikus kezdete; aki megadta rá a jelet:
Desmoulins Kamill, az akkor még névtelen, huszonkilenc éves ügyvéd. Ezután a forradalmár ifjú már csak egyszer tűnik föl Petőfi szűkszavú jegyzeteiben: (1794) „Április 5.
Danton, Desmoulins stb. kivégeztetése."
Petőfi tisztelte Camille Desmoulins-t, szobája falán a francia revolúció más nevezetes szereplőinek arcképei közt ott volt az övé is. De nyilvánvaló, hogy azonosságot - ő,
a jakobinus szellemű költő - nem azzal a Desmoulins Kamillal vállalt, akit a jakobinus
diktatúra mint árulót kivégeztetett. Petőfi nem a teljes személyiséggel, annak kanyargós és tragikus életútjával érzett közösséget, hanem egy szereppel: a forradalom kezdeményezőjének szerepével. Ezt szánta magának is.
A Halhatlan a lélek önjellemző vers. Mind a három hőse - egy-egy szabadságmozgalom elindítója - Petőfi személyes vágyát testesíti meg: példájukat követve maga
is az első lépés kiváltságára tartott igényt, ennek dicsőségét óhajtotta, ezt jósolta meg:
„Itt is leszek tán valami." S amikor eljött az idő, valóra váltotta lelke sugallatát. 1848.
március 15-i naplójában írta: „Logikailag a forradalom legelső lépése és egyszersmind

9

fő kötelessége szabaddá tenni a sajtót... azt fogjuk tenni! a többit istenre bízom és azokra, kik rendelve vannak, hogy a kezdetieket folytassák; én csak arra vagyok hivatva [de
arra igen!], hogy az első lökést tegyem."
Cassius szervezkedett, Teli Vilmos nyilazott, Desmoulins zöld ágat tűzött kalapjához - a költő verset írt és kinyomtatta cenzúra nélkül. Cselekvésük más volt, más
időben és más körülmények között; akaratuk és bátorságuk azonos. Ok voltak azok,
akik legalább szándékuk szerint „szabaddá tették e hazát", vagy legalább személyükre
nézve „a szolgaságban szabadok valának" - mint Az apostol mártír-hőse; ők reménykedtek abban, hogy a győzelmesek megemlékeznek „ama szentekrül és nagyokrul"
(Petőfi), s hogy késő századok sora „adja majd elő E büszke tettet még nem született
Országokban s nem ismert nyelveken" (Shakespeáre). Az unokák „áldó imádsága" lesz
jutalmuk.
*

Az apostol XI. részéből már százszor idézték a szőlőszem-parabolát (mely kitüntetett helyen, a költemény geometriai felezővonalának két oldalán foglal helyet) a kicsiny gyümölcsről: lassan érik; még lassabban, évezredekig, a föld; de ha a napsugarak,
a nagy ielkek sugarai elvégezték munkájukat, „az emberek belőle világvégéig lakomázni
fognak" - s a költő, Szilveszter képében, úgy érzi, ő is egy érlelő sugár. E történetfilozófiai elmélkedés a cselekvés igazolását és szándékát hordja magában: „Föl a munkára,
lelkem!"; meghatározza a célt („boldogság") s a hozzá való eszközt („szabadság"); szabadságért kell tehát küzdeni, erre tesz esküt a költemény hőse - de ezt "már ritkábban
szokták idézni:
Fogadjatok, ti szabadság-vitézek,
Fogadjatok szent sorotok közé,
Zászlótokhoz hűséget esküszöm,
S hahogy véremben lesz egy pártütő csepp,
Kiontom azt, kifeccsentem belőlem,
Habár szivemnek közepén lesz is!
Úgy hangzik, mint egy titkos társaság beavató szertartásának formulája - s valóban az: egyszemélyes fölesküvés egy képzeletbeli szövetségbe. Hasonló szöveget többet
lehetne idézni, közelebbről Blanquiék eskümintáját; ez, 1839. évi felkelési kísérletük
kudarca után a perben nyilvánosságra került, elrettentésül bejárta az európai sajtót,
a magyart is. Nem érdemes firtatni, ismerte-e Petőfi; amit ismert, az a titkos szervezkedők - a legelszántabb szabadság-vitézek - lélektana volt. Az efféle formulák végén mindig ott van a szigorú klauzula, mely fölhatalmazza a társaság tagjait, hogy az árulónak
oltsák ki életét. Szilveszternek nincsenek társai, ezért a halálos záradékot magának kell
maga ellen kimondania - ez már költészet. (Hasonlót korábban is leírt Petőfi, A magyar ifjakhoz című verse végén, de akkor a haza méltatlan fiait akarta kifeccsent vérével
- mintegy vérkeresztségben - jobb útra téríteni.)
Szilveszter esküszövege annyira végletes és egyéni, annyira petőfis, hogy szinte hihetetlen: mégis van irodalmi előzménye, talán ihletője is.
Vajda Péter Dalhoninak negyedik, utolsó könyvében (1844) a Szerelemdalok című
ciklus 16. része: Buzdítás haladni. Barátait szólítja meg: „Látjátok, minő sok baj van a
világon": haszonlesés, jog színe alatt rablás, emberi vakság. „Sokan vannak, kik érdekel-

10

vék, hogy a szemekrül le ne vétessék a hályog", de van tábora a tudomány napvilágának is: a költő és rokon szellemű barátai: „Mi reménye vagyunk a hazának, bimbók és virágok, kikbül a gyümölcs fog kifejlődni..."
Petőfi bizonyosan olvasta a Dalhont, vélhetőleg Vajda Péter egyéb munkáit is.
Halálakor szép versben búcsúztatta el költőtársát, akit szabad szelleme miatt rokon léleknek tartott: „Legkeserűbb az én könyűm, ki benned A függetlenség hősét siratom!"
{Vajda Péter halálára, 1846.) Ebbe a versbe a Dalhonból került át - mintegy költői
tiszteletadásként - egy jellemző szó: „Ki e hajlongó, görnyedő időkben Meg nem tanúla
térdet hajtani" (Petőfi), „a hegyek tölgye, melly a szélvésznek erőszakkal felel, és lételét
föláldozhatja, de hajlongani, mint a nád, soha nem fog" (Vajda Péter); A magyar ifjakhoz
című költeményben pedig megjelenik Vajda Péter imént idézett prózájának gyümölcsvirág motívuma („Lesz-e gyümölcs a fán, melynek nincs virága?"), s ez talán még
Az apostol „a szőlőszem kicsiny gyümölcs" parabolájában is érezteti kisugárzását.
Folytatom a Dalhon idézését: „Mi reménye vagyunk a hazának... Számosan vagyunk... kezet ide mindegyitek..." A parolázást, mely szövetkezést pecsétel meg, esküvés követi:
„Esküdjünk, hogy senki árulója nem lesz a hon érdekének, az igazat keresi mindenik... A napra függesztjük szemeinket, terjesztjük a világot s istenünket a fény és világosság istenének valljuk.
Szent a frigy, barátaim... apostolai a magyar ügynek! Mi egyek maradunk örökén."
Ez persze más esküvés, mint Szilveszteré: Vajda Péter nem fenyegeti véres megtorlással az árulót, s a szövetkezés tartalmát és célját nem zászlóval és harccal, hanem a
felvilágosodásnak, költői és politikai vezérelvének hagyományos szimbólumaival fejezi
ki: nap, fény, világosság. E különbségek ellenére Az apostol és a Dalhon esküjelenetének
eszmei és költői rokonsága tagadhatatlan, és bizonyára nem túlzás inspiráló hatást
gyanítani.
Netán Vajda Péter is inspirálódon valakitől? Vagy ketten együtt, Petőfi meg ő?
Berzsenyi egyik legismertebb verse A pesti magyar társasághoz. A reformkorban
is közismert volt, az Athenaeum szerkesztői, Vörösmartyék ebből választottak - akkoriban provokatívnak számító - mottót folyóiratuknak: „Az ész az isten, mely minket
vezet." Csak vezetne, ha az emberek, e „vak halandók", babonás vallásaik nevében,
nem utálnák „szövétnekét". Az „ádáz bolondság" s következményei - „dög, ínség, sárga
félelem s kínokkal élő bánat" - hatalmas szemlében tárulnak föl, s a költő aggódva
kérdezi: „Remélhetünk-e vájjon jobb világot? Gyaníthatunk-e olly időt, mikor Az ész
világa minden népeket Megjózanít és öszveegyesít, S kiirt közülünk minden bűnt s gonoszt?"
A válasz egyetlen kijelentés, egyetlen - s ezért nagyon hatásos - szó: „Reménylek." De mint Petőfi Szilvesztere, Berzsenyi is csak a távoli jövővel meri biztatni magát: „Amit század nem tehet, Az ezredek majd megteendik azt." O is, mint Vajda Péter,
barátaihoz (a hazafias társaságba tömörült pesti papnövendékekhez) intézi sorait, az ő
„szent szövetség"-ükbe veti, akárcsak Vajda Péter, reménységét, hogy beteljesednek majdan „az értelemnek nagy törvényei", és a vers végén, mint Vajda Péter is, Petőfi is, megesküszik:
Fogadjatok hát engem is barátim!
Szent frigyetekbe; íme esküszöm,
Hogy áldozatlan kézzel nem jövök:

109

S ha gerlicéim és virágaim
Kedvelni hajlandók az istenek,
Tömjényitekhez szívesen teszem.
Vajda Péter megismétli, jelzőstül, Berzsenyi „frigy" szavát: „Szent a frigy, barátaim..."; Petőfi pedig úgyszólván Berzsenyi verszárlatának rámájára szabja Szilveszter
esküjét: hat sor ez is, az is; rímtelen ötös jambusok, Berzsenyinél egy, Petőfinél három
hatodfelessel vegyítve; s ami a legfeltűnőbb, mindkét esküben azonos az első szó:
„Fogadjatok..."- ennyi egyezés nem lehet véletlen.
1815, 1844, 1848: a három szöveg keletkezésének éve. Berzsenyi, noha már a XDí.
században, a megelőző század klasszikus felvilágosodásának hitét vallja, az ész világának
terjedésétől várja az emberiség s a haza üdvét; az irodalmár kispapokat, bár buzgalmuk
a jó törekvésnek csak apró mozzanata, a „nagy ügy" felkentjeiként emeli történelmi
távlatba, s hozzájuk maga is irodalmi munkásságával csatlakozik. Három évtizeddel
később, Vajda Péternél a felvilágosodás színképén már erősen kiütközik a nyílt társadalomkritika; nagyobb nyomatékot kap a haza gondja; barátai: „apostolai a magyar
ügynek" - szinte feladja Az apostol költőjének a szót. Petőfinél a felvilágosodás egy kicsit mindig naiv bizakodását felváltja Kölcsey jelszava, a „küzdés", melyet Szilveszter
harci programmá fokoz; társai már nem csupán egyakaratú barátok, hanem minden
idő szabadság-vitézei; zászlót Vörösmartytól ragadnak kezükbe („Szabadság! itten
hordozák véres zászlóidat..."); ami pedig az áldozatot illeti, Petőfi már nem érheti be
költőelődje antikos gerlicéivel, szelíd oltárával és virágaival - ő véráldozatra esküszik.
Három évszám, három- vers, három költő: ők mondják el, hogy mi történt Magyarországon három évtized alatt, a történelemnek micsoda fölgyorsulása, eszméknek
mily sebes szárnyverése - miközben a három poéta nem tett egyebet, mint más rendbe,
más összefüggésbe állított másfél tucat szót...

Í2

