8
*

tiszatáj
I R O D A L M I ÉS K U L T U R Á L I S F O L Y Ó I R A T
A

A Magyar írók Szövetsége
Dél-magyarországi

Csoportjának

lapja
Megjelenik

Főszerkesztő:
Főszerkesztő-helyettes:

havonként

ILIA

MIHÁLY

ANNUS

JÓZSEF

Kiadja a Csongrád megyei Lapkiadó Vállalat. Felelős kiadó: Kovács László
Szerkesztőség: Szeged, Magyar Tanácsköztársaság útja 10. Táviratcím: Tiszatáj Szeged, Sajtóház. Telefon: 12-330. Postafiók: 153. Terjeszti a Magyar Posta. Előfizethető
bármely postahivatalnál, a kézbesítőknél, a Posta hírlapüzleteiben és a Posta K ö z ponti Hírlap Irodánál (KHI Budapest V., József nádor tér 1. sz.) közvetlenül vagy
postautalványon, valamint átutalással a KHI 215-96162 pénzforgalmi jelzőszámra.
Egyes szám ára 6 forint. Előfizetési díj: negyedévre 18, fél évre 36, egy évre 72 forint.
Kéziratot nem őrzünk meg és nem adunk vissza. Indexszám: 25 916.
72-2963 — Szegedi Nyomda

.
Tartalom

vr\

-r

XXVI. ÉVFOLYAM, 8. SZÁM
1972. A U G U S Z T U S
MARSALL LÁSZLÓ versei: Meditáció, Rimbaud ha
kérdezi Rimbaud-t, Szavak fickós fortyogása
KISS ANNA: Szentek, molnárok, egyebek (vers)
KISS BENEDEK versei: Lélek, vázába tűzve, Költészet, Levághatatlan, In memóriám D. Thomas, Ember, Tenger
GALAMBOS LAJOS: A menekülő (elbeszélés)
MAJTÉNYI ERIK versei: Az első lecke, Hatalmad, világ
POLNER ZOLTÁN versei: Algyő, 1968, Haláling
KOVÁCS ISTVÁN versei: A síró maszk, Ünnep nélküli
esztendők
ANNUS JÓZSEF: Zörgettek (elbeszélés)

3
6

8
10
14
17
18
20

ÖRÖKSÉG
MOHOLY-NAGY LÁSZLÖ versei (Közli: Péter László)
MOHOLY-NAGY LÁSZLÓ levelei Babits Mihályhoz
(Közli: Bodri Ferenc)

25
29

TANULMÁNY
LÁSZLÓ GYULA: Két levél a régészetről
BÁLINT CSANÁD: A magyar köznép a X—XI. században
KŐHEGYI MIHÁLY: Birkózás egy Anjou-kori nagyúrral
FÜR LAJOS: Milyen nyelven beszélnek a székelyek?

35
40
50
57

KRITIKA
FÜLÖP LÁSZLÓ: Szécsi Margit: A Madaras Mérleg
BATA IMRE: A kimondhatatlan (Vas István válogatott
versei)

67
70
1

POMOGÁTS BÉLA: Szilágyi Domokos: Sajtóértekezlet
VÖRÖS LÁSZLÖ: Somlyó György: A mesék második
könyve
LENGYEL ANDRÁS: Veres Péter: Aszály — Gyepsor
— Napszámos-énekek
RÓNAY LÁSZLÓ: Lakatos István: Egy szenvedély képei
VERES MIKLÓS: Apáti Miklós: Vándorút, Oravecz
Imre: Héj
KISS GY. CSABA: Méliusz József: Az illúziók kávéháza
SZAKOLCZAY LAJOS: Duba Gyula: Ugrás a semmibe
MERÉNYI VARGA LÁSZLÓ: Bertha Bulcsu: Meztelen
a király

74
76
78
81
82
86
88
89

Téka
SZEPESI ATTILA: Majtényi Erik: Hét nap a kutyák
szigetén; Palocsay Zsigmond: Nádiringó
OLASZ SÁNDOR: Bodor Pál: Monológ zárójelben

91
93

MŰVÉSZET
Képzőművészet
TANDI LAJOS: Samu Katalin szobrai

94

Hírek

96

Szerkesztői üzenet

96

Regénypályázat (Szépirodalmi Könyvkiadó)

96

Az ősök arca (Árpás Károly rekonstrukciói): Műmelléklet V.

ILLUSZTRÁCIÓ
László Gyula rajzai a 19., 24. és 39. oldalon, valamint
Műmelléklet X.
Moholy-Nagy László rajzai a 28. és 33. oldalon.
Fényképek régészeti leletekről a 43., 46., 47. és 49. oldalon, valamint: Műmelléklet I—IV. (Fotó: Bálint
Csanád, Hernádi Oszkár és Kónya Kálmán.)
Árpás Károly fényképe és koponyarekonstrukciói: Műmelléklet V—VI.
Szenti Ernő rajza a 66. oldalon.
Samu Katalin szobrai: Műmelléklet VII—VIII—IX.
(Fotó: Ács Sándor).
2-

\

MARSALL

LÁSZLÓ

Meditáció
A megnevezéssel
kezdődött volna csökött szárnyunk
toldása?
De nem voltam-e földszintes
mindig, mint a cékla?
S ha netán fölülről szemléltem
bármit is, mint a kútakna
vizét,
itt tőközeiben
nevek tollpihéjét
vajon azért
köpöm,
hogy összeálljon valami nagy madár:
szárnyam helyett szó-szárny,
pót-fölröptető?
Ki beszél szárnyról? És ha beszél, nem név-e a szárny is?
Ha lábnyom volna, nem kettőznék-e
akkor is:
talpat, utat, embert, vonulást? nem
szaporítanék?
Minek még egy világ, ha ott a sónak vagy csak a csillámlása —
villámlássá
nagyítva bár —, vagy csak az íze,
ha fúrófej marásává fokozva is?
Mire a duma-univerzum,
ha likacsos sajtféle a szó,
és hol egérfarka van belefűzve, hol meg egérnyál
csíkozza,
de nem látni soha a kis
szögfej-szemet?
És mi az, hogy két szótag között egy böhöm tölgyfa olykor
átesik?
Szó-szóró szájak lettünk, s e csóvák
összehegedve
rajtuk függünk magunk is?
Üj köldökzsinór?
Csecs a csecs
helyett?
Párbeszédünkre
aggatottak, talpunk alatt sár, szőnyeg,
beton?
Ki mondja: noha nyelvvel foggal fogódzunk
szavainkba,
a talpunk alatt — hézagtalanul —: föld, föld, föld?
És így cicázva akárki kérdezővel,
miért ne tódítaná:
talp és száj között a tér játszatja
bicepszét,
és mi, csinálmányainkkal
együtt e tér-izom-nótára
táncolunk?
Behorpasztjuk?
Beleemberesedünk
a térbe? és amaz
belénk-teresül?
Nem látszat ez?
S ha lógaszkodva a beszéd csecsén űrben
kalimpálunk?
És ez a díszlépés-bizonyosságú
mozdulat?
Ha csupán sajog a sarok, de semmi ütközés,
veretés,
semmi konok és kemény?
Ha minden véglegesnek
hitt viharzik,
elhagyja-beéri-elhagyja
önmagát, torlódik-elomlik,
mi magunk is, herakleitoszi
világszélben
ökörnyál, és külön ökörnyál-szél,
önmagát szálakra
szétfésülő,
3

és külön szál-szél, maga gömbölyítő,
Tévesztés
idomít minket?
elvétés?

maga

szaggató?

A magát földbe ledugó, földből föltörő erdő
helyett,
a szünetlen növényi körbe-karika
helyett:
mag-szár-virág-mag?
csak ácsolunk négy szóból
grádicsot?
És mag helyett is zöngés mammogás és gágogó
torok?
És — mondjuk — géz-földbe
ültetve a zenévé préselt
lehelet
kottafeje: kinő a géz-levelű,
géz-nyelű
géz-micsoda?
Miért nem képzeled magadat szótárnak inkább, és
nyelvtannak?
Nem vagy-e akkor isten, akit már-már beszippantanak
és
megesznek?
már-már levegő és kenyér?
Kéne-e sokat mozognod, ha csak a költőfélék
tornásztatnának?
De ha önhitt vagy is, ha kákabéleden
átpréselődik
a világ,
meghálhatnál-e,
míg két ember él?
És ember-szülőid
nélküled
élhetnek-e?
Meggyilkolni
mernének-e
téged, hogy fejest
ugorjanak
a fehér papírlap csöndjébe, vagy a létezés
özönvizébe?
Egyfajta halál árán kavics-módra
lekopni miért nem
merünk?

Rimbaud ha kérdezi Rimbaud-t
Miért is hittem, hogy a Nap földre ejtett bakancsa a szó?
lábamra húzom, fölizzok, és ha akarom,
belépek a szívedbe, vagy egy tetűserke tűzarany
lényegébe,
és ott
virrasztok?
Miért hittem, hogy sebet üthet a kapli?
hogy a veszett kutyákat mind horpaszon
rúghatom?
s az agybarázda-utakon
örök sajgású nyomot hagy a patkó?
Félálomban ha ráhagyatkoztam,
nem ocsúdtam-e
térdig
kotúban?
öregujjam
bütyke nem fagyott-e
viszkető-veresre?
Nem botlottam-estem
eleget, hogy a bőr is lejött a pofámról?
És a mászás fölfelé, részegen? a reccsenő
létrafok?
és a lábszag
övezetei?
Sajnáljam talán, hogy e kölöncöt
lerúgtam,
s hogy egér se lakja ezután, odvába
köptem?
Nem jobb-e a tettek megszállottjaival
mezítláb
Magam is félig por, hát nem a némaság éget
Nem a csönd a
legtüzesebb?
De hittem-e: hó-É,
S ha szemlátomást

kék-Ó?
fonéma-szivárvány?

rúgni a port?
csont-hamvadásig?

Vagy: egy-É, három-Ó, ha netán minden
száj-szülemény
pithagoraszi
derű kristály-éle?
Ha mindig más?
másolás? sorsa: jellé
változás?
Már egy-hó-É,
kék-három-Ó?
Ó-, meg É-árnyék-szaporodás,
noha
árnyéktalan,
(mert hótalan az É, mint meztelen az Ó)?
És bánjam-e, hogy süket É, süket Ó?
hogy minden azonosan
süket?
Faggatható? (Csak az ember kérdez;)
faggatható?
(Csak ha van: kék meg egy meg három meg hó
és kérdező ha van.) És ha van kérdező?
Ha magányos, miként az É, az Ó?
Két rejtvény
egymást fejti meg?
széttépve
egymást cafat cafattal
párosul?
S ha rejtvényt
nemzenek a
rejtvény-miszlikek?
Nem sejtettem-e
régóta, én, kis izink-É,
izink-Ó?
Vétkem-e,
hogy mindig magam elé
löttyentem,
habomat hagyva rátok és veszélyes víznyelők
nyílását,
ordas pofájú
lyukakat?
Hátramaradt
magam ha kiloccsant magamat visszaszívhatta
volna,
nem ülnék-e még most is
közöttetek?
a kérdés-felelet
játék
asztalánál?
A „mi lenne ha.. ." végigtapogatása,
az
álomkóstolgatás,
talán nem lett volna soha-véget-nem-érő
Utolsó
Vacsoránk,
balsejtelmek
nélkül, mert Jézus és Júdás egy
személy?
Nem nyilvánvaló,
hogy jóllakattuk
volna
egymást
kérdésekkel
és feleletekkel,
és faltuk volna kenyér
helyett
a szállongó lehetőségek
nullásliszt-porát?
Igen, kérdezem: „mi lett volna ha ..."—,
s nem álmot kóstolgatok-e
én is, még most is elnyelődésem
után?
De mit kezdjek hátrahagyott
habommal? a lukakkal,
üregekkel,
melyeket magam vájtam a fogható
sötétségbe?
mit, a zavarotokkal,
hogy maradjatok-e,
vagy
kövessetek?
Megsúgjam-e,
hogy minden üreg útvesztőnek
álcázott
zsák?
És hihetem-e még, hogy eltűnésemmel
a lehetőséget
vacsorázók
asztalát robbantottam,
ha magamat befalva a valódi
kenyérbe,
itt a pék-melegben
újra kérdeznem
kell: „merre?", „erre vagy arra?"
Marad a kérdezés
retorikája?
Az
elnémulás?
Te, se kérdező se néma, ki vagy?

5-

Szavak fickós fortyogása.
Ha módi a kopár forma,
sehol bodor sem
cikornya,
ha a vers pár
csont-golyó,
ha tetszik, hogy
összekoccan,
mandíneres
fül-sarokban
csontváz-táncot
jár a szó;

csak azért is
elme-töben,
sötét
múzsa-keltetőben
török jó pár
szó-tojást,
hogy sok borzas
múzsa-pipe,
szőrös
baba-Beatrice
megkezdje
a
futkosást;

és a nyelv ha dákó vége,
markolatja
bunkós
gége,
s fogak bütykén
ildomos
megtámasztva
falssal bökni
szó-golyót,
hogy mind a többi
csattog, s ez a dallamos;

szó-golyó-héj
szerterúgva,
szárny-billentős
ugra-bugra
a vers
pádimentumán
jelentse, hogy
elegyesen,
Vitéz, veled
keveredem,
Csokonai, ős-komám
—,

szűk pillarés — keskeny gomblyuk
ha vigyázza, s ráncolt
homlok,
és ha méri görbe szem:
szó-golyó-boly
rendje
szép-e,
csillagképe ösztövér-e?
—
s az ész mondja: „úgy
legyen";

—,

s nyelv dákója
kirügyezzen;
gége-szélben
farktoll
rezzen,
palatális ég alatt,
páva-hús az
íny-vitorla
és a szó is páva tolla —;
csontgömb-zene
elmarad,

cirmolják bár
intrikával,
mord szemöldű
metrikával,
habzik, mint a tej ha forr:
szavak fickós
fortyogása
zubog füled
csarnokában
— más minden csak
vadkapor.

KISS

ANNA

Szentek, molnárok, egyebek
TANŰ
Kalapot húz fejedbe az aszály, mammutok,
bölények a csendből
kirobbannak, egyenes kaszákkal a megkeserítettek,
mozdul a hajdú-sapka
domb.
Nyög, megszüli barmait, mind a beszakadt dobokat, betömött
kürtöket,
jó, ha kék mundért nem növeszt rád, s nem forgat benned pipákat,
ha
csak menyasszonytáncot
libegnek a csizmák .. . elbitangolt
vagonok
jönnek teli
sapkarózsával.
Villám-fa
cserdül.
Tűz-fa, élet fája.
Kilencmillió
marék földre jeges eső zuhog.
.6

MALOM
Molnárok, kevésszavú
népek, járatják a pokol malmait,
lisztpuliszkánál
egyebet nem esznek, kutyáik is, ha csak fehéret látnak, vonítva
kushadnak
a
vadkaporba.
Ez is a szekérhez
szegődött.
A szekerest igen nyomja a nap, hurkot, zöld mérget gondol, a bajt csak
akkor veszi észre, mikor a bivalyok már benne
járnak.
— Sokáig elmaradtunk
— mondja a szekeres —, a búza, amit
elhullattunk, megnőtt
azóta.
— Nem baj — mondja az eb, aki az egészet magára vette —, majd
sietünk.
— Nem látni mást, csak az eget.
—• Majd előremegyek
—
ajánlkozik.
Hajtogatják
két oldalra a búzát, a szekeres az ebre rosszat gondol, az eb
nézi a szekeres kezét, hogy akkorák, mint két fatuskó.
Harangoznak.
Ég a malom.
Molnár
tehette.
SZENT DEMETER
' Feneketlen
kutakat ásott, akkora kaprok nőttek, hogy elképedt az adóhivatal.
Éjjel-nappal
csak szüretelt, mint aki arra van
ítélve.
Nagy ínség volt mindenfelé,
felhőben
érkeztek
a madarak,
lármázott,
csapkodta
a tenyerét,
elunta, kivágta a kaporfákat,
mindenüvé
rozsot
vetett. A rozsot meglepte a gomba. Valami könyvből kibogozta, az miféle,
mire váló, lábas, fazék, üst, sütőteknő így telt meg aztán pénzzel,
elvetette, kikelt, kellett volna kapálni. Kellett volna, de varjak jöttek,
bejártak hozzá, ültek az ágya végiben, kikapták kezéből a kenyérhéjat,
négyfelé húzkodták a takarót, szaggatták rajta az inget.
A kutak pedig kiáradtak, erőre kaptak a kaporfák, s megvesztek
a komputerek az
adóhivatalban.
SZENT MIHÁLY
Mihálynak a másik Mihályhoz mindig is nagy köze volt, kondásostor
lógott nyakában, tarisznya,
tülök.
Soha nem evett egyet a hasával, kilenc gyerekre kereste a semmit.
Egy délben az történt, hogy felemelkedett,
mezítláb, kalapban fel a disznóganéból. Percekig úgy maradt vigyázzban,
szétnézett
a repedezett
földön.
Kutya sem ugatta a
Mihály-jelenést.
A konda felnézett, rágott
tovább.
SZENT FERENC . . .
SZENT BÁLINT . . .
SZENT G Á B O R . . .
7-

KATALIN . . .
MÁRKUS . . .
VINCE . . .
ERZSÉBET . . .
MÁSODIK INTÉS
— Feleim, mondjátok utánam: pernyében csontocskát
találtam,
csontocska
búzát szaporított,
magáról malomkövet
lefordított,
malomkő magát
késsel
megszegte.
Mondjátok
utánam.
— Hitető.
— Nem
ismerlek.
— Eddig a ruhád ráncaiban hordtál, kémények zuhantak mögéd,
cégérek,
kűtkoloncok,
te né ismernél?!
— Azok ott
százszorszépek.
— Fűből kötsz gyűrűt, bokaperecet,
bürökdudákkal
harsogsz, vallod,
szabad vagy. Hitető
vagy!
— Azok ott
százszorszépek.

KISS

BENEDEK

Lélek, vázába tűzve
Lélek —
vázába
tűzve
virraszt
hogy árnyát
elűzze,
magát,
nevét,
sziromlevélre
mit a Nap írt
hogy
kibetűzze.
Rózsa,
vérbordó
rózsatűz,
jeleid mit

Ám
elparázslik
minden
betűje,
lélek,
vázába tűzve —•
virrad,
s mire
megvirrad,
nincs már csak üszke.

illatjelek,
bazsarózsa:
rejtenek?

Rózsa,
vérbordó
rózsatűz,
jeleid mit

illatjelek,
bazsarózsa:
rejtenek?

Költészet
Kavics — repül, vizet ér,
s a végtelenben
csobban.
8-

/

In memóriám D. Thomas

Levághatatlanul
Arcotok előszobájában
leülök.
Nem, megyek be, isten őrizz!
Arcotok előszobájában
fogasok.
Arcomat leveszem,
fölakasztom.
Arcotok előszobájából
kimegyek.
Nem ülök ott, isten őrizz!
Időtök ingájaként ott leng
árva, levághatatlan
arcom.

Halottját
kiadja a szív — igen.
Ha elszáll a világ s fölszáll
a lélek hangok
örvényeiben,
halállal suvikszolt
lakkcipőben
füstök közt ha fölszáll
ünnepien:
hogy maga maga
maradjon:
halottját
kiadja a szív,
igen!

Ember
Csak leng az ember mint az
ökörnyál,
szél himbálja,, viszi
huzat...
Kéz és láb vagy
amöbanyúlvány,
mikkel a horgonyzó bokrokba
kap?
S majd lóg az
megkötve
keze
lóg ernyedten,
lenne ha volna

ember, bokron a
is, a lába is,
bár ezer dolga
még ő maga is.

cérna,

Tenger
Mondd, tenger,
mondd:
hány folyó
hordja
az iszapod?
Mondd, tenger,
mondd:
hány korall építi
iszonyatod?
Tenger!
befogadod
a szennyet,
az iszapot,
zátonyok rakódnak
benned,
tornyok —
ó
tenger:
mégis a kékséget
mondod,
arcodon
az eget
ragyogtatod!
9-

GALAMBOS

LAJOS

A menekülő
1
Mindketten megjelentek a bíróságon. Ez volt az első tárgyalás, az úgynevezett békéltető. A bírónő megkérdezte a férfit:
— ö n adta be a bontóperi kérelmet?
— Én — mondta Dancs.
— Milyen címen?
— Nevezzük nézetkülönbségnek.
— Ilyen meghatározás nemigen szerepel a gyakorlatunkban — mondta a
bírónő. — Nem lehetne elhidegülésre módosítani?
— Nekem mindegy.
A bírónő az asszonyhoz fordult:
— S önnek?
— Én csak azon csudálkozom — vélte az asszony —, hogy ez a gyáva
alak meg tudta tenni ezt a lépést. Eddig mindig csak hazudozott. Ekkor emelik
fel a fizetését, ekkor lép előbbre, ekkor kap kitüntetést, s mi lett mindezekből?
Az égegyadta világon semmi. Hogyan lehet egy ilyen trógerrel együtt élni?
— Á férje közgazdaságból doktorált.
— Közönséges tróger már jelenleg, fizikailag is.
— Tisztességes állása van a városszéli termelőszövetkezetben.
— Mint kirakó munkásnak — mondta az asszony. — Köszönöm. A nagy
hanglérkodásával eddig jutott. Hogy ő micsoda szakember! Hát eddig jutott.
Mint akármely írástudatlan cigány.
— Ilyenformán ön is kívánja a válást?
— Ha ő igen, én vajon miért ne?
A bírónő nézte az erős testalkatú, negyven év felé járó Dancs Jánost s a
feleségét, aki tagadhatatlanul szép asszony volt, az iratok szerint harmincnégy
éves. Kiderült a papírokból az is, hogy hat esztendeje házasodtak össze, előzőleg házastársi közösségben egyikőjük sem élt; van egy négyéves fiúgyermekük,
egyszobás-összkomfortos állami lakásuk, bútoruk, televíziójuk, ruházatuk rendesen, és egyéb semmi más.
— Kötelességem felhívni a figyelmüket a harmadik ember sorsára —
mondta a bírónő —, a gyermekükére. Önök mindketten diplomás emberek,
közgazdászok. A szituációból ítélve egyikőjüket sem valamiféle új szerelem
zavarta meg. Feltétlenül szükségesnek tűnik a válás?
— Feltétlenül — mondta a férfi —, betelt a pohár. Én szerény, dolgozó
ember voltam mindig, nem kívántam mást, csak megértést. Lehet, hogy néha
hazudtam és nagyzoltam. Talán, hogy örömet szerezzek. Megmondtam Máriának az esküvő előtt, hogy én nagyon béketűrő ember vagyok. Rettenetesen
10-

sok mindent kibírok. De a bántások felgyülemlenek bennem, és akkor, ha úgy
adódik, felrobbantom a világot.
— Gondoljon a gyermekére.
— Otthagyom nekik a lakást — mondta Dancs János. — Fizetni fogom
rendesen a gyerektartást. Nem hiszem, hogy ezenkívül lenne más kötelességem.
— Törvény szerint aligha. De emberileg?
— Magammal viszem a gyereket, akit szeretek, ha ez így megfelelőbb
Mária számára. Hiszen látnivaló, elég nagy marha vagyok ahhoz, hogy minden
terhet magamra vállaljak.
Mária, azaz Dancs Jánosné felkiáltott:
— Hát látják, milyen? Nem látják, milyen? Lehet az ilyennel együtt élni?
Birka az ilyen.
A bírónő felállt.
— Ilyenformán akkor majd értesítjük önöket az időpontról. A szükséges
költségeket fizessék be a bírósági adminisztráción.
A felek eltávoztak.
Volt ott egy jegyzőkönyvvezető kislány, aki nagy, tiszta tekintetét ráemelte
a bírónőre:
— Matild néni számára érthető ez?
Bán Matild sokat látott már az életből, bölcs volt és nyugodt.
— Hogyne, kislányom — mondta. — Az egyik csak társadalmi elismerésre és pénzre vágyik, a másik, az a szerencsétlen férfi, csak a munkára. Bármilyen nagy szerelem lett légyen közöttük valamikor, ezek az ellentétek ősiek,
antagonisztikusak. Jaj az asszonynak, ha nem tud lépést tartani a férfival!
— De hiszen ez a nő üzletvezető. Kettőezer-kettő a havi alapbére. A férfi,
míg a járási tanácsnál ott nem hagyta az osztályvezetői állását, kettőezernyolcszázat kapott. És állami lakás! Élhetnének csendesen és rendesen.
— Csendben és rendben el fognak válni — mondta doktor Bán Matild. —
Ezt a házasságot az isten se menti meg.
— Szimpatikus nekem a férfi.
— Ne legyen. Ez többé az életben meg nem nősül.
2
Még mindig együtt haladtak az úton. Az egész város lihegett a hőségtől.
Árnyéktalan helyeken párolgott az aszfalt.
— Van annyi időd, hogy megigyunk egy kávét? — kérdezte Mária.
— Van.
— Azt hittem, már le sem ülsz velem egy presszóban.
— Leülök veled akármelyik presszóban — mondta doktor Dancs János —,
de én nem iszom kávét, inkább valami jó, hideg sört.
— Sose tiltottam.
>
— Sose mondtam, hogy tiltottad.
Mentek. Már a járda is gőzölt a melegtől.
— Kicsi Jankóm? Az én kicsi fiam?
— Nyugodj meg, jó kezekben van, az anyám vigyáz rá.
— Én azt soha nem mondtam, hogy nincs jó kezekben. A törvény adta
lehetőség szerint kéthetenként meglátogatom majd.
— Hazudsz — sziszegte az asszony. — Minden szavad hazugság. Nincs a
te szavadnak értéke. Nem fogod meglátogatni. Tudom.
— Ha így tudod,' akkor nyilván nem fogom kéthetenként meglátogatni.
Máriát elöntötte a láva.
— Gyilkolsz engem a bólintásoddal. Ezzel gyilkoltál te meg engem.
— Ha úgy gondolod: meggyilkoltalak, akkor ez nyilvánvalóan így igaz,
kedves, hiszen szerinted nekem nincs érvényes szavam.
11-

— El fogok ájulni, ha nem ülünk le azonnal.
— Ilyenformán, a bírónő szóhasználatával élve, nyilvánvaló, hogy azonnal
le kell ülnünk. Csak tizenkettő-húszkor megy kifelé a vonatom.
A Szabadság étterem kerthelyiségében ültek le.
— Rendeljek a kávédhoz konyakot? — kérdezte Dancs János.
— Ügysem rendelsz. Elfelejted, mire ideérnek.
— Kérlek, lehet, hogy elfelejtem. De für alle Fälle, rendeljek a kávédhoz
konyakot?
Mária a mutatóujja tövét rágta. A rendelés megtörtént precízen és pontosan. Ki is hozták az italokat azonnal, hiszen hol volt még a dél, s ilyenkor
mennyien tartózkodnak a kerthelyiségben?
— Bűnöző leszel — mondta az asszony.
— Nem, Mária, bűnöző én nem leszek, soha.
Az asszony itta a kávés konyakot, hunyorított.
— Furcsa, ezt még el is tudom hinni. Ahhoz túlságosan gyáva vagy.
— Attól félek, hogy a tisztességes élethez is gyáva leszek, nemsokára. Elképzeltem és megvalósítom a magamét.
Csend volt.
Doktor Dancs János ivott a söréből.
— Én mondanám — szólt Mária —, hogy gyere vissza hozzánk, és állj a
tisztességes munkahelyedre.
— Mi az én tisztességes munkahelyem?
— Diplomáztál. Osztályvezető voltál. Otthagytad.
— Következetesen — mondta a férfi. — Kifejtettem annak idején, hogy
rendkívül béketűrő ember vagyok. De ha már végletekig aláznak, összemorzsolok minden addigit, mint ezt a sörösüveget most, az egyetlen markommal.
És valóban összemorzsolta az üveget.
— Anélkül, hogy vérezne a kezem.
S valóban úgy morzsolta össze, hogy nem vérzett utána a keze.
— Bennem csak a hit volt, mindig — mondta. — A munkámban úgy
húztam, mint hét bivaly. Mondták, hogy fizetésemelés. Mondták, hogy kitüntetés. Mondták, hogy prémium. Nyet fizetésemelés, nyet külföldi utazás, nyet
prémium, hadd húzzon a marha, úgyis húz.
— Ezeket te csak kitaláltad.
— Igen?
— Hogy ideig-óráig örömet szerezz nekem.
Doktor Dancs János bólintott:
— Helyben vagyunk. Én mindenkor, mindent kitaláltam. Minek ülünk
még?
— Még egy konyakot — kérte az asszony.
— Jó. Még egy konyakot és még egy sört. Van pénzem, ne félj. Ebben a
társadalomban pontosan megtaláltam az engem megillető helyet. Végre segédmunkás lehettem, akit meg is fizetnek.
— Egy doktor segédmunkás!
— Az hál' istennek.
— Engem az háborított fel elsősorban is, hogy trógerruhában jöttél haza,
s nem úriemberként. Ezt nem lehet elviselni, János, értsd meg. Nem tudok
így az emberek szemébe nézni. Énrajtam ne röhögjenek.
Dancs elmosolyodott:
— Csak rajtam, mi? Te is. Még az ágyban is. „Ne nyúlj hozzám, csak
akkor nyúlj hozzám, ha kérlek rá!" Vége. Megteremtem a magam világát rajtad kívül és a társadalmon kívül. Nincs más választásom. Porig aláztáttam
mindenütt. Én, aki a légynek se vétettem.
— Mert gyáva vagy. Szükséged lenne rám.
— Nem érzek melletted semmiféle boldogságot, Mária.
12-

— Ilyen keserű lettél?
— Nem érdekes.
— Te, aki, ha igazat szóltál egyáltalán: hittél!
Doktor Dancs keményen, szikrázón nézett rá:
— Hagyjuk a marhaságokat. Mennyi gyermektartást fogsz kérni?
Az asszony megitta a konyakját:
— Ebben a válóperben tényleg nem hazudsz?
— Liba. Mennyi gyermektartást fogsz kérni, azt kérdeztem.
Az asszony tág tekintettel nézett a vérágas szemű emberre:
— Hatszáz.
Félt.
— Sok lesz?
— Nyolcszáz. Az én gyerekemről van szó.
Ültek.
— Mit akarsz elvinni a lakásból? Hiszen ugye, kijelentetted, hogy a
lakást...
— Kijelentettem, ne félj. S csak a ruháimat.
— Hazudsz.
— Nem hazudok én, nem is hazudtam soha. Te kis senki!
Százast lökött a pincérnek s elment.
3
Pontosan tizenkét perc alatt ért ki a vonat a városszéli termelőszövetkezetbe. Igen nagy gazdaság volt ez: növénytermesztéssel, kerti kultúrákkal, őszibarackkal és almával foglalkozott. A legnagyobb hasznot mégis inkább a melléküzem hozta: a fűrészüzem és ládagyár. Az alapanyag külföldről jött, tíz
vagonnál kevesebb soha nem érkezett naponta. Közel voltak a határhoz, szállítási költség a szövetkezetet alig terhelte. Pláne, hogy az anyagmozgatás és a
vagonirányítás munkáját egy nyugdíjas vasutas végezte, akinek ez az egész
mechanizmus a kisujjában volt. Havi kétmilliós haszonnal dolgozott már ez
az üzemrész.
Doktor Dancs János, leszállván a vonatról, sietett a platóra, ahová már ki
volt taszítva hat vagon fa.
— Látom, van munka — mondta az öreg nyugdíjasnak Dancs.
— Van, doktor úr.
— Mondtam már Zoltán bácsinak, hogy ne hívjon engem doktornak.
— Jól van, doktor úr, jöjjön és vegye fel a fizetését.
— Mennyi?
— ötezerhétszáz.
— Kevés.
— Dolgozzon többet, van lehetőség.
— Hétezernél alább nem fogom adni — mondta doktor Dancs.
— Van lehetőség. Attól függ, mennyi fát pakol ki.
— Amennyit akar, Zoltán bácsi. Fiatal vagyok még. Melyik vagont kezdhetem?
— A rönköset. Fűrészelésre.
—r Remek. Ez jól fizet.
Zoltán bácsi átadta neki a pénzt, megkapta az aláírást, indulni akart; pár
lépés után azonban visszafordult.
— Nem akarna mégis irodai munkát? — kérdezte Dancstól.
— Mennyiért?
— Ki tudnék járni magának a vezetőségnél havi háromezer-kettőt.
— Hülyének néz, Zoltán bácsi?
— Én csak mondom, doktor úr.
13-

— Nem vagyok többé semmiféle doktor — kiáltotta a vagon tetejéről
Dancs János. — Hányszor mondjam még? Csak a magam pénze érdekel. Űgy
fogok élni ezentúl ebben a szép világban, ahogy nekem tetszik. Kötöttségek
nélkül, szabadon.
— Engem meg csak az érdekel — mondta Zoltán bácsi —, mennyi fát
rak ki. Ha éjjel-nappal dolgozik, állandóan, megkereshet tizenkét ezret is.
— Hetet akarok.
— Mondom, amennyit akar, felőlem.
Bandukolt az irodák felé az öreg vasutas, s kissé meglógott a feje: mik
vannak a világban? Már a diploma iránt sincs felelősség? Oda jutunk, hogy
jobb lesz segédmunkásnak lenni, mint szakembernek? Nem mintha egyik
munka a másiktól alacsonyabb lenne, de mégis.
Este a keze alatt dolgozó munkások a szövetkezet központjában újonnan
megnyílt vegyesbolt előtt tanyáztak. Odament ő is. Aki még nem vette fel a
fizetését, itt megkaphatta tőle. Fogyott a sör ládaszám. A tanyák mélyeiről
erre baktatott a lányával a vén Kese Mihály. Tudta Zoltán bácsi, hogy amióta >
ez a Dancs doktor kimozdult a világból, Kese Mihályéknál lakik.
S döbbenten hallotta a szavaikat.
— Hát, mi újság, doktor úr?
— Egy hónap, és kimondják a válást.
— Mára mondta — sunyított Kese Mihály —, hogy megállapodunk véglegesen. Miben állapodunk meg?
— Lakásban, kosztban és a lányában.
A lány csak állt oldalt bután. Nemigen volt még több tizenhat évesnél,
de a melle hatalmasul fejlett.
— Csinálunk papírt?
— Semmiféle papír. A papirokon is kívülrekesztettem magam. Adok a felsoroltak fejében havi kettőezer-ötszázat.
— Az így jó — bólintott Kese Mihály, és a lányára nézett. — Hallod, te
béka. Havi kettőezer-öt!
A lányt boldog mosoly töltötte el:
— Szállhat engem akkor a doktor úr, amikor csak kedve tartja.
Kese Mihály még odasúgta Dancs Jánosnak:
— Ha gyerek kerekedne olykor, a mi gondunk. Elrekkentjük. Oda se hederítsünk ilyesmire.
S ittak.
Zoltán bácsi, a nyugdíjas vasutas hazaindult. Még mindig nagy volt a
hőség, de a tücskök már cirpeltek. Cirpeljetek, gondolta az öreg, a világban
még ez a hang nagyon jólesik nekem.

MAJTÉNYI

ERIK

Az első lecke
Ne csinálj magadnak faragott
szókat,
de tanuld meg a kövek
anyanyelvét,
másként valami iszonyú,
iszonyú
moziplakátról
álmodsz
éjjelente.
M a j t é n y i E r i k 50 é v e s . S z e r e t e t t e l
kívánunk.

14-

köszöntjük,

további

alkotó

munkájához

jó

egészséget

Recehártyád
őrizze
csillagképek
és csipkebokrok
rajzát, mint a
rovásírást, és ne bánd, hogyha
mondják,
hogy ez csak
stroboszkópia.
Cseppkövek
kívánkoznak
tenyeredbe,
hát mit akarsz ezzel a lopótökkel?
Hangárok ajtaját tárhatod
ki,
és ülsz a mosókonyha
küszöbén.
Egy obeliszket mintáztam
neked,
s a tetejébe
szélkakast
kínaezüstből
— meg is
fürösztötte,
meg is szerette már a hold.
Kitapintod
a dolgok
részletét,
akár a tolvajlámpa,
s nem áll össze
részletekből
a boltíves Egész —
hát tanuld meg a kövek
anyanyelvét!
A domboldalt
mintáztam
meg neked
öntöttvas bivalyokkal,
viharágyúk
csöndjével
és
valószínűtlen
kurrogású
dunnaludakkal.
Kezemet fölsebeztem
tavirózsák
makacs, szálkás szárával,
körmömet
lila hegyikristályok
töredezték
véresre, hogy szólhassál a színekkel.
Magamat mintáztam
meg neked
ezerszer is, és mindig
másképp
sikerült, mindig úgy, hogy
megtanulhasd
a kövek
anyanyelvét.
Homokba süppedő
cipővel
ki estefelé itt
botorkálsz
szamártövises
tar
lapályokon
nyírfát is mintáztam
neked.
Nyírfát, tiszafát,
berkenyét,
s mintáztam szelet, hogy
susogjanak,
mintáztam felhőt, hogy
elfelejtsd
azt az iszonyú
moziplakátot.
Fjordokat csipkéztem
a sivatagba,
hogy bárhol ülnél is le, lábadig
sündöröghessenek
az óceán
vakkantó kis
hullámai.

Nézd, én nem bánom, fogadjuk meg
hogy nem csinálunk többé
faragott
szókat magunknak,
s
megtanuljuk
a kövek érdes
anyanyelvét.

együtt,

Hát mintázz nekem most egy
napraforgót,
én betanítom,
hogy a
Fiastyúkot
kövesse reggelig, akár a
légvédelmi
fényszórók
kékes csóvája, és ez lesz
az első

lecke.

Hatalmad, világ...
Hatalmad,

világ,

imígyen

irigylem!

Lepkeszárny
recés
arabeszkjét,
zamattal áldott
puttonyaidat,
völgyet, ahol vacsorapárás
esték
szalmazsákján
rebbenő csók riad.
Útvesztőit
a havas
végtelennek,
halászok
hazavágyódását,
érc-súlyú titkodat, a csendet,
amint örvényes katlanok
okádják.
Gyöngyházba
karcolt
reggeleidet,
a pucéran kihasadt
királydinnyét,
nyálkás semlyékben
lúdbőrző
vizet,
s hogy milyen könnyen elbocsátasz

innét.

Sivó, szikár
sivatag-közönyöd,
farkas-fagyod,
mely gerincünkön
áthat,
roppanó ágat fáradt lomb
között
s rátapadt fészkét a csupasz
madárnak.
Immár egyik-sem-igaz
arcodat
vagy mindet adatott meg
irigyelnem.
Ellened irigyellek-e
fogak
morzsoló éle közt vagy magam
ellen?
Szíjas erő, mondd, mért hagytál
kifúlni?
Konok hullám, amely a
sziklakőnek
szenvtelen
rohan s időtlen — fiúi
rajtad-csüggésem
irigylem most
tőled.

POLNER

ZOLTÁN

Algyő, 1968
Fölfelé zuhanó füstben
állok:
ömlik az olaj, süvít a gáz.
Karácsonyeste
van.
Virraszt
velem
az útszéli bádogkrisztus,
a rögök
mélyére szakadt
dobogás.

A föld: a tövis
szegénységgel
koronázott bánat, a
hetedíziglen
rettenet.
Hiába fent
a csillagok kék
tündöklése,
ha ami él, van,
embertelen.

Harmatos, hűvös
hajnalokon
cseléd-faluk jártak
erre.
Itt vonult el a
szolga-Alföld:
szétázott lábnyomuk
még
látszik.

De halottaim nem
halottak!
A puszták alól is magasra
emelik a kigöngyölt
zászlót,
a csattogó, hatalmas
lángot.

A kitaszított,
rongy
tanyákról
itt mentek el a
harcterekre.
Őket nem lehet
megváltani!
A sorsuk: eltékozolt
ország.

Arcuk gyökéren, sáron, füstön
átsüt. Szép szavuk
hűség,
történelem. Zuhog a fény
kövekre,
fákra. Kifeszítve
az éjszaka.

Döng, dördül a
gáz-jegenyéje,
hullnak lombjából
salak-szelek.
Parázslik a sár.
A
megkínzott
néma harag, a föld
követeli
őseim törvényes
igazát.

Szívüket tapintom.
Tóduló
fekete vér minden
dobbanás.
Így élünk
együtt.
Konok dühökkel
ők.
Mi a kezünkben
lánggal.
Küzdelmünk
jelen idő:
honfoglalás.

Haláling
Homlokomra
dobott
kantár,
kék
nyerítés.
Napot halászok a szélből,
didergő
madarat.
Csorda-nyarak,
hátukon hó.
2 Tiszatáj

rideg-őszök:
17

Itat engem véres
tejjel
kökény-fejedelem.
Csillag esik téli éjből.
Sír a földön,
sivalkodik.
Jajongásod
pogány szavú
öröm.
Sós veríték marja
arcom.
Mellbimbóid
tüzes nyársak. Kést
szúrok
a varangy halál elé.

KOVÁCS

ISTVÁN

A síró maszk
íme a síró maszk, s a szemcseppentő
zöld üveg. Ott áll a
kitört ablakok között, mint a hangyák temploma.
HŰVÖS
HELYEN TARTANDÓ!
Szaruhártyám
megfehéredett
és száraz,
mint
az ostya. A szénmezőn
hóesés foszforeszkál.
Az
éjszaka
monoklija kitömött emberek mellére zuhan. Lábnyomok
szaggatott köre. Művirágok,
műlábak,
műszívek.
A szerelem
anatómiája:
„ELMAGYARÁZOM
NEKED A TÜDŐT."
Bordáim bordáknak érzik ujjaid. A szekrényen
művirágok.
Fölötte síró maszk. „ELMAGYARÁZOM
NEKED A TÜDŐT." Az
ötvös
réz anyajegyet
éget homlokomra,
mely átszakítja
a csontot.
Nem mozdulhatok.
Agyamban
könnycsepp
vándorol.
„ELMAGYARÁZOM NEKED ..." A síró maszkot zuhanó emlékek
kalapálják.
Ajkamra csorog a fém szemöldöke,
rian a fogzománc,
s a
szó rozsdásan csörömpöl
számon.
Kié az arc? Az ötvös arca? Kezét mankók szögezik
földbe,
s anyanyelvén
műlábak csikorognak.
„ELMAGYARÁZOM
..."
Fölöttem síró maszk. Szürkén kitömött emberek között az arcom.
Mellemen
a hold cserépdarabjai.
„ELMA . . ." Esik az eső. Emléked műtőlámpákra
csorog és soha meg nem alvad.
Fényében
az ég metszete.
Hunyorgó foltok. Az ötvös arcomra teszi a
maszkot...
„El..."
. . . s homlokomra
ostyát helyez.
Kezemben fekete
kréta.
18-

Ünnep nélküli esztendők
ÉVFORDULÓK
HÁZASSÁGI
ÉS TÖRTÉNELMI
SZÜLETÉSNAP
ÉRETTSÉGI
ÉS BAJTÁRSI
TALÁLKOZÓ
hány csontváz lépne
a sírból
ha lenne egy ünnep
esztendő

NÉVNAPOK

meg
nélküli

ereklye-halántékra
hullik a
a kettéfűrészelt
óra torkán
portölcsér
emelkedik
Hamlet
királyfi
rátesz egy adag
koponyát
hűtse a napot

homok

ólomba porladt
arcok
érintsétek a Hold
névjegyét
NE
ZAVARD
A TETŐN
IMBOLYGÓ
ÜNNEPEKET

2»

19

ANNUS

JÓZSEF

Zörgettek
Kötőfékek, szíjak, láncok lógtak a szögön. Kötelet választott. Kifényesedett
fakallantyú tartozott hozzá s erős hurok. Ez megfelel. A szecskavágót középre
vonszolta, s felállt rá. Megnézte a gerendát, hol lesz alkalmasabb átdobni a
kötél végét. Ekkor horkantott a csikó.
— Jól van, na. Igazad van, hozom . . .
Hónaljnyi szénát lökött a jászolba. A nagy pej kanca oldalra hajtott fejjel
gebeszkedett felé. Tenyérrel jól oldalba vágta.
— A pofádat, te . . . Annak még nőni kell! Na!
Felmászott ismét a szecskavágóra. Átlódította a kötelet a gerenda fölött, s
meghurkolta. Rákapaszkodott. Megbízhatónak találta. Kunkorította hát a másik hurkot. A nyakára illesztette, s bólintott magának, mintha ingnyakat próbálna, s azt mondaná: ez éppen jó lesz. Lekecmergett a földre, kifűzte a bakancsot, de nem vetette le. Éppen csak a kalapot tolta a szemére, mint nyári deleléskor a fa alatt. Ruhástul feküdt a priccsre.
— Így ni! Most már zöröghettek! Megmondtam, hogy engem ugyan nem
visznek el. Engem aztán nem! Két lépésre van a szecskavágó, s fölötte a kötél.
Mire megtalálnak... Jó az a kötél. Erős. Pontosan előkészítettem é n . . .
Illedelmesen ült a helyén, mint a templomban. Behúzta a nyakát, nehogy
valaki méltatlankodjék a háta mögött, hogy nem lát tőle. Mert vannak olyanok, akik már az összehúzott függönyt is bámulják. Hátha kukucskál valamelyik színész. Mások meg villognak jobbra-balra, mint a vett malac. Tojásos
Manci fel is áll az első sorban. Szembefordul a közönséggel. Űgy vizslatja a
sorokat, mintha rablót keresne, akinek ezer forintot tűztek a fejére. Pedig azt
számlálja, hányan jöttek el azok közül, akiknek ő vitte a jegyet.
„Itt vagyok, a szemed essen ki! Az a baj éppen, hogy te jöttél felénk.
Mert ha a kis tanító jön vagy a szövetkezetes Miska, hát nem lopnám itt az
isten drága napját. Két kosarat is megkötnék ennyi idő alatt. De hát ezzel
nem mer ujjat húzni az ember, akkora a pofája. Kikiabálná, hogy ez az ilyen
meg olyan sajnálja a hat forintot. Mert reakciós! Mert az egyházi adót ki
tudja fizetni! És hogy leskelődött most is, amikor ott járt. Benézett a gerenda
fölé is a gangon. Nem tudom, mit képzelt. Hogy puskát tartok ott? Vagy mi a
nehézséget? Aztán az udvart leste. Jó nagy kazal, azt mondja. Szép lucernája
lehetett! Hogy a szeme essen k i . . . Na, láttál már, itt vagyok, na! Meglátott,
s nem is bámészkodik tovább. De miért? Csak engem keresett? Mi a jóistent
akar ez annyira velem? Mert mondta: aztán föltétlen eljöjjön ám, mert nagyon tanulságos színház lesz! Majd meglátja..."
Végre eloltották a középső lámpát. Aztán szétlebbent a függöny, most már
a színpadról spriccelt a fény az ember szemébe. Valami szoba látszott odafönt.
20-

De csak egy díványféle meg az asztal volt igazi, a többi bútort úgy pingálták
a vászonra. Látszott, hogy hullámzik a szekrény, amikor egy kis légáramlat
meglibbentette. Gibercs szőke nő táncolt be a színpadra. Kis kosarat hozott a
karján, azt a földre tette, s rendezkedni kezdett az asztalon. Ruhákat hajtogatott, mint aki vasaláshoz készül. De ott is volt a vasaló kéznél, néha az
ujjával megsimította a talpát, melegszik-e már.
„Nahiszen, nézheted! Hát a bolond is tudja, hogy a villanyos vasaló csak
akkor melegszik, ha be van dugva. Ennek meg zsinórja sincs. De azért alaposan csinálja a nő, azt meg kell hagyni. Ügy tesz, mintha tényleg melegedne
már a vas. Elkapja az ujját, mintha s ü t n é . . . Hát mindenre van alkalmas
ember, na. Ámbár ez 'a fiatalasszony nem is igen való másra, igen vékonypénzűnek látszik. Na, a söprű nem is áll a kezére. Nyilván nem sokat használja. Cselédje lehet ennek . . . "
Közben beténfergett egy alacsonyabb, farosabb leányféle. A haját fésülgette, s ringatta magát a lábán, mintha táncba készülne. Az ajtó felé haladt,
s közben visszakiáltott:
— Hahó, kis Kató, meleg-é a vasaló? Hahó! Hallottad-é, kis Kató, ki a
legnagyobb kulák?
— Hahó, Ildikó! Melegszik a vasaló. Hallottam, már hallottam. Beke Matyi
nagy kulák!
Az első sorban nagyokat röhögtek, s hallatszott valami kuncogás a távolabbi sorokban is. A két nő mosolygott. A szőke még biccentett is a fejével.
Várt egy kicsit, hogy a további mondatok se vesszenek el a zajban.
— Hahó, Ildikó, meleg már a vasaló! Hallottad-é, Ildikó, ki még itt a
nagy kulák?
— Hallottam ám, hallottam. Kakuja is nagy kulák!
Talán egyetlen ember villantotta rá a szemét, ő mégis úgy érezte, minden
reflektort az arcába irányítanak, s ezernyi ökölnyi szem bámul a képébe. Ezer
száj röhög, köpköd, fröcsköl egyszerre. Majd karmok nyúlnak felé, a hátába,
nyakába mélyednek, hasogatják a húsát, hogy már a csontja fáj belé.
„Nem, az nem lehet, hogy rosszul értettem. Az én nevemet mondta. Hát
nincs is hasonló, amivel összetéveszthetném. E s e t l e g . . . De nem. Egészen biztos, hogy az én nevemet mondta. De miért? Hát ki hallott még ilyet?
Hiszen..."
Csend volt. Most nem kellett várni, hogy elüljön a röhögés. A hang folytatta, most már énekelve:
— .. .Van a népnek ellensége bőséggel! Beke Matyi, Kakuja Marci képében. Elássák a bödön zsírt, terjesztik a sok rémhírt!
— Jól mondod! Nagy kulák a Kakuja Marci, búzát esznek a disznai, hajajaj, haja-haja haj!
Nem bírta tovább. Görnyedten felállt. Valaki megrántotta a kabátját,
pisszegtek is a háta mögött, de nem ült vissza. Indult kifelé. Zörgését nem
hallották, mert közben megszólalt a zongora, a két fehérnép a színpad közepére perdült. Folytatták az éneket, s közben táncoltak, mókáztak is hozzá.
— Rosszul van? — kérdezte Terka néni az ajtóban. De nem várt választ,
kiengedte azonnal.
— Nem! Értitek? Engem akkor se vitet el! Ezt én mondom! Akár meg is
mondhatjátok neki. Mert ez olyan biztos, mint a halál! Engem aztán nem
vitet el. De nem ám!
21-

Meggyérési legények nézegették a moziplakátot, nekik hörögte el nagy fogadalmát. Azok értetlenül bámulták. Nem mertek nevetni rajta.
Látták, hogy nem részeg.
Ment, s beszélt az utcán, mint Pál Gyurka.
— Hát kidanoltattál, Kocsis Ferkó? Jól van. Kidanoltattál. Akartál te gyilkos lenni máskor is, csak nem sikerült. Hát majd- most. Kidanoltattál. Tán a
gumiskocsi fáj? Meg a föld, mi? Hát loptam én? Kaptam meg jussoltam.
Annyi se volt nekem az osztás előtt, amibe a koporsóm belefér. És a kocsi?
Itt van róla a nyugta a kezem szárán. Ezek a csomók mind a fejéstől meg a
kosárfonástól vannak. Meg az ekétől, amivel a mások földjét is karistoltam.
Hétköznap, vasárnap. Kifizettem az egyházi adót? Valamivel nyugtatni kellett
a lelkemet. Templomba én még nagy ünnepen se mehettem. Még karácsonykor
se, az éjféli misére. Én akkor is a kiskonyhában kucorogtam. Fontam a kosarat vagy morzsoltam. Itt a nyugta a kezem szárán! Nem a lopástól van. Csak
a munkában kap ilyeneket az ember.
Búzát esznek a disznaim? Búzát? D e . . . istenem, hiszen a kaparékról Imre
is motyogott valamit a múltkor. Hogy kifigyelték ám! Odalöktem a süldőknek.
Lehet, hogy Manci leskelődött. Vagy le is fényképeztek, mint Beke Matyit.
Majd kint leszek én is az azlagban. A kép mellett meg az avas ocsú, a
sonka . . . Mert zsír az nem volt, de sonka van. A lányéknál, a régi veremben.
Bödön zsír? Hát semmi zsírja nem volt annak a rossz malacnak.
Mindent följegyezhettek rólam. Mindent. A fene tudja, kiben mi lakik.
Beszél az ember a borbélynál ilyet is, olyat is. De mit mondtam én? Vagy az
is bűn, hogy meghallgatta az ember a másikat? De még ki is csúfoltam Baló
Imrét a múltkor. Mert mindig ilyenekkel jött, hogy majd a jövő hónap huszadikán megváltozik a rendszer. De szeptember elejin biztosan. Ö szokta hallgatni a tanyán Dorozsmát, az bemondta. Hogy vége lesz itt a nagy zsarolásnak, beadásnak, mindennek. Hát akkor mi lesz? Ezt kérdeztem Imrétől. Visszajön a báró. Hát örülj neki! Állhatsz vissza az ökör farához. Arathatsz a kis
részért megint. De kinevettek. Engem nevettek ki. Azt mondták, nagyobb volt
az a rész, mint ez, amit a sajátunkból kapunk. Lehet tán, hogy én is rábólogattam valamire, s az is a fülükbe jutott. Voltunk ott vagy nyolcan. Annyiból
már kerül ilyen is, olyan is.
Hát kidanoltattál, Kocsis Ferkó. Megüzented, hogy meg kell döglenem.
Hát megdöglünk. Előbb vagy utóbb mindenki sorra kerül. Te is, Ferkó, te is.
Itt aztán nincs kivétel. Azért nem gondoltam róla. Hát az első tehenit én vettem neki negyvenötben. Leromlott, szakadt jószág volt, de rábeszéltem. Vedd
meg, koma, nem bánod meg. Hallgatott is rám, tudta, hogy értek hozzá. Hogy
köszönte a másik esztendőben! Tizenkét literes szép tehén lett belőle. Évenként
ellett. Egyszer még ikreket is, emlékszem. Aztán egy ideje nem szól. Már a
köszönésemet se fogadta. Hát én se uzováltam. Akkor se, amikor már polcra
került...
— De fölvágsz, koma! Mondom, aggyisten! Tán te harangoztad a vecsernyét, oszt belesüketültél?
— Aggyisten, Mihály, neked is. De ne állj meg, menj csak a dolgodra.
Még téged is kidanolnak, hogy a kulákkal cimborálsz...
— Kulákkal?
— Eriggy csak, azt mondtam. De ezt még hallgasd meg: engem aztán nem
22-

vitet el! Érted? Most téved majd Kocsis Ferkó. Engem nem vitet el, ezt biztosra mondom. Van ám nálánál nagyobb hatalom is . . .
Legyintett, nem folytatta a beszédet. Nekilódult, s ment tovább. A másik
kerek szemmel nézett utána.
Feküdt a priccsén, s oldalt kilesett a kalap alól. A viharlámpa árnyékát
nézte.
„Tán, ha bevárnám őket. Lehet, hogy kiderülne... De ugyan mi? Hát
minden föl van jegyezve! Kocsis Ferkó az igazmondó, én meg a kulák, a reakciós, a gazember. Mit hinnének el nekem? Semmit. Na és, ha semmit? Elvisznek, s mondjuk pár év múlva kieresztenek? Ha minden földet elvesznek, csak
a kert marad, az asszony akkor is megél valahogy. A lányék is itt v a n n a k . . .
A lányék! S az unoka. A kis Ferenc. Két nap alatt elfelejt. De majd eszmélni
kezd valamikor. Hát az én nagyapám? Az egyik elesett, mondják majd neki,
a másik meg börtönben van, kisfiam. Börtönben? Hiszen oda a gazembereket,
rablókat, gyilkosokat zárják? Ugye, apa? Ugye, anya? Hát azért van a börtön . . .
Kidanoltatott. Azt énrólam már az isten se mossa le, a verebélyi szentvízzel se. Hát elmék. Mint a nagyapám. Mert nem a test bajai miatt szökünk
meg legtöbben. De nem ám. Van olyan is, igaz. Öregek, akik megvakulnak,
megnyomorodnak. A tatának semmi baja nem volt. Szemüveg nélkül olvasta
az újságot. A füle, keze lába rendben volt. Hanem a lelkét zöcskölték össze
Julisék, de nagyon. A lelkét nyomorították meg, mégis a testét pusztította el.
Biztosan így van ez rendjén. Így vagyunk teremtve. A lélek nem pusztítható
el, a test igen. Hát azt pusztítjuk el.
Ha mégse j ö n n é n e k . . . Ha ma éjjel nem jönnek, reggel kimegyek a lányékhoz. Elássuk a malac maradékait. Ne maradjon semmi nyom. De mégsem . . . Talán figyelni fognak, éppen arra várnak, hogy tegyek valamit. És ha
tényleg nem jönnek? Ha holnap se jönnek, és azután sem? Az is megeshet.
Lehet, hogy Kocsis ennyivel is beéri. Lehet. Akkor pedig úgy l e h e t . . . Nem
szabad erre gondolnom. Ha tényleg nem jönnének, ha tényleg megelégednének
a csúfsággal, amit tettek . .."
Felült a vackán. Hallgatózott. Kezében remegett a kalap. Mintha a kapu
dübbent volna. Talán valami részeg ütődött neki. Vagy suhancok dobtak követ
a túloldalról. Szokásuk az ilyesmi. De most ismétlődik a kongás, talán a kilincset is rázzák már. Többféle zaj keveredik. Nem veheti ki tisztán, mert közben horkant a csikó, s válaszol neki a kanca is.
— Ne, te!
Csend lesz most. És pattognak az ütések a kapun. Jól hallja már. A kilincset is rázzák valóban. Sűrűn csattog, pattog, kelepel a bezárt kapu nyelve.
Most találták meg a csengő fogantyúját, mert az is rákezdi. Riadt zörgéssel,
bukfencező csörömpöléssel szólal meg. Nagy erővel rángatják, csengetni nem
bír rendesen, csak repkedni, sikkantani, mint a zsinegen röptetett madár. Döng
a nagykapu. Már rúgják is. Döng. Pereg hozzá a csengő, csattog a kilincs.
A kapu deszkáján szaporább ütések is pattognak. Mint kivégzés előtt a dobok.
Beköti a bakancsot. A kalapot leveszi a fejéről, s a hámok melletti szögre
akasztja. Keresztet vet, s fellép a szecskavágóra. A keze előrenyúl, s dolgozik.
Pontosan, szakszerűen. Mert ügyes kéz az, nem fordul ki belőle semmi szerszám, semmi munka. Az a kéz mindig megbízhatóan teszi a dolgát. Most is.
*

23-

Ilust az anyja engedte be.
— Szétvered már a kerítést, te! Hát nem elég a csengő? Csihéssé teszed
az embert!
— Jaj, mert annyira sietnék . . . He, de kifogyott belőlem a szufla . . . Na,
mindjárt...
— Csak nem a kisgyerekkel van v a l a m i . . .
— Á, nem. Alszik már. Hanem a Cifra. Ellik. A feje vize már el is ment,
azért siettem, mert tudja, Ferkó csak nem úgy érti. Ha apám ki tudna jönni.
Jó a biciklije?
— Igencsak, mert délben avval járt kint a dinnyeföldön.
— Hol van apám?
— Az istállóban. Hol lenne? Mondtam már neki, hogy eladom a benti
ágyat. Mi a fenének van az? Köti azokat a rohadt kaskákat éjfélekig, aztán
meg ledől ott kint. Azt mondja, nem akar fölzörögni. N a h i s z e n . . . Most pedig
odavolt ezen az istenverte színházon, nem tudom, mért nem fekszik le rendesen . . . Na, nézd már, az a kurva macska, hát nem beette a fene. Hát besurran,
ha egy módja van rá
Sicc ki, a fene a pofádat, te! Gyere már amarról, bent
van a sifon a l a t t . . . Egye meg a kiskörmödet, menj egerészni! Na!
— Apám!
— Hallod, hé? Itt van Ilus. Hívna, mert ellik a t e h é n . . . Hát még mindig
nem alszik, nézd. Világ van. Hallod, Márton? Hát mért nem . . .
Ilus nem érkezett elkapni az anyját, olyan váratlanul és hirtelen esett
össze. Mindjárt azután, hogy az ajtót megnyitotta.

24

Moholy-Nagy László versei
„Tizenkét éves koromban verseket kezdtem írni" — vallotta 1924-ben MoholyNagy László. Nem kétséges előttem, hogy ő az a Nagy László, akinek egy-egy versét 1911-ben, majd 1912-ben a Szegedi Napló közölte. Nem ő az első diákköltő, akinek versei még középiskolás korában megjelentek az újságokban: 1899-ben Juhász
Gyula és Bauer Herbert — a későbbi Balázs Béla — ugyancsak a Szegedi Naplóban
debütált, s utóbb, 1922-ben, József Attila is csak hetedikes volt, amikor a szegedi
lapok közölték első verseit. Moholy-Nagy Lászlónak az anyjáról írott verse éppoly
jellemző, mint az i f j ú Juhász Gyula anyaversei: az apa nélkül, támasz nélkül maradt család egyetlen megtartó oszlopát ünnepli benne a fiatal művész.
„Ahogy sebesülten hazakerültem,
föladtam irodalmi terveimet"
— írta még
ugyanebben a vallomásában, miután beszámolt háborús élményeiről. Ebben azonban
téved: a Jelenkor 1918. februári számában megjelent két verse éppen úgy cáfolja
emlékezésének hitelességét, mint a Bodri Ferenctől közlendő levél, melyet 1918. december 18-án Babits Mihályhoz írt, s melynek mellékletéül — nyomuk veszett —
verseket küldött a Nyugat szerkesztőjének.
Noha Moholy-Nagy László a modern képzőművészet, grafika, fotóművészet úttörője, a modern művészetek történetében nagyon jellemző irodalmi pályakezdése,
sokoldalúsága. Ezért nem fölösleges talán — adalékul a magyar izmusok történetéhez is — közreadni ifjúkori költői kísérleteit.
PÉTER LÁSZLÖ

SZERELMES

VERSEKET...

Szerelmes verseket írjak a nőnek?
Kit minden: a vérem, a lelkem imád,
Kinél epedően az álmim időznek,
Kit bámulok égve, magasztos imát,
Mely orgonaszóval a templomi csendben
Felharsog a dóm kupolája alatt,
Honnan szelíden lemosolygnak a szentek
S búsan, haloványan az i s t e n a l a k . . .
S hiába a versnek az éke, a bája,
Hiába tekintek a nőre föl én,
Ha mindezeket nem is érzi, se látja
S elsenyvedek élve tüzének ölén,
Míg árva szivemben a vágyak izennek
Vad harcot a vágynak: ezer légió
S várom, hogy a láz, a sebek behegednek,
Hogy tűnjön a régi, enyésszen az ó.
25-

Ha dús mezejérül az asszonyiságnak
Pár búzakalászt leszakítna kezem,
Pár sárgafejű, teli búzakalászt csak:
Várnám a halált, bíboros Szerelem!
Kábultan a csók özönétül ölében,
Amely tüzelőn a fejemre letűz,
Hogy jöjjön el értem a gyászszínű ménen,
Ö, mert megemészti a testem a t ű z ! . . .
Szegedi Napló, 1911. november

5.

ANYÁM
Anyám, sodor az á r az élet hajóján
S a futó habokon míg előre megyen:
Múltba réved szemem!
Mennyi zátonyt hagytunk magunk mögött, anyám,
Zúgó hullám torlat, ó, hány fenyegetett!
S mind meglátta szemed.
S féltő aggódással s aggó szeretettel
Vezetted életem hányatott hajóját
A vad szirteken át.
S kikerülve a vészt, amely rohanni készt,
A messze partokon boldogságnak réve
Sose tűnt elénkbe.
Méla borongások, nagy szomorúságok
Kikötője várt csak eddig hűségesen,
Ahogy emlékezem.
De minden bánatunk — hiszem — hogy ígéret,
Mely ígér biztatón boldogságot, szépet,
Ha közibénk téved.
S ahol a napfényes, boldogságos, szép part:
Nevetjük, mely régen reánk borút kavart,
Nevetjük a — vihart.
Szegedi Napló, 1912. december

A DIADALMAS

3.

NYAK

Avas szokás, hogy fáj a szívem.
Pedig de jó a kínban kéjelegni!
A jégbepólyált akarás elaludt
S a leány ívelt nyakkal tovább él
S nem fúl meg görcsös ujjaim közt.
Én azt akartam, hogy márvány-sétány
Legyen nyaka szegény, feszült ujjamnak,

De ujjam lágy egységgé úgy fonódott,
Hogy reszketőn ír verseket neki.
És büszke, átkos villogó nyaka
A megkergült, kuszált erekkel,
Amelyek kéjes izgalomban
Kéken s pirossan
Rohannak össze-vissza rajta,
Mint ezerágú és rángó polip,
A nyaka — szörnyűség! fehéren,
Épen tündöklik s úgy csókoltatja
Magát az éhes és dülledt szemekkel,
Hogy én megőrülök.
Jelenkor,

IDEGEN

1918. február

TITKOK

SÜRGÖNYDRÓTJAKÉNT

Hogy fáj, hogy rémiszt kedvesem!
Fáj ezer arca, milliom alakja,
Hogy mindig más, de soha sincs bizonyság:
Nekem változik, vagy másnak üzenget,
Hogy engem csókol, vagy rajtam sikong át
Záporló tűzzel újabb kedveséhez.
Drótjául élek idegen titoknak,
Hogy rajtam át fusson minden üzenet!
Szerencsétlen fonál, remegve, búgva
Hordozom búmat és minden percemet
Vegyülve buja vágyai tüzével.
De mégis! bennem vágtat áramával,
Engem villámoz rejtélyes hatalma,
Hogy holttá sújtom, ki mohón, meztelen
Villámos kéjt vár s szerelmet hadarva
Akarja kedvesem csókját fölinni.
Jelenkor,

1918. február

Moholy-Nagy László levelei Babits Mihályhoz
Figyelmes érdeklődéssel olvastam még kéziratban — a TISZATÁJ 1971-es novemberi számában örömmel ismét — Péter László kitűnő és gazdag tanulmányát
Moholy-Nagy László pályakezdéséről, Szegeden töltött diákéveirőL A tanulmány írójának feltétlenül igazsága van, amikor munkájával a világhírű magyar művész ifjúságának, indulásának kutatására ösztönöz, elénk tárva „kölyökkutya korának" érdekes adatait.
A megjelent és reprodukciókkal teljes írás különnyomatával szinte egyidőben
érkezett dr. Gál István, az egykori és nagyszerű APOLLO főszerkesztőjének levele:
az Országos Széchényi Könyvtár kézirattárának 1952-es szerzeményű Babits-hagyatékában olyan levelekre bukkant, melyeket a tüzérségi állásokban, majd sebesültkórházban, -utóbb Budapesten időző Moholy-Nagy írt. Ugyancsak Gál István küldte
el a lapok fotómásolatát — köszönet értük ezúton is —; a kézírás és a rajzok stílusa, az aláírás és a tábori postaszámok kétségtelenné teszik, hogy ezek az egykori
szegedi diák küldeményei az egykori szegedi tanárhoz.
Babits 1906 őszétől tanít a szegedi főreáliskola felsős osztályaiban, ő a felsős
ifjúsági könyvtár irányítója is. „ . . . október elején kineveztek a szegedi állami főreáliskolához a magyarnak és a latinnak (mint rendkívüli tárgynak) t a n á r á v á . . . "
— í r j a október 27-én kelt levelében Máramarosszigetre Juhász Gyulának.
Az ez időben 11—12 esztendős Weisz László (Moholy-Nagy eredeti neve ez) a
főgimnáziumba, a mai Radnóti Miklós Gimnáziumba jár. Itt töltött éveiről, barátairól és tanárairól, iskolai pályafutásáról Péter László bőséggel ír. A „nagy gazdaságot elkártyázó és Amerikába menekült apa" (Sibyl Moholy-Nagy) helyett a család
dolgában segítő, a kisfiú taníttatását vállaló nagybácsi, dr. Nagy Gusztáv ügyvéd, a \
sikergazdag szegedi jogász, az osztrákgyűlölő agglegény és. világfi nyilván ismerte .'
Babitsot, unokaöccsének későbbi levelezése ezen a szálon is eredhetett. Dr. Nagynak
kitűnő, magyar, francia és német nyelvű könyvtára volt, korának jelentős szellemeivel levelezett. Bizonnyal feltehető, hogy hamarosan kapcsolatba került a városban
tanárkodé, a Szeged és Vidéke című lapban fordításaival, színházi kritikáival és
más írásaival jelentkező Babitscsal. Az ismeretségben közrejátszhatott a „társaság"
szatymazi kirándulásainak kedvelt szokása is. Babits második szegedi albérletében
(leveleiből tudjuk) kiváltképp kedves és köztiszteletben álló, közismert szegedi családnál lakott: Schmidtéknél, a Vitéz utca 16. szám alatt. Éder Zoltán idéz néhány
egykori Babits-tanítvány leveléből (Babits a katedrán. Bp. 1966. Szépirodalmi Kiadó),
tudunk a költő-tanár eleven kapcsolatáról az ifjúsággal. Hasonlóképpen arról, hogy
a diákok hamarost felfedezték a költőt, olvasták verseit és cikkeit, mutogatták egymásnak a helyi lap példányait: a tanár úr dolgaival.
Így tehetett a gimnazista kisdiák, Weisz László is, akinek az első öt tanévben
osztályfőnöke és magyartanára Horváth János volt (Péter adata). Érzékeny, lírai
természete mellett a kisdiák első irodalmi ösztönzést nyilván a tanárától kapott.
Különösképpen csodálattal és szeretettel nézhetett tehát a felnőtt és „befutott" költőkre: Babitsra és az 1907 októberétől ismét Szegeden tartózkodó Juhász Gyulára
Moholy-Nagy „csendes és különös gyerek volt, lelkes tanuló és nagy álmodozó..."
Elmélyült szeretettel vonzódott elhagyottan és szégyenülten visszavonult édesanyjához. Gyermekkori naplójából ( „ . . . a lelkem tudja, hogy eljön majd az idő, amikor
nevem az egész világ előtt ismert lesz...") Sibyl Moholy-Nagy idéz néhány megkapó
részletet férjéről írt monográfiájában (Moholy-Nagy. Experiment in Totality. Massachusetts Institute of Technology; Cambridge, London. 1969. Second Edition). A későbbi versekből is (angol fordításban), melyek a fiatal Lengyel József és mások
egykori lírájára emlékeztetnek; szerelmekről szólnak és szerelmekhez íródnak,
transzcendens élményekről és érzésekről, és amelyekben a, jóval későbbi feleség szerint hősünk „versenyre kelt az expresszionista A d y v a l . . . " (!). Sibyl Moholy-Nagy
szerint a kisdiák édesanyjának szándékozott örömet szerezni eredményeivel és nagy29-

rátörő terveivel. A korszak magyar történetére, így f é r j e gyermek- és i f j ú k o r á r a
vonatkozó adatai a monografusnak erősen hézagosak, megbízhatatlanok, célzatosak
és pontatlanok. De abban bizonnyal igazat kell adnunk neki, hogy a kisdiák sokat
gondolt a családi becsület helyreállítására, elégtételre, a tékozló apa által r á j u k m é r t
szégyen feledtetésére.
Az álmodozóra különös hatást tehetett tehát nagybátyja mellett néhány kulturált tanár, így a két szegedi költőhíresség is. Péter László elemzi a m á r kiállító
Moholy-Nagy és Juhász későbbi kapcsolatát, a költő gyűjteményes prózai köteteinek
kiadásával ismertté váltak „Moholiról" írt cikkei, bökverse is.
Babits és az 1913-ban jelesen érettségizett szegedi diák első érdemes találkozása
feltevésünk szerint inkább már Pesten eshetett: a fiatal joghallgató (a Galilei kör
tagja) és a tisztviselőtelepi gimnáziumban tanító, a VIII., Reviczky utca 7. szám
alatt lakó költő között. Ismeretesek Moholy-Nagy írói ambíciói és kísérletei, Péter
László felsorolja megjelent munkáit a későbbi jó barát, Hevesy Iván JELENKORában (1917—18).
Az írói pályáról ábrándozó kényszerjogász bizonnyal felkeresi a gyermekkora
óta tisztelt és feltehetően ismert Babitsot. A költő lakáscímére az utóbbi levelek
tanúsága szerint kitűnően emlékezik. De a szokatlan hangú szabad versek nem
nyerhették meg a klasszikum ízeit inkább kedvelő poéta tetszését, hiszen akkor
segítségére lenne az ifjú pályatársnak. De Nagy László a Babits révén megközelíthető folyóiratokban nem jelentkezett.
Az édesanyja kívánságára kezdett (utóbb be is fejezett) jogi tanulmányoknak,
ugyanígy a költői ábrándoknak véget vet a világháború. Moholy-Nagy hamarosan a
tüzérségnél j á r j a végig az érettségizettek háborús katonai szamárlétráját, ugyanígy
az oroszországi harcmezők poklait. „Két év frontszolgálat után hófehér csík osztotta
ketté fekete haját, de túlélte. Később, 1916-ban egy csatában egész ütege megsemmisült, egyedül ő menekült meg: kitört hüvelykujjal és a gyorsan terjedő fertőzéssel,
amely hónapokig egy katonai kórházba kényszerítette..." — í r j a Sibyl MN, nyilván
férje egykori elbeszélései nyomán. De talán összekeveri az emlékek időrendjét és a
világháború frontjait: szerinte a sebesülés az Isonzo mentén esett. A mi tudomásunk
és olvasmányaink szerint ez Oroszországban történt, a tüdőfertőzés ugyanitt. De a
következőkben Mrs. Moholy-Nagynak bizonnyal igaza van: „ . . . a négy véres esztendőben Moholy komoly emberré lett. Ritkán beszélt élményeiről, és a háborúra
mély gyűlölettel emlékezett: az emberi kultúra és civilizáció megcsúfolását látta
benne..."
A frontszolgálat és a betegség ideje hozza a költőaspiráns hadapród grafikai
elmélyülését; a folyamatról maga számolt be Németh Antal kérdéseire 1924-ben; a
feleletekből Péter László is idéz: „A háborúban színes krétavázlatokat csináltam.
Többnyire levelezőlapokra. Egy barátom, akinek néhányat üdvözletképp küldöttem,
el volt tőlük ragadtatva. A dicséret jólesett. Az eddig időtöltésül szolgáló rajzolgatás
rendszeresebbé vált. Ahogy sebesülten hazakerültem, föladtam irodalmi terveimet.
Egy akt-szabadiskolába jártam föl esténként, napközben meg lázasan rajzoltam:
tájat, figurát, arcképet. A MA rendszeres kiállításai és mindenképpen elhatározó
szellemi mozgalma lett munkám értéke. Uitz-cal, Nemes Lampérth-tal folytatott
viták, beszélgetések tisztáztak tévedéseket, egészítettek félgondolatokat. Ebben az
időben minden pénzemet reprodukciós könyvekre költöttem, és folyton képeket tanulmányoztam. Régieket, újakat, amik kezem és szemem ügyébe k e r ü l t e k . . . "
A hosszú idézet éppen a Babitshoz írt levelek idejét í r j a le, 1917 t á j á n kristályosodott tehát Moholy-Nagy grafikai munkásságában a „látvány filozófiája", melyet
később ő maga elemez, mondatait Sibyl MN idézi: „ . . . V a n Gogh tiszta rajzainak
analitikus természete azt a szándékot sugallta, hogy megkíséreljem a három dimenziós kifejezést. A próbálkozásban segédvonalakat alkalmaztam olyan helyeken is,
ahol rendszerint nem használnak ilyeneket. Az eredmény egy különleges térbeli minőség komplikált hálózata lett, amely már ú j helyzetekre is alkalmazható. Felfigyeltem arra, hogy a kísérlet hangulati, érzelmi minőséget vitt a rajzokba, mindez tel30-

jesen szándékolatlan és váratlan volt. Erről előzőleg egyáltalán nem volt tudomásom. Az 'én vonalaimmal' próbáltam elemezni a testeket, arcokat, tájakat, de az
eredmény kicsúszott a kezemből. A rajzok, a vonalak ritmikus, artikulált hálózatot
kaptak, nem annyira a tárgyakat mutatva, mint inkább az általuk kelt belső izgalmamat . . . "
Bár a Babitshoz küldötteket nem, de ilyen megoldásúaknak véljük a Magyar
Nemzeti Galéria grafikai osztályának birtokában levő, szeszélyes körökből fondorodó Moholy-Nagy-rajzokat, és hasonlóképpen a Péter László által reprodukált ö n arcképet; bennük az expresszionizmus egyéni és sajátos változatát figyelhetjük, mint
a konstruktivista kompozíciók előtti akvarelleken, olajképeken. A levelezőlapok mellett örömmel forgatnánk Moholy-Nagy 1916—19-es „noteszkönyvét", amely ha megvan, nyilván a nemrégiben meghalt feleség-monografus hagyatékában (New York)
található. Megrendülten értesültünk Moholy-Nagy kollégájától, a szintúgy világhírű
magyar pályatárstól, Kepes Györgytől, a Massachusetts Institute of Technology tanszékvezető professzorától, hogy pár hónap múlva meghalt Moholy-Nagy lánya is.
*

A Babitshoz küldött levelek kommentárt alig igényelnek, szinte önmagukat ismertetik. Az elébb leírtak jó része Péter László adatait egészíti, tanulmányának
ismeretét feltételezi. A katona és a költő kapcsolata valóságos, a levelek ú j életadattal kevéssel szolgálnak, de Moholy-Nagy ragaszkodásának példás és perdöntő
bizonyítékai. A levelezőlapok sorát — melyek megőrzése pedig Babits szeretetét és
elismerését bizonyíthatja — a frontról kezdi, majd székesfehérvári lábadozásában
folytatja tovább. Meggondolandó a feleség adata, aki az Isonzo menti hegyeket emlegeti: így Moholy-Nagy talán az olasz harctéren is tartózkodhatott. De mindenképpen később, 1917 végén, 1918 elején. Az egykori tábori postaszámok „topográfiája" bizonyosan segítene az adatok azonosításában.
A kapcsolat baráti voltára a rajzok karikírozó hajlama, az 1918. április 3-án
kelt rajzos híradás „Westend" felirata utal. Az utóbbi levelet aláírta a. szegedi jó
barát: Bach Artúr és Moholy-Nagy első szerkesztője (később művészetkritikusa),
Hevesy Iván is. Sajnos, erről a „civil" levélről (melyen a „Tábori" szót két ízben is
áthúzta a feladó) a bélyegek a bélyegző nyomatával együtt eltűntek, a feladás helye
kibogozhatatlannak látszik. De miért írt volna levelet — mondjuk — Budáról Pestre
(„Westend")? A Péter László által is említett „ösztönző jóbarát" eszerint Bach Artúr
lehetett, mellette Hevesy Iván. 1918 nyarán hősünk ismét Budapesten tartózkodott
(talán az őszi kiállítását készítette elő, esetleg szabadsága volt), erre a július elején
kelt levél (Bach Artúrhoz, Péter idézi) utal, melyben Uitznál tett látogatását írja le.
A Babitshoz küldött utolsó levél egy kéziratcsomag kísérője lehetett, MoholyNagy az időközben Budapestre (I., Mészáros u. 12. I. em. 2.) költözött édesanyja
címéről adta fel. A versek sorsáról, sajnos, nem tudunk; Babits talán átadta valamelyik folyóiratnak vagy visszajuttatta a feladónak. Ha nem így tesz, megőrizte
volna a kéziratlapokat a levél tartozékaként.
Talán az elképzelhető csalódás, a két forradalom eseményei, Moholy-Nagy
mégiscsak megérkező festői sikere, majd emigrácója szakítja meg a levelezést.
A Nemzeti Szalon 1918 őszi Moholy-Nagy-tárlata, az ez időben festett képek és akvarellek, a grafikai lapok azt igazolják, hogy alkotójuk véglegesen a képzőművészetet választotta, a művek biztosították később a művész „megélhetését" is. Néhány
korai alkotást utóbb a Műcsarnok 1970-es „XX. századi magyar származású művészek külföldön" kiállítás nagytermében láthattunk, ezek egybehangzóan a választás
helyességéről, teljes művészi odaadásról tanúskodtak.
És ezt igazolta Moholy-Nagy László további pályája is.
BODRI FERENC
31-

LEVELEK
1
Nagyságos Babits Mihály
Budapest VIII.
Reviczky utca
1917. I. 9.
A nagy hóból, ködből,
tiszteletemet.

úrnak,
Tábori postahivatal
917. jan. 10.
csöndeskés

télből küldöm

kedves

Tanár

105.
Ürnak
Nagy

Nagy László zászlós
FBMt 1/32. Táb. p. 105.

legmélyebb
László

(a hátoldalon nyomtatott rajz egy háborús téli tanyáról)
Nagyságos Babits Mihály
Budapest VIII.
Reviczky utca 7.

úrnak

2

Székesfehérvár
918. jan. 23.

a lap üres oldalán egy kávéházi zenekar ízesen gunyoros rajza; kézírással:
Hungária
Székesfehérvár
1918. I. 23.
a címzés oldalán: Mély

Nagyságos Babits Mihály
Budapest VIII.
Reviczky u. 7.

tisztelettel

úrnak

Nagy

László

3

Székesfehérvár
918. jan. 23.

a lap üres oldalán asztalnál ülő társaság rajza; kézírással:
Hungária
Székesfehérvár
1918. I. 23.
Nagyságos Babits
tanár úrnak
Budapest
Tisztviselő telepi

Mihály
főgimn.

Nagy László Kdtasp.
Feldhaubitzreg. 32. Bt. 2.

4

Tábori postahivatal
918. febr. 18.

105.

Mélyen tisztelt Tanár Ür,
Pár napja, hogy kinn vagyok s már melegség tölt el, ha haza Pestre gondolhatok,
32-

s

ilyenkor az írás örvendeztet
meg nagyon. Talán Tanár Úr sem fogja rossz
venni, ha néha-néha fölkeresem
soraimmal.
Dolgom különben elsőrangú, tisztjeink rendkívül kedves, intelligens
emberek.
Most még kihozatok egypár könyvet s aztán egészen otthon leszek.
Nagy

Nagyságos
Babits Mihály
tanár úrnak
Budapest VIII.
Reviczky utca 7. III.

néven

László

5

a bélyegző nyomata a bélyegekkel együtt letépve
az üres oldalon egy asztalra támaszkodó, a szemlélőnek háttal ülő, kalapos férfi
rajza kézírással:
1918 IV/3
Westend
Nagy László
Hevesi Iván
Bach Artúr

Nagys.
Babits Mihály
író úrnak
Budapest VIII
Reviczky u. 7. III.

6

Tábori postahivatal
918. okt. 27.
Nagy hdgy 5/80
Ukrain-Krankenzug
Bpest, I, Mészáros

649

u. 12.

a hátoldalon rajz: katonazubbonyos
férfi a szemlélőnek háttal ül,
kissé gunyoros „kroki", kézírással:
1918 X/26
Mély

3 Tiszatáj

tisztelettel
Nagy

László

33

•^tAÍÍ-«.-Vf
o
Juj-

_

,

f f t á
11

7
(levélpapíron, a boríték hiányzik)
Kedves

Tanár

Űr,

hogy valamiképen
biztosítsam
megélhetésemet
(mert a festésből egyelőre nem tudnék megélni) újságíró lettem. így kerül sor ismét arra, hogy verseimmel
is próbálkozzam.
Nagyon kérem, Kedves Tanár uramat, fogadja őket
szeretettel.
Mély
tisztelettel
Moholy Nagy László
Bpest, 1918 dec. 18.
I., Mészáros u. 12. 1/2.

34

LÁSZLÓ GYULA

Két levél a régészetről
Fiatalon természetesnek vettük, hogy vannak hivatások, életpályák. A világ
„kész volt", s mi belenőttünk az adottba, adottságaink szerint vagy anélkül, csináltuk azt, amit az elődök — de érzésünk szerint jobban, gazdagabban, forradalmibban. Én például a „szegény ember életének" régésze akartam lenni; igaz, nem
találtam rá példát régészeinknél, annál inkább a néprajzban. Most, hogy lassan
közeledek m u n k á m vége felé, felvetem a kérdést — mint mindannyian az alkonyatban —: jól csináltam-e, amit csináltam, volt-e az egésznek értelme, megérte-e, nem
herdáltam-e időmet feleslegesen?
Két levelemet közlöm ezekről a kérdésekről. A levélírás nálam — s nyilván
sokunknál — szintehogy liturgia: ünnep és számadás, belső életrajz és széttekintés a
létben, csak egy nem — száraz beszámoló. Mindez pedig megköveteli írás közben
a formát, az arányokat és a nemes tartózkodást.
Nemrégiben (a televízió portréfilmjével kapcsolatban) sok levelet kaptam —
mindegyikre becsülettel válaszoltam —, most válaszaim közül kettőt emelek ki, mert
bennük a régészetről mint tudómányról és mint emberi magatartásról esik szó. Az
egyiket történeti regényírásunk egyik jelesének válaszoltam, a másikat pedig egy
atomfizikus barátomnak. Mindkettőből csak a személyes közlendőket hagyom ki,
egyébként szó szerint közlöm, minden változtatás nélkül. A két levél egymás folytatása — akár megfordított sorrendben is.
Kőhegyi Mihály és Bálint Csanád egykori kedves tanítványaimnak, m a fiatal
barátaimnak a következőkben közölt régészeti dolgozatai elé szinte önként kívánkoznak ezek a termékeny bizonytalanságban fogant gondolatok.
LEVÉL A T Ö R T É N E L M I R E G É N Y Í R Ó H O Z
„Ügy igaz, ahogy írtad: mindketten egy dologgal bíbelődünk, a múltat a k a r j u k
a jelen számára megidézni. Mennyit töprengtem azon, hogy vajon lehetséges-e?
Érdemes-e? A legegyszerűbb válasz, amit magamnak adtam: mindig voltak emberek,
akik ezt csinálták, és mindig voltak, akik érdeklődéssel, tudásvággyal hallgatták a
régmúlt idők történeteit, természetes tehát, hogy most is vannak, most is vagyunk.
Egyik nemes f a j t á j a ez az idő múlatásának, az időének, amely a bölcsőnél kezdődik,
s végződik akkor, amikor a szív s tüdő megáll. Mindenki eltölti valamivel az idejét,
hát mi ezzel. Persze tudom á m — ne félj! —, hogy a régiek történetei nem olyanok
voltak, mint a mieink (talán-talán jobbak voltak,. mindenesetre éltek, értvén ezen,
hogy nem puszta kíváncsiság vagy érdeklődés, miatt kellettek, h a n e m mert nélküle
nem volt az ember saját nemzetsége, népe tagja, nem értette a világ dolgait stb.,
egyszóval az ember létének értelméhez tartozott a történelem. Ma: érdekesség, vagy
— önáltatással — a múlt szerkezetének felderítése, hogy a magunkét jobban értsük).
Voltaképpen ezzel a közbeszúrással elmondtam mindent: régen a történelem, a
benne kialakult kategóriák, szabályok, ünnepek és hétköznapok, maga volt az egyén
3*

35

élete. Például a manysi (vogul) világteremtési énekek választ adnak arra, hogyan
lett a föld, az ég, a tengerek, a vizek, folyók, erdők, hegyek, növények, állatok,
emberek, s hogyan kell az embernek mindennapi megélhetéséhez hálót kötni, varsát
fonni, íjat készíteni, a vadak életét megfigyelni. Aki tudta a »történelmet-«, megállta
helyét az életben, aki nem tudta, semmirevaló ember volt. S ma? Aki nem tudja,
annak energiái szabadulnak fel szaktudománya számára, s válik abban tudóssá, vagy:
a földműves embernek a műtrágya fontosabb, mint az ekevas ismerete (egyébként
sincsen ma már állat húzta eke). Ugyan ki varázsolná ma a termékenységet a régi
módon (pedig bizonyos, hogy a kujon legények meglesték ám a harmatos h a j n a l b a n
a zsenge szüzeket, amint anyaszült mezítelenül kerülték a vetést). Kinek kellünk
mi ma? Érdeklődőknek, időtöltésre, kellemes estét szerzünk nekik, esetleg páváskodnak azzal a tudással, mit regényeidből szereztek vagy tanulmányaimban olvastak.
De az a szerepe a történelemnek, amit fentebb pedzettem, már régen a múlté!
Aztán meg: nem az élet törvénye-e, hogy hagyjuk a múltat, csak tehertétel, mindent nem tarthatunk a fejünkben. Hiszen családunkból is legfennebb ha négy nemzedéket ismerünk! Mi lenne, ha mindazt magunkkal kellene hurcolnunk, ami egyszer volt — a végén, mi élők, nem lennénk, csak a múlt kérődzői! Sokszor úgy
érzem, hogy a természetes elfelejtés törvénye ellen cselekszem, tehát rosszat teszek.
No de még nincsen vége töprengéseimnek. Most jön a nehezebbje: olyan volt-e
a múlt, amilyennek mi a kevéske fennmaradt leletből, forrásból elképzeljük? Vagy
pedig önkéntelenül is saját tükörképünket idézzük, a múlt ürügyén! Mint ahogyan
a más társadalmakban működő hittérítők, utazók is kérdéseikkel stb. európainak
rajzolják e társadalmakat, csak kezdetlegesebb fokon. Pedig ma már rájöttünk, hogy
nem így van, nem magunkon keresztül kell őket megértenünk, hanem — ha lehet
— önmagukban! Ezt magyarázom a gyermekeknek (a hallgatóknak) is, el kell jutnunk a megismerésnek arra a fokára, ahol már nem a magunk gyatrább k u l t ú r á j á t
látjuk az elődökben, hanem meg vagyunk győződve arról, hogy ők mindent tudtak
— és jól tudtak —, amire szükségük volt, világuk zárt, értelmes világ volt, nem
voltak primitívek, még a legkorábbi ősember sem indult »0«-ról!
Ne nevess ki: ha írok, mindig az az érzésem, hogy mögöttem állnak s figyelnek
azok, akiknek életéről értekezek. Figyelnek, gyanakodva mérlegelnek minden szót,
minden jelzőt, minden árnyalatot: s ez bizony igen nagyra növeli a felelősséget!
Aztán meg az is törekvésem, hogy amit megírok, minden értelmes magyar ember
megérthesse (utálom a szakzsargont, amely gyakran tudatlanságot, érzéketlenséget
takar!). Ami tiszta gondolat, az rendszerint megtalálja a magához való tiszta szót.
Ne vedd zokon, hogy neked írok ugyan, de a magam gondjairól — hiszen a
leveleknek egyik értelme, hogy rajtuk keresztül »bemutatkozzunk«, hogy lássa, akinek szól, kivel is ereszkedett szóba! Folytatom tehát. A legizgalmasabb akkor lesz
munkánk, amikor olyasvalamit látunk meg egy-egy korban, amit az illető kor nem
tudott magáról, csak mi tudjuk, akik távlatból veszünk észre olyan kapcsolatokat,
amelyek átélés közben nem váltak tudatossá. Ilyen a szellemi élet és a gazdasági
élet szövevényes kapcsolódása, ilyen a minden korban jelenlevő múlt hatóereje (hiszen a legtöbb forradalmárról, újat hozóról tudjuk, hogy mondókája már régen
készülődött a korban, sokakban, csak végre formát kellett kapnia). Utólag számtalan
jó példát tudok erre a magam életéből is felhozni. Például a képzőművészeti stílusokról, amelyek sokszor a szerző akarata ellenére kerülnek bele a műbe, s ha pedig
akarja, akkor izzadságszagú, múlandó, kínkeserves dolog kerül ki keze alól.
Te talán tudod — mert mindent tudsz —, ki volt az az angol, ki egy franciának
ezt mondta: »önöknél még mindig az a modern, ami divat?« Általában az ú j n a k
ezt a hajszolását végzetesnek tartom, mert a művészet helyett ötlethajhászássá f a j u l
az ügy, a lélek csendje helyett vásári kikiáltók rekedt ordítozása jelenik meg a
vásznakon: ne oda nézzenek, nézzenek engem, én olyant mutatok, amit még nem
láttak (persze olyant mutatni a humánum területén, aminek nincsen — ha lappangva
is — múltja: hiú ábránd, vagy egyszerűen lehetetlen). Ebben a pokoli káoszban,
amely a művészetből »szenzációt« és »viccet« csinált, amely az iparművészetet és a
36-

lélekindulást összekavarta, a felelősség nagymértékben az írástudóké (az üzletembernek más a morálja, ő valóban újra, eddig-még-nem-voltra pályázik, ez a mosópor
jobb, mint az előbbi stb., stb., de a művészethez ne szóljanak — pedig szólnak).
Egyszóval — ugye Benda írta le először — az »-írástudók árulásának« szégyellnivaló
haláltáncát látjuk. A »beavatottak« fölényes és gúnyos mosolya, cinizmusa kísért
mindenben, amit művészetről írnak. De hagyjuk ezt, a dilettantizmus — mert szakszerűségének látszata mellett is az! — mindig grasszált, s miért ne uralkodnék éppen
ma? — De hogyan kanyarodtam el közös történeti gondjainktól az »írástudók á r u lásáig«? Látom m á r : a stílus kérdése miatt keletkezett ez a vargabetű. De hát
beszélgetünk, s nem is való a kötetlen beszédhez a kötött, előírt menetrend. Ami s
ahogyan éppen eszünkbe jut, azt mondjuk e l . . . "
LEVÉL EGY A T O M F I Z I K U S H O Z
„Voltaképpen valamennyien — s köztük Te is és jómagam is — a valóság viselkedését kutatjuk. Gondolom, hogy a valóságot magát csak átélni lehet, de leírni
nem. Egyikünknek sem könnyű a dolga, hiszen roppant nehéz még a valóság viselkedésének megfigyelése is. Ti nagyrészt műszeresen vagytok kötve, mi meg azáltal,
hogy amit kutatunk, nincsen jelen, hanem elmúlt, s nekünk előbb vissza kell idéznünk abból a kevésből, ami megmaradt belőle, hogy aztán a magunk által elképzelt
modellel, mint valósággal dolgozhassunk. Í r t a d : szerény vagyok, pedig csak ismerem
erőfeszítéseink határait s azt, hogy a legtöbb, amit tehetek: visszaidézzem azt, ami
volt. Ez annál jobb, minél kevesebbet teszek én hozzá! Minél inkább beleoldódik
egy-egy történész-régész a tárgyába, minél inkább azonosul egyénisége a kutatott
kor emberével, annál közelebb jut m u n k á j á n a k értelméhez. Voltaképpen nem tévedne nagyot az, aki úgy vélné, hogy a mi (régész-történész) voltunk azonos a ti
műszereitekkel. Néha — egy-egy pillanatra — teljes mélységében látni vélem e
hasonlat félelmetes voltát. Díszdoktorunk, Werner Heisenberg írta népszerű kis
könyvében, hogy műszereinken keresztül sokszor önmagunkkal találkozunk. Így van
ez a történelemben és a művészetben is. Nézd csak, kedves Barátom! Állandó tapasztalata lehet a művészemberek közt élőknek, hogy ugyanarról a modellről (tehát
a valóság ugyanazon jelenségéről) ahány művész, annyiféle képet fest! Mindegyiknek megvan a valóságértéke, csak egyik az egyik vonást, a másik a másikat hangsúlyozza, nyilván egyéniségének tükörképeként. Így: tíz kép, tíz valóság, jóllehet
mégis ugyanaz. Most tegyük át ezt saját szakmámba: egy-egy történeti kor rekonstrukciója éppen úgy magán viseli az egyéniség vonásait, akárcsak a festett kép! Nekünk pedig az kell legyen a törekvésünk, hogy személytelenné váljunk m u n k á n k
közben, hogy az egykor volt objektív valóságot közelíthessük meg. Nos, itt megint a
ti példátok segít: a komplementaritás!
Hogy egy kissé belebonyolítsalak azokba a kérdésekbe, amelyek a mi aggodalmaink, íme egy példa: úgy-ahogy — mindenesetre sok szeretettel — ismersz e n g e met. Mármost tegyük fel, hogy eltemetnek engem, s ezer év múlva egy régész kiás.
Mit tud meg belőlem: koponyámban, a fogsorban talál néhány fémtömést, u j j a m o n
jegygyűrűt, zsebemben némi pénzt, karomon órát, kabátgombjaim talán b í r j á k az
időt, cipőmön vas koptatót. És az antropológus megállapítja, hogy kelet-balti típus,
némi lapponid jelleggel. Nos, ez lennék én? Az aprópénz meg az óra, meg a fogtömés? Igen, az általunk rekonstruált valóság személytelen, az egyéniség felidézése
lehetetlen, eltűnik az időben, s csak névtelen vonásaiban él bennünk múltunk. Mégis
az elébb említettekből sok mindent megtudunk: a fogászat fejlődése, a fémötvözetek
tudása, a finom mechanizmusok megsejtése, az órákkal mért idő mítosza, sőt még
azt is meg tudnák állapítani, hogy korunkban a »csontvázas és halotthamvasztásos
temetkezési ,rítus' keveredik«, tehát valami nagy világnézeti válságban éltünk. Lám,
ilyen a mi rekonstruált valóságunk, s mégis szép.
Ilyen nehézségek láttán, ugyan miért t a r t a n á m magamat nagyra? Sokszor tűnődtem azon, hogy vajon nem az emberi természettel ellentétes működést fejtek-e ki?
Természetünk, szinte életfeltételünk, hogy a felesleges dolgokat elfelejtsük, hiszen
37-

agyunk nem bírná el teljes tapasztalat- és tudásanyagunk állandó jelenlétét. A felejtés tehát törvény, az élet, a cselekvés megkönnyítése. Nos, a mi munkánk éppen
ezzel ellentétben azt is ki akarja kutatni, azt is fel akarja tárni, amiről m á r azt
sem tudjuk, hogy elfelejtettük, mert nem is a mi életünkben történtek, h a n e m évezredeknek előtte. Nem bűn-e önmagunk tudatát olyannal terhelni, amit ballasztként már régen kidobott magából természetünk? (Ne mosolyogj kétségeimen, hiszen
ezek a kétségek egy lassan már leélt emberi élet haszontalan időpocsékolását élezik
ki!) Végül azonban megnyugszom azon, hogy a múlt milyen szenvedélyesen érdekli
az embereket, s azon is, hogy önmagunk is ebben a koordináta-rendszerben vagyunk
érthetők. S ilyenkor felvidulok: hiszen például az, hogy most ketten megértjük
egymást — múlt nélkül nem képzelhető, szavaink évezredek óta formálódnak s
közvetítenek ember és ember között, de ugyanígy látásunk, kultúránk, emberségünk
mind-mind a múlt formálóerejét hordozza, s milyen szép lenne ennek nyomozása.
De hiszen éppen ezt teszem! Akkor hát jól van — vigasztalom magamat —, s egyúttal úgy érzem, hogy becses, nagyszerű elődök néznek reám munka közben. Egyszer Kassák Lajos mondta nekem: maga ugyanazt csinálja, amit Homérosz, csak az
értelem segítségével.
Éppen a minapjában írtam egy levelet egyik író barátomnak. Ott erről írtam,
de arról is, hogy megváltozott a történelemtudomány szerepe. Régen — értvén ezen
ezeresztendőket — a mindennapi élet szerves része s minden tudás és cselekvés
kútfeje volt a történelem ismerete. Homérosz, a világ teremtéséről szóló mondák, a
Kalevala stb. legalább annyira tankönyve is volt az egykori tudásnak, mint érdekes
kalandok sorozata. Aki például a vogul világteremtési mondákat tudta — márpedig
minden felnőtt tudta! — az tudott íjat készíteni, csónakot faragni, halászni, vadászni, s az élet mindennapjában éppen olyan biztosan mozgott, mint többi társa.
Tudta a világ teremtését, az ember életrekelését, tudta az ünnepek értelmét, tudta
a halált és a másvilágot, s mindezt a „történelem" tudása adta neki. Ehhez a mindennapokban formálóerőhöz képest a mi történelemtudományunk afféle sápadt
filoszság, amiben nem mi vagyunk a ludasok, hanem korunk, amely a nagy kérdésekre 'várt feleletet reátok ruházta. Ügyhogv Ti felváltotok minket, pontosabban
szólván — higgyük, mert így szép! — kétszólamúvá lesz az életünk, s e két szólam
összhangja adja a humánum szépségét: költészet és tudomány. Nem tudom, nincsen-e igazuk azoknak, akik — szerepét tekintve — a történelemtudományt a költészethez sorolják? Nem a módszert, nem a tudományos etika szilárdságát érinti ez a
besorolás, hanem csak az olvasóra tett hatását. Egyszóval visszajutottunk a homéroszi méltóságba.
Hogy egy kissé ismét a Magad hivatása s az enyém közti párhuzamosságot fűzzem-bogozzam: ma már a régészet sem lehet el a természettudományok nagyfokú
segítsége nélkül, ami felveti a műszerezettség kérdését, ami elvezet szegénységünkhöz. Mit szólnátok Ti, ha az anyag szerkezetét még mindig — mondjuk — ezerszeres nagyítású mikroszkóppal kellene nézzétek, jóllehet tudnátok arról, hogy a ""
szomszédban már milliószoros nagyításban figyelik a még mindig osztható valóságelemeket; ugye kétségbeesetten panaszkodnátok, hogy nem tudtok lépést tartani a
megismerés korszerű formáival. Nos, mi éppenséggel így vagyunk. Ügyszólván még
mindig a szemmel látható valóság kategóriáiban gondolkozunk, a leleteket így vizsgáljuk. Vannak itt-ott tiszteletreméltó kezdeményezések, hogy mi is utolérjük azokat,1: akik számára már régen túlhaladott az, amire mi mint ú j r a vágyunk.
De ne változzék ez a baráti beszélgetés panaszkodássá. Szeretném hinni, hogy
az a tíz perc, amit ennek a levélnek olvasására szántál, nem elveszett idő a számodra, mert ha csak kapkodó, henye szövegen is, de kissé megérezhetted, hogy a
régmúlt idők valóságának kutatása és a Ti »-jelenvalóság«-otoknak a kutatása közt
mennyi közös gond és aggodalom van. Vagy talán éppen ennek a levélnek alapján
38-

sorolod majd a költészethez munkánkat? Nem tudom, de hadd ismételjem meg:
igaz szeretettel köszönöm leveledet s legszebb emlékeim közt tartom számon."
*

Elöljáróban azt a kifejezést használtam: „termékeny bizonytalanság". Igen, százszor jobban szeretem ezt, mint a megülepedett „bizonyosságokat". Ez serkent kutatásra, ez ad alkalmat az elgondolkodásra s nyilván nemegyszer a tévedésre is. Az,
hogy lehetnek a leírtak között vitatható tételek? Nyilvánvaló, sőt magamnak is kedvem lenne egyikkel-másikkal vitázni, de most erre nincsen hely: következzenek
a fiatalok!

39

BÁLINT

CSANÁD

A magyar köznép a X - X I . században
V I T Á Z Ó G O N D O L A T O K A KOR RÉGÉSZETI LELETEIRŐL
A honfoglalás és kora Árpád-kori magyar köznépi régészeti anyag pontos m e g határozása még ma is nehézségekkel küzd. Igaz, az utóbbi évtized hazai k u t a t á s a i azzal biztatnak, hogy kiléphetünk a szemmel láthatólag szűk keretek közé szorult k u tatási helyzetből. Mivel azonban ezt a jelenleg is folyó m u n k á t legutóbb egy jugoszláv kolléga „nagymagyar ábrándozásnak" („grossungarische Faszination") bélyegezte, szükségesnek érzem, hogy a kérdést ilyen szempontból is felülvizsgáljuk.
A legelején kell kezdenünk.
1834 nyarán, a mai Ladánybene határában, Benepusztán gyűjtötték össze az első,
tudományosan ismertetett honfoglalás kori sír néhány mellékletét. A m e g m e n t e t t
emlékeket, az eltemetés módját barokkosan hosszú cím alatt (benne volt az egész
cikk történeti veleje) Jankovich Miklós tette közzé a Magyar Tudós Társaság Évkönyvében (II. 1832—1834): „Egy magyar hősnek, — hihetőleg, Bene vitéznek, — ki
még a' tizedik század elején, Solt fejedelemmel,
I. Berengár császárnak
diadalmas
védelmében Olaszországban jelen volt, újonnan felfedezett
tetemeiről, 's
öltözetének
ékességeiről." A leletek értékelését Jankovich a maga korában hibátlanul végezte el.
Következtetéseiben figyelembe vette, hogy „perzsa" jellegű • díszítéseket, lócsontokat,
kardot és kengyeleket stb. találtak, s velük együtt több, a keltezést biztosító p é n z t :
I. Berengár király m a j d császár (888—924) páviai és milánói veretű dénárait. M i n d ezek láttán teljes joggal állapíthatta meg, hogy honfoglalás kori sírról van szó, és
az átlyukasztott, tehát ruhát díszítő pénzek valamelyik itáliai kalandozó h a d j á r a t
zsákmányaként kerültek az országba.
A következő lelet 1853-ban, Vereben látott napvilágot. Minthogy ez leletanyagában, temetkezési szokásában hasonlatos volt a benepusztaihoz, s ismét csak voltak
benne X. századi nyugati pénzek, természetesen ugyanilyen joggal a verebi sírt is
a honfoglalókhoz köthették. A későbbiek során felbukkanó leleteket mindig az említett sírokhoz hasonlították. Ily módon gyarapodott a honfoglalókénak tartott hagyaték
a századforduló tájáig, s — mint egy történészünk rámutatott — lényegében m a is
ezt a nyomot követjük. A közelgő ezredéves évforduló t á j á n , a múlt század végén k e rült sor az első nagy összefoglalások megírására. A történettudósok — ekkor m é g
nem vált el a történelem és régészet — azt találták meg a földből kiásott anyagban,
amit a nemzeti lelkesedés, a millennium ünnepi hangulata elvárt tőlük. Felfogásuk
szerint Árpád magyarjai csupa keleties öltözékű, lovas vitézek voltak, k i k n e k puszta
neve is sok népet rettegésbe hozott. A honfoglalás kori „szép" anyagot „lefoglalták"
a magyarság számára. Kézenfekvő volt hát a gondolat — s az akkori politikai beállításnak ez jól meg is felelt —, hogy a számos, leleteiben és temetkezésében hasonló,
csak éppen szegényesebb benyomást keltő X—XI. századi temető az alávetett szlávok
hagyatékát jelzi.
A nemzetiségek történetírása szintén a századfordulón vett lendületet, ő s e i k r é gészeti „lefokozásán" nem kellett bánkódniok; az idő múlása őket látszott igazolni.
Egymás után váltak ismertté ezek a szegényes temetők, ill. temetőrészletek. Leleteik
a tarsolylemezes, övgarnitúrás stb. temetkezésekkel szemben letelepült, földművelő
népességről tanúskodtak, és számuk felülmúlta az előbbiekét. A szomszéd országok
kutatói szinte kivétel nélkül ma is a régen kialakított úton járnak, ö k a helyi lakbs»
ság, a szlávok anyagát a ma általunk köznépinek nevezett temetőkben l á t j á k , a m a L
gyarságot — akár romantikus történészelődeink — változatlanul kizárólag ékszerekkel teletűzdelt, nomád katonanépnek tartják.
40-

Egy fél évszázadig tartó, a korábbinál, rendszeresebb anyaggyűjtésre volt szükség
ahhoz, hogy felismerjük: a klasszikus honfoglaló leletcsoport szűk a magyar hagyaték
teljes meghatározásához. E területen valóban még csak a kérdések megfogalmazásánál tartunk, így itt csak két problémát említek meg. A jellegzetesen honfoglalónak
tartott leletek Magyarország egyes területeiről szinte teljesen hiányoznak, míg ugyanott gyakran fordulnak elő köznépi temetők. Egy kutatónk már húsz éve felfigyelt
arra, hogy a tarsolylemezek stílusával jellemzett emlékanyag a Dunántúlon ritkábban fordul elő. Ez különösen azért szembetűnő, mert a honfoglalás korában a
fejedelmi család szállása is valahol Magyarország nyugati felében kellett legyen
(Budapest, Pécs környékén és a Kisalföldön keresik), sőt, a legtöbb középkori nemzetség bölcsője is a Dunántúl volt. Hasonló hiányt tapasztalunk az államalapítás korának viszonylag jól kutatott, ismert központjai körül is (Székesfehérvár, Esztergom,
Veszprém). Ugyanakkor elgondolkoztató, hogy a honfoglalás kori lelőhelyek két olyan
vidéken (elsősorban a Felső-Tisza vidéke és kisebb mértékben a Tisza—Maros—Körösök köze) sűrűsödnek a legjobban, melyeknek nem volt a X. század folyamán az
említettekhez mérhetően fontos szerepük. — Nem látunk még tisztán a magyar fazekasság egy jellegzetes terméke, a cserépüstök kérdésében. Ez az edényfajta a Kárpátmedencében kétségtelenül a magyarokhoz köthető. Az ország egyes részein a honfoglalástól talán egészen a tatárjárásig használatban volt. Még ilyen széles időbeli
használat esetén is figyelemre méltó, hogy az Alföldön egy-egy falu határában 3—6,
bográcsos lelőhelyről is tudunk, és olyan tájakon is gyakoriak (pl. Dél-Bánát), ahonnan a kutatás hiányossága vagy egyéb okok miatt ma még nem tudunk magyar emlékekről. Sokszor más típusú, de formailag egyező cserépüstök vannak X—XI. századi
leletegyüttesekben az Al-Duna mindkét oldalán; ott sejthetőleg besenyők használták.
A cserépüstök által felvetett néptörténeti kérdés megoldása a megfelelő korú déloroszországi régészeti anyag megismerésének függvénye.
Térjünk vissza a köznépi anyag meghatározásához. A századfordulón még gondolhatták azt, hogy csak a lovassírokban kereshetők a honfoglalók halottai. Időközben azonban, tisztázódott, hogy a lovastemetkezések csak a társadalom felső és középső rétegeit jelzik, míg a köznépi tömegek anyaga másutt keresendő. E felismerésben egy nagy történészünk járt elöl, aki századunk első éveiben az alábbiakat írta:
„. . .Van-e időbeli különbség a honfoglaláskorinak nevezett pogány-magyar, meg a
hajkarikák, nyakperecek által jellemzett s rendesen Árpád-házbeli királyaink érmeivel datált keresztyén magyar temetők között: erre határozott feleletet nemigen adhatunk. Mégis valószínűbbnek tartom, hogy inkább nemzetségi és társadalmi különbség van a két csoport között."
Nos, a hajkarikás, keresztény magyar temetők egyik jellemzője, hogy a régész
csak kevés tárgyat visz be a múzeumba az ásatásról — sok sír „melléklet nélküli".
Ez a kifejezés — egymás között gyakran használjuk — valójában annyit jelent, hogy
nem volt a halott mellett a romlásnak ellenálló fém, csonttárgy vagy pl. agyagedény.
A századok óta sírban nyugvó emberek ruházatáról, fából faragott és egyéb múlékony anyagból készült tárgyairól szinte semmit sem tudunk. A régészet mégsem
hibázik alapvetően, amikor e halottakat a társadalom legalsóbb rétegeihez köti,
hiszen a fémtárgyak legtöbbje valóban magasabb értékű volt, mint azok fából, csontból stb. készült megfelelői. Akinek pedig annyira sem tellett, hogy legalább egy bronzhuzalból hajlított karikát fűzhessen a hajába, az tényleg csak igen szegény ember
lehetett. A „melléklet nélküli" sírok nagyobb számú jelentkezésének két fő oka lehet:
a társadalom differenciálódása (az uralkodó osztállyal szemben kialakul a szegény
alattvalók tömege) és a világvallások elterjedése. Nyugaton a kereszténység felvételével a frank, alemann, bajor temetők egy csapásra elszegényednek, és még a sírokbán
talált tárgyak technikai színvonala is ritkábban egyezik meg a korábbival. Ott senki
sem gondol valamilyen idegen népesség föltűnésére. Tudott dolog, hogy a pogánykodásra, eretnekségre egyformán ügyelő egyház ideológiai és gazdasági okokból (ne
vesszen kárba az értékes ruha, használati tárgy stb.) egyaránt csak a személyi jellegű viseleti tárgyak eltemetését engedélyezte. Ez tapasztalható Keleten is: a moha41-

medán és zsidó vallás elterjedését többek között — az adott korszakokban — a melléklet nélküli sírok szaporodása is mutatja. Kitűnő, nálunk már régen feldolgozott
példa erre a lovastemetkezés megváltása: az egyház nem engedélyezte az értékes ló
leölését, helyette a buddhista pap vagy — éppen nálunk — a katolikus egyház kapta
meg az áldozatra szánt, felszerszámozott lovat.
A kereszténység hazai elterjedésének ezért jó jelzője a lovastemetkezés eltűnése.
A lovassírok száma éppen abban az időben ritkul meg rohamosan, amikor az egyház
kiépíti hatalmát, megszervezi a hozzá tartozó falvak adózási rendszerét. A szigorú
királyi rendeletek ellenére mégis könnyen előfordulhatott, hogy egy-egy halottat télidőben, tavaszi nagy vizek idején a pap tudta nélkül tettek le a földbe (megesett
ez még a múlt században is). Ilyen esetekben — ha tehette — a család leölte az
elhunyt hátasát. A lovastemetkezés kihunyóban levő szokását a XI. század közepén
a Vata „lázadását" jelző, illetve támogató népi mozgalom valószínűleg még egyszer
felszította. Ha Vata „leborotváltatta fejét és pogány módra három varkocsot eresztett" (ezért találni férfikoponyák mellett is hajkarikákat!), varázslókkal vette magát
körül, lóhúst evett és — megint csak a krónikás szavait idézem — „mindenféle
gonosz bűnt" is művelt, hogyne lenne lehetséges, hogy az ő idejében az uralma alá
tartozó földeken a pogányságra hajló családok — újból hangsúlyozom: ha anyagilag megengedhették maguknak — bizony leölték az elhunyt hátasát! (A Békés
melletti Povádon feltártak egy Vata-korabeli temetőt, melyben előfordult lóáldozat
is.) Leventét, András és Béla királyaink testvérét 1047-ben temették el pogány
módra! Azt is mondja róla a krónikaíró, hogy „ha tovább élt volna, és hatalmat
nyer az országon, kétségtelenül egész Magyarországot megrontja a pogány bálványozással". Semmi kétségünk nincsen aziránt, hogy a Vazul-fi herceget népe is
követte az ősi életmódban és temetkezésben. Ilyen — és más — pogány magyar
szokások mutathatók ki a Kárpát-medencei X—XI. századi temetőkben, melyeket
a nemzetközi .kutatás — a magyar eredmények figyelembe vétele nélkül — m a is
az ún. bjelobraói kultúra néven jelöli meg.
Bjelobrdo ma kis község Eszék alatt, a Duna és a Dráva szögleténél. Határában
a múlt század végén mintegy kétszáz sírós temetőt tártak fel, melyet első királyaink
által veretett pénzek a XI. század közepére, második felére kelteznek. A leletanyag meglehetősen szegényes benyomást kelt, sok sír volt „melléklet nélküli".
A bjelobrdóival teljesen egyező temetők a kora Árpád-kori Magyarország egész
területéről ismeretesek, sőt, sokban hasonlók majdnem egész Kelet-Európában előfordulnak. A hazai anyagban a honfoglaló temetkezési szokásokkal közös vonások: a
halottaknak arccal kelet felé való eltemetése, s mint említettem, a magyarokra jellemző lovastemetkezési forma megléte. A leletanyagból az a legfontosabb számunkra,
hogy több, bjelobrdóinak tartott tárgytípus megvan vitathatatlanul magyar temetőkben is. Az utóbbiak zöme a X. századra esik, míg a bjelobrdói típusúak túlnyomórészt a következő században voltak használatban. Arra kell gondolnunk, hogy a
honfoglaló magyarság jelentős mértékben hozzájárult e kultúra kialakításához, egyszerűbben fogalmazva: a honfoglalók XI. századi utódai — és elsősorban ők —
joggal kereshetők a XI. századi temetőkben.
Tételesen nehéz összefoglalni a szomszéd államok kutatói által képviselt felfogást, hogy a bjelobrdói kultúra miért elsősorban a szlávok hagyatékával egyezik
meg. Álláspontjukat a kérdés kutatásának alakulása formálta ki. Ma már csak a
korábban felrajzolt kép gazdagítását, finomítását végzik, és eredményeinket élesen
kritizálják. Egy meglehetősen túlzó nézet szerint azok a sírok tekinthetők nem magyarnak, amelyekben nincsen lovastemetkezés, szablya, tarsolylemez, palmettás övveret. E meghatározás sejthetőleg nem a fentiek együttes előfordulására vonatkozik,
hiszen tudunk olyan tarsolylemezes sírról, melyben nem volt lóáldozat nyoma; az
eddig leggazdagabb honfoglalás kori temetkezésben nem találtak tarsolylemezt; a
szablyás sírok száma mintegy félszáz körül van. Az említett szempont alapján nem
beszélhetnénk a magyarok asszonyairól sem, mivel az ő csontjaik mellől igazán nem
várhatjuk a katonáskodó férfiak felszereléseit. (Igaz, az 50-es években nálunk is
42-

úgy képzelték el a magyar—szláv kapcsolatokat, mintha a honfoglalók nők nélkül
érkeztek volna az új hazába, s feleséget az itt talált szláv lakosságból választottak.
Az embertani kutatás azóta bebizonyította e nézet tarthatatlanságát.) A lovastemetkezések rangjelző szerepéről fennebb esett szó. Az előbb a magyarokat meghatározóként felsorolt tárgyak mindegyikéről régészeink részletes elemzésekben mutatták ki,
hogy azok csak a vezető-, illetve középréteg (annak is talán csak egy része) temetkezéseiben fordulnak elő. Még egy példát sorolnék ide, a magam ásatási gyakorlatából.
Az egykori Zaránd megye területére eső, ma Szabadkígyós (Békés m.) határában levő
dombon egy 19 sírós, a X. század közepére keltezhető temetőt tártam fel. Senki nem
vádolhat nemzeti elfogultsággal, azért hogy az ide temetkező népességet magyarnak
határoztam meg (lovastemetkezések, préselt ezüst ruhadíszek, íjászfelszerelések stb.
jellemzik a leletanyagot). Ugyanakkor voltak a sírokban a határainkon túl bjelobrdóinak, szláv eredetűnek tartott tárgyak is (sima bronz karperecek, több szálból sodort nyakperecek, hajkarikák stb.). A bjelobrdói kultúra kezdetét a X. század közepére, második felére szokták tenni. Ha az valóban szláv alapú lett volna, hogyan
lehetséges, hogy a tárgyalt régészeti műveltség jellemző darabjai néhány évtizeddel
korábban, vitathatatlanul magyar környezetben jelentkeznek?

HONFOGLALÁS

KORI PRÉSELT RUHADÍSZEK KÉTSZERES
A BÉKÉS MEGYEI SZABADKÍGYÓSRÓL

NAGYÍTÁSBAN,

A bjelobrdói kultúra eredetében a hazai és külföldi kutatás egyaránt a figyelmét csak a Kárpát-medencére fordította. Ez a vizsgálati módszer eredményezte,
hogy mind ez ideig a magyarok és egyes szláv népek (horvátok, szlovének, szerbek,
szlovákok) kapcsolatairól volt szó. A kutatási irány ilyen alakulását az okozta, hogy
a bjelobrdói kultúrához kapcsolt (illetve kapcsolható) temetők és szórványleletek
súlypontja a honfoglalás kori Magyarország területére esett, míg a szomszéd népek
lakhelyeiről csak szórványosan kerültek elő ilyen leletek.
Igen valószínű, hogy itt egy tudományos optikai csalódással van dolgunk, melyet
a kutatás egyenetlensége okozott. A Kárpát-medence középső területei régészetileg
viszonylag jól átvizsgáltnak vehetők. Szakmánk elődei és lelkes amatőrök az avar
és magyar sírok ezreit bontották ki. Legtöbbjük munkája ma sok kritikával illethető,
de a régészetnek így is értékesebb, mint hogy egyes tájakon egész megyék maradnak
„fehér foltként". Csehszlovákiában csak negyedszázada indult meg a koraközépkor
céltudatos, ma kitűnően vezetett kutatása. Tőlünk délre és keletre — a kérdéses
korszakban — még mindig csak egy-két helyen folyik rendszeres feltárás. Ezért
43

hosszú ideig óvatosnak kell lennünk a következtetések levonásában. Annyi azonban
máris látszik, hogy a Szent István kori Magyarországon nagyban elterjedt női ékszerek párjai szinte egész Kelet-Európában jelen voltak; megfigyelhetők Kis-Lengyelországtól a Balkán déli csúcsáig, Karinthiától a Kijevi Oroszországig. Nem lehet
tehát ezeknek az emlékeknek keletkezését, elterjedését az eddigihez hasonló határozottsággal kizárólag a Kárpát-medencei népekhez kötni. A bjelobrdói kultúránál a
szláv komponens túlbecsülésére egyes kutatókat az késztette, hogy a fent említett
egész területen mindenütt lehetett jelentős szláv csoportok jelenlétére hivatkozni,
(így még a korinthuszi ásatások értékelésénél is, hiszen forrásos adatok beszélnek
arról, hogy a kérdéses századokban a Pelloponnészoszi félszigeten szlávok is éltek.)
Csakhogy ha egy tárgy elterjedt az Elba mentén, a cseheknél, a délszlávoknál és
Magyarország földjén, valamilyen rejtett, „etnikus vonzalomra" kellene gondolni,
mely hatalmas területeken szinte egyszerre kedveltetett meg a szlávokkal számos
ékszerformát, ugyanakkor más népek (köztük a magyarok) már csak szláv közvetítéssel ismerték volna meg ezeket. A bjelobrdói kultúra kialakításából különösen a
magyarokat nehéz kivonni, mivel a szóban forgó viseleti tárgyak elkészítése a köztudottan magas technikai felkészültségű honfoglaló ötvösöknek semmiképpen sem
jelenthetett nehézséget. Szélesebb etnikai-történelmi magyarázatra lenne szükség.
A megoldás a jövő feladata, itt csak egy gondolatot vetek fel. A tárgyalt régészeti
kultúra születését a X. század közepére, virágkorát az ezredfordulóra teszi a kutatás.
Ebben az időben kezdenek kialakulni a nemzeti államok (Lengyelország, Csehország,
Magyarország, Horvátország), stabilizálódik a feudalizmus (Bulgária, Kijevi Oroszország). Egy olcsó nyersanyaggal (bronz), egyszerű, szinte háziipari technológiával
(öntés, préselés) dolgozó régészeti műveltségről van szó. Mindez jól megfelelhetett
az Európa keleti felében újonnan kialakult s alávetett néptömegek ízlésének és
főként anyagi lehetőségeinek. Korábban a Skandinávia—Balkán—Ural közti óriási
térséget elsősorban arab és iráni kereskedők látták el keleti áruval. Belpolitikai és
gazdasági zavarok miatt ez a kereskedelem a 960-as években egész Európában viszszahúzódott. Helyében „nemzetközi vásárvárosok" születtek (Prága, Krakkó, Perejaszlavec stb.). Ezek a központok gyorsan elterjeszthették az újonnan formálódó népi
divatot, mely természetesen merített Kelet-Európa nagy fémműves hagyományaiból
(a kérdéses területen és időben Bizánc és a magyarság volt a fő közvetítő). Egy
időnek előtte elhunyt régészünk kimutatta, hogy több ruhadísz és ékszerfajta (bronzcsörgők, egyes karperectípusok, apró tengeri kagylók nyakékként való használata
stb.) a magyarok bejövetele után terjedt el szomszédaink között. Ennek legjobb példája a ruhagallér szélének ún. csüngős korongokkal való díszítése. E díszből egy-két
darab többször is felbukkan a velünk határos szláv területeken — a magyar nők
25—30—35 darabból álló „garnitúrákat" viseltek. Kereskedők szállíthatták ide-oda:
ezzel magyarázható, hogy egész készletek is előfordulnak belőlük olyan Dráva és
Száva menti temetőkben, ahol magyarok biztosan nem voltak jelen.
Az elmondottakkal a legújabb magyar eredményekhez csatlakozom, mely egyes
tárgytípusok elemzésére támaszkodva kimutatta, hogy mivel azok kereskedelmi á r u cikkek voltak, etnikus jelzőként nem használhatók. Az alábbiakban azt kísérlem
meg bemutatni, hogy mégis miért nem ellentétes ezzel az az elgondolásom, hogy
ugyanekkor a XI. századi Magyarország határain belül a bjelobrdói kultúra temetőiben elsősorban magyar lakosságot kell keresnünk.
Már az eddigiekben is szóba került néhány olyan szempont, mely e lehetőség
mellett szól. Nézzünk meg még egy párat. Először a legdöntőbbet említem: a nyelvészet bizonyságát. Ha a bjelobrdói kultúra a Szent István kori Magyarországon
valóban szláv alapú lett volna — melyben a magyar elemek csak járulékosan voltak
jelen —, akkor nem tudnánk megmagyarázni finnugor nyelvünk fönnmaradását, és
tanácstalanok lennénk a magyar népi tömegek régészeti anyagát illetően. Az utóbbira még lehet találni sokféle magyarázatot, de a szigorú törvények alapján dolgozó
nyelvtudomány eredményei aligha vitathatók. A nyelvészek a hangtörténet szabályai
alapján időrendbe sorolták szláv eredetű jövevényszavainkat. Kiderült, hogy a K á r 44-

pát-medencében átvett, korai (X—XI. századi és részben a XII. századra tehető)
szláv eredetű szavaink száma nem éri el a harmincat! (A „korai" jelző azt fedi,
hogy vannak „legkorábbi" szláv kölcsönszavaink is, mint pl. az „orosz" és „lengyel"
népnevek, s amelyeket még Dél-Oroszországban ismertünk meg a keleti szlávok révén.) Ez a szám azt fejezi ki, ami az alábbiak végiggondolásával mindenki számára
kézenfekvő: jelentős szláv tömegek esetén a honfoglaló magyarság (és utódai) elvesztette volna finnugor nyelvét (amint ez megtörtént a török eredetű dunai bolgárokkal). Számottevő arányú szlávság és azok komoly kulturális hatása esetén pedig
egész népi műveltségünk tükrözné e hatást (a kelet-európai példáknál maradva: ez
figyelhető meg a román nép kultúrájában).
Szláv kölcsönszavainkon belül is van két csoport, melyek az átvétellel kapcsolatban további megfontolásra késztetnek bennünket. Az egyik szóbokor a kovácsmesterség szavait tartalmazza. Néhány éve három szakember (régész, történész, kohómérnök) fogott össze, hogy tisztázza ennek a tekintélyes kultúrtörténeti súlyú szócsoportnak történeti hátterét. Ásatásokkal alátámasztott megfigyeléseik egyik fontos
eredménye, hogy a honfoglaló magyarok komoly kovácsmesterséggel rendelkeztek,
tehát a szláv jövevényszavak még nem jelentik okvetlenül e mesterség szláv eredetét is. Ez eléggé hihetően hangzik, hiszen csak a IX. századi magyar fejedelmi
katonaság lovas felszerelése — egy másik történész számolt utána — legkevesebb
20 tonna vas feldolgozását igényelte. Ilyen mennyiséget valóban bajosan szerezhettek volna be idegenektől. Hasonló, talán még szembetűnőbb az eset a másik szócsoporttal, nyelvünk szláv eredetű lovasterminológiájával. „Zabla", „kanca", „poroszkál" — ilyen és hasonló alapvető szavakról van szó. Nem kívánjuk ezzel „leszólni" a szláv népeket — hiszen természetesen előkelőik, katonai vezetőik avar és
frank hatásra használtak hátasokat —, de lovas népnek, jelesül a magyarokhoz hasonlíthatóan, egyikük sem volt nevezhető. Elképzelhető vajon, hogy a zablát használó,
százféle lószínt ismerő magyarok a jellegzetesen nomád poroszka járás szavait csak
a IX. század végén, a Kárpát-medencében ismerték volna meg? A nyelvtudomány
hasonlóan furcsa szókölcsönzések meglétét több népnél is kimutatta — megnyugtató
megokolást még nem talált rá. A kovácsmesterség műszavait illetően sikerült magyarázatot találni: a kovácsokat a sztyeppén mindenütt különös tisztelet övezte.
A magyaroknál tiltott dolog lehetett e szavak használata, s ezért vettek át idegen
kifejezéseket.
Nemrég a ló és lószerszám X—XI. századi értékét próbáltam megbecsülni. Számításaim egykorú rendeletek adataira és újkori néprajzi feljegyzésekre támaszkodnak. Könyves Kálmán 1100-ban kiadott törvényéből (I. 36.) indultam ki: „Amikor a
király vagy a herceg valamelyik megyébe megy, egy megyebeli harci mént vezessenek elő, s ha ez valamely okból elpusztul, a ló tulajdonosának tizenöt pensát adjanak." Nos, ez a 15 pensa ugyanannyi bizánci aranypénzzel volt egyenlő, aminek
súlya 66 gr tiszta aranynak felelt meg. A lószerszám vas tartozékai (kengyelek,
zabla, hevedercsat) kikovácsolására kb. 10 munkaóra szükséges, a fanyereg megfaragása egy teljes napi munka, a kantárzat elkészítése 25 órát igényel. (Ezek a számadatok a honfoglalás koritól nem jelentősen eltérő, újkori technológiából származnak.) Kálmán király egy másik törvényében a falvak lakosait nehéz fegyverzetű
lovas katona állítására kötelezte, ami esetenként 100 pensa terhet jelentett. Ebből a
páncél ára kb. 150 gr arany súlyának felelt meg. Mint láttuk, a lóra 60 gr-ot számolhatunk, így tehát a lószerszám értéke kb. 30 gr aranyéval lehetett egyenértékű. ,
Nézzük meg mindezt a bjelobrdói temetők szemszögéből. Kis számban, de ezekben is előfordulnak lovas- és lószerszámos temetkezések. Azok a külföldi kutatók,
akik az egész műveltséget szláv eredetűnek tartják, a lovassírokat hajlandók magyarnak elismerni. Megfeledkeznek azonban arról, hogy a sírból előkerült tárgyak
nem kizárólag a halott rangját mutatják (már amennyiben az ő személyes tárgyai
kerülnek melléje), hanem azokat a család helyezi a halott mellé, a hozzátartozók válnak meg sokszor drága ékszerektől, használati tárgyaktól — egyszer s mindenkorra!
így tehát a halott rangjából (a sírjába tett tárgyakból) egy kicsit egész családjára
45-

is következtethetünk. Következésképpen ha egy temetőben lovastemetkezést találnak,
akkor nemcsak a lovas, hanem az ő egész családja (a vezetése alá tartozó kisebb
közösség) is nomádnak, sztyeppei eredetűnek tartható. A Duna jobb partján, Zimony közvetlen szomszédságában, Batajnica falu mellett egy nagy dombon közel
száz sírt tártak fel. (Ilyen távol a mai magyar határoktól, Árpád-házi királyok pénzeivel keltezett, bjelobrdói típusú anyagú temetőt a legtöbb jugoszláv régész szláv
eredetűnek tart.) A temetőben — a többi sír közé szervesen beilleszkedve — két lovassír és három lószerszámos temetkezés volt. (Az utóbbiak jellemzője, hogy nincsenek bennük lócsontok, csak a lószerszám vas tartozékai.) Az öt sír magyar származását mindenki elismeri. A sztyeppe népeiről szóló történeti forrásokat, újabb kori
néprajzi feljegyzéseket futólag olvasó is tudja, milyen fontossága volt a nomádoknál,
a keleti népeknél a családi, nemzetségi temetőknek. A temetésnél a család súlyos
anyagi áldozatot vállalt magára a ló leölésével, a nyereg s kantár eltemetésével.

A

SZABADKtGYÖSI

RUHADÍSZEK

HELYZETE

A

SÍRBAN

Úgy vélem, a batajnicai halottakat magyaroknak kell tartanunk, akik szemtanúként
és talán aktív résztvevőiként élték át a XI. század magyar—bolgár—bizánci határvillongásokat.
Dél-Magyarország kiterjedésére más adataink is vannak. A Szerémségből m a gyar törzsnévi eredetű helyneveket (Nyék, Megyer) és további X—XI. századi lelőhelyeket ismerünk. Belgrádtól fölfelé, a Duna jobb partján tíz honfoglalás és kora
Árpád-kori lelőhely sorakozik. Az Ada Ciganlija nevű szigeten talált magyar típusú
kengyel mutatja, hogy a Duna és Száva torkolatát magyarok is szemmel tartották.
A Zimony fölötti Belegisen egy, az ezredfordulón használt település részletét hozták
napfényre. Az itt talált ló- és juhcsontok, marhabéklyó stb. az állattenyésztő életmódhoz sokban közelálló lakosságról szólnak. Magában Zimonyban került elő a
korai magyar fémművesség első ötvöseszköze: egy bronzból öntött verőtő, melyet a
női felsőruhákra varrott kerek ezüstdíszek készítésére használtak. Az előállítás a következőképpen történt: vékonyra kalapált ezüstlemezből kerek, a verőtőnél 1—2
mm-rel nagyobb lapot vágtak ki. Ezt ráhelyezték a verőtőre, majd valamilyen közvetítő anyag — pl. szurok — került az ezüst lemezre, így az ötvöskalapács ütései
egyenletesen oszlottak szét, s a lemez belepréselődött a verőtő mélyedéseibe. Hasonló
ezüstdíszek a honfoglaló női viselet legjellemzőbb darabjai közé tartoznak, a m a 46

gyarok megszállta valamennyi vidéken előfordulnak, a magyar etnikumhoz való
tartozásukat külföldi kutatók sem vonják kétségbe. Ezek a régészeti adatok jól alátámasztják a történészek megállapítását Szerém megye István kori megszervezéséről.
Ugyanez a vélemény a másik szerémségi megye, Valkó kialakulásáról, melyet a
régészet szintén megerősít. A megye székhelyén, a mai Vukovárnál az 50-es években
nagy kiterjedésű, bjelobrdóinak mondott temető részleteit ásták ki. A történeti adatok alapján nem volna-e helyesebb ebben — a temetőt ismertető kolléga szerint is
„magyar hatást" mutató — temetőben inkább István király népét látni, mintsem a
cikkíróval együtt a lakosság horvátországi kapcsolatait kutatni? (Megjegyzendő,
hogy a horvát uralkodók hatalma sohasem terjedt ki ennyire északra.)

A SZABADKÍGYÖSI DlSZ KINAGYÍTOTT
RÉSZLETE. A FELVARROSZÁL MEGMARADT
A
LYUKBAN

A honfoglalás és kora Árpád-kori Magyarország déli területeit a jugoszláv kutatás legtöbbször úgy tünteti fel, mintha az tulajdonképpen a mai határokig tartott
volna, holott éppen e vonatkozásban egyértelmű, hitelt érdemlő forrásos feljegyzéseink vannak. Az egyik a X. század első feléből származó értesülésen alapul, a
másik a XI. század első harmada körüli állapotokat adja vissza. Bíborbanszületett
Konstantin bizánci császár 950 körül írt munkájában (A birodalom
kormányzásáról)
a következőket írta a magyarok (nála: türkök) határairól: „ . . . a türkök a Duna folyón túl, Moravia földjén laknak, de azon innen is, a Duna és Száva folyó k ö z ö t t . . . "
Egy másik fejezetben a Turkia ( = Magyarország) földjén levő régi emlékeket ismerteti : „ . . . az első, ahol Turkia kezdődik, Trajánusz császár hídja . . . " (Utóbbi a mai
47

jugoszláv—román határnál volt.) A Gellért püspökről írt Nagyobbik Legendában az
1028 körül levert Ajtony „országa" kiterjedéséről a következőket olvashatjuk: „Ennek a férfiúnak ugyanis a Körös folyótól az erdélyi részekig s Vidinig és Szörényig
eső föld szolgált s mindezt hatalma alatt tartotta." (Vidin az első bolgár város a
Duna partján, Szörény pedig a mai Turnu Severin.) Még egy, a korai déli határainkra vonatkozó adat, ezúttal a helynévadásból. Őstörténetünk leghitelesebb forrásai szerint a honfoglaló magyarok a bolgárokat „nándor"-nak hívták. Gondoljunk
Nándorfehérvár nevére, eszünkbe jutnak a Zimony fölött sorakozó magyar lelőhelyek — hihetően hangzik, hogy a honfoglalás és kora Árpád-kori Magyarország déli
határa Belgrádig húzódott le.
Legvégül néhány szót témánk kutatási nehézségeiről. Sajnos, nemcsak az a k tuálpolitikai szemszögből érzékenyebb népvándorlás és középkori, hanem az évezredekre visszanyúló őskori régészet területén is elterjedőben van az a gyakorlat, hogy
a cikkírók anyaggyűjtése, érdeklődése országuk jelenlegi határánál élesen lezárul; a
tárgyak, jelenségek elterjedési térképen a lelőhelyek a sokszor 50 éves határoknál
megtorpannak. Célszerűbb lenne inkább földrajzi tájegységek vagy — középkori tanulmányok esetén — az egykori országrészek nevét használni.
Vita van közöttünk a szomszéd országok kutatóival arról, hogy mikor jelent
meg és mekkora területen terjedt el a szlávság a mai Magyarországon. Megnehezíti
az együttműködést, hogy az országonként eltérő tudományos iskolák más-más tudományos nyelvet használnak. így pl. az egyik az edények formáira, díszítéseire
alapozva ír történelmet, a másik olyan övgarnitúrás, lovassíros temetőket nevez
szlávoknak, amelyeket mi jellegzetesen avarnak tartunk. A történeti határok eltúlzására a Morva Fejedelemség („Nagymorva Birodalom") déli és keleti határait említem. Ezeket délen a Drávánál és keleten az Erdélyi Középhegységnél keresik —
holott sem régészeti, sem történeti adat nincs arról, hogy a Mojmiridák uralma akár
a Dunától is délre átterjedt volna.
A kora-középkori szlávság Kárpát-medencei megjelenését illetően a magyar
nyelvészeknek és régészeknek az a megalapozottnak látszó álláspontja, hogy Árpád
magyarjai elsősorban délszláv csoportokkal kerültek itt kapcsolatba. Az utóbbiak jól
ismert történeti események kapcsán, a 820-as években jelentek meg a későbbi DélMagyarországon. Ami az ő régészeti hagyatékukat illeti, a meghatározással még valóban adósak vagyunk. Eddig csak egy-két IX. századi szláv temetőt ismerünk, de
módszertani nehézségeik vannak szomszéd kollégáinknak is. A X—XI. századi
szlávok hagyatéka természetesen jelentősen nem térhetett el a velük azonos rangra
süllyesztett magyar köznépétől. Mindezek tisztázására nagyon sok új, pontos ásatásra
lesz szükség valamennyi Közép- és Al-Duna vidéki országban.
Az alföldi szlávság kutatásában központi szerep jut Csongrád városának. A helység neve — néhány, nem nyelvésztől származó megfejtési kísérlettől eltekintve —
szláv nyelvekből magyarázható. A történeti-régészeti szakirodalomban Csongrád egyaránt szerepel a „Nagymorva-Birodalom" és Bulgária határbástyájaként. A zavart
kájában a következő, gyakran idézett sorok olvashatók: „Ond fia, Ete sok szlovént
gyűjtött össze, s Alpár vára meg a Bődi rév között igen erős földvárat építtetett,
melyet a szlovének a maguk nyelvén Csongrádnak (Surungrad), azaz fekete várnak
alighanem Anonymus okozta. A magyarok cselekedeteiről címmel írt regényes m u n neveztek." Újból csak a magyar történettudományra hivatkozom, mely pontról
pontra kimutatta, hogy a Névtelen — sajnos — valóban nem „a parasztok hamis
meséiből vagy a regősök csacsogó énekéből" merített, hanem saját kora viszonyait
vetítette vissza három évszázaddal korábbra. (Ezzel kapcsolatban csak a román
kollégák vannak eltérő véleményen.) Csongrád esetében a régészet mondhatja ki a
döntő szót. Az ún. Belvárosban egy földvár nyomai láthatók, melyről személyes
beszélgetésekben már több régész felvetette, hogy az esetleg őskori eredetű. A kérdést — ha egyáltalán sikerül a házakkal erősen beépített területen hozzáférkőzni —
még ebben az évben ásatással kívánjuk tisztázni. Erre égető szükség van, mert egy
elgondolkoztató körülmény teljesen más irányba terelheti az egész kutatást. Csong48-

rádon él egy — a régészetet nem főfoglalkozásként művelő ember. 40 éve járja a
várost és tanyavilágát, feljegyez minden apró régészeti leletet. Évtizedek óta ott van
a városban minden csatornaásásnál, földmunkánál. Ö mondotta el nekem előkészületben levő munkája egyik eredményét: a Belváros területéről mindmáig egyetlenegy, a XIII. századnál (Anonymus kora!) korábbi edény töredék sem került elő! Megfigyelése tehát azt sugallja — ismétlem, az ásatásra vár ennek megerősítése vagy
elvetése —, hogy Csongrád várának honfoglalás kori eredetéről és így ott a korai
magyar időkben szlávok nagyarányú jelenlétéről nem lehet szó.
*

A vita barátok között szolgálja legjobban a fejlődést. Ezért próbáltam beszámolni azokról a tudományos adatokról és egyéb körülményekről, melyek a korszak
kutatását irányítják. Kívánjuk a pozitív törekvések további erősödését.

A

4

H O N F O G L A L Ó M A G Y A R O K T E R J E S Z T E T T É K EL A
KÁRPÁT-MEDENCÉBEN
A C S E R É P Ü S T H A S Z N Á L A T Á T . (EZ A D A R A B A S Z E G E D I M Ü Z E U M
KIÁLLÍTÁSÁN LÁTHATÓ)

Tiszatáj

49

KŐHEGYI

MIHÁLY

Birkózás egy Anjou-kori nagyúrral
Kölyökrégész voltam még, amikor 1962. m á j u s elején a postás egy kis ajánlott
csomagot hozott. Rajta a feladó: Tompa Község Tanácsa.
Ugyan mit akarhatnak a tompaiak? — gondoltam, és bontani kezdtem a csomagocskát. Hevenyészve összekötött, már-már széteső fotópapiros-doboz került elő a
burkolat alól.
Került elő? Dehogy. Egyenesen felrobbant, mert annyira dugig volt tömve
kinccsel. Valódi kinccsel, amilyent még régész nem látott, amióta világ a világ.
Csörgött, csúszott, szétterült, csillogott az asztalomon. Szemem-szám, még a lélegzetem is elállt. Percekig szólni sem tudtam, s amikor felrohantam jó kollégámhoz és
jó igazgatómhoz, Solymos Edéhez, az egyszerűen n e m értette összevissza beszédemet. Végre aztán nagy nehezen elmondottam, hogy a tompái tanács egy m a j d n e m
„bocsánatot kérünk, hogy élünk" hangú levélben olyan középkori ezüstleleteket k ü l dött be, amelyeknek nincsen párja széles e hazában.
Rögvest hívtam a tompái tanácsot, de az alig 50 kilométerre fekvő községből
úgy hallatszott a hang, mintha a túlvilágról jönne. Kínlódtunk vagy öt percig egymással, de végül is feladtuk a küzdelmet. Másnap aztán kiszaladtam saját mjotoromon, mert a múzeumnak akkor még nem tellett ilyen luxusra. Megtaláltam a levél
aláíróját, Simola Lajos titkárt, aki ugyan örült látogatásomnak, de izgalmamat n e m igen értette. Hanem többet ő sem tudott nálamnál, de jóindulata elvitathatatlan.
Nála nélkül nem szerzett volna tudomást a tudományos szakvilág erről a kincsről.
Mindössze a beszolgáltatót nevezte meg: az Erdőgazdaság küldte be alkalmi kocsival.
Irány a felsősáskalaposi erdőgazdaság. Nagy erdőség közepén tucatnyi ház, közöttük az irodák. Találomra benyitok az egyikbe. Négy-öt lány csivitel .egyszerre,
majd megrebbennek, elcsendesednek, valami ellenőrző főnököt vélnek bennem, de
ez csak addig tart, amíg kopott, olajos, poros munkásruhámat szemügyre nem veszik. Aztán zavartalanul tovább folyik a beszéd a vasárnapi bálról, ruhákról, lekérésekről, ú j és régi viszonyokról; Pistáról, aki egy tróger, mert csak bolondította azt
a szegény Marit, s hasonlókról. Észre sem vesznek, leírtak a jelenlevők közül. Furcsa
lehetek azért csendes türelmemmel, mert az egyik csak megkérdezi, mit akarok.
Elmondom. Erre aztán megint csend lett. Régész? Kincsek? Éppen itt? Ráadásul
idegen fiú, ha nem is szép, de legalább fiatal. (Istenem, de rég volt.)
Órákig tartó telefonálás, traktorosok kikérdezése, erdőkerülők kifaggatása u t á n
végre került valaki, aki hallott a dologról. Csakhogy azok a „fényes lemezek" n e m
Tompán kerültek elő, hanem a szomszédos Kelebián, annak is a keleti csücskében.
Sebaj, oda is elmegyek, bár enni sem volna rossz, hiszen három óra t á j t jár az
idő, de azt lehet későbben is. Keresztülmegyek Kelebián, neki a szegedi nagyútnak.
Közel járok már hozzá, amikor balra lekanyarodok a bácsboristai erdészház felé.
A tengernyi homokban sír a kis Danuvia, de cserben nem hagy. Végre itt az erdészház. Borjúnyi kutyák rohannak nekem, de aztán — nekem alig hallható — asszonyi
hangra megjámborodnak, lefekszenek. Nem tágítanak, figyelnek, de nem bántanak.
Laczi József erdészt keresem.
Nincs itthon — a kurta válasz.
Mért keresi?
Mondom.
Az asszony megenyhül. Látja, nem valami szaglászó fogdmeg vagyok, aki lelőtt
szarvas bőre után kajtat, vagy a „beszáradt" f a ügyében vizslat.
Betessékelne, de nem megyek. Különben is sietek, mert még sötétedés előtt
haza kéne érnem, rossz az első lámpám a motoron.
50-

Szerencsére az asszony mindent tudott, s míg a közel fekvő E/4-es táblára kigyalogoltunk, el is mondott mindent. Persze megszakításokkal. Én szakítottam meg
beszédjét. Hol azzal, hogy a pelyhes kiskacsákat vettem fel a földről, hol a tehenek
duzzadt és tiszta tőgyét dicsértem, hol a család irányában faggattam. Mindezt barátkozásképpen is, de nem egészen önzetlenül. Meg kellett tudjam, kinél alhatunk,
kitől lehet tejet venni reggelire, és így tovább. Apróságok, de sokszor ezek döntik
el, képes-e a régész egyáltalán dolgozni az adott terepen és a meglevő körülmények
között.
Lacziné elmesélte, hogy az ezüstlemezeket férje szedte vagy két héttel ezelőtt
egy reggeli körútján. Űj erdőt akartak telepíteni, s ezért a régi száradt fákat, tuskókat lánctalpas traktorral éjjel kiszántották. A traktoros nem vett észre semmit.
Hanem amikor a csemetéket telepíteni kezdték, Gál Sándor munkás valami csillogót
látott a hajnali napfényben. Felemelte, forgatta, újra körülnézett s az ámulattól
felkiáltott: Ide nézzenek, emberek!
Lázas kutatás kezdődött. Mindenki túrta, kaparta, hányta a homokot, mint az
ürgét kereső kutya. Kerültek is elő a szebbnél szebb darabok, csakhogy az erdész
mindenkitől elszedte a holmikat. Nem nagyon morogtak érte, mert jobban megnézve azokat, látták, hogy csak amolyan silány pléhből vannak kikalapálva. Persze
a gyereknek játszani jó lettek volna.
Laczi napokig az erdészházban tartotta a leleteket, míg azután valami dolga
akadt a központban. Felesége lebeszélése ellenére („majd kinevetnek ilyen gyerekséggel") bevitte megmutatni a találmányokat. Innen pedig már ismerjük útjukat a
múzeumig, hiszen magam csak visszafelé gombolyítottam azt a fonalat, melynek
másik végét Laczi József erdész tartotta a kezében.
Az asszony meglehetősen pontosan megmutatta az előkerülés helyét. S hogy jó
helyen járunk, az gyorsan kiderült, mert a rengeteg homokból néhány gyöngyszemet
szedegettem fel csakhamar.
— Hétfőn itt leszünk — mondtam búcsúzóul, s kértem, szedjenek össze néhány
embert az ásatáshoz. Megígérte. Hazafelé beköszöntem még az Erdőgazdaságba.
Illendőségből is, no meg a szállást és kosztolást is meg kellett szerveznem.
Hétfőn aztán kimotoroztunk Veréb Béla restaurátorral együtt, s elkezdtük a
munkát. Munkatársainkkal centiről centire átvizsgáltuk a terepet, és egy csomó
gyöngyöt találtunk még. Ezek fel sem tűntek senkinek. A gyöngyök elszórva, látszólag összevissza feküdtek, mégis egy hosszanti tengely mentén helyezkedtek el.
Nem volt nehéz kitalálni ennek okát: a traktor elkapta a gyöngysort, és húzta maga
után. Egyes szemei hosszanti sávban terültek szét. Nyilvánvaló volt, hogy kutatóárkunkat a szántással párhuzamosan kell kijelöljük a szerteheverő gyöngyök területén. Hiába mentünk azonban egyre1 lejjebb, az eredmény elmaradt. Hamarosan
rájöttünk, miért. A szokatlanul nagyméretű eke messze kidobta a földet s vele
együtt a leleteket is. Következésképpen nekünk is jobbra kell telepítenünk második
kutatószelvényünket. Ezzel azután rátaláltunk a kincs eredeti helyére, ahol további
öt lemez feküdt sértetlenül. Az eke tehát elkapta a csomóba rakott ezüstlemezek
egy részét és a felszínre dobta azokat, de néhányat meghagyott rejtekhelyén.
Ám valami azt súgta, vizsgáljuk át a szomszédos területeket is. Űjabb szelvényünk nem várt eredményt hozott: egy másik leletegyüttest. Karperecek, fülbevalók,
ruhadíszek, gyűrűk kerültek elő a sárga homokból. Valahai elrejtője talán elpusztult
a harcok során, vagy nem találta már meg a vagyont jelentő kincset. Nekünk, kései
utódoknak, mindenképpen jó zsákmány.
Hanem a neheze még csak eztán következett.
Első ránézésre is világos volt, hogy a mi anyagunk a kiskunhalas—kunfehértói
leletekkel rokon. Még előkerülési körülményei is sokban hasonlítanak a mienkéhez.
Ott tóparton találták a reggeli napfényben megcsillanó ezüsttálakat a halászok, nálunk az erdőültetők. A közelfekvő Fehér-tón előkerült csészék, tálak a Nemzeti Múzeum féltett kincsei közé tartoznak. Már a tudós Szilády Áron nagytiszteletű úrnak
sikerült megtalálni az egyik csészén a készítő nevét: Magister Sinka-t. Ráadásul
4*

51

okleveles adatokkal is egyeztetni tudta személyét. Ebből kiderült, hogy 1299—1317
között tevékenykedett, tehát a kunfehértói csészék valamikor az 1300-as évek elején
készültek. Az egyik csésze fenekén levő mintakincsnek szakasztott mása szerepel a
kelebiai korongok egyikén. Más — itt aligha részletezhető — párhuzamok is összekötik a két kincsleletet. Következésképpen a mienk ugyancsak valamikor a XIV.
század elején került ki az ötvös (talán éppen Sinka mester) keze alól.
S itt véget is vethetnénk vizsgálódásunknak, ha nem lenne a kelebiai korongok
között két, szinte teljesen egyforma darab, melynek peremén felirat van. A két
azonos verőtőből kikerült, fantasztikus sárkány alakkal díszített korongunkon a következő felirat áll: ARMELLACONSORTISPAULIBANIDEM. A felirat a sárkány
szájánál kezdődik, ezt az ötvös egy kereszttel jelezte, á m ezek után összefolyik, a
szavak nincsenek egymástól jellel vagy kisebb cezúrával elválasztva. Ennek ellenére
könnyen olvasható — s a három utolsó betű kivételével — első olvasásra érthető.
ARMELLA CONSORTIS PAULI BANI, azaz Pál bán feleségének karperecei, illetve
ékességei. Azért a biztonság kedvéért, meg a több szem többet lát elv alapján megmutattam Szálas Bélának, a kitűnő latintanárnak. Hanem a három utolsó betűvel
nem tudtunk mit kezdeni. Próbáltuk így, úgy, amúgy értelmezni, de valami mindig
sántított. Az emberi elme hajlamos mindent megfejteni és megérteni, s bizony nem
kis erőfeszítésbe kerül lemondani erről az „eredményről", vagy ahogyan ma divatosan fogalmazzák, „sikerélményről". De muszáj megálljt parancsolni tudni, mert ha
kétes megoldást igaznak vélünk, az olyan csapda és zsákutca, melyből alig-alig lehet
kikecmeregni. Olyan ez, mint a mocsári hínár, mentől jobban hadonászik valaki,
annál jobban csavarodik kezére, lábára, testére, és húzza-szorítja magához halálos
öleléssel. Ilyenkor csak elfeküdve, nagyon apró mozdulatokkal lehet kiúszni a biztonságot és életet jelentő nyílt vízre. Így van ez a tudományban is. A nagyszájú
handabandázóknak ritkán szokott igazuk lenni. A mélységes tudatlanság biztonságával nyilatkoznak olyanról, amihez (diákosan mondva) halovány dunsztjuk sincs.
Egyszóval bedöglött a tudományom. Félre is tettem az egészet a régészeti raktárba, s évek múlva mutattam meg egykori professzoromnak, László Gyulának. Nagyon fellelkesedett a kincs láttán. S valójában az ő arcából, szeméből t u d t a m csak
meg igazán, mit is ér ez a kelebiai anyag tudományos szempontból.
De ha már akkora érték, a magyar múlt tovatűnt századaiba oly mélyen bevilágító lelet van valakinek a kezében, akkor annak nincs joga magának megtartania azt, s csak néhány érdeklődőnek megmutogatni, mint valami csillogó csecsebecsét. Űjra elővettem hát a kincset, hogy másoknak is felmutassam, mert tartozom
ezzel minden jobbágyősömnek, akiktől vétettem, s akiknek verejtékes m u n k á j a nyomán végső soron e csodás kincs megszülethetett.
A keltezés megoldásának kulcsa — ez első pillanatra világos — a feliratban van.
Pál bán, Pál bán? — Honnan ismerős nekem ez a név? Mintha találkoztunk
volna már egymással. De hol, mikor? A név, sajnos, annyira köznapi, hogy ennek
nyomán kár elindulni, mert tucatjával fogok találni Pál bánokat.
Hopp, megvan. A Zichy család okmánytárában szerepel egy szeremlei birtokperrel kapcsolatban. Nézzük csak. Nézném, ha meglenne a múzeumnak a 12 kötetes
kiadvány, de nincs. Fejből úgy emlékszem, hogy a III. kötetben vem a kérdéses
oklevél, de merjek-e bízni ebben? Vagy kérjem el az egész sorozatot valamelyik
könyvtárunktól? A szegedi Somogyi a legrendesebb, leggyorsabb, de annak csonka a
sorozata. Mégis tőlük kérem. Az első kötetben találom mleg az oklevelet, mely r á adásul Bátmonostorról szól, de az viszont igaz, hogy keltezése bizonytalan és a
kötet bal oldalán kezdődik az oklevél. Erősen vizuális típusú vagyok.
Az oklevél azonban minden bizonytalanságomért kárpótol: valóban P á l b á n állította ki, aki ráadásul még Bodrog megye főispánja is volt. Ezért járt el éppen birtokrendezési ügyben. Vissza kell azonban tartanom örömömet, nehogy elvakítson és
észrevétlenül elmenjek a buktatók mellett. Semmi bizonyságom ugyanis arra, hogy
ez a Pál a mi Pálunkkal azonos.
Közben keresem a szakirodalomban a régészeti párhuzamokat. Gyéren találok,
ezek nem mondanak ellent a keltezésnek. Igaz, nem is visznek közelebb hozzá.
52-

Az ország legnagyobb gyűjteményét, a Nemzeti Múzeum ötvösgyűjteményét ugyancsak átnéztem. Mindebből azt szűrtem le, hogy a kelebiai kincs egyes darabjai a
XIV. század első harmadában készülhettek. Erősíti ezt a keltezést Károly Róbert
(1308—1342) pénzein előforduló betűk vizsgálata, valamint az Országos Levéltárban
található pecsétjeinek felirattípusa. Ezeknek az utaknak, nyomoknak végigjárása
mérhetetlen időt jelent. Ráadásul még hetekre Pesten kell lakjak, s egy idő után
a családos, gyerekes embernek ez terhessé válik. De mit tegyünk? A tudományos
élet mérhetetlen Pest-központúsága a mi vérünket szívja.
Mutatom a feliratot az ötvösgyűjtemény gondozójának, félig-meddig évfolyamtársamnak. Hangosan olvassa, hiszen először látja. Az olvasat pontos, de az utolsó
három betűnél megáll, nem érti a szöveget, bár a betűket látja. Aztán egyszerre
csak félhangosan olvassa: DE M. Az írás nem képes visszaadni a hangszínt és
árnyalatokat, pedig itt ez volt a fontos. Az egészet valami ilyenféleképpen mondta:
dé em. A kettő között kis szünetet tartott. Minha villám vágott volna belém ebben
a pillanatban, önkéntelenül, máig sem megmagyarázható módon csak annyit mondtam: dé Macsó. A DE M ugyanis annyit jelent, mint M-ről való (például madarasi),
vagy M-i bán, esetleg M betűvel kezdődő nemzetségből származó. A M-i bán nem
lehet más, csak a macsói. Mindezt persze távolról sem ilyen tudatosan gondoltam
végig, mint ahogyan utólagosan leírom.
Rohanás a Széchényi Könyvtárba. Könyvek tucatját néztem át. A macsói Bánság
alapításának körülményei kevéssé ismertek, de 1254-ben már meg kellett lennie,
mert ebben az évben szerepel Rostisláv, IV. Béla veje, mint Macsó ura. A Bánság a
Szávától és Dunától délre, a Drina és Morva között terült el. 1286-ban III. Uros
István Milutin szerb király foglalta el, s azt csak Károly Róbert szerezte vissza
1312-ben, aki azonnal Pált teszi meg bánná.
Ez olyan szép, hogy nem lehet igaz — mondogatom magamban. De a napokig
tartó munka egymás után előkerülő adatai lassan meggyőznek. Még igyekszem saját
magam ellen érveket kovácsolni, azokat makacs szívóssággal végigjárom, de az ellenérvek sorra hamisnak bizonyulnak. Mégis a mi Pálunk lenne?
Okleveleink minduntalan felemlegetik. 1317-ben még csak macsói bán, de 1318ban már egyúttal Bodrog megye főispánja is. Erre az oklevélre emlékeztem. Most
újra visszalapozok ide. Az oklevélben csak ennyi áll: „Pál bán Bodrog megye főispánja." A macsói jelző nem szerepel az oklevélben, hiszen mint főispán járt el a
birtokbejárás ügyében. Pedig ha ez benne lett volna, akkor talán hónapokat spórolok meg. De azért nincs semmi baj, fő, hogy megtaláltam. 1322-ben Szerém, Valkó
és Bodrog megye főispánja a macsói bánság mellett. 1323-ban aláíróként találjuk
egy Bátmonostorra vonatkozó királyi adománylevélen. 1324-ben két oklevélen, 1326ban egy, 1327-ben ismét egy oklevélen szerepel. 1330-ban már csak néhai macsói
bánként emlegetik, de ez a néhai csak báni méltóságára s nem személyére vonatkozhat. Tudjuk ugyanis, hogy 1332—36 között a királyné .udvarbírája, 1334-től
1348-ig pedig királynéi tárnokmester. E tisztségek viselése közben, mint tekintélyes
öregurat, majd mindig megválasztották az országbírói törvényszék tagjának, vagy
éppen civakodó atyafiak kérték fel békéltető embernek. Valamikor az 1348—50-es
évek között végezte be földi pályafutását. 1336-ból ismerjük feleségét is, Kós aszszonyt, Nekcsey Demeter tárnokmester leányát. Pál maga is tárnokmester volt, méltóságának elnyerésébe nyilván a kedves após is belesegített. A sógor, koma, jó barát
szemléletnek tehát hagyományai vannak, bár ezek aligha haladóak.
A kelebiai ezüstkincs Kós asszony kezén gyűlt össze. Nem vitás ugyanis, hogy
a két feliratos korong csak 1312—1328 között készülhetett, amikor Pál a macsói bán
tisztét viselte. Előtte, 1286-tól 1312-ig nem tartozott Macsó területe Magyarországhoz,
bánja sincs. 1332-ben viszont Pál már a királyné udvarbírája, majd 1334-től tárnokmestere. Titulusként is ezt, a báni rangnál magasabb méltóságot jelentő címet
vésette volna a maga rendelte ékszerekre.
Munkám során személyes jóbarátságba keveredtem Pál bánnal. Néha ugyan humócskát játszott velem, s napokra eltűnt, de azután sikerült ipi-apacsolnom. De ez
53-

már csak tréfás játék volt. Eleinte bizony nagyon kemény kötöttfogású birkózás
folyt köztünk, melynek megvoltak a maga szigorú szabályai. Egyetlen lépést, egyetlen mozdulatot sem lehetett kihagyni, mert félő volt, hogy az ellenfél hirtelen mozdulattal átfordít, és engem fektet két vállra. Végül azért csak sikerült gúzsba kötnöm, attól kezdve már ismerősömnek tekintettem, nem ellenségemnek. Tudtam titkait is. Kiderítettem felfelé ívelő pályájának kezdetét. Amikor kihalt az Árpád-ház
utolsó férfi tagja, ádáz küzdelem indult meg a trónért. A délvidéki urak az Anjouk
felé kacsingattak. Pál akkor az Itáliához közel, de már magyar földön fekvő Pozsega
vár parancsnoka volt. Mint ilyen engedte be Károly Róbertet várába, mely egyúttal
első foglalása volt a későbbi királynak. 1304-ben részt vett a cseh hadjáratban, és
ott Thája mellett, Jaslovitz vára alatt három fogát kiverték. A győzedelmeskedő
Károly Róbert viszont király korában nem feledkezett meg hűséges hívéről. Mindennél beszédesebb talán, ha tudjuk, hogy Pál a később oly magas polcra emelkedett
Garay család ősével azonos. Ám ezek csak amolyan lírai ömlengések, s a magam
belső rezdülései talán untatnak m á s o k a t . . .
Szólnom kell még — ha röviden is — a kincs viselettörténeti jelentőségéről s
elsősorban arról, hogy az egyes darabokat miként viselhették.
A nagyalakú csat, valamint az erőt és éberséget jelképező oroszlános veretek
alighanem férfi övét díszítették. Az övdíszítés általános szokás volt e korban. Az
1317-ben készült szepesváraljai falfestményen Károly Róberten és fegyverhordozóján, Sempsey Frank Tamáson is ilyen fogja össze a ruhát. (Lehet esetleg r u h a szegély is, de mintha nagyszíjvég lógna le a fegyverhordozó övén.) A király bő
ruházatának alsó részén szétszórva rozetták láthatók. A számos, többé-kevésbé elmosódott falfestményen kívül ismerünk egy olyan forrást, mely gazdag változatban
tárja elénk a XIV. század hatvanas éveinek viseletét. A Képes Krónika pompás
apróképeire gondolunk. A miniátor feladatának magaslatán állott. A derűs lovagkor
hősi világát és pompázó udvari életét eleveníti meg csillogó fantáziával, széles epikával; csatajelenetek tobzódó változatosságának színes, könnyed nyelvén meséli el a
magyar múlt eseményeit a gyakran szinte monumentálisnak ható miniatúrákon.
Ismerve a kor olaszos műveltségét, feltételezhető lenne, hogy a mester külföldi,
s odahaza látott, nálunk sohasem volt öltözeteket örökített meg. Kutatásunk azonban már régebben rámutatott arra, hogy a miniátor teljesen járatos volt a magyar
dolgokban, a magyar legendákat és történelmet igen jól ismerte, hiszen Szent István
és László legendájának olyan részleteit festette meg, melyekről a szövegben szó sem
esik. Hogy ezek nem saját találmányai, hanem nagyon is mélyen a nemzet emlékezetében megőrzött részletek, azt a székelyföldi falfestmények egyértelműen bizonyítják. Minden jel arra mutat, hogy a Sopron megyei Hertul fia, Miklós volt a
Képes Krónika miniátora.
A címképen Nagy Lajost és főembereit látjuk. Itt alighanem egyéni arcokkal
állunk szemben, mert hiszen a király leányának, Katalinnak V. Károly francia
király fiával, Lajos herceggel való eljegyzésére készült a Krónika. Történelmünkön
kívül a király (Nagy Lajos) alighanem magát is láttatni kívánta. A királytól jobbra
álló nyugati öltözetet viselő lovagok most kevésbé érdekelnek bennünket, annál
inkább a balján felsorakozott öt személy. Kettőnek közülük csak a feje látszik, az
elülső három alak öltözékében több megegyező vonást találunk. Legszembetűnőbb a
ruhák bokáig érő hossza. A ruhaujjak jóval bővebbek, mint a nyugati, olaszos típusú
ruháké. A derékon, csípő felett övezettek, és nyilván egy darabból vannak szabva,
mert az öv alatti részen semmi nyoma sem látszik olyan berakásnak vagy erősebb
Táncolásnak, amit csak külön darabból való szabással lehetne elérni. Mindhárom
ruha keleti jellegű, de mindegyik egyéni, külön típusa a keleti ruházatnak. Az eltérés az elöl végig szétnyíló ruha szárnyainak összecsukási módjában van. Középen
elöl kerek boglár fogja össze őket.
A kelebiai kincs korongjainak legnagyobb része azonban mégis női ruha dísze
kellett legyen. A XIV. század második felében festett kiszombori három női szent
életnagyságú jobb oldali alakjának elöl szétömlő felső ruháját kettős korongos csat
54-

fogja össze a nyak alatt. Az 1400 körül keletkezett kőszegi Köpenyeges Mária köralakúan kivágott ruhájának szegélyén, elöl és kétoldalt egy-egy korong látható.
Hólyagos díszű csat fogja együvé Mária bő felsőköpenyét egy 1410—1420 között festett házioltárka középső képén. M. S. mester: Mária és Erzsébet találkozása című
képén Erzsébet ruháját elöl három négyszegletes veret (lehetnek csontból is) zárja.
A Szent Borbálát ábrázoló XV. századi báti antipendiumon Borbála bő köpenyét
elöl a nyak alatt rombusz alakú veret kapcsolja össze.
A svábfalvi 1350—1370 között készült faszobor legszebb korai szobraink közé
tartozik, ha Mária és a kis Jézus arcát otrombán át is faragta egy kései kontár.
Mária köpenyege alatt levő ingszerű ruháját keskeny öv szorítja a derékhoz. Az
alsóbajomi oltár középső mezejében Máriát faragta ki a szobrász a kis Jézussal.
Az 1390 körül készült emléken jól látható, hogy a ruhát két korong ékesíti elöl a
mellek fölött, a kulcscsontok alatt. A két példány nem azonos, díszítésük eltér
egymástól.
Leleteink párhuzamait a művészet távolabbi ágaiban is felleltük. A nyitrai XIV.
századi evangelisterium oldalszobrain oroszlános vereteinket látjuk viszont. Országos
múzeumaink párját ritkító pompás és teljes középkori miseruha-sorozatot mondhatnak magukénak, s ha anyaguk bizánci, szicíliai, vagy olasz mintás selyemből készült
is, kézi hímzéses díszítésük többnyire magyar nagyasszonyaink kezemunkája. Az
arany-ezüst fonállal beleszőtt gazdag inda- és levéldíszek, a figurális ábrázolások
nem egy esetben emlékeztetnek a kelebiai kincs motívumaira. Kolostori kódexfestészetünk hasonló díszítéseket alkalmazott; akár az Ágoston-rendi műhelyben 1334
körül készült Graduale P iniciáléjának négy, háromkarélyos levelére, akár a Domokos-rendi (?) műhelyben keletkezett XIV. század eleji codex dús inda- és levélegyüttesére vagy éppen a pozsonyi kolostori műhelyben 1341 körül illuminált Missaléra
gondolunk. A Nagy Lajos korára tehető rudóbányai vasajtó átlósan rászegecselt vaspánt hálózatára felül három hatágú csillag kidomborított alakját alkalmazták rátétként. A Magyar Nemzeti Múzeumban levő, Káposztafalváról származó, XIV. századi
láda egyes vasalásai — a gazdag mérműves zár, az áttört rozettában végződő vaspántok, a láda sarkait összefogó áttört díszű rombikus veretek — a kelebiai leletek
néhány részletét idézik. A Dessewffyek gyűjteményében egy későreneszánsz ajtószárny található. Az ajtó két síkra osztott, mindegyiknek közepén kiugró sarkokkal
ellátott mezőben egy-egy nagy plasztikus hatszirmú rozetta látható. Körös-körül az
indás-szőlőfürtös faragás a maga túlfűtött gazdagságában majd szétveti a szűk keretet. Vége-hossza nincs tehát az egykorú vagy közeikorú emlékeknek, melyeknek
megannyi részlete vagy a megjelenés egésze ne idézné újra és újra a kelebiai kincs
motívumait.
Vizsgálódásaink körébe természetesen középkori temetőink régészeti leletanyagát
is bevontuk. Itt azonban megelégszünk annak rögzítésével, hogy az orgondszentmiklósi, pakonyi, kiskunfélegyházi, nagytállyai, csúti, makó-mezőkopáncsi, kaszaperi,
mezőkovácsházai, öttömösi, ágasegyházai, aranyegyházai, benei, szabadka-hidasi,
baja-petői, kisszállási temetők anyaga tucatjával kínálja a párhuzamokat. Még azt
sem tartjuk kizártnak, hogy egyes veretek azonos verőtövön készültek. Külön kell
szólnunk egy Albe§ti község közelében előkerült leletről. Az ezüstlemez hatkarélyos,
gyöngykeretes középmezejében álló madár látszik, körülötte ferdén futó szárak végén egy-egy nagyobb szőlőlevél, közöttük kisebb rozetta. Inkább a lelőhelye meglepő: a romániai Albertiről van ugyanis szó. A régi múzeumi leltárak pontatlan
bejegyzései miatt ma már riem állapítható meg, hogy a Romániában előforduló
több hasonnevű helység közül melyik Alberti értendő, s így csak feltételesen vethető fel az a gondolat, hogy ruhadíszünk nem a moldvai kun településekkel van-e
kapcsolatban? Az alföldi magyar nép anyagi kultúrája számára igénybe vett művelődéstörténeti adataink köre így területileg kibővülne.
Az Anjou-kor, de különösen Nagy Lajos kora mindig vonzotta történetíróink
legjobbjait. Családi kapcsolatait Óvári Lipót olaszországi kutatásai már korán tisztázták. Pór Antal egy egész munkás életet szentelt e korszak tanulmányozásának, és
55-

hogy ma, különösen az eseménytörténet terén, alig van felderítetlen pont a XIV.
század második felében, az elsősorban cikkei százainak és két nagy összefoglaló
művének köszönhető. Miskolczy István kutatásai Nagy Lajos nápolyi kapcsolatainak
legapróbb részleteire is rávilágítanak Rendkívül hasznosak és eszméltetők Kardos
Tibor tanulmányai, melyekben az annyira összetett szellemi erővonalakat fejtette fel
és tisztázta. A művészettörténeti kérdések terén Gerevich Tibor románkori eredményeire támaszkodva Dercsényi Dezső végzett alapvető munkát. Régészeti oldalról,
sajnos, vajmi kevés történt. Mindezekből a kutatásokból világos, hogy a XIII. századtól nyomon követhető elvilágiasodási folyamat első hajtásai az udvari k u l t ú r á b a n
figyelhetők meg, amely a fejedelmi udvarokból lassan gyűrűzve tovább, a szellemi
élet mind távolabbi területeit hatotta át. E korszakban már bordalokat és nagyon
is földi szerelemről zengő énekeket találunk az egyházi himnuszok nyelvén és stílusában. Éppen most hirdeti a filozófia is Aquinói Szent Tamás szájából a testnek és
léleknek legszorosabb egységét, egybefonódását, súlyát. A művészetek terén a látható világ egészét felölelő ábrázolási mód, mely a szimbolikus elemet m i n d j o b b a n
háttérbe szorítja, most telik meg azzal a derűs, világias szellemmel, melynek ébredését és fokozatos erősödését nálunk az építészet fejlődésében figyelhetjük meg elsősorban. A dogmák komor kötöttségéből szabadulni igyekvő ember magára eszmélve
ú j r a rendezni és tisztázni próbálja a földi világhoz való viszonyát. Ennek az igazodásnak a jele a valóságszomjúságnak az a friss öröme, mely a művészet fejlődését
ígéretes lendülettel tölti meg. A gótikus templomok alaprajzát a románkori templomok nyugvó egységekre szakadó nehézkességével szemben általában csipkeszerű
könnyedség és áramló mozgalmasság jellemzi. Miként az oldalhomlokzatokon, a főhomlokzatokon sem tűri meg a csúcsíves építészet a nagy falfelületeket. Gazdag
szobrászati díszt nyernek rendszerint a templomkapukon a boltnyílások bordáinak a
közei, szobrok állanak a portálék fölött tovahúzódó oszlopos galériák nyílásaiban.
A gótikus templomok belső képhatásának teljességéhez az architektonikus vonalmozgással átjárt színpompás keretbe foglalt szárnyas oltárok s a bámulatos f o r m a pazarlással, gyöngyözve magasba szárnyaló szentségházak is hozzátartoznak. Az ötvösség, kisplasztika és szobrászat a középkorban a legszorosabb kapcsolatban van
egymással, és a műhelyekben egymás mellett keletkeznek olyan művek, amelyek a
mai szokás szerint a legkülönbözőbb kategóriákba volnának sorolandók. Ezért h a sonlít egymáshoz falusi vasverőink ládavasalása, asztalosaink faragása a nagyasszonyaink szőtte miseruhákhoz, s mindezek a motívumok újfent és újfent visszatérnek
a kelebiai kincs egyes részleteiben.
Úgy tűnik, régmúlt korok kultúrájának megértéséhez nem elég a kimagasló
kultúreseményeket, az egyedülálló és korukat kevésbé jellemzően képviselő remekműveket figyelembe venni. A kisebb jelentőségű kultúrtermékek jobban általánosíthatók, tehát következtetések levonására is alkalmasabbak. Saját korába illesztve a
kelebiai ezüstkincset, bizonyára éppen úgy megérezzük benne a szépet, mint akármelyik elsőrendű műalkotásban.

56-

FÜR LAJOS:

Milyen nyelven beszélnek a székelyek?
A kérdőmondatot Illyés Gyula cikke röpítette országgá. Illő alkalommal, a Magyar Nyelvőr ünnepén, a Népszabadság hasábjain. Emlékeztetőül csak annyit: egyik
vidéki egyetemünkön „beugrató" kérdésként tették fel e mondatot felvételiző fiataloknak. A „beugratás" sikerült: a jelentkezők többsége bizonytalan, kisebb részük
pedig egyenesen rossz választ adott. Nem volt ez holmi szabályos, kérdőíves-írásos
felmérés. Szóban föltett kérdések s szóban kapott válaszok voltak, s mindössze néhány felvételiző tájékozottságát tették próbára. Statisztikai összegezés nem készült,
nem is készülhetett. A végeredmény azonban — más forrásból tudjuk — az Illyéscikk adatainál is lesújtóbb: a megkérdezettek közül ugyanis senki sem tudott helyes és biztos választ adni. Voltak, akik úgy vélték, románul, mások úgy gondolták,
valami teljesen különálló „székely" nyelven beszélnek a székelyek. A meghökkentő
az, hogy a jelentkezők történelem—földrajz szakos hallgatók kívántak lenni. Olyan
fiatalok tehát, akiknek előzetes felkészültsége alaposabb lehetett az átlagosnál.
Ebben a tájékozatlanságban mégis talán az a legriasztóbb, hogy nem látszik
egészen őszintének. Mert az aligha lehet igaz, hogy bölcsésznek készülő ifjak ne
tudnának semmit a székelyekről. Ha a tankönyvek, mint látni fogjuk, szűkszavúak
is, és nem nyújtanak elegendő információt, a szülők, a régi könyvek, az ismerősök,
barátok naponta nyilatkoznak. De nyilatkozik maga az élet s a kultúra napi élete is
lépten-nyomon. Aki a rádióban székely és csángó népdalokat hall; hallja, esetleg
énekli is Kodály Székely fonóját, látja a székely népballadák iránt megélénkült
érdeklődést; az iskolában Mikesről, Tamásiról tanul; tudja, hogy Bartók életművében milyen eszméitető szerepet játszott a székely népzene; olyan iskolába jár, olyan
laktanyában szolgál, amely nevét Gábor Árontól kapta, olyan tsz-ben dolgozik, futballcsapatban játszik, .amelyet a székely Dózsa Györgyről kereszteltek el — abban
felmerülhet a kérdés: kik is ezek a székelyek, miért olyan különös, amit ők műveltek, ami tőlük ered: varrottas, faragás, zene, humor, dialektus? Miért olyan különös és mégis olyan közeli, annyira a miénk, mintha valahol gyerekkorunkban már
átéltük, ismertük volna, csak aztán elfelejtettük?
Röviden szólva, a székelységtől eredő kulturális értékek nem muzeális kincsek;
szerves részei élő kultúránknak, s így naponta felmerülhet a kérdés: miféle közösség az, amely termette? Hol él, mióta, hogyan? S mert a kérdés körül gyanús
hallgatás vagy még gyanúsabb mendemondák terjengenek — az ifjú, akit megkérdeznek, talán jobbnak látja azt válaszolni: „nem tudom." S ez nemcsak azt jelenti,
hogy a felnövő nemzedékek tudatában veszedelmes vákuum keletkezett, melybe jó,
rossz egyaránt benyomulhat, hanem a székelységgel kapcsolatos művek humánus
funkciójában is zavar támadt. A makulátlan szépség élvezésébe tilalmas, gyanús
szenvedélyek merge elegyülhetett, s ez már az értékek eleven, megtermékenyítő hatását is érintheti, annak is árthat.
Itt csupán a történelemtanítás mulasztásait és fogyatékosságait tesszük szóvá.
De talán az elmondottakból is nyilvánvaló: a székelység ügye távolról sem tekinthető mondjuk olyan jellegűnek, mint az, hogy tanítunk-e valamit és mit tanítunk
pl. a Wesselényi-féle összeesküvésről.
Már az eredetük felett meditáló, máskor származásukat a legendák világába
emelő szak- vagy éppenséggel csak dilettáns túlbuzgóság szülte irodalom is olyan, ami
kivételes figyelmet érdemelne. Eredetük megragadta már geszta- és krónikaíróink
képzeletét is. Tőlük eredt az a magát oly szívósan tartó romantikus mondakör, amely
a székelyeket a hunok maradékainak, Attila és Csaba királyfi népének hitte. A származásuk körül csapongó képzelet másik szélső megnyilvánulásának az a majdhogy57-

nem hajmeresztő hipotézis tekinthető, amely elmagyarosodott dákoknak véli őket.
A két szélsőség között foglalnak helyet a már tudományos, történeti és nyelvészeti
érvekkel bizonyító nézetek. Ezek a vándorló magyarsághoz csatlakozó bolgár-törököknek, besenyőknek, vagy a honfoglalás után az ország belsejéből rajonként Erdély
délkeleti tájaira átvonuló törzsökös magyaroknak mondják a székelyeket. A vita ma
sem dőlt el. Végleges tisztázását, ha egyáltalán valaha is lehetséges lesz, bízzuk a
szakmabeliekre: nyelvészekre, régészekre és őstörténészekre. Egy dolog azonban —
és számunkra most ez a legfontosabb — vitathatatlan: a székelyek, amióta csak
múltjukról megbízható történeti adataink vannak, magyarul beszélnek, és tájízeket
hordozó anyanyelvük mindmáig a leggazdagabb fordulatú magyar nyelv. Így látta
ezt már a XVI. század közepén egyik felvidéki magyar verselő, Vilmányi Libécz
Mihály is. Akinek kételyei lennének a magyar nyelvhelyesség némely kérdésében,
arra szólítja fel: „Mindjárt az régi székelyek nyelvére tekintsen / Kiknél tiszta
magyar nyelv maradéka vagyon."
A középkorban a székelység nemcsak egyszerűen részét, de igen fontos részét
alkotta az ország történetének. A népvándorlás nagy hullámának utolsó lökései ekkor már a nyugati kereszténység és államberendezkedés határait keletre legtávolabb
kiterjesztő magyar állam falát ostromolták. Hogy a meg-megújuló rohamoknak ez
a fal — az egyetlen tatárjárást leszámítva — sikeresen és szilárdan ellenállt, abban
nem kis szerepe volt a keleti gyepükön már a XI. századtól őrt álló székelységnek.
A társadalmi tagozódás útján még éppen csak elindult, inkább állattenyésztő, a
könnyűlovas harcmodort ismerő és kedvelő székelység harcászatilag is igen sikeresen
tudta felvenni a küzdelmet a félnomádság szintjén élő népekkel. „Moldvában, Havaselvén, Rác-, Török- és Horvátországban, Bulgáriában a patakokat a mi v é r ü n k
festette pirosra, és csontjainkból halmok emelkedtek" — hivatkoztak ők maguk, s
nem alaptalanul, katonai érdemeikre, 1492-ben.
Az ország határait vigyázó katonai funkciójukból, és így társadalmuk sajátos
fejlődéséből fakadt, hogy a magyar feudális rendi társadalomban egyetemlegesen
kivételes és kiváltságos helyet szereztek maguknak. Erdélyben azonban hozzájuk
hasonló kivételes rendi-jogi előnyöket élveztek a német földről náluk jóval később
(XIII. század) Erdélybe, szomszédságukba telepített szászok is. Ami kívül esett
azután Erdélynek e két kiváltságos népcsoport által benépesített területein, ott viszont — egyezően az ország többi részével — előbb királyi, m a j d nemesi vármegyék
létesültek. E vármegyékben élő, ha egészében nem is magyar eredetű, de többségében magyarul beszélő nemesség és az előbbi két kiváltságos népcsoport vezető
rétegei alkották azután Erdély három „natió"-ját, „nemzetét", akik később, amint
majd látni fogjuk, szövetségre, unióra léptek egymással. A „natio" tehát itt n e m a
mai, modern értelemben használatos egy-anyanyelvűek népcsoportját jelölte, hiszen
a három „nemzet" közül kettő, a székelység s a vármegyei nemesség egyként m a gyarul beszélő lakói voltak Erdélynek. A „natio" ez esetben feudális kiváltságokkal
felruházott külön „rendiséget", és nem etnikai különbséget jelölt. (Ilyen alapon
maradt ki a „natió"-k sorából a kiváltságokkal nem rendelkező nemesi vármegyék
román és magyar köznépe is, míg a Moldvából, Havaselvéről betelepülő román
bojárcsaládok természetszerűen tagjaivá lettek a nemesi vármegyék natiójának.)
Az osztálytalan nemzetségi-katonai közösségek azonban a székelységnél is bomlásnak indultak. Ők sem vonhatták ki magukat a fejlődés és a feudális osztályrend
vonzása alól. A kevés számú előkelők (primorok) és lófők a kiváltságos rendbe
emelkedtek, a közszékelyek pedig fokozatosan a jobbágyi állapotba tartó elnyomottak rendjébe süllyedtek. Közel két évszázad telt persze el, amíg a „sorsnak" úgyahogy megadták magukat. A XVI. és a következő század elején többször is megpróbálták, esetenként fegyverhez is nyúlva, levetni a r á j u k kényszerített feudális
kötöttségeket. Mindhiába. A XVIII. századra azután már annyira megbékélt földművelőkké lettek, hogy amikor Mária Terézia idején ú j r a határőrezredekbe akarták
verbuválni őket, fellázadtak: Mádéfalván 1764-ben éjnek idején a gyanútlan lázadókat császári fegyverek kaszabolták le.
58-

Talán a mádéfalvi rémisztő éjszaka emléke is tehette, hogy a székelység 1848—
49-ben egységesen állt a forradalom és szabadságharc ügye mellé. „1848-ban — írja
Orbán Balázs, a Székelyföld szülötte és szerelmese — a székely határőri katonaság
utolsó emberig a nemzet szent ügye mellett, szabadsága és alkotmányáért harcolt,
nem többé kötelességből, mert a határőri katonaság megszüntetése elvileg kimondatott, hanem a haza és a szabadság iránti szeretetből" (Orbán Balázs: A Székelyföld leírása. Bp., 1868. I. köt. 10. 1.). Külön is kiemeli Háromszék szerepét, „mely
Erdély teljes eleste után egymaga állt szembe a zsarnokság győzelmes seregeivel"
(uo., III. köt. 1. 1.). És azután hadosztályuk újra az emberi haladás élvonalán harcolt 1919-ben is. Áruló tisztjeik parancsára ugyan nagy részük lerakta, lerakni kényszerült a fegyvert a román királyi csapatok előtt, de a paranccsal is dacoló mag, a
székely dandár Stromfeld—Landler északi hadjáratában végig az előretörő ék legelején verekedett.
A Tanácsköztársaság azonban elbukott, s Párizs mellett, Trianonban az uralomra
segített ellenforradalmi rendszer kormánya írta alá 1920. június 4-én az imperialista
hatalmak által diktált békét. Etnikai zártságát ekkor — és mindmáig — őrző székelység is, Erdély többi magyar anyanyelvű lakosaival együtt a román királyság
egyik kisebbsége, nemzetisége lett. Nyelvét, kultúráját, hagyományait azonban, a
változó időben változó módon bár, de ma is őrzi. Lélekszámukat közel 1 millióra
becsülik.
Vajon az elmúlt húsz évben történelemtanításunk adott-e róluk olyan képet,
amelyből jelentőségük, történelmi és kulturális funkciójuk, etnikai hovatartozásuk
világosan és egyértelműen kitűnhetett? Nyilvánvalóan sok múlik a tankönyvekből
tanító tanárokon, noha az általános atmoszféra nemigen tette lehetővé, hogy a tankönyvektől eltérő magyarázatokba bocsátkozzanak. De ha ez így lett volna is, diákjaink többsége nem a tanórai magyarázatokból, hanem a tankönyvekből szerzi ismereteit. Ezért — és azért is, mert a tanítás áttekintéséhez semmiféle támpont és lehetőség nincsen — vizsgálatunkhoz csupán a használatos tankönyveket vehettük alapul.
Átlapozgatva e húsz esztendő vonatkozó anyagát, könnyen megállapítható, hogy alsóés középfokú iskoláinkban lényegileg háromféle tankönyvváltozat került forgalomba.
Az elsőt a fordulat éve után kiadott tankönyvek képviselik, melyeket az 1957—58-as
évekig lényegesebb változtatás nélkül jelentettek meg évről évre. Ettől kezdve változtak a tankönyvírók, de változott a könyvek tartalma is. E munkák jó részét
maga a minisztérium is kísérleti tankönyvnek szánta. Újabb, a lényeges pontokat is
érintő változtatásokra a 960-as évek második felében került sor. Az akkor kiadott
tankönyvekből tanulják és tanítják napjainkban is a történelmet. A szálak folyamatos fölfejtése, de a történetiség is azt kívánja, hogy a bemutatás során e kronológiai rendet kövessük.
Nemcsak a tankönyvek „története", de, épp a tankönyvek alapján, a székelység
történeti problémái is „hármas korszakolás" szerint tagolhatok. Eredetük s etnikai
jellegük kérdéseit vizsgálnánk meg először a. tankönyvek tükrében, a következő
kérdéskör mintegy a történeti „pályafutásukat" tekintené át, s végül, harmadjára azt
kutatnánk, hogy miként és hogyan tűnnek el említetlenül és nyomtalanul tankönyveink lapjairól. Tankönyvbeli szereplésük három fejezetét kötetlenebb formában így
is jelölhetnénk talán: „feltűnésük", „pályafutásuk" és „eltűnésük".
1. A fordulat éve után kiadott tankönyvek, mind az általános, mind a középiskolákban használatosak, még csak említést sem tesznek eredetükről. Egyedül
„A magyar nép legrégibb története" címet viselő tananyagegység említi a rovásírást
bemutató ábra alatt elhelyezett — de nem a tananyag — szövegében nevüket. Így:
„A magyarok már a Fekete-tenger környékén ismerték az írást. Betűiket fapálcákra
és táblákra vésték (rótták). A székelyeknél hosszú ideig fennmaradt az ősi írásmód
emléke; náluk jegyezték le ezt az ábécét a 15. században" (Ált. isk. 6. oszt. 1951.
37. 1.). A 12 éves általános iskolai tanuló akkor így találkozott először nevükkel.
A szövegből persze csak áttételesen lehetett következtetni arra, hogy a székelyek is
magyarok. így valahogy: ha az ősi, a magyarok által már a Fekete-tenger környé/

59

kén ismert írásmód emléke a székelyeknél maradt fenn, akkor feltehető, hogy a
székely is magyar, vagy hozzá valamiben hasonlatos népféleség lehetett. De: hol
van az a 12 éves általános iskolás, aki egy kép alatti szöveg felett ennyit meditálna
s a helyes megfejtésre önnön erejéből rátalálna? A szöveg számára csaknem olyan
talányos lehetett, mint a felette bemutatott ábécé. Jó néhány történelemórával k é sőbb, amikor a Budai Nagy Antal-féle erdélyi parasztfelkelés tananyaga következett, ú j r a feltűnt előtte a rejtélyes székely név. A bábolnai csatában győzedelmeskedett a parasztok serege, s a nemesség, álnokságból, egyezségre lépett velük Kolozsmonostoron. Időt nyertek tehát, s ez alatt „Kápolnán az erdélyi megyék nemessége a székelyekkel és a szászokkal szövetkezett a nemesi kiváltságok védelmére, a
parasztok követelései ellen. Ezt a szövetséget nevezték az erdélyi »három nemzet«,
a magyar, a székely és a szász uniójának. A székelyek és szászok segítségével most
már a földesurak jutottak fölénybe" (uo., 101. 1.).
Nos, ha a magyarok „legrégibb története" felett elmerengő tanuló — a rovásírás
kapcsán — a talányos székelykérdés nyitját megfejtette s emlékezetébe el is r a k t á rozta volna, a most olvasott szöveg végképp összebolygathatta az önerőből leszűrt
ismeretet. Mellőzzük az érzelmi hatásokat kiváltható beállítást (hogy ti. a kegyetlen
és ravasz elnyomók oldalára került a székelység egésze), fontosabb annak az etnikai
jelleg megállapíthatóságát összemosó logikai rendje. A tanuló ugyanis a szászokról
jó néhány leckével korábban megtanulhatta már, hogy a XIII. században német
földről telepítették Délkelet-Erdélybe (uo. 59. 1.), anyanyelvük tehát minden bizonynyal német volt, s miután a szövetkezett három nemzetnek egyike magyar, nyilvánvalóan a vármegyei nemesség anyanyelve lehetett csak az. De milyen nyelvet beszélt
akkor az unió harmadik nemzete, a székely? Lehetséges talán, hogy székelyül? —
tűnődhetett magában a tanuló.
A tudat megzavart képe egy osztállyal feljebb lépve sem tisztul. A tankönyv
szövege egyenesen tovább erősíti az etnikai különállás hitét. Az erdélyi fejedelemség általános viszonyait ecsetelve írja: „Az országgyűlésen a Részek birtokos nemes
urai mellett az erdélyi három kiváltságos nemzet (a magyar, a székely és a szász)
követei vettek részt (itt még a nemzetet sem tették idézőjelbe!). A magyar, a székely és a szász »nemzet« természetesen a magyar nemeseket, a székely előkelőket
és a vagyonos szász városi polgárokat jelentette" (Ált. isk. 7. oszt. 1951. 16. 1.). A középiskolások tankönyvében nem esik szó eredetükről, s nem a rovásírásról sem, a
székelyek „natió"-ja az erdélyi parasztfelkelés tárgyalása során bukkan fel először,
mint a kápolnai unió egyik nemzete. (A magyar nép története. I. rész. 1526-ig. 1951.
70. 1.) A tankönyv II. része (1526—1849) az erdélyi fejedelemség viszonyait tárgyalva,
szóról szóra ismétli az általános iskolai tankönyvek szövegét. (1951. 14. 1.) S hogy a
diák a több nemzetiségű Erdély egyik „nemzetének" végérvényesen is a székelyt
gondolja, a XVIII. század végi idők tárgyalása során a tankönyv egyik passzusa
ebbeli hitében szinte megszilárdítja: „A román klérus — í r j a a román nemzetiségi
törekvések első jeleiről — 1791-i emlékirataiban (Supplex libellus Valachorum) azt
követelte, hogy a románokat negyedik nemzetként fogadják be az erdélyi magyar,
szász és székely »nemzet«-ek közé" (uo. 85. 1.).
Közel 10 éven át nemzedékek egész sora, alsó- és középfokon ennyit tudhatott
meg a székelység eredetéről, s így formálhatott magának képet etnikai jellegéről.
1957—58-ban azután ú j szerzők ú j tartalmú tankönyvei kerültek az iskolákba.
Szebb és tárgyszerűbb a szövegezésük, színesebbek, tagoltabbak, jóval gazdagabbak
illusztrációkban is. Kérdésünket illetően azonban nemigen világosabbak az előző
években használatosaknál. Az általános iskolai tanuló ugyancsak a Budai Nagy
Antal-féle felkelés kapcsán találkozik először nevükkel (Ált. isk. 6. oszt. 1958. 170.1.),
de nem teremt megnyugtató rendet e tekintetben a 7. osztályos tankönyv sem:
„Nehéz feladat volt — írja »Az önálló Erdély kialakulása« című fejezetben — a
különböző területekről, a különböző vallású (katolikus, protestáns, görögkeleti) és
különböző jogállású népekről (magyarok, székelyek, szászok, románok) az egységes állam megteremtése" (1958. 28. 1.).
60-

Eredetükről nem sokkal derenghetett több a gimnazisták történelmi tudatában
sem. S ez annál lehangolóbb, mert a tankönyv írója nem egészen másfél évtizeddel
korábban épp a témakörbe vágó kitűnő monográfiával (Erdély története. Bp.,
1944.) gazdagította tudományunkat, benne külön fejezetet szentelve az eredet kérdésének (uo. 53—54. 1.). Az államalapítást követő (XI.) században, ahogy a feudalizálódás üteme fokozatosan előrehaladt, a szabadok egy része — írja — most a
szolgaság elől a peremvidékekre húzódott. Mások kóboroltak az országban, de
ezeket összefogdosták, „és földesúri fennhatóság alá vonták. Egyedül az Erdélyben
határőrszolgálatot teljesítő székelyek tudták még évszázadokig az ősi nemzetségi
szervezetet és pásztorszabadságot megőrizni, de a királynak ők is fizettek állatadót"
(Gimn. 2. oszt. 1959. 38. 1.). Szinte a sorok között kell tudni olvasnia annak, aki az
előadás vonalvezetéséből, vagy inkább csak sugalmazásából helyes következtetésre
juthat: mivel a székelység az ország belsejéből, vagyis a magyarság szálláshelyeiről
húzódott a keleti peremvidékekre, feltehető, hogy e szolgaság elől menekülő nép is
magyar lehetett. Majd itt is a kápolnai unió kapcsán esik szó róluk ú j r a a már
ismert szövegezésben.
Közvetetten ugyan, de etnikai hovatartozásukról valamivel világosabban fogalmaz a gimnazisták 3. osztályos tankönyve. „Nehezítette... — írja az erdélyi fejedelemségről — az egységes állami élet kialakítását az, hogy Erdély néprajzilag sokszínű (magyar, német, román, szerb), vallásilag erősen megosztott (katolikus, luteránus, kálvinista, unitárius, görögkeleti) volt. Legfőképpen pedig az, hogy történeti
fejlődésükben zárt egységek éltek területén (magyar vármegyék, székely székek,
szász univerzitás)" (Gimn. 3. oszt. 1959. 50. 1.).
Amit most eredetükről a középiskolás diák csak sejtve tudhatott meg, arról a
legújabb tankönyvek már az általános iskolákba járóknak is sokkal pontosabb képet nyújtanak. A nomád kunok meg-megújuló betörésének I. László király vetett
véget. „Ekkor tűntek fel — írja a 6. osztályos tankönyv — .a keleti határok mentén
a székelyek. Eredetileg az ország belsejében laktak. A feudális elnyomás elől azonban egyre keletebbre vonultak, s a XI. század végén a Keleti-Kárpátok lábainál
telepedtek meg. Itt katonai határőrszolgálatot teljesítettek. A székely határőrök letelepítése után a kun támadások többé nem veszélyeztették az országot" (Ált. isk.
6. oszt. 1971. 63—64. 1.). Ennél is továbblépnek azonban a gimnáziumi tankönyvek
írói. „A magyar nép szállásterületét földsáncokból álló ún. gyepűrendszer védte a
külső támadásokkal szemben. A gyepűk s az azokon elhelyezett kapuk őrzésére a
katonai segédnépet telepítették. Gyepűvédő segédnép volt az Attila népének mondott,
feltehetőleg volgai bolgár eredetű székelység is, amelynek első szálláshelye Bihar
megye területe" (Gimn. 2. oszt. 1969. 84. 1.). Csakhogy a kápolnai uniót említve, ez a
tankönyv sem tehet mást — a történeti tényeknek megfelelően —, minthogy azt az
erdélyi „három nemzet" szövetségének mondja (uo. 128. 1.), más összefüggésben
később még egyszer megismételve ugyanezt (uo. 298. 1.).
A szövegezésből tulajdonképpen egyetlen magyarázó félmondat hiányzik csupán. Ennek hiányában azonban — minden jószándék és tárgyszerűbb történelemfestés ellenére —, ha lehet, talán a korábbinál is összekuszáltabban marad a székelység etnikai hovatartozásának kérdése. Mert: a székelység „Attila népének mondott", vagyis lehet hogy hun, de az is feltehető, hogy volgai bolgár. S miután idézőjelek között ugyan, de mint külön nemzet lép majd unióra Kápolnán a másik kettővel, feltehető az is, hogy valamilyen hun vagy bolgár, vagy éppenséggel hun-bolgár
(mint szerb-horvát) nyelven beszélnek a székelyek De a legjobb esetben sem igen
beszélhetnek másként, csak székelyül. S ha ez a magyarázó fél mondat (valahogy
így: „ . . . f e l t e h e t ő e n volgai bolgár eredetű, de történelmünkben
való első megjelenése óta már magyar anyanyelvű székelység i s . . . " ) közbeiktatódott volna, s a kápolnai unió tárgyalásánál is lenne egy-egy ilyen magyarázó fél mondat, talán elkerülhető lett volna az a meghökkentő helyzet, amire az egyetemi felvételi vizsga
oly élesen rávilágított.
69-

2. További szerepeltetésük azután, érthető okokból, már semmit sem változtat
az eredetük és etnikai jellegük körül támadt bizonytalanságon. Előfordulásuk száma
sem sok, történelmüknek mindössze néhány kiugró — és elkerülhetetlen — mozzanatát örökítik meg a tankönyvek. Melyek is ezek az „esetek"'?
Budai Nagy Antal után Dózsa, majd a XVI. századi felkelések, részvételük az
erdélyi országgyűléseken következnek, azután a mádéfalvi felkelést említik, 1848—
49-ben főként Gábor Áron neve mellett, végül a fegyverét lerakó 19-es hadosztály
jelzőjeként tűnnek fel utoljára. A 950-es évek általános iskolái tankönyvei éppúgy,
mint a középiskolásoké Dózsát, mint „székely vitézt" (Ált. isk. 6. oszt. 1951. 122. 1.),
vagy „székely nemest" (A magyar nép története, i. m. 70. 1.) mutatják be. Lázadásaikról szólva elmondják, hogy a középkor folyamán „a szászok és a székelyek között még csak vagyoni különbségek voltak. A fejedelemség korában azonban az előkelő szászok és székelyek arra törekedtek, hogy ők is jobbágyokat szerezzenek m a guknak . . . A székely előkelők, primorok és lófők, a fejedelem segítségével jobbágyaikká tették a közszékelyeket. Ettől kezdve azonban egymást követték a közszékelyek lázadásai, hogy régi szabadságukat visszaszerezzék" (Ált. isk. 7. oszt. 1951.
16. 1.). Majdnem szóról szóra ez áll a középiskolás tankönyvben is (i. m. 15. 1.).
Ugyancsak lázadásaikkal függött össze az erdélyi fejedelemség történetének egyik
gyorsan tovatűnő epizódja. Báthory Zsigmond lemondását követő zűrzavaros időkben
„a jobbággyá lett közszékelyek alkalmasnak látták az időt — í r j a az ált. isk. 7. osztályos tankönyve — szabadságuk visszaszerzésére, és behívták az országba Vitéz
Mihály havasalföldi vajdát. Azonban csalódtak reményükben: szomorú sorsukon a
vajda sem tudott segíteni. Így a császári, Báthory-párti és török csapatokon kívül
most már a vajda katonái is Erdély népét nyomorgatták" (i. m. 22. 1.). Az 1764. évi
mádéfalvi eseményekről lényegében azt mondja el, amit már a bevezető részben
összefoglaltunk, azzal a kiegészítéssel mégis, hogy a rettenetes éjszakát követő időkben „a felkelők közül számosan Moldvába menekültek és a testvéri román nép között telepedtek meg"' (i. m. 74. 1., ill. 69. 1.).
Következzék 1848—49. Puchner csapatai a védekezni próbáló székelyeket levert é k „Kossuth Bem apót küldte Erdélybe...", akinek a piski csata után sikerült
egész Erdélyt az ellenséges csapatoktól megtisztítania. „Gábor Áron, a székely ezermester öntötte az ágyúkat, gyártotta a puskaport számára" (i. m. 147—148. 1.).
S végül 1919-ben, amikor április végén a Vörös Hadsereg még szervezetlen volt, „a
székely hadosztályt áruló parancsnoka ellenállás helyett átvezette az ellenséghez" —
a kor szellemének megfelelően természetszerűleg nem nevezve nevén az ellenséget
(Ált. isk. 8. oszt. 1950. 178—179. 1.).
Az 50-es és 60-as évek fordulóján kiadott tankönyvekben ez a történelmi k é p
lényegileg nem módosult. A közben feltárt újabb adatok, s a tárgyszerűbb előadásmódra való törekvés hatását kell látnunk 19-es szereplésük interpretálásában. Eszerint az áruló parancsnok nem átvezette a hadosztályt, hanem az „néhány áruló
tiszt" (Ált. isk. 8. oszt. 1959. 58. 1.), illetve „ellenforradalmi tisztjeinek" (A magyar
nép története. III. rész. 1959. 141. 1.), vagy globálisan csak „áruló tisztjeinek" (Gimn.
4. oszt. 1961.) „buzdítására" nyitott utat — és most már nevén nevezve az ellenséget is — a „román ellenforradalmi erők", vagy csak „román hadsereg" előtt.
A fegyvert azonban később, Mátészalkánál tették le.
Fontosabb ennél: a gimnáziumok 3. osztályos tankönyve elmondja még (1959),
hogy a kicsi Erdély európai formátumú fejedelme, „Bethlen Gábor tiszántúli és székely családok u t ó d a k é n t . . . emelkedett a fejedelmi székbe" (uo. 83. 1.). Uralkodása
és a Rákócziak idején „Erdély otthona volt a magyar i r o d a l o m n a k . . . Ekkor születtek a jobbágysorba süllyedő székelyek körében a legszebb népballadák" (uo. 90—
91. 1.). Kár, hogy újabb tankönyveink ezt már elmulasztják megemlíteni.
Többet és másként a napjainkban használatos tankönyvek lapjain sem szerepelnek. . Csupán a székely hadosztály bemutatása lett árnyaltabb. „A székely hadosztály
áruló ellenforradalmár parancsnokai letették a fegyvert a románok előtt" (Gimn.
4. oszt. 1969. 105. 1.). Vagyis: nem a hadosztály, és főként nem „buzdításra", h a n e m
62-

mint minden katonai alakulatnál ez lenni szokott, a parancsnokok parancsára tették le, kényszerültek letenni katonái a fegyvert. Sajnálatos, hogy a hadosztályból
kiszakadt és továbbra is fegyverben maradó székely dandár harcairól nem szólnak
a mostani tankönyvek sem.
Érdemes lenne grafikonra vetíteni azt a hullámzó pályát, amit a székelység —
tankönyveink interpretálása szerint — történelme során befutott (megjelenésükkor
a szolgaság elől Erdélybe húzódnak, azután — az 1437. évi felkeléskor — az elnyomók oldalán találjuk őket, majd ismét alávetettségük ellen kelnek f e l . . . stb.), de
bennünket most nyelvük és etnikai problémájuk foglalkoztat, így a didaktikai-logikai ellentmondások elemzésétől el kell tekintenünk.
3. Kényes, mert eleve téves meggondolásokból kényesnek kezelt kérdéskört érint
a székelyek kikerülése az ország eleven történetéből. Mi azonban e cikk elemi logik á j a miatt sem térhetünk ki ennek rövid vizsgálata elől. Tankönyveink, régebbiek
és mostaniak egyaránt, többé-kevésbé helyesen s igen átgondoltan vázolják fel a
soknemzetiségű monarchia, benne a régi Magyarország felbomlásának történelmi
folyamatát. A történelmi Magyarország területén élő és a magyarság lélekszámát
elérő vagy felülmúló nemzetiségek elnyomását hangoztatva győzi meg a tanulót
arról, hogy a nemzeti ébredés, a minden népet szükségképpen átható polgári nacionalizmus korszakában szinte kikerülhetetlenné vált a régi államegység felbomlása.
Az itt élő nemzetiségek felszabadulási és elszakadási törekvése tehát jogos volt.
Amikor ez a történelmi fordulat úgy-ahogy bekövetkezett, s magát a tényt kellene
számba venni, a korábban használatos tankönyvek igen tanulságos módon, érthetetlen szeméremből (tapintatból?) kínos és vagdalkozó kapkodással, itt-ott valóságos
fráziserdőben bujkálva kerülik meg az egyébként logikusan előkészített ú j tények
puszta rögzítését is. „1920 januárjában nyújtották át az első világháború győztes
imperialista hatalmai a békefeltételeket — írja például az 1950-es 8. osztályos
tankönyv. — A feltételek rendkívül súlyosak voltak. Még súlyosabbak, mint azok a
követelések, melyeket a Tanácsköztársaság annak idején visszautasított. Ennek ellenére Horthyék a békefeltételeket elfogadták és 1920. június 4-én alá is írták" (i. m.
189. 1.). Sajnos, hiába kerestük a Tanácsköztársaság által csakugyan visszautasított
követeléseket, a szóban forgó tanegységben erről nem esik szó. A tankönyvírók más
összefüggésben még egyszer megemlítik a trianoni békét: Az uralkodó osztályok a
munkásság és parasztság után „azt akarták elhitetni a mindennapi gondokkal küzdő
kiskereskedőkkel, kisiparosokkal és értelmiségiekkel, hogy minden bajnak — egyedül
és kizárólag — a trianoni béke az oka. így akarták elterelni a figyelmet a belső
bajokról" (uo. 193. 1.). Mindez igaz, de a tanuló ebből sem tudhatott meg többet
arról, hogy mik is voltak hát azok „a rendkívül súlyos békefeltételek".
Nemcsak a történész, de a pszichológus is tanulságosnak találná a középiskolások tananyagának vonatkozó passzusát. Hosszúsága ellenére ezért is idézzük majdnem szóról szóra. „A magyar uralkodó osztályok meghálálták — írja —, hogy az
antant juttatta hatalomra őket, és 1920. június 4-én aláírták Trianonban (Párizs
mellett) a békét. A súlyos feltételeket szabó imperialista békét annál inkább is elfogadták a magyar uralkodó osztályok", hogy teljes erejükkel a dolgozó nép ellen
tudjanak fordulni. „A Horthy-rendszer természetesen mindent megtett, hogy a
trianoni béke igazi hátterét elleplezze. Hazug soviniszta, revizionista propagandáját
egybekötötte" kommunistaellenességével. „Csak egy állam volt, mely soha nem
ismerte el a Párizs környéki imperialista békét, köztük a trianonit sem, és ez a
Szovjetunió." Adva lett volna tehát a szovjet orientációjú külpolitika, de a Horthyrendszer kormányait ebben a dolgozók elleni gyűlöletük megakadályozta. „A magyar uralkodó osztályok nem megegyezés útján törekedtek a trianoni súlyos feltételeken változtatni, hanem a sovinizmus, a környező népek elleni féktelen gyűlölet
szításával. A revizionista politika a magyar imperializmus alapja lett. Hazafias szólamokkal fedték el a magyar uralkodó osztályok hódító törekvéseiket más népek
leigázására" (A magyar nép. i. m. 1951. 160. 1.). Súlyos igazságok kimondásának és
súlyos tények elhallgatásának furcsa vegyülékét hordozza, keveri a szöveg. Bőven
63

tarkítják logikai törések és ellentmondások is. A kommentálástól e ponton bizonyára eltekinthetünk. Mindössze annyit jegyeznénk meg, aki azt fürkészi, hogy a
történelem józan, a mélyebb törvényeket kereső szemléletéről hogyan lehet elnevelni nemzedékeket, ezt a példát eredménnyel tanulmányozhatja, mert benne az,
ami már jóval a Tanácsköztársaság kikiáltása előtt többé-kevésbé eldöntődött, egy
alkalmi úri vétség regényes fejleményévé avatódik.
Az általános iskolások tankönyve, sajnos, egy évtizeddel később sem tárta fel
jobban a valóban összetett történelmi tényeket. Az előbb idézett szövegrész annyival egészült ki csupán, hogy „Horthyék árulták el és támadták hátba a Vörös H a d sereget, amely védte az ország határait. Ök hívták be az intervenciós csapatokat a
Tanácsköztársaság honvédő harca ellen. Trianonért mégis a szomszéd népeket okolták, és 25 éven keresztül uszítottak ellenük" (1959. i. m. 73. 1.). Sokkal tárgyszerűbben fogalmazott már a középiskolások tankönyve. „A békeszerződés következményeként a többségükben nemzetiségek által lakott területek elszakadtak az országtól, a soknemzetiségű Magyarország felbomlott. Ezzel a magyar uralkodó osztályok
elnyomásától sokat szenvedett nemzetiségek régi törekvése megvalósult: csatlakozhattak önálló nemzeti államaikhoz. A soknemzetiségű Magyarország felbomlása
azonban nem a Dunavölgy népeinek demokratikus együttműködéséhez vezetett, h a nem újabb viszályok és ellentétek csíráját rejtette magában." Ezután utal arra, hogy
a rendszer miként használta fel nacionalista és soviniszta uszításához a békeszerződés következményeit (1961. i. m. 199—200. 1.).
A középiskolás diák ekkor már tudomást szerezhetett legalább arról, hogy a
történelmi, illetve a soknemzetiségű Magyarország felbomlott. Rejtve m a r a d t azonban, hogy a valóságban mit jelentett ez, homály takarta el, hogy az elszakadt területeken a nemzetükhöz csatlakozókon kívül éltek-laknak magyarok is, s végül elhallgatja azt is, hogy a nacionalista uszítás, egyként burzsoá államokról lévén szó,
nem kizárólagosan a magyar uralkodó körök sajátos belpolitikai fogása volt csupán.
Mindezeket pótolják azután a legújabban használatos tankönyvek. Nem a szokványos szólam diktálja, meggyőződésünk a tények erejére támaszkodik: a hazai
történelemtanítás az elmúlt 50 év valamennyi magyarázatához viszonyítva végre
olyan magaslati pontokra jutott fel, amelyen állva az egész kérdéskör m a j d minden
lényeges mozzanatát sokkal józanabbul, világosabban és reálisabban lehet — és
tudja — megítélni. Amíg előbb az elriasztó zavarosság, most a tények tisztelete
okán kell a vonatkozó szövegeket hosszabban idéznünk. „Az osztrák és magyar uralkodó osztályoktól kizsákmányolt és elnyomott nemzetiségek csatlakoztak s a j á t n e m zeti államaikhoz — írja az általános iskolai tankönyv. — A délszláv nemzetiségek
Szerbiához kerültek. így jött létre Jugoszlávia. A szlovákok és kárpátukránok a csehekkel együtt létrehozták a Csehszlovák Köztársaságot. Az erdélyi románok Romániához .csatlakoztak. . . . Magyarország számára 1920-ban a Párizs melletti Trianon
nevű palotában szabták meg a békefeltételeket. A békeszerződés értelmében m a gyar lakosság is került a szomszéd országokhoz. Ezt a tényt használták ki az ellenforradalmi rendszer vezetői arra, hogy 25 éven át minden társadalmi és gazdasági
nehézségért Trianont és a szomszéd népeket okolják. Szították az ellentéteket népünk és szomszédaink között. Ugyanezt tették a Magyarországgal határos államok
vezetői is. Ez nacionalista és soviniszta uszítás volt." És hogy a béke jellegéről se
legyen kételye senkinek, végül így summázza azt: „A győztes antanthatalmak 1920ban a maguk érdekeinek megfelelően állapították meg az országhatárokat, »adtákvették« a népeket és országrészeket. Ez a béke imperialista jellegét bizonyítja" (Ált.
isk. 8. oszt. 1970. 93—94. 1.). A monarchia területén létrejött ú j államalakulatok h a tárait térképmelléklet illusztrálja.
Érthetően részletesebb és pontosabb a gimnazisták tankönyve. A békekötés u t á n
— s térkép illusztrálja itt is — „Ausztria kis országgá, lényegileg az osztrák-német
nyelvterületre zsugorodott. Magyarország területe kb. egyharmadára csökkent, viszont formálisan független állam lett. Lengyelország, Csehszlovákia és Jugoszlávia
ú j államalakulatok voltak". Ezt követően a kisantant államait veszi sorra: „Cseh64-

Szlovákia 1918—19-ben az antanthatalmakra támaszkodó cseh burzsoázia vezetése
alatt Cseh-Morv,aországból, Teschenből, a Kis-Alföld északi feléből, a többségében
szlováklakta Felvidékből (Szlovákia), és a javarészt kárpátukrán lakosságú Kárpátaljából (Kárpát-Ukrajna) alakult ki. Az Osztrák—Magyar Monarchia délszlávlakta
területeinek (Horvát-Szlavonország, Krajna, Dalmácia, Bosznia-Hercegovina), továbbá
az Alföld déli vidékeinek (ahol a szerb mellett jelentős számú magyar és német
népesség is lakott) egyesülését a szerb királysággal a Zágrábban összeülő Népi Gyűlés 1918 szeptemberében mondta ki. Néhány nap múlva Crna Gora (Montenegro) is
csatlakozott, ezzel megszületett az egységes délszláv állam (Jugoszlávia). Az ú j
államban a kulcspozíciókat a szerb burzsoázia szerezte meg, mely a dolgozó nép,
valamint a többi délszláv és más nyelvű nemzetiség elnyomására törekedett. Románia első világháború előtti területe a háború után Dél-Dobrudzsával, a forradalmi
Oroszországtól megszerzett (orosz, román, ukrán népességű) Besszarábiával és a vegyes (többségében román, valamint magyar, német és szerb) lakosságú Erdéllyel növekedett. A Párizs környéki békék — zárja a részletes áttekintést a könyv — eredményeképpen egyetlen soknemzetiségű állam, az Osztrák—Magyar Monarchia helyett
több kisebb soknemzetiségű állam jött létre. Ily módon nem rendeződtek megnyugtatóan a közép- és délkelet-európai nemzetiségi ügyek, ami lehetőséget teremtett az
ú j államok uralkodó osztályai és az imperialista nagyhatalmak számára, hogy a
népeket nacionalista izgatás révén szembefordítsák egymással" (i. m. 144—146. 1.).
Érdemes megismételnünk: annyi gyűlölködés s annyi tanulságos történelmi kudarc után bárcsak itt tartana a Duna-völgyi térség valamennyi népének történelemtanítása! Éppen témánk szempontjából azonban a most idézett szövegeknek mindössze egy, bár távolról sem jelentéktelen fogyatékosságát mégis szóvá kell tenni.
Egyik tankönyvünk a XVIII. században lezajlott nagyarányú telepítések és bevándorlások végső eredményét — helyesen — így összegezi: „Ezzel párhuzamosan azonban a magyar nép — melynek nem voltak határokon túli tartalékai — elkerülhetetlenül kisebbségbe szorult a románok, németek, szlovákok, szerbek, horvátok és
rutének összességével szemben. A XVIII. század során alakult ki terület- és számarány tekintetében az a nemzetiségi helyzet, mely sok tekintetben meghatározta történelmünk további alakulását" (Gimn. 3. oszt. 1968. 107. 1.). Amikor azután a dualista monarchia idején, a nacionalizmusok fénykorában, gyakorlattá vált a nemzetiségi törekvések korlátozása, elnyomásukra és asszimilálásukra intézkedéseket hoztak
az egyes kormányzatok és végrehajtó testületeik, tankönyveink jelentőségüket még
élesebb fénybe emelve, igen didaktikusán és okos pedagógiával különféle térképeken
és grafikus ábrázolásokkal illusztrálják az ország területén élő egyes nemzetiségek
szám- és részarányát. (Pl. Ált. isk. 7. oszt. 1968. 175. 1.) Nemcsak a történelmi igazság, de tájékozódásunk a való világban, különösen pedig közvetlen környezetünkben egyaránt „viszonosságot" kívánna. Amikor kimondjuk, hogy az ország területe
Trianonnal kb. 1/3-ára csökkent, szigorúan ragaszkodva itt is a puszta tényekhez,
igen célszerűnek látszanék azt is hozzátenni, hogy a magyar anyanyelvű lakosság
egyharmada viszont kívül maradt az ú j ország határain, s az utódállamok egyikegyik nemzetiségi kisebbsége lett. Tankönyveink becsülettel és számszerűleg tájékoztatnak az egykori történelmi Magyarország területén élő nemzetiségekről, józanul
és nyíltan fölemlítik azt is, hogy az elszakadó országrésznyi területeken éltek s laktak
magyarok is, vajon sérthetné-e ezután bárkinek az érzékenységét, ha a megfelelő
számadatokat is közölnénk? És mert kiindulópontunk a székelység eredete és etnikai
hovatartozása volt, itt utalhatna azután a tankönyv rájuk is. így valahogy: az Erdéllyel gyarapodott ú j Romániába mintegy 1,7 millió magyar anyanyelvű lakos került, akiknek jelentős hányadát, közel felét, a zárt és egy tömbben élő székelység
alkotta. — Félretéve mindent, pusztán didaktikai okokból is szükséges lenne ennek
fölemlítése. Hiszen a székelyek, mint láttuk, nem ok nélkül, történelmünk hosszú
századain át fel-feltűntek itt-ott, nyomtalan „eltűnésük" ennélfogva joggal támaszthat gyanút ébresztő kérdőjeleket. Egyúttal végképp eloszlathatnánk a „nacionáléjukra" rátelepített homályt és ködöket.
5 Tiszatáj

65

Aligha szükséges hangoztatni: a történelmi tények attól még nem válnak meg
nem történtekké, ha ködbe burkoljuk vagy elhallgatjuk őket. A bennük rejlő esetleges feszültségeket nem eltussolni, de föloldani lenne hivatott a történelemtanítás is.
A z I. világháború utáni békét vitathatatlanul a győztes imperialista hatalmak diktálták; valóban „adták-vették" a népeket és az országrészeket. Lenin egyenesen azt
írta: a világtörténelem legigazságtalanabb békéit kötötték meg Párizs környékén. Túl
mindezeken, ki kellene azonban mondanunk és meg kellene magyaráznunk azt is,
hogy Közép- és Délkelet-Európa „etnikai zűrzavarát" országhatárokkal — húzzák
azokat bármilyen kezek is — véglegesen és tökéletesen „megtisztítani" majdnem
lehetetlenség. Amilyen hányt-vetett volt e térség múltja, szinte olyan mértékben
kuszálódtak össze, mikro- és makrotájakban egyaránt, az etnikai határok. Azokban
még a legőszintébb jószándék is bajosan tudna megnyugtató módon rendet teremteni. Mit tehetünk hát akkor? Tennivalóink alapjai közös eszméinkben ugyan adottak, a lehetséges és optimális megoldás kulcsát mégis szüntelenül, szinte nap mint
nap keresnünk kell. Munkánk eredményes persze ma már akkor lehet csak, ha ahhoz együttesen és kölcsönösen fogunk hozzá. N e m tagadva meg, elsősorban önnön
múltunkban és magunkban értékeinket, s nem tagadva ki a másokét sem.
Írásunkban csupán a történelemtanítás 20 éves számláját terheltük meg. A z is
kitűnt talán, hogy a terhelések súlya, időben előrehaladva, fokról fokra csökkent.
N e m teljesen tehermentes azonban a tömegkommunikációs eszközök é s más tudományos fórumok, szervezetek s intézmények számlája sem. Hiszen társadalmunk, s a
felnövő nemzedékek történelmi tudatát ma már nemcsak az iskola, hanem az „iskolán kívüli" oktatás-nevelés is formálja. Az egyes irodalmi alkotások alkalomszerű
számbavételén túl — úgy vélem — jó lenne, ha — többek között — tömegkommunikációs eszközeink néha-néha figyelmet szentelnének annak is, hogy pl. Romániában, legfőképpen pedig Erdélyben a mintegy 2 millió magyar anyanyelvű lakosság,
s ennek közel felét adó székelység hogyan és miként él, szólnának gondjaikról, örömeikről is. S mindezt mi itt a kölcsönösség alapján, ráadásul közös világnézetünk
erejére támaszkodva tehetnénk.
Ne terheljük azonban tovább a számlákat. Félő, a terhelések visszaütnek: túlságosan megterhelik ezt az írást is.
Inspirátorunk Illyés Gyula volt, mondandónkat vele kezdtük. Jónak látjuk hát,
s egyben az elmondottakra erkölcsi feloldást is nyújthat, ha vele, szavaival fejezzük
be. Szándékunkat egyik verssoránál tömörebben úgy sem tudnánk összegezni: „mert
növeli, ki elfödi a bajt".

Szécsi Margit: A Madaras Mérleg
Otthonosak érezheti magát az olvasó A Madaras Mérleg költői világában, h a az
új versekhez az Űj heraldika című gyűjteményes kötet és A nagy virágvágó gép,
az előző könyv ismeretében közeledik. A folytonosság, a szerves folytatás élményében részesül; különösen az előbbi verseskönyv és a mostani között nyilvánvaló a
szoros összefüggés, szembetűnő a lényegi rokonság. Az élményvilág, a magatartás és
a lírikusi egyéniség, a szemlélet kiforrottságára, karakterisztikus meghatározottságára
vall a fejezeteknek ez az egységjelű összetartozása.
Derűs és kiegyensúlyozott kedélyalkatnak aligha tekinthető, inkább nyugtalanságban élő, borúra hajló, bajlátó, konfliktusokra s drámai ellentétekre érzékeny,
ajzottan viaskodó költőegyéniség Szécsi Margit. De távol van attól, hogy panaszkodó, érzelmesen szomorkodó lírikusnak ítélhetnénk, aki a tört érzelmek, omlatag
bánatok megéneklője volna. Kevés harmóniát talál a világban s magában. A kiegyensúlyozottság állapotait nem képes elérni, megbékélt pillanatai ritkán adódnak;
életérzését feszültségek járják át, teszik kavarttá s vibrálóvá. Az életet, a mindennapokat s a létezést folytonos kihívásként éli meg, magatartását a válaszolás és
szembenállás szüntelen készenléte vezérli. Ez a fokozott érzékenység és védekezőtámadó ajzottság határozza meg a reagálást,. a gesztusokat. Fegyverei közé tartozik
az összeszedettség, a föllebbezés, a csatáihoz segítséget adó ellenszegülés képessége.
Nem adja meg magát a rossz hangulatoknak, csüggesztő élményeknek. Igyekszik
kivívni és megtartani az ítélkezés távlatát, a tisztánlátás pozícióját, az eszmélkedő
tudat fölényét a rátörő bajok, kétségek és kudarcok ellenében, a dezillúzió védtelenséget is fölidéző kísérteteivel szemben. Dinamikus az érzelemvilág, s szembeötlő,
hogy folyvást ellentétekben mozog. Egyszerre — egymással vitázva — van jelen a
rezignáció, a kiábrándulás, a feladatok túlméretezettségét érző vereségtudat, a hiábavalóság bénító rosszérzése, szomorúsága és a küldetését magányosan is vállaló alkotó
elszántsága, a mégis-hit és a csak azért is dac, az önértékeire büszke lélek kemény
tartása, a felelősségtől fűtött szereptudat bátorító sugallata, megújító ereje. Ezek a
szélsőségek nem békülnek összhanggá. A kedélyhullámzás váltakozó érvénnyel juttatja jellegadó szerepbe a különböző érzelmi-indulati és gondolati hatóelemeket. Egy
szakaszon, egységen belül is változnak a hangsúlyok, kontrasztokat alkotnak a személyiséget tanúsító vallomások, eltérő a tónus. Olykor az életbizalmat is megrendítő
csalódottság, lefegyverző keserűség mélypontjára zuhan le az érzelem, néha a reménytelenség elemi érzése töri le a kedvet, s a vallomástevő ezekből a mélységekből küzdi fel magát, állhatatatosan mérkőzve a kemény életpróbák sűrű közegében.
„Semmilyen érzelem nem idegen tőlem, mivel életemet teljes erővel élem" — vallotta egyik nyilatkozatában a költő, s ezt az önkommentárt hitelesítik a költemények. Megkísértik baljós sorslátomások (pl. Fekete vonat)-, nemegyszer fájdalmasan
idézi fel az elmúlt ifjúság idejét, az elsüllyedt „reményteljes nyomorúság korát", az
álmok, készülődések, igézetek messze távolodott ártatlan-naiv időszakát, mely annyi
5*

67

mindent ígért — s az emlékezés a szembesítés feladatát, a számvetés kényszerét is
tartalmazza, és a távoli múltnak meg a jelennek, a reméltnek s a megvalósítottnak
a szembeállítása gyakran hiányokra, veszteségekre figyelmezteti. „Ne légy naiv" —
inti magát, illúziókat vet el, kilépve oltalmuk hitének bűvköréből, arra eszmélve,
hogy „Mind védtelen, aki világot hódít" (Levél magamhoz). A hős bukása, az álmok
erőtlensége, a glória megfakult fénye, a közeli „Űjvilág" elérhetetlen ragyogása, a
fontoskodva zaklató és támadó világ élménye, a világ mint „sivár zsákmány" reménytelenségtudattal való megszerzése: többször felrémlő képzetek ezek (pl. Jönnek,
Hirdesd ki, Az égő hajó, Lobogóul, A határidős sütemény, Szonett a lovagkorból), s
a keserűség ilyen fanyar-önironikus ítéletet is megfogalmaztat: „örült minden álmodó, / ki nem pénzt keres, / ki a véglegest nem érti: / hogy fölösleges!" (Szárnyunk híján születünk). Ám az efféle csüggedés és kudarcérzet nem mondanivaló s
magatartáselv ebben a költészetben, inkább csak állapot, élethelyzet, melyet a sorsára eszmélő költő megfellebbez. Mégpedig nem is gondolati tételességgel, nem
elvekkel, hanem az életérzés felszabaduló ellentétes áramaival, az élet teljességét
akaró személyiség úgyszólván spontán erejével, természetes-önkéntelen gesztusaival,
elemi élethitével — amely mögött persze a tudatos emberi lét határozott értéktudata
s értékrendszere is ott munkál. Magasztalja a „teljes vágyat" (Kincstár), erőt ad
neki az élet „legnagyobb realitásainak" biztos tudása (Az 1935-ös üveghattyú),
tud
„hittel dacolni" (A Trombitás Angyal); s a magánnyal való számvető szembenézésben is őrizni képes erejét, szuverenitását, méltóságát: „Tollaid-veszítő Magány /
Sötét arkangyal-pupilládba most meredek először / Most kéne leszámolni e rongy
aranyfüst alatt / De mi ne mérkőzzünk Hinni jobb egymás erejében / Hinni kell
öreg Higgyük Nézi az erő az erőt / A magányos egysejt a növekedő Népek Magányát / Meghajlok előtted Lezuhant tolladat fölemelem / Hidd Megalázkodom de csak
a királyi tollért / Nem magyarázunk Vagyunk" (Bitaraj). Nem alkuvó, lemondásra
nem hajlandó lélek vállalja ebben a költészetben a világot s a maga életét, sorsát;
megpróbáltatásai edzették-keményítették, nem törték össze, ezért felelhet a bajvívás
összeszedettségre valló magatartásával minden kihívásra, s nem engedi magát befalazni a rezignáció, az elfáradás, a dezillúzió, a vereség helyzeteibe, a rossz közérzet
megbénító, mozdulatlan állapotaiba. Harcaihoz pedig — egyebek mellett — a szabadító játékot, a groteszket, az iróniát kedvelő humort s a rossz erőket kicsinyítő
(vagy éppen a paradox átfordításokkal nagyító s ekként tagadó) gúnyt is társul hívja.
Nem zárkózik a személyiség a maga külön világába, nem húzódik vissza az
elkülönült intimitásba vagy az elvonatkoztatottság óvó övezeteibe. Látszólag csak a
saját sors tényei alkotják az élményanyagot — valójában-nyitottabb a költői érdeklődés, fogékonysága egyetemesebb, figyelmének nagyobb az érdektere. A keserűségek
és aggodalmak, a panaszok és indulatok — a mérkőző magatartás — forrását korántsem csupán a lélek magánbajaiban, a közvetlen személyességben fedezhetjük fel.
Illetékesnek tudja magát Szécsi Margit a pusztán személyes jelegű élménykörökön
túlmutató, egyetemesebb ügyekben, az élet nagyobb dolgaiban is; természetes közvetlenséggel éli át — mert az egyéni sors részének vallja — az emberiség, a közösségi létezés lényeges kérdéseit. Derűsen bizakodónak s harmonikusnak ez az
élménytípusa sem tekinthető, ám poézisének súlyát nyilvánvalóan növeli, értékvilágát jelentékenyen gyarapítja. Az „Elherdált emberiség" aggodalma, értékféltő haragja szólal meg legerősebben a közösség sorskérdésein töprengő lírikus vallomásaiban. Nem ismeretlen ez a hang; „az élet érdekében" pörlekedő költő korábbi hosszú
énekeiben (A nagy virágvágó gép) m á r megszólaltatta azokat az indulatokat, föltette azokat a nyugtalanító kérdéseket, amelyek most mindenekelőtt „A Paradicsom
nyomorúsága" című nagy látomásversében támadnak ú j életre. Az emberméltóságnak rangot adó igazi szabadságért, teljes életért kiált a költemény; az ember valóságos nagyságára apellál; eszméitető igénnyel támadja az önmaga tudatára és lehetőségeire nem ébredt létet, az eltévesztett küldetés élettüneteit, a méltó élet helyett
a „cifra nyomorúság", a „szánalmas komédia", az áleszmények vonzásába került
68-

életmód ijesztő jelenségeit; kétségbeesetten és riasztani akarván figyelmeztet — a
nagyító látomás és az egyenes beszédű indulat eszközeivel — az értékek veszedelmes
elherdálásának jeleire, közösségek ideálvilágának deformálódására. A „tiszta szigorúság" nagy motívuma jelentkezik itt, melyet egyáltalán nem valami szikkadt aszkétaharag vagy elfogultság lobogtat, hanem az igaz hevű, gazdagságot és teljességet
akaró moralista pátosz, életjobbító szenvedély — azt a hitvallást sugallva, hogy csak
úgy szolgálhatjuk legjobban a Mát, ha nem vagyunk a cselédei, távlat nélkül élő
kiszolgáltatottjai; és azt akarja, „hogy a szerzés bűvöletében meg ne őszüljön a föld".
összefonódik ezzel a motívummal az ú j kötet líravilágának egy másik fontos
eleme: a „mit tehet a költő?" — mai költészetünkből — és Szécsi Margit korábbi
lírájából is — oly jól ismert kérdése. Nem alkalmi gondról, nem könnyen elintézhető konfliktusról van szó, hanem lényegbevágó nagy problémáról. Az ének hatalmáról így vallott az előző kötet „A Sárkány és a lovagja" című költeményében:
„Az ének, / kirobbantónk a megkövült sárból / mindig az ének. / Az őserdő-árnyból,
az ablak-nélküli házból, / testünkből: az öröklött pusztulásból / felragadónk mindig
az é n e k . . . / . . . az ének magyarázza meg / hogy mért kell átvinni magát / korok
és szennyes létformák felett / az embernek — hogy velünk a mindenség / önmagát
igazolja — hogy a létezésnek / más értelme is van, / nem csak az évelő halál: / j a j
annak / aki az idő ellenére megáll!" Ezt a hitet azonban újra és ú j r a meg kell
védeni a költészet hatalmát és világküldetését kétségbevonó s veszélyeztető kihívásokkal szemben. Számot kell vetnie a dal erejében bízó alkotónak azzal, vajon
felfigyelnek-e szavára, lehet-e törvénytevő rendeltetése, „mózesi" szerepe, s van-e
idejük a nagyranéző és tisztaságvágyó álmoknak, amikor bizonyos csalódások, rezignált felismerések is nehezítik küldetését; azt sugallják, hogy „Bazár lett az ének
egyházából^ hová a költő ifjan betért" (Csoda). Ez a számvetés egyszerre kettős
érvényű. Van egy szűkebb-közvetlenebb jelentése, mely arra vonatkozik, hogy mit
ér az ének az egyes embernek, a költőnek, aki az „elmenni nyomorultul s visszatérni ragyogva" (A juss) szép programjával indult világhódító útjára, aki életét tette
fel a megváltónak hitt dalra — vajon mire jutott üdvösségkereső harca immár számadásra késztő szakaszai során. És ehhez a körhöz kapcsolódik, ezt tágítja egyetemesebbé a másik kérdés: hathat-e a költői szó az egyéninél teljesebb értelemben,
van-e küldetése a jelen világban, részt vehet-e az emberiség öntudatra ébresztésében, lehet-e még eszméitető funkciója, rangot adhat-e neki a humánus eszmények
felmutatása, elevenen tartható-e közösségi hivatása és a világalakítás igényében kifejeződő méltósága, étosza. Szécsi Margitot nem jellemzi a felületes, henye bizakodás, épp ezért lehet igazán hitele annak, amit ebben az ügyben „A Madaras Mérleg"
lírikusi magatartása — eddigi költészetének üzenetével egybehangzóan — demonstrál.
Igaz, az egészen vázlatosan jelzett élményanyagból és szemléletből még nem
bontakozott ki olyan nagy formátumú, szuggesztíven nagy elgondolású líra, minden
esetlegességet s járulékot kiiktató, egészen szilárd belső rendszerű költőiség, melyet
a legnagyobb egyéniségek művészetének világképteremtő teljességével mérhetnénk
össze. Igaz, a hosszú énekekben érzik valamelyes túlbonyolítottság, zsúfoltság, heterogenitás, itt-ott erőltetettség, verbális túlfeszítettség, a vízió, felidéző erő és a kifejtő reflexió tökéletes összhangjának némi fogyatkozása. Talán a merészebb önmegújítás igényét is meg lehetne e mostani alkalomból fogalmazni. De így sem
kétséges, hogy a dalszerkezetű vers és a bonyolultabb szerveződésű látomásos verstípus alakzataiban tárgyiasított lírai tartalmak egyéni kifejezése révén az ú j kötettel Szécsi Margit — mai költészetünkben jelentékeny értéket képviselő — versművészete számottevően gazdagodott. (Magvető, 1972.)
FÜLÖP LÁSZLÖ

69-

A kimondhatatlan
VAS ISTVÁN VÁLOGATOTT VERSEI
A nagy költészetnek kozmoszi ereje van; kozmoszi rendje. Kivehető metafizik á j a : ahogyan ez a rend kialakul. Vas István költészetébe is kozmosz foglaltatik.
Ez a rangja. Hogyan alakult ki ez a kozmosz, miben foglalható össze a metafizikája,
most immár nyilvánvalóvá tehető. Az élet maradéktalanul definiálható önmagából.
Ez a metafizika magyarázza Vas István „ómódi modernségét". A kimondhatatlan
itt tehát nem az, amit szóba nem lehet foglalni. A kimondhatatlan az, amit ez a
válogatott versanyag elénk tár, az immanens élet.
1937-ben írja az i f j ú költőhöz, s gyanítjuk is, ki a címzett:
Téged, tudom, nem érdekel az elv,
Elég neked a szó, az anyanyelv.
De én, akit e drága
nyelvezet,
A hontalant egy honba elvezet,
Szeretem azt is, ami rátapad —
Ó mennyi láng és mennyi
indulat!
Hát mit felelnél, mondd, ha kérdenek,
Vörösmartynak
és Petőfinek?
A századokon át e sereget,
S nézd azokat, akik most öregek!
E hagyományt, no lám, te elhagyod,
Megőrzöm én, ki jövevény
vagyok.
Tovább adom a századokon át
A kornak, sorsnak forró áramát,
S onnan, ahova végzetem
vetett,
Felmutatok egy emberéletet.
(Egy i f j ú költőhöz)
Pedig alighanem egy nemzedékhez tartozik vele, az i f j ú költővel, hiszen 1910-ben
született, az i f j ú költő mindössze három évvel későbben. Valahogy mégis idősebbnek látszik. Közelebb Szabó Lőrinchez, mint saját nemzedékéhez. Az érettség titka
a distanciája.
Verseket ír, átvéve a nem vér által elődök
Drága örökségét, s aki hont nem lelhet a honban,
Versében leli föl s ott vált vele i f j ú szerelmet —
E helyzetéből eredően különbözik, önéletéhez van distanciája azáltal, hogy a nyelvben talál honra, s minden más reláció jövevény mivoltára emlékezteti. Nem lehet
önfeledett, nem játszhatik. A haladékony időt mindennél jobban és kinél-kinél korábban érzi. Hamar érik csalódások, hamar kell döntenie, s döntésének nyomát
vállalnia, hogy aztán mielőbb nyilvánvaló legyen magyarságra ítéltetése.
Nem választás a haza, rég nem,
Nem feladat, nem is érdem,
ítélet ez,
életfogytiglanig.
majd alább:
. Nem, nincs kedvem hazám kegyét keresni,
Nem is tudom már kívülről
szeretni,
Vagyok, ami vagyok.
70-

és végül:

Ügy nézek az öreg, de holdsütötte tájra,
Mint önmagamba. Nincs szükségünk
altatásra,
Vagyunk, amik vagyunk.

S e pillanattól már egyáltalán nem érdektelen, hogy mit akar ez az egy ember,
mivel nem akárki; nagyszabású kísérlet médiuma, s lírai önéletrajza: laboratóriumi
napló, tárgyilagos analízis; beszámoló egy nagyszabású folyamatról: odisszeuszi kalandról. Ily relációban még el lehet kezdeni úgy a regényt, hogy felkapjuk a fejünket arra, aki belépett az ajtón, s köszönt.
Vas István az életről beszél. S nagyon fontos, hogy mit értsünk a szón: élet."
Határos; van kezdete és van vége. És semmi nincs a születés előtt, és semmi nincs
a halál után. Két pont között, s nem két semmi között. Mert csak ki kell mondani
a semmit, máris filozófiai fogalommá tettük. Vas István életfogalmában a két határpont nem tartalmaz semmit mivoltán kívül; Vas Istvánnak az élet: immanencia.
Olyan kérdéseket tesz föl épp azért, melyekre értelmes válasz adható. Módszere
racionalista.
De ismét további definícióra van szükség.
Eszetek
És vakmeréstek és technikátok
A naprendszerből előbb fog kijutni,
Mint bölcsességtek az egérfogóból,
Hol körbe fut.
A bölcsességről van szó, de amit emleget, az egérfogóban körbefutó, éppen ellentéte annak, amit Vas István a maga bölcselmének állít. Tudjuk tehát bölcselméről
egyértelműen, hogy mi nem. Egyelőre ennyi bőven elég.
Ahogy ómódi modernségére is jól rávilágít a triviális megfigyelés: Akárhol ütöm
fel ezt a verseskönyvet, Vas István következetes a régi szokásban, a versfők —
csupa verzális.
De Vas István nem akarja azt állítani, hogy az általa vállalt elképzelés, az ő
tudása kizárólagos. Csak annyit állít, hogy annak, ami és amilyen ő, elégséges oka
van. Lírai önéletrajza maradéktalanul mjotivált. így teljes, így kozmoszi nehézkedésű.
De egyáltalán nem könnyen belátható, semmiképp nem nyilvánvaló. Amint van, az
a kimondhatatlan. Mindig marad valami megfoghatatlan, ahogy a részleteket ízleljük, mindig van a versek fölött lebegő, a szavak között suhogó légáramlás, aura,
amit e pillanatban — jobb híján talán — büszkeségnek mondanék.
Túlságosan durva a szó, de ráhibáz valamiképp a megfoghatatlanra, amit egy
versben majd-kivehetőn így hallok:
De megmarad előjogunk, a földi
Rejtelem, amit mi és csak mi értünk:
Mi voltunk képesek Istent kínozni, ölni,
Sírjára követ
hengeríteni
Annak, aki
Mindig és újra meghal értünk
S minden húsvétkor itt támad fel újra.
E „földi rejtelem" elégséges életfilozófiát bonyolítani belőle annak, a ritkának, aki
képes elvérezni egy gondolaton. Oly mély eszme ez, hogy érdemes elvérezni rajta.
Hozzá képest a Prometheus-mítosz is, a kevés mítosz közül egy, melyet interpretálni
érdemesnek ítél Vas István, az is szelíd kalandregény. Az előjog a büszkeség forrása, s a büszkeség csiholja az akaratot, szembenézni azzal, ami immanens élet.
Mert miben vagyunk oszthatatlanul emberek? A halálban, mondaná az egyik, s
a tragikumot az egzisztenciafilozófia jól rejtett szentimentalizmusa billenti ki egyen71-

súlyából. Véletlen, hogy születtünk, mondja a másik, s azért vagyunk
mert vállaljuk életre ítéltetésünket. A véletlen azonban nem azért alakul
kummá, mert tudatára jövünk születésünk esetlegességének, ahogy nem
mert halandók vagyunk. Nem. mindegy, hogy mi történik velünk a két
közti íven.

emberek,
át tragiis azért,
határpont

Az életemnek nincs értelme más, csak
Hogy nem volt, nem lesz és egyetlenegy,
A K é r d e z ő i d ő Vas István lírai metafizikájának kulcsverse. 1945-ben í r j a ; az ú j
történelmi helyzetben arra felel, ami akkor és neki a legfontosabb erkölcsi kérdése.
Miért maradt meg, midőn annyi pusztult? Válasza: „S nem bírtam el, hogy én n e
én legyek."
Közel vagyunk a magyarázathoz, amennyiben büszkesége tartalmát keressük.
A büszkeség mögött a tragikumot pillanthattuk meg, amely itt csodálatos módon
eleven és hitelt érdemlő. Századunk rettenete, megannyi embersilányító történése
közepette sértetlenül maradt.
Nem kis kincset halmozták bennem össze
A tönkrement, tékozló századok —
A néha még értetlen örökösre
Aranyló lángjuk rajtam átragyog.
Te arany áram, melynek nincs határa!
Jövőbe-múltba
nyúló életem!
Formátlan korom új ábrázatába
Tömör valódat
beleégetem.
Az életre ítéltetés és a halál — puszta gondolati fragmentáció. Mivel az egyetlenegy
érkezvén valamibe kapcsolódik, távozván, nyomjot hagy. Születésünk n e m puszta
kezdet, halálunk nem mezítelen végpont. Az arany áram, a folytonosság, melynek
nincsen határa; s íme megjelent az immanensben, a véges rendszerben a végtelenség eleme.
Életre ítélve lenni Vas Istvánnak nem jelentett elvont gondolatot sosem. Életre
ítéltetni: magyarnak lenni! Ez már nem elvontság, ez napi megpróbáltatás. És föladat. Föladat, miért a magyarrá ítéltetés distanciát rejt, honnan nyilvánvaló az é l e t r e
ítéltetés elvontsága, amelyet ilyképpen Vas István értelemre ítéltetésnek fordít.
S mindez egyszerűen annyit jelent, kezdettől elég gondot okoz Vas Istvánnak az
élet, eleget ahhoz, hogy érdeklődését betöltse maradéktalan.
Magyarrá ítéltetése értelemre ítéltetés. Belátása a végzetnek, vállalása azáltal,
hogy magát beleszövi a magyarságba, költőként a nyelvbe, mely folytonosság: h a gyomány. Ezért fontos neki a versfők nagybetűje, Arany János és Vörösmarty m e g
Petőfi. S a drámai akcióban nyilvánvalóvá lesz értelme fényénél az ember önteremtésének, önalkotásának ténye. Büszkeségének fedezete ez a fölismerés, a nagy kaland
értelme, a ráció konkrét tartalma.
Vas István magát teremtette meg a nyelv által, amikor a költői létet választotta. S ez az önalkotás a magáénak tudott hagyomány első gesztusára eszmélteti.
Amit az ószövetség bűnbeesésnek nevez, a görög mitológia prométheuszi tettnek,
képességünk arra, hogy magunkat alkossuk, önmagunkról való tudatunk, önmagunk
iránti kíváncsiságunk, a szókrateszi elv, az ismerd meg önmagadat parancsa, mindez
a Vas István büszkesége. Büszke magyarságában, hogy magát megalkotta magyarnak; büszke emberségében, hogy letéteményese ama zsidó—görög kultúrának, mely
az emberi önalkotást hordja súlypontjában, s az önismeretben állítja minőségét.
Prométheusza mellett van egy másik mitológiai hőse, Nikodémusz, aki kíváncsi
Jézusra, Aki éjszaka ment Jézushoz,
72-

'

Éjszaka, hogy meg ne lássák.
Elvégre nem akárki volt.
Főember a zsidók között.
De Nikodémusz nem ügyeskedő ész,
Okosságtól korlátolt
értelem:
Tudta, hogy csak Istentől jöhet
Az új tanító. Hallani akarta.

Az értelemre ítéltetett Vas István Ész, Értelem fogalma különválik az ügyeskedő
észtől, az okossággal korlátolt értelemtől. Ahol elhagytuk előbb, az egérfogóban
körbefutó bölcsességnél, az értelem, ész negatív meghatározásánál, most folytathatjuk a pozitív meghatározással. A ráció, az emberi fényes értelem nem közösködik
az ügyeskedéssel és az okossággal. Az önalkotásban, az alkotásban és a tradícióban,
a folytonosságban nyilatkozik meg, eszmél önmagára. S mindennek csak foglalata
az élet.
Ott legkikezdhetőbb e koncepció, ahol maga az élet is meggyengül. S itt vált
Vas István büszkesége bátorságra. Az Etruszk szarkofág számon kéri a nagy. talányt.
Nemcsak a halált, de veszedelmes interpretációját is. Ö nem a halált találja.
Csak az életet, és benne az alvilági szörnyeket is persze, mert nagy dolog a
halál. De nagyobb dolog kifogni a halálon és nincs szebb képlete, mint a
nevetés.
Mint ahogy nevet a Veii Apolló is, aki szembenéz — de kivel? ezt nem tudtam, hogy velem, aki nézi — ez nem látszott a másolatokból, ezt nem írta
meg semmilyen professzor — és nevet a villogó, sötét szemével és a repedezett színeivel, és farkasnézésével nevet a világba, de ez nem a rejtelmek
halálhívása, de ez nem a rossz párájú valami, amit megromlott nemzedékekből össze tudtak kotyvasztani ifjú koromban a halálmítoszok szélhámosai és
balekjai, akik tehetetlenül megunták a hálátlan és lassú munkát, s főképp a
nedvét veszített, saját elfáradt eszüket, az értelemtől megcsömörlők, az egyre
gyanúsabb malomban őrlők, a halál gőzeibe omló, szegény becsapott nemzedék. De azt a borzongató mesét itt seholse találom: villog a Veii Apolló, a
sötét arcával is fényt hozó, az életre merész, lehasadt lába is előrelép —
nevetve túllép a halálon, ahogyan velem szembenéz.
Ez is interpretáció természetesen. Veii Apolló tekintete a Vas Istváné. Az ő bátorsága, az ő kíváncsisága, halálmegvetése. „És fütyülünk, fütyülünk a halálra" —
fejezi be a feszes monológot. Hősiességét és bátorságát nem győzzük eléggé méltányolni, de hajlamunk szerint elszorul a torkunk, minthogy nyilvánvaló az elszólás.
Mert akkor is fütyülni szoktunk — Ady a tanú rá —, ha nagy, sötét erdőben hátunk mögött jön Csönd herceg, s mi félünk. Bár épp itt van Vas István egyensúlyozó bátorságának emberi hitele.
Ennek okán idézem a verseskönyv záró darabját, a Kalligráfiát, hogy a kimondhatatlanhoz ne kelljen további kommentárt fűzni.
Széthull a gipsz, az üveg eltörik,
Idővel paloták, házak, erős
Várak, városok elromlanak, egyszer
Párizs, New York és Mucsa semmivé
A vasbetont a szupertermeszek
Szétrágják, a műanyagok
piszokká
Rohadnak, az égitestre fellőtt
Szerkezetek homokba,
kráterekbe
Merülnek, el nem állnak államok,
A diktatúrák,
demokráciák,
Titkárok, elnökök,
igazgatók,
A tábornagyok és a társulások,
81-

lesz,

a
Junták, hippik és halálos hatalmak,
Egybeolvad a tömeg és elit,
Kihalnak a normatív
kritikák,
De ameddig világ van valahol,
El nem felejtik, felszökell
szívéből
A világ talányos
titkosírása,
Rejtjeles rúnák rendszere, amit mi
A nyári égre ketten
följegyeztünk.
Quod erat demonstrandum!

BATA IMRE

Szilágyi Domokos: Sajtóértekezlet
Szilágyi Domokos költészete a romániai magyar. líra ú j hajtásával született,
folyóiratokban az ötvenes évek végén, kötetben 1962-ben (Álom a repülőtéren)
ismerték meg az olvasók Páskándi Gézával és Lászlóffy Aladárral együtt azok közé
tartozott, akik ú j élményeket, ú j hangot és ú j stílust hoztak a korábbi versriportok
és verspublicisztikák után. Szilágyi az egyéniség megvalósításának tekintette a költészetet, visszaperelte a líra ősi személyességét, saját világáról, saját érzéseiről akart
vallani. És legfőként eszméletének vívódásáról, felismeréseiről, egy olyan fiatalembernek a töprengéseiről, disszonáns élményeiről, aki a huszadik század közepén
él, és a maga szemével látta, a saját bőrén érezte a kor, e „leghosszabb évszázad"
válságait, küzdelmeit. Annak a nemzedéknek a gondolkodását szólaltatta meg, amely
soha el nem múló, soha le nem zárható történelmi élmény gyanánt szorongta át a
második világháborút, vett tudomást milliók haláláról, Auschwitzról, Hirosimáról;
amely nem tud és nem akar felejteni. Innen ered költészetének történelemfilozófiai
szkepszise, és innen ered a személyiségében oly súlyosan jelenlevő fájdalom, amely
időről időre felidézi a borzalmakat (pl. Halál árnyéka, Mestrovic: Jób).
De innen ered a teljesebb élet vágya is. Szilágyi heves érzékenységgel éli át azt
a gondolatot, hogy az emberi élet egyetlen, meghosszabbíthatatlan és megismételhetetlen valóság, s hogy nem mindegy: ezt az életet mi tölti ki. Teljesebb, gazdagabb
sorsra vágyakozik ezért; szenvedélyes, küzdelmes, nyugtalan életet akar. Nem kíván
belesüppedni a köznapok unalmas világába, a kispolgári lét szűkös keretei közé.
Inkább a drámai összecsapásokat vállalja, akár a megpróbáltatásokat, a szenvedéseket: „minden fájást muszáj megfájnom — írja Hétmérföldes csizma című versében
—, / ha szívem leég is tövig — / mert ez a föld a szívem földje. / És hát dolgozom,
addig is, / amíg lábam beletörik / a negyvenkettes félcipőbe". Ugyanez a gondolat
visszhangzik a Szémueíésben: „tizennyolc éves csodálatosságom nem ezt, nem amazt
— mindent akart —: / nyugtalanságot, mert változást, örökkön-örökké, kívül-belül, /
változást előre, országnyi, világnyi kínt, végigcsinálni hittel, e m b e r ü l . . . " E mindent
akarás, e teljességvágy okozza, hogy az emberi életet, először is a saját életét „örökös újrakezdés"-nek tekinti (Utóhang), és a világtól azt várja, hogy: „egyszer oly
burjánzó képzelettel látna a boldogság-csiholáshoz, mint / ahogy eddig a szenvedéseket g y á r t o t t a . . . " (Hármasvers), ö maga mindenesetre működésbe hozza a s a j á t
„burjánzó képzeletét", és az avantgard költők jövőlátomásaihoz hasonló lendülettel
és színességgel idézi maga elé annak a világnak a képét, amely majd egyszer, az
emberi küzdelmek jutalmaként elkövetkezik. „Velünk száll minden, ami a szívünkhöz, az álmainkhoz tud igazodni, / benépesítjük az engedelmes űrt, mosolyaink kezes bolygókon sétálnak, / felhők országútján menetelünk, és — nem álom ez — a
74-

ma a holnapba á r a d . . . " — hirdeti már-már eufórisztikus indulattal Álom a repülőtéren című versének soraival.
A „klasszikus" avantgard jövőbe sugárzó optimizmusa szólal meg itt, s a „klaszszikus" avantgard technikai érdeklődése, gépi csodáktól eredő ámulata van jelen
Szilágyi Domokos verseiben is. Elsősorban az a csodálkozás és öröm, amelyet a
repülőgép okoz; a repülő őnála valóban a jövőben kiteljesedő civilizáció jelképe
lesz. Az avantgard derű, a jövőt birtokló szenvedély azonban végül is ellentmondásos lehet csupán: a már említett tragikus élmények beárnyékolják az ódákat, az
avantgardista himnuszokat. És Szilágyi Domokos költészetébe egy korszerűbb élmény
(s ennek nyomán egy korszerűbb poétika) hatol: a diszharmóniákból építkező rend,
a küzdelmes szintézis igénye, az a művészet, amelyet Bartók Béla neve jelez. Ö is
felismeri azt, hogy a huszadik század közepén élő ember már más viszonyban van a
világgal, mint a „klasszikus" avantgard mesterei; és hogy ez a viszony ellentmondásosabb, diszharmonikusabb, magába foglalja a fájdalom, a gyász, a csalódás és a
szorongás motívumait, ö is Bartókban látja ennek az ú j eszménynek a mesterét.
„Fából faragott fájdalom, / kőbe kalapált gyűlölet, / allegro-barbaro-jelen, / polifon
álom, ó, jövő, / rezdülj végig, / a megismeréstől a fölismerésig, / a céltudatos húrokon" — írja Bartók Amerikában című szép versében. És ugyanebben az ars poetica
értelmű versben tesz hitet a küzdelem etikája, a nyugtalanságokból épülő nyugalom
elve mellett: „Keserves és hosszú az út a léttől a megismerésig, a megismeréstől a
fölismerésig. / A megismerés üdvözítő módja nem a megfogalmazás, hanem a teremtés. / A fölismerésé a küzdelem. / így születik a nyugalom: nyugtalanságok egyensúlya".
A nyugtalanságra és a küzdelemre épülő költői etika természetes módon teljesedik ki abban a közérzetben és lélekállapotban, amelyet Szilágyi Domokos Iáznak
nevez. A korlátozott és meg nem ismételhető emberi életből egyetlen szenvedélyes
küzdelem lesz; per, amely a korlátokat, a szűkre szabott létezés határait feszegeti:
„Bepörölni ¡a létet az elmúlásért" — mondja a költő, mintegy a költői program foglalata gyanánt. E perlekedő, küzdő, lázadó — és lázas vállalkozás jelenik meg nagy
szimfonikus versében: az Emeletek avagy a láz enciklopédiája című kompozícióban
és aztán a további szintetikus költeményekben (Haláltánc-szvit,
Kényszerleszállás,
Napforduló, Hogyan írjunk verset, Ez a nyár) is. Az erdélyi költő valóban a küzdelmes, lázas állapot enciklopédiáját teremti meg bennük, sorra veszi az emberi
érzéseket, lehetőségeket, a köznapok kényszerű rendjéből kitörő emberi küzdelem
változatait. A Kényszerleszállásban
így fogalmaz tömör költői vallomást: „egyetlen
tudományom: az élveboncolás".
Megjelennek verseiben a lázongó érzelmek áradó sodrású lírai kifejezői, szimfonikus szerkezetei, és megjelennek hirtelen fölszikrázó ötletek is. A versek nemcsak a hagyományos költői logikát utasítják el, hanem már olykor az érthetőség
határait is széttörik, hogy egyféle szürrealisztikus, rögtönzött lírai logikában keressenek ú j lehetőségeket és ú j törvényeket. „Az ismeretek — olvassuk a Hogyan írjunk verset című szövegben — hajlamosak arra, hogy csak azt a jövevényt fogadják be, amelyik r á j u k üt, logikájukhoz igazodik, kialakult törvények szerint él és
ítél. A lehetőségek némi bátorságot és képzelőerőt igényelnek; innen nyílik az érthetőség visszaút ja."
Szilágyi Domokos bátran, sőt vakmerően él a képzelőerő, a rögtönzött logika,
az ötlet lehetőségeivel. Bátran teheti, mert nagyszerűen, mondhatnám: tudós módon
ismeri a költészetet, a magyar vers hagyományait, a világirodalom modern útjait.
Ahogy a festészetben csak akkor van hitele a formaromboló és formateremtő kísérletnek, h a a mester (mint Picasso) tökéletesen használja a klasszikus rajztechnikát,
a költészet forradalmárainak is az örökség maradéktalan birtoklásával kell bizonyítaniok. Szilágyi Domokos mindent megtanult, mindent ismer ebből az örökségből,
ezért lehet hitele kísérletező szenvedélyének. Versei elárulják, hogy sokat tanult a
klasszikusoktól: Csokonaitól, Babitstól, József Attilától, Szabó Lőrinctől, a romániai
magyar költészettől: Dsida Jenőtől, Salamon Ernőtől, Méliusz Józseftől és a modern
75-

világlírától: Eliottól. Érett verseibe az angol költő módjára helyez el „intarzia"szerű betéteket (Shakespeare-től, Bartóktól, a régi magyar irodalomból); ám ezeket
a saját mondanivalójával tudja átfűteni, a saját szövegéhez tudja hasonlítani.
Valójában egy ú j költői magatartást választ, rokonfarmát azzal, amit a strukturalizmuson okult neoavantgardista franciák vagy olaszok: nem „szép", nem „formás", nem „vallomásos" verseket akar írni, hanem verskompozíciókat akar szerkeszteni. Nem szóképekkel, metaforákkal és jelzőkkel akar hatást kiváltani, hanem
szerkezeteivel, amelyekben az „idegen" szövegnek éppúgy helye és funkciója lehet,
mint saját leleményeinek. Ezért vesz „búcsút a trópusoktól", a líra hagyományos
eszközeitől. Versekből, ötletekből, idézetekből, sőt tipográfiai megoldásokból szervezi meg a költeményt. De — és talán vállalkozásában ez a legrokonszenvesebb —
mindegyre visszautal az örökség, a hagyomány elemeire. Ez a nyár című versében,
miután fortissimóban zengette fel a trópusoktól való búcsúzás motívumát, Dsida
Jenő Nagycsütörtök című remekére utal: „s most és mindörökké, kérges reménnyel,
várunk a hajnali csatlakozásig". Ez a hang: a klasszikusok fájdalmát, felelősségtudatát és reménységét idéző rejtett szólam teszi oly vonzóvá Szilágyi Domokos
neoavantgard kísérleteit.
POMOGÁTS BÉLA

Soml/ó György: A mesék második könyve
Különleges, eredeti, s költői alkatának nagyon megfelelő kifejezésmódot és verstípust teremtett magának Somlyó György a „mesék"-kel. Hogy szubjektíve menynyire otthon érzi magát benne, arra az immáron csaknem egy évtizede sorjázó m e seversek törés nélküli folyamatossága önmagában is kellő bizonyíték; s hogy objektíve is szerencsés találkozása ez tárgynak és lírikusi adottságnak, azt mindennél
jobban elárulja a költemények tartósan jó színvonala. Semmi jel nem mutat ugyanis
arra, hogy közben önmaga ismétlésére kényszerülne, vagy hangja már f á r a d t a b b
lenne, mint ahogy arra sem, hogy e verstípusban adott lehetőségek kiaknázása t e kintetében kimerülőfélben volna. Ellenkezőleg: kiteljesedésről van itt szó.
A klasszikus értelemben vett mese mindig a reális és fiktív, a valós és valótlan
sajátos ötvözete, s végeredményben Somlyó verseinek absztrakt képlete is ugyanez.
Ezen az általános hasonlóságon belül persze nagyon lényeges különbségek is vannak. A somlyói „mese" alapszituációja: a valóságos tény, történés, dolog, jelenség
szembesítése elgondolt variánsával, esetleg éppen ellentétével. Méghozzá úgy, hogy
eme ellentétezésben a mérleg nyelve sohasem billen el a csak a fantáziában élőnek diadala felé, de az esetleges másféleképp-nek
felvillantásával és megsejtetésével
olyan gondolati tanulságoknak és érzelmi átéléseknek nyit kaput, amelyek enélkül
rejtve maradtak volna.
Másképpen megfogalmazva: Somlyót az emberi sorslehetőségek végtelensége
és megvalósulásuk végessége izgatja elsősorban, de ebben az ellentmondásban a fix
pont számára mégis és mindvégig a valóság. A „mi lett volna belőlem, h a . . . " é s
a „ha most más történne, mint ami van", vagy a „mi lenne, ha ehelyett amazt tenném" típusú kérdések mélyén egyáltalán nem a valóság elrúgásának vagy mellőzésének szándéka húzódik meg. Éppen ellenkezőleg: a realitás talaján álló összevetésből, töprengésből széles lehetőségtávlatok tudatosítására és megéreztetésére nyílik a
költő számára út. Somlyó egy pillanatig sem válik álmodozóvá, misztikussá, fatalistává vagy a „minden mindegy" relativistájává, hanem — mintegy elegyítve a
Marcus Aurelius Kosztolányijának „ez van", „ez nincsen" pontos különbségtevését
Karinthy „mi lenne, h a . . . " szemléletmódjával — szinte kényszerít bennünket a r r a ,
76-

hogy vele együtt mélyen belegondoljunk életünk alternatívaskálájának bonyolultságába, döntéseink felelősségébe, s tetteink és gondolataink folytonos önvizsgálatára,
a babitsi „soha-meg-nem-elégedés"-re késztessen.
Teljes joggal hivatkoztunk Somlyónál a valóság primátusára. Alig van költeménye, amely nem konkrét hic et nunc-kal, környezetleírással, ténymegállapításokkal
vagy egyéb tárgyi felsorolással, megjelöléssel kezdődnék és végződnék. Bármily paradoxnak tűnik: a lényegében kifejezetten intellektuális lírikus Somlyó György
egyike legprecízebb tárgyias' költőinknek! S ez nála nem egyszerű kerete vagy kelléke a költeménynek, hanem a költői szemlélet szerves része, költői racionalizmusának fontos eleme.
Más kritikusok már az előző kötet, a Mesék a mese ellen méltatásakor megírták, hogy ezekben a versekben — egyik nagy erényükként — együtt van a közvetlen élményszerűség és a gondolati elvonatkoztatás-általánosítás. Pontosan erre gondoltunk az előbb, amikor tárgy és költői egyéniség szerencsés találkozásáról beszéltünk. Somlyó egyik önvallomásában véletlen, de érdekes egyezést említ: az év
ugyanazon napján született, mint Engels és William Blake, s hogy „amit ők a legmagasabb szinten képviselnek, egyfelől az elvont gondolkodás, másfelől az elszabadult lírizmus hajlamának végleteit érzem magamban, mióta csak eszmélni kezdtem". Nos, a somlyói meseszituáció széles teret biztosít az egyiknek és a másiknak
is, de meg is követeli mind a kettőt: az érzelemhullámzást és a logikus gondolati
fegyelmet egyaránt, a képzeletszárnyalást csakúgy, mint a tárgyi kötődést, mégpedig a valóság és a ráció jegyében, lévén költőjük minden sokszínűsége ellenére
végső soron intellektuális alkat.
Az eddigiekből egyenesen következik, hogy a kötet verseinek legáltalánosabb
formai jegye — szükségszerűen — az ellentétező kompozíció:
Fél-szem kutatja az estét
fél-kéz keresi a másik felét
fél-láb tocsog az esőben
fél-agy fél-emlékeket
őröl
fél-száj fél-szavakat
mormol
fél-szervek fél-működéssel
zihálnak
a vágy kettőzött

nyomása alatt
(Mese az egyedüllétről)

Somlyó azonban ezt a jellegzetes kontrasztos versépítkezést formailag is árnyaltan,
monotónia nélkül oldja meg.
Költői egyéniségéből persze az is adódik, hogy az említett közvetlen élményszerűség és a gondolati általánosítás között nála bizonyos értelemben átmenet nélküli,
„szublimálásszerű" a váltás: a két pólust az egyes ember és a minden ember alkotja, s hiányzik a közelebbről vett társadalmi ember élete, a közvetlenül eleven
társadalmi problematika. Annak idején Garai Gábor szépen és meggyőzően megírta,
éppen Somlyó György költészete kapcsán, hogy nem szabad olyasmit követelni a
költőktől, amire hajlamaik nem teszik képessé őket, mert az ilyen igények teljesítése — amennyiben egyáltalán megpróbálják ezeket kielégíteni — feltétlenül viszszaesést eredményez (Somlyó előző „mese-könyvében", a Mese a költőről és a kritikusról című versében ugyanerről ír).
Teljesen osztjuk Garai nézetét. Somlyó György is csak öntörvényei szerint és a
maga költői lényegéhez hűnek maradva alkothatott nagyon tiszteletre méltó színvonalú s ezen belül is egyre emelkedő nívójú költészetet. Ugyanakkor abban is
egyetértünk Garai Gáborral, hogy „a mi korunk költői megjelenítésének küldetését
az töltheti be a legtökéletesebben, aki e nép — s főként a kétkezi dolgozó emberek
— életét a legmélyebben . . . ismeri, s tudatában, idegeiben ugyanazok a hullámok
rezegnek, amelyek ezt a népet a kifosztottság emlékeitől a kommunizmus megtervezéséig kormányozzák". (Szépirodalmi, 1971.)
VÖRÖS LÁSZLÖ
77-

Veres Péter:
Aszály - Gyepsor - Napszámos-énekek
Veres Péter azok közé tartozik, akiknek művészi tevékenységét, életművét a
legnehezebben lehet néhány pregnáns mondatban összefoglalni. Különösen nehéz feladat hát megítélni a kötetben most először megjelent (1932-ben írt) Aszály című
regényét, s az alig ismert Veres Péter-verseket, melyek a Gyepsor-novellákkal társítva az életműsorozat ú j kötetét adják, hiszen a „zsengék" le- vagy túlbecsülésének
veszélye még növeli a kritikus gondjait.
Mindez arra mutat, hogy Veres Péter írói „mibenléte" és problematikája túlmutat a pusztán egyénin, mert — véleményem szerint — a Veres Pétert körülvevő
esztétikai bizonytalanság gyökere, az író új művészi gyakorlatot megteremteni akaró
szándékában (és írói gyakorlatában) keresendő. Mert Veres Péter annak a népi irodalomnak a sajátos, markáns alakja, amely „két irányzat összefonódásából jött
létre: egyrészt felléptek benne magának a parasztságnak ideológiai képviselői, másrészt az értelmiségi középosztály a m a tagjai, akik megérezték, hogy a fejlődés túlhaladni készül a hagyományos magyar történelmi formákat, s akik ennek megfelelően ú j tájékozódást kerestek". S bár a mozgalom egészére az összefonódás, a két
szárny közötti kompromisszum a jellemző, tehát a népi szárny viszonylagos gyengesége, mégis a szegénységből jövő írók sűrű föltűnése — eddig eléggé figyelembe nem
vett — társadalomtörténeti és esztétikai újdonság. Mind ideológiai, mind esztétikai
vonatkozásban itt a népi irodalom kezdeteiben szólal meg először a magyar parasztság, s még e környezetben is sajátosan ú j hang szólal meg Veres Péter írásaival.
Bármilyen meglepőnek tűnik is, de amíg a 30-as években a népi írók jelentős többsége vagy a hagyományos („naiv") népiességet folytatta (Erdélyi József, Sértő Kálmán), vagy a kortárs irodalom, elsősorban (de nem kizárólag) a Nyugat nemzedékének művészi vívmányait hasznosította (ki-ki egyéni tehetségéhez mért színvonalon),
vagy a népköltészet és a „modern" irodalom ösztönös kombinációját, pontosabban:
e kettő átmenetét valósította meg, mint Nagy Imre, addig Veres Péter — eszmei
fejlődésének, osztályöntudatra ébredésének egyenes következményeként — ösztönösen szakított a hagyományos epikai gyakorlattal éppúgy, mint a „programszerűen
alkalmazott népiességgel". Űj szemléletének alapján ú j művészi formát próbált megteremteni. (Osztályművész kívánt lenni, bár korántsem annyi előzmény után, se
annyi tudatossággal, mint nagyjából ugyanabban az időben József Attila és Derkovits.) Formabontása ti. az, hogy „nem veszi figyelembe a széppróza szabályait" —
ez a tétel a Veres Péter-irodalom közhelye — innen eredeztethető.
„Szeretném megmutatni az Igazat, a Szépet, / ahogyan még nem láttatta meg
senki, / hogy megalázott testvéreimben fölemelkedjék
a lélek" — hangsúlyozza maga
is az újra törekvését az 1932-ben írt Sóhaj című szabad versében. Az ú j „ének"
megteremtésének szándéka — korántsem a pályakezdő írók szokványos különbözni
akarása —, ha nagyon általános formában s szinte csak vágyként él is benne, a
vágy nagyon erős. Erre irányuló heroikus erőfeszítését jól m u t a t j a a Sóhajban
vissza-visszatérő sor: úgy kiáltani, énekelni, láttatni, „ahogyan még nem énekelt
senki". És a „saját szemünkkel látni a világot" igénye az Aszályból is kicsendül: az
író egy fél mondat erejéig polemizál a „parasztistenítő regényírókkal". Az Én nem
bújhatok el című — viszonylag ismert — versében pedig „keserű undorral" h a j í t j a
félre a drága könyveket, „amelyekben a hősök virágzó almafák alatt egymás szemébe mélyedve ülnek", mert a könyv tartalma „büdös hazugság". Folytathatnám a
sort, a példák száma könnyen szaporítható lenne, de az eddigiek is bizonyítják
Veres Péter írói törekvését, mely határozottan pozitív:
Ök urak lettek, s mi maradtunk,
parasztok, számnélküli emberek,
78-

amik
voltunk:
zavaros anyag.

De nehéz sorsunkat ma már saját szemünkkel
látjuk,
sejtésünkben eligazít a derengő felismerés, a tiszta gondolat,
és akaratunkat a biztos törvény hite acélozza
keménnyé.
Ezt az 1940-ben írt verset (Parasztok) olvasva, egyetértőleg idézhetem E. Fehér Pált,
aki így kommentált: „Ezt a saját látást kellett világossá tennie, hogy ne utánérzője
legyen másoknak, hogy ne a mohón olvasott klasszikus és kortárs alkotók különböző
kedvelt fordulatainak visszhangja legyen, hanem azt írja meg, amit akkor már harminc év létért és emberi tartásért folytatott szakadatlan küzdelmében önmaga lelkében tisztázott."
Ám — hadd maradjak még egy megjegyzés erejéig a Sóhaj néhány. soránál —
e saját látás maradéktalan kibontakozásának, illetve az e szemléletre épülő művek
megalkotásának komoly — Veres Péteren kívül levő — akadályai voltak. Észlelte
ezt ő maga is: „ . . . t u d o m — itt benn a Bölcsesség ül hideg, józan szemmel / —
hogy hiába minden: / pusztába hangzó szó itt minden kiáltás, / nem felel rá visszhang" stb. Versében ugyan heroikus, nemes emberi elszánással feloldja azt az ellentmondást, ami írói (emberi) szándéka és a „hiába minden" valósága között feszült:
tudja, hogy hiába minden, de „kiáltani muszáj, / énekelni muszáj, / megmutatni
muszáj, / és cselekedni is muszáj, / mert ebben és ezáltal élek". De ezen ellentmondás feloldásának lírai (tehát szubjektív) lehetősége nagyobb, mint a prózai föloldásé. Nem véletlen tehát, hogy az előbbi verssel nagyjából egyidőben született
Aszály című regényében Veres Péter szembetalálta magát azzal az ábrázolási nehézséggel, amit Lukács György — a népi irodalom egészére vonatkozóan — így fogalmazott meg: „ . . . a magyar társadalmi élet betegsége, objektíve mint anyag (...)
ellene szegül az élet nagyvonalú és egységes realisztikus ábrázolásának. Az empirisztikus »tény«-leírás részben kitérés ez elől a- probléma elől, részben kompromiszszum vele." A parasztság életének, a megformálandó életanyagnak az ellentmondását
— amelyet közvetlenül művészileg Lukács szerint sem lehet föloldani — az író nagyobb perspektívát biztosító szemlélete (ha nem is maradéktalanul és hibátlanul) de
közvetve föloldotta az Aszályban.
S hogy a legalábbis részleges művészi föloldás sikerült, azt — véleményem szerint — Veres Péter már kialakult egyénisége, öntudatra ébredő szellemisége, s nem
utolsósorban ú j elbeszélő technikája biztosította. Az az elbeszélő gyakorlat, amelyet
évtizedekkel később (1957-ben) így jellemzett: „ . . . g o n d o l o m , majd csak felismerik
azt is, hogy ez tulajdonképpen a népi elbeszélő nyelv. Az, ahogy egymás között
mindennap beszélnek. Nem kvaterka nyelv, nem anekdota, hanem elbeszélés." Ebben
az orális kultúrából merített elbeszélő „modorban" az író céljainak megfelelően
egymással összefonódva aprólékos, részletező leírás, meditáló elemzés és az ún. style
indirecte libre, a megelevenítő függő beszéd biztosítja „programjának" megvalósulását. És ez a program 1932 nyarán, a tetőfokára hágott gazdasági válság által tétlenségre és nyomorgásra késztetve, rendkívül összetett. A balmazújvárosi agrárszegénységgel együtt radikalizálódó Veres Péter egyszerre kívánta felmutatni osztályostársai sanyarú helyzetét, mindennapos harcát a sokszor létnek is alig nevezhető
vegetációs lehetőségekért, egyszerre akarta felrázni őket a „fáradt közönyből", a
mozdulatlanságból, s ugyanakkor akarta a művet is megalkotni.
Veres Péter az Aszályban, az első, száz lapot alig meghaladó regényében írói
szándékai eme együttesének megvalósításához anyagot, témát az első világháború
utáni paraszti életből merített. A másfél évtizedet átfogó, egy szálon futó, sovány
cselekményű írásban egy végtelenül szokványos paraszti életút elevenedik meg a
korántsem szokványos öntudatra ébredésig: a világháborúból hazatérő, volt huszárkáplár, Sipos Gábor meg-megújuló küzdelme a földért. „Tagadhatatlan, hogy gazda
szeretett volna lenni, bár nem mondta soha senkinek, még a feleségének sem. Szabad embernek lenni, a maga urának. Szép lovakat hajtani, címeres tehenet tartani:
Ez az élet. Szabadságvágy és önérzet fűtötte" — jellemzi Veres Péter a napszámosból pár holdas gazdává emelkedő Sipos Gábort. Ám a különben jó eszű, „jó f á j ú "
79-

Sipos hiába hajszolja önmagát, családját szinte a rokkanásig a fennmaradásért.
A „legridegebb paraszti önzéssel" megszerzett kis földet nem tudja megtartani.
Hiába próbál újra és ú j r a talpra állni, reménye az emberibb élethez, az önálló kisparaszti élet kivívásához szétfoszlik. Az Aszály utolsó soraiban ismét m á s földjén
aratott. „Visszajutott. Megint a hangyabolyban volt." Á m a regény végére Sipos
Gábor csak látszólag jut ugyanoda vissza, ahonnan elindult. Üjra napszámos, „mások kapcája", de megváltozott emberként. A kisparaszti önzésből eljut — bármilyen
nagy szó — az agrárforradalmárságig, a csendőrpofonok „vállalásáig".
Veres Péter első regényében tehát fejlődést ís bemutat, s ezzel — számomra —
azt bizonyítja, hogy írói indulásakor — mutatis mutandis — a Gorkij-féle realizmus
felé is vezethetett volna útja. Ám túl a két író eltérő egyéniségén, a Veres Péter
által felhasznált életanyag — az előbbiekben bőven ecsetelt — „betegsége", s részben az írói szemlélet homálya éppen akkor s ott „üt" vissza az Aszályban, ahol a
„hős" fejlődéséről olvashatunk. A tönkrement kisgazdából a csendőrpofonokat álló
forradalmárrá emelkedés történetileg hiteles, de lélektanilag kevésbé meggyőző, kevésbé motivált. S így a paraszti öntudatra ébredés művészi feldolgozásában csupán
előképe, első változata a Számadásnak. (Alighanem saját maga is ezt érezte évekkel később, amikor úgy vélte, hogy az Aszály „talán erőltetett volt".) Nagy k á r
pedig, mert az Aszály már felmutatja Veres Péter majdminden erényét, és Sipos
Gábor öntudatra ébredését könnyen hitelesíthette volna.
S ahogy az 1932 utáni mozgalmi apály szükségszerűen visszavetette a parasztság
széles rétegeinek öntudatra ébredését, úgy — e folyamattal párhuzamosan — Veres
Péter írásainak többségéből is eltűnik e fejlődés ábrázolása. A parasztság létharca,
szűkülő cselekvési autonómiája szűkebbre vonta novellái „hőseinek" mozgását is.
(„Paraszti realizmusa" tiltakozott az akkor valószerűtlennek tűnő tág horizontú
alakok megrajzolásától?) Ekkortájt szaporodik meg életművében a novella, a paraszti
rajz, melyekben — Illyés Gyula szellemesen találó kifejezésével élve — egymásba
karol a széppróza és a társadalomtudomány. Megszületnek a jól ismert Gyepsornovellák (köztük olyan kis remekek, mint az Ebéd a Gyepsoron, Tél a Gyepsoron),
amelyek úgy hatnak — nyugodtan adaptálhatjuk Veres Péter e műveire is Lukács
általánosabb gondolatát —, „mint egy keletkezőben levő ú j eposz széttört darabjai,
töredékei: a magyar parasztság ú j életre ébredésének eposza".
Az Aszály és a Gyepsor-novellák
mellett (ez utóbbival ezúttal nem is kell bővebben foglalkozni) Veres Péter ú j kötete tartalmazza majdnem ismeretlen szabad
verseit is. A tíz-egynéhány verset 1932 és 1940 között írta. „Akkor virágzott a szabad vers. Én is ilyeneket írtam — vallja később, első irodalmi előadása védelmében
Veres Péter —, és persze a formátlan formát valahogyan igazolni szerettem volna".
Mit érnek ezek a versek? Költői tollpróba, ú j kifejezőeszköz próbálgatása? Nehéz
eldönteni; értéküket megítélni még nehezebb. A Veres Péter-i életműben szerepük
inkább magyarázó, értelmező. A líra nyújtotta közvetlenebb, szubjektívebb szólási
lehetőség nem egy vallomásos, ars poeticaszerű verset eredményezett. Ilyen a m á r
idézett Sóhaj című vers mellett pl. az Én nem bújhatok el, az Én nem mehetek el
innen is. És ez a vallomásos jelleg néhány versben tovább gazdagodik; s egész osztálya hitét, erejét fogalmazza meg (Üzenet, Mert nekünk van hitünk — mindkettőt
1933-ban írta): „Munkások vagyunk, urak sose voltunk, nem is akarunk lenni; / lejjebb már úgyse süllyedhetünk, / minket hát nem lehet legyőzni" — koppannak keményen az Üzenet öntudatos sorai. Előbukkan néhány versből a didaktikus célzatosság is; letagadhatatlan pl. a „nevelés" szándéka olyan különböző értékű darabokban is, mint a kevésbé sikerült A kényelem vagy a sikerültebb, politikai állásfoglalásként is értékes háborúellenes verse, az Álmomban végigéltem mindent. A Napszámos-énekek
legtöbb darabja azonban életkép — szabad versben. (Munkába
megyünk, Parasztlegények
stb.)
A Napszámos-énekekről
szólva E. Fehér Pál kiemelte Veres Péter „verseinek
félreismerhetetlenül kassákos ihletését". Ez a látszólag meglepő állítás — ha csupán
a versek egy részére, s nem az egészre jellemző is — mégis igaz. Veres Péter és
80-

Kassák Lajos ellentétét ismerve, azonban aligha hihető, hogy egyszerű utánzásról
lenne szó. Sokkal inkább olyan újat keresésről beszélhetünk, amelyben a hagyományos formák elvetése hoz közös nevezőre más-más irányba induló, illetve haladó
írókat is. (Nem szabad elfelejteni, hogy Veres Péter volt olyan antológia munkatársa, amely Kassákban elődjét, a munkásság hangjának első megszólaltatóját látta.)
Veres Péter pályakezdő írásai a későbbi, kiérlelt teljesítmények magaslatáról
nézve, talán itt-ott sápadtabbnak, egyenetlenebbnek látszanak. Mégis érdemes
figyelni rájuk. Hiszen ezekben lehetünk tanúi egy jelentős emberi élet legizgalmasabb mozzanatainak: a fejlődés folyamatában, az egyéniség bontakozásában, a szellemi és erkölcsi erők gyarapodásában oly jelentős szakasznak, az önmagáratalálás
pillanatainak. (Szépirodalmi, 1972.)
LENGYEL ANDRÁS

Lakatos István: Egy szenvedély képei
„Realistának tartottam magam mindig — írja kötete Utóhangjában (mely egész
költészetének vallomásos keresztmetszete is egyben) Lakátos István —; annak a szó
nem parttalan, hanem régebben megfogalmazott, "bár még így is elég tág értelmében. A valóság és csak a valóság érdekel ma is; az élet kitapintható, felfogható, változó tényei és törvényszerűségei. Semmi sem riaszt inkább, mint ha egy írás homályos, bizonytalan, és nélkülözi a határozottságot, a teljes értelmet." Világos, egyértelmű szavak, s még nyilvánvalóbbá válik a költői magatartás lényege, ha arra is
felfigyelünk, hogy a teljes gondolatisággal párhuzamosan arra is szüntelen törekszik, hogy verseinek meglegyen a „csontváza", hogy a forma fegyelmezze a lírai
áradást. Bizonyos, hogy fiatalkori műveit is azért szemlélte némi szkepszissel, mert
a „csontvázat" nem érezte elég szilárdnak, teherbírónak, s az is biztosnak látszik,
hogy átdolgozásukhoz, de egész versformálásának kialakításában nagy segítségére
volt a Vergiliusszal való találkozás, a római költő összes műveinek magyarra fordítása, melynek során tüneményesen gazdag világ tárult fel előtte, de úgy, hogy
közben szüntelenül éreznie kellett az újraalkotás minden kínját, mely minden műfordítás szükségszerű velejárója. Amikor 1968-ban újraírta a Pokol tornácánt, e valóban jelentős költészetet ígérő fiatalkori alkotását, már fordításain megedzve alakíthatta ki azt a végső formát, melyet mindenestül a magáénak vallhat, s mely egyszerre mutatja a fiatal évek lendületét és világszemléletét s a kiforrt, önmaga képességeivel számot vetett férfikor lehiggadt, megtisztult nyugalmát.
A Pokol tornácán ebben a végső formájában voltaképp ugyanúgy eposz, mint
Vergilius Aenetse, de milyen fullasztó, félelmes hitelű rajza ugyanakkor az elembertelenedett valóságnak, a világháborús évek iszonyatának, amikor „döbbenetes-vörösen lángoltak az égen a felhők" s „hegynél hetvenhétszer magasabban, / ott állt
hangtalanul a halál, lobogott a ruhája". Nagyon fontos verse ez, hiszen a művészetében kezdettől adottságként élő antik ihletést próbálta benne korszerűsíteni, s ez
úgy sikerült, hogy néhol felvillantja azt a bukolikus élményt is, mely az antikvitás
kedvelt formája volt, s szinte öntudatlanul rálelt arra a csodára is, mely Vergilius
sokat emlegetett IV. eklogájában fejeződik ki a legteljesebben (s melyet aligha véletlenül tolmácsolt oly tökéletesen Lakatos István).
Az antik költészetben sok esetben határterületet alkot a próza és a vers, s Lakatosnál is megfigyelhetjük, hogy a legszemélytelenebb látványt, a legegyszerűbbnek
érzett képet is verssé tudja lényegíteni, s be tudja vonni azzal a tünékeny lebegéssel, mely a Hermina indítását oly felejthetetlenné teszi. Emellett érezhető vonzalommal viseltetik a groteszk jelenségek iránt is. Ebben alighanem Szabó Lőrinc
6 Tiszatáj

81

lehetett a mestere, aki annak idején oly sok jóindulattal pártfogolta indulását. Ezzel
tudja kiegyensúlyozni azt a felfokozott életérzést, mely egyként jellemzi i f j ú i s mai
verseit. Általában szívesen fokozza egyetemes érvényű látomássá verseit, de mindig
gondosan ügyel arra, hogy a forma fegyelme is érvényesüljön. A Carcía Lorca utolsó
versé ben például iszonyatosra növeszti a közelgő halál látványát, de rövid, csattanásszerű versmondatai mégis fegyelmezik a tébolyult képeket. Mindig pontosan,
lényeglátóan fogalmaz. A Szerelem, alkonyatkor időtlenné tágítja az érzelmeket, á m
egy-egy közbeszúrt jelzéssel mégis precízen köti a valósághoz az eseményeket. Mint
ahogy arra is nagyon ügyel, hogy a költői múlt eredményeit felhasználva — gondoljunk csak arra, milyen szívesen él ugyanebben a versben évszázados költői közhelyekkel — mindig a legszemélyesebb érzéseit közölje, s ezzel ú j akusztikát kölcsönözzön a megszokottnak, meglepővé, újszerűvé tegye azt, amely m á r - m á r elkopott
a költői gyakorlatban.
Sorsa, életrajza megtanította szenvedni, de ránevelte az öröm megbecsülésére is.
Ezért gyúrja verseinek anyagát a legszemélyesebb érzelmekből. Szinte nincs egyetlen költeménye sem, melyben ne lenne személyesen is jelen, melyben ne önmagáról,
érzéseiről, gondolatairól vallana, s ezt úgy t u d j a tenni, hogy majdnem mindig sikerül egyetemes érvényűvé emelnie vallomásait. Még akkor is általános érvényt szerez
mondanivalójának, mikor magánya szívveréseit hallgatja, vagy amikor m á r - m á r erőt
vesz r a j t a a csüggedés. Azok a költeményei is „kemények", férfiasak, melyben a
búcsú rezignált hangjait zengeti meg, mint a Tükör című vers, emlékezetesen szép
négy sorában:
Tükröd voltam. Egységben ragyogott
világod bennem: felhők, fák, galambok.
Zúztál ezer darabra-, most
ezer szilánk villogja vissza arcod.
Paradox módon meg tudja valósítani a személyesség személytelenségét is, s ott,
ahol leginkább jelen van, s ahol leginkább a maga világáról vall, úgy fogalmaz,
hogy a modern költészet szikár valóságszemlélete tárul elénk. A Száz arcod kitűnő
nyitánya a legjellegzetesebb példája ennek: „AMIKOR FÖLTESZI az est, / mint
sötét gramofonlemezt, / a völgyek- és a dombok- / barázdált földkorongot, / s ahogy
forog, felszakad / a hold kemény t ű j e alatt / valami csöndes, fekete / dodekafon
zene / s kezdik az árnyak és a fák / szervezni az éjszakát, / gyepre ágakból esteli /
fényrácsot szerkeszteni..." már magunk sem tudjuk, hogy a játszi versforma a n d a lító mese nyitánya-e, vagy a pontos képek szárnyán egy modern látomás részesei
leszünk-e. Mert a váratlanság kétségtelenül lényeges összetevője e költészetnek, de
úgy, hogy ellentéte, a pontos számítás is jelen van benne, s a kettő szintézisében,
az ellentétek szüntelen vibrálásában építi világát a költő, aki egyetlen szenvedély
képében is éreztetni tudja az egész gazdagságát és teljességét. (Szépirodalmi,
1972.)
RÖNAY LÁSZLÓ

Apáti Miklós: Vándorút
Az ilyen cím, mint Apáti Miklós első kötetéé, általában jelképes értelemmel bír.
Azt a térképező szándékot jelzi, amely a kezdettől méri föl az életutat s költői utat.
A vándorlás valóságos táját a címadó ciklusban csak díszletek jelzik, mintegy kellékeként annak, amiről a költő meditálni akar. A vándorút tulajdonképpen menekülés egy megtisztítónak vélt, ám csupán kulisszának tűnő természetbe, a költészet
egyik tájáról a másikra. Jövendölés című versében, mely a kötet első h a r m a d á n a k
jellemző darabja, már erre készül a költő: „Ha m a j d elúszik minden hasonlat /
82-

. . . Nem fogok beszélni tágas vizekről, / se lábkulcsról, se kézről, / csak füvekről,
fákról, szakadékról." Apáti Miklós vívódó ember, aki szerelemért-családért, hazáértharcért, igazságért-költészetért verekszik magában, közli velünk kétségeit s diadalait,
folyvást tudósítva arról, miként küzdi magát előre a mélyebb igazság megközelítésében. Nem nehéz észrevenni: költői eszköz- s fegyvertárát próbálja első kötetében:
a népdal egyszerűségével lázadni a hagyományossá váló verstípus ellen, a szabad
vers szablyájával kaszabolni a fölöslegesnek vélt díszeket.
Két egymás mellé rendelt tizenhat soros — Két karácsony a közös cím —
összevetése indíthat el a vándorútján szaporázó költő nyomában. A vers első része
— határozottan régebbinek tűnik — zsánerkép a hajdani családi karácsonyról, afféle
téli családi kör. A második részben asszociációk gyorsítják fel a verset, mely így egy
másik síkba kerül át, s azzal gazdagítja az olvasót, hogy nem egy statikus helyzetről, hanem a gondolat mozgásáról tudósít. „Anyám kabátja ott lóg az ajtón, f a
meleget szökni nem engedi. / Jóllaktunk. A faggyúgyertya lángja / bőröm süti, szívem melengeti" — így végződik az első rész, míg a másik: „Csengő a tél. A fák ága
mozog. / Gallyain a zaj vissza-játszik, / Az utcán senki. Én vagyok azok. / Jó így.
Csupán a hó hiányzik." Érezni lehet, hogy lélegzik fel a költő, amikor kibújhat a
saját magára parancsolt szűk ruhából, ha azt festheti, ami belül van s nem kívül.
És ez a: „mindennapi száműzetés / az egyetlen világba / ahol még van mit megépíteni".
„Társadalmi-politikai központú a gondolkodásom" — vallja röviden magáról.
Prózában. Versben pedig így: „Vallásom, hitem, ha az vagy még, / nem az előnyért
vagy a rangért, / adj munkát megint" próbálja erejét ú j történelmünk sodrásos
folyójában, a Baleset utolsó soraiban: „A sínek mellett, csontjaim halászva / kaparok újabb transzparensekért." Elkötelezettségének vallomásait józanság, keserűség,
hit és kiábrándultság .egyaránt motiválják. Egyik legszebb verse e kötetnek az Apám,
nemcsak a munkásapának állít emlékművet, hanem a munkássorsnak is, sajátos
helyzetdalai (Fekete-fehér
legenda, ... i kisfiú dala) politikai mondandójának egyszerűségükkel tüntető nyomatai. Gondolatainak erejéért olykor szívesen elfeledkezik
az olvasó arról, hogy a költészeti erőt is számon kérje — éppen tehetségétől követelve —, oly szociológiai hévvel fejti ki véleményét társadalmi átalakulásunk viszszásságairól, önmagát sem kímélve. Sok-sok ars poeticája közül az egyik éppen az
Alku címet viseli, jelezve azt, hogy költője tisztában van életével, lehetőségeivel:
„Hazámat én csak országnak mondtam, / ú j arcú szeretőm elfeledésnek, / előre
köszöntem minden engedélynek / és csak annyit mondtam, amennyit mertem. Városom mindig nagyobbnak hittem / az utakat pedig messzebb-vivőnek, / harcom nem
mondtam sárkány-verőnek, mert sokat próbáltam, de sohase győztem."
„Szomorú arccal" veszi tudomásul, hogy a körülmények hatalma elől nehéz
szökni: ha nem vigyáz, a valóság kifeslett könyökű hivatalnokává válhat a költő.
S éppen ezért — mert ily tudatosan érzi — furcsa, hogy olykor megadja magát az
idillnek, melyet az elébb még elutasított olyan versekben, mint a Három ének, vagy
a Vándorút ciklus némely darabja, Ügy tűnik, a Költők egymás közt című antológia,
megjelent első kötetek tanúsága szerint ú j f a j t a lázongás keríti hatalmába a fiatal költőnemzedék egyes képviselőit: idill az idill ellen. Nem ú j dolog az, hogy a városból
a költők a természetbe menekülnek, de nagyon mai jelenség, hogy valamiféle szegénylegényes elhatározással keresik föl a füvek, fák, folyók birodalmát. Valami
hasonlót érzek Kiss Benedek, Szepesi Attila költészetében is. Apáti vándorútjait
figyelve, azonban egyre erősebb lesz a gyanúm, hogy ezek a kirándulások nem feltétlenül szükségesek, hiszen — éppen ő vall erről — „nem fogad be minket ez a
vidék". Ahogy a hasonló című kötetet záró két ciklus is mutatja.
József Attilához írt fohásza minden bizonnyal maradandó vers lesz. E kötet költeményein is a vállalt mesterek közül — Kassák Lajos, Pessoa, Weöres Sándor —
az ő hatása érződik a legjobban. (Mellettük politikai mestereit keresve, Che Guevarának és Korvin Ottónak állít emléket.)
6»

83

Merre viszi tovább Apáti Miklóst a Vándorút, nehéz megjövendölni. Valószínűleg arrafelé, hol a költői magatartás, morál megtalálja megfelelő a l a k j á t : az egyszerűt, a hitelest, a keményet, az idilltelent. Mostani verseiben inkább azt méri fel,
hogy melyik utat nem szabad választania. Mint a mesebeli vándor a kereszteződésben.
„Könnyebb volna, ha
látványosabban
lennék
elhagyatott.
Ha hűvösebb lenne, ha vénebb
lennék.
Ha hullna már a hó."
Abban a Vándorút olvastán is bizonyosak lehetünk, hogy nem azt az emberi s
költői utat választja végül, melyen könnyebb volna. (Szépirodalmi, 1972.)

Oravecz Imre: Héj
Nem a személy általában, hanem a meghatározott személy, az egyes szám első
személy hullik ki a költészetből. Látszólag teljesen: az-Én. Oravecz Imre kötetében
— a H. Bosch álma című verset nem számítva — mindössze három helyen b u k k a n
föl a nyelvtani értelemben vett szubjektum. „Felnyitok egy kagylót: a szemed";
„megzavarodott a kút is / követ dobok belé"; „Fátlan, üres tájat helyeztél ablakomba." Jóval gyakoribb az általánosabb tartalmak jelölésére használatos egyes
szám második személy, harmadik személy és a többes szám harmadik személy. Példákkal: „néha elmégy innen a halál előtt", „kő vándorol", a j t ó k nyíltak". Á m a kő,
az ajtó, a hely, a héj, az óra — legalábbis látszólag — ismét csak nem az a bizonyos kő, ajtó, hely, héj, óra, amelyet a szubjektumhoz valamely tulajdonságuk kapcsol. Oravecz Imre verseinek sajátos hangulatát éppen az adja, hogy a tárgyak, élőlények, személyek, életfolyamatok, életmozzanatok — zászló és kőbalta, ismeretlen
lovas és ágat tartó férfi, teknősbékák és halak, mozgások és köhintések — jelképekké emelődtek a sajátos költészeti rendszerben, ugyanakkor azonban — nem tudván áttörni saját héjukat — azt a benyomást igyekeznek kelteni, hogy azonosak a
természetben létező önmagukkal. E sajátos átváltozás varázsát az adja, hogy szemünk előtt játszódik le: egy testből lesz a test, amely azonban a versben ismét
konkretizálódik. Olyasformán történik mindez, ahogy egy-egy modern festményenszobron világunk kacatja válik világunk jelképévé. Például egy konzervdoboz, amiről mindannyian tudjuk, hogy konzervdoboz, ám a kompozíció részeként más tartalmat is beleképzelünk.
A költészet régi kalandját éli újra — mai fiatal, líránkban különös fényeket csillogtatva, tehetségesen — Oravecz Imre, azt a kalandot, mely Rimbaud óta megkísért minden költőnek való költőt, s csak akkor ér véget, ha — Denis Roche francia
költő bizonygatja — lehetséges lesz olyan költészet, amely sem a fülnek, sem a
szemnek nem szól. Ha lesz ilyen, az üres lapé lesz. Vagy: máris létezik, mindenkiben, csupán kifejezhetetlenül, leírhatatlanul, s abban a pillanatban, amint a személyiség felfogná, meg is semmisül. A modern költészet tragikomikus paradoxona ez:
ahhoz, hogy valaki kimondja, nem lehet semmit sem kifejezni, ki kell magát fejeznie. Amikor például Oravecz Imre Egy csiga kezdetű versében hosszú felsorolás
után kijelenti: „nem lehet elmondani / mi van mögötte", azzal hogy éppen azokat
a tárgyakat s jelenségeket (s nem másokat) — a szomjúság, a térkép, a mosdóvíz, a
délután — sorakoztatja egymás után — tulajdonképpen azt mondja el, ami mögötte
van. Legföljebb másként teszi ezt, mint a másfajta költői iskolákhoz tartozó
lírikusok.
84-

Másként s másokhoz hasonlóan. Weöres Sándor Paul Celannal rokonítja, Fábián
László Ezra Pounddal, Tadeusz Rozewiczcsel s Pilinszky Jánossal, megint mások egy
olyan ú j költői irányzathoz tartozónak vélik, amelyet Tandori Dezső és Petri György
neve fémjelez. A Mozgó világ harmadik kötetében Fábián László rövid, de igen
értékes tanulmányban jelöli ki Oravecz Imre helyét az Űj holdasok és Tandori
között, utalva a modern költő, a tragizmus költője tragédiájára, arra, hogy érzékelnie kell mindazt a veszélyt, amely általános érvényű lévén nem csupán a szubjektum, nem is általában a személyiség, hanem az egész emberi f a j ellen irányul,
ám miközben ezt érzékeli és lejegyzi, egyáltalán nincs meggyőződve a kifejezés
lehetséges voltáról.
Tegyük hozzá: Oravecz Imre meg van győződve viszont a világ megismerhetetlenségéről, arról, hogy a tárgyak magukban vannak, hogy a jelenségeket az időbeliség köti csupán össze — egyik kedvenc képe az óra —, hogy csupán a felület az
érzékelhető — ha felületesen érünk a versekhez. S költő s olvasó között az egységet
korunkban éppen az bontja meg, hogy míg az előbbi paradox módon igyekszik az
utóbbit arról meggyőzni, aminek igenlését tagadásba rejti — hogy tehát: mégis van
nyelv, kapcsolat —, az olvasó — az egyre tárgyiasuló világ szülötteként — viszont
nem megy bele ebbe a játékba, mindent a maga konkrétságában fog meg. Az ilyen
vers, az ilyen költészet alkotója akarata ellenére bizonyítja igazát: azoknak a tárgyaknak egyikévé válik, amelyek az embert körülveszik. Oravecz Imre költészetének is ugyanaz a paradoxona, mint általában a modern költészet mutatványainak,
hogy míg látszólag lemond a szubjektum jelenlétéről, míg az időtlenséget és általános érvényűségét emeli költészetté, tulajdonképpen csak saját szubjektív jelzéseit
kiáltja ki objektívnak, s ezáltal valóban megnehezíti a közlést. Azáltal is, hogy nem
tesz mást, csak elhallgat valamit az egészből, s ezáltal azt a benyomást kelti, hogy
a világ töredezett darabokra, holott csak a vers folytonossága.
Bizonyságul e költészet rétegei közül egyet világítsunk csak át. „Minél öregebbek leszünk, annál gazdagabbá válunk. Minél távolabb megyünk, annál közelebb
leszünk. Ezért, úgy tetszik, a költésre legalkalmasabb kor az aggastyáné — írja a
Költők egymás közt című antológia vallomásaként —, amikor már — mily szomorú
paradoxon — nem tudunk mit kezdeni a gazdagsággal." Ügy tetszik: Oravecz Imre
kötete pontos rajza ennek a távolodásnak s közeledésnek, lényegében annak a biológiai folyamatnak, mely az ember s emberiség öregedését egyaránt jelzi. Ahogy a
tárgyak válnak hasznavehetetlenné, kopnak, rozsdálódnak, úgy fogy az ember jelenléte is a világban. Könyörtelen naturalizmussal: „sebzett helyek / egyre több faggyú/
bűzök és levek"; vagy „fú a sikerületlen szél / a perzselő torokból / hozza, hozza a
gyomorszagot" s végül az ismert „egyre távolabb / egyre közelebb". Nem arról van
tehát szó, hogy a költő ne tudná, mit akar elmondani a világról, az emberről —
csupán a végső kérdésekre szűkíti le a kört: az idő, a tér, a lét problémáira. S ezt
költői erővel teszi, ígéretesen.
Mégis, hadd emlékeztessenek ezek a sorok gyerekkorunk immár emlékké vált
regénykalandjára. Arra a vernei pillanatra, amikor hajótöröttek palackját fogják ki
a tengerből, s benne a több nyelven írt üzenetet. Megfejteni csak részben sikerül,
mert a tengervíz tönkretette jó néhány helyen a papírt. A hajótörötteket mégis
megtalálják, a csonka szöveg és nem kevés szerencse segíti ebben a kutatókat. Ám a
modern költő még kevesebbre számíthat, hiszen — kétkedve a megérthetőségben —
mondandóját eleve olyan töredékesen rögzíti, mintha már évekig hányódott volna
az a tengeren. Mi marad belőle, mire eljut a címzetthez? Lehet, hogy csak néhány
szó, amely ezt jelzi: voltam. (Magvető, 1972.)
VERESS MIKLÓS

85-

Méliusz József: Az illúziók kávéháza
A hatvanas évek legvégén ismét emelkedést jelzett a magasságmérő a romániai
magyar irodalomban, olyan „csúcsok" fölbukkanása keltett méltán figyelmet, mint
Sütő András lírai szociográfiája, az Anyám könnyű álmot ígér vagy Bálint Tibor
regénye, a Zokogó majom. A fiatalabbak ígéretbeváltásai mellett a kiemelkedő teljesítmények közé sorolta a kritika a két világháború között induló Méliusz József
regényét, a Város a ködbent is. Ezzel a művével az író gazdag és sokoldalú életműve egyik legmagasabb pontját érte el. Pályája során Méliusz József több m ű f a j b a n
kipróbálta tehetségét, jelentkezett expresszionista versekkel, prózával, tanulmányokkal és publicisztikai írásokkal egyaránt. A harmincas években Caál Gábor közeli
munkatársa volt a Korunknál, a szocialista irodalom egyik tevékeny szervezője.
A fölszabadulás után számos vezető funkciót töltött be a romániai magyar irodalmi
és társadalmi életben.
Legújabb könyve cikkek, esszék, interjúk és beszédek gyűjteménye az 1966—
1971-es évekből. A sokműfajú kötetnek a Vallomások alcímet adta a szerző, jelezve
ezzel, hogy egész egyéniségével, bensőjével azonosul ezekkel az írásokkal. Véleményét, igazát szenvedélyesen védelmezve perlekedik a más állásponton levőkkel, nem
törekszik azonban kizárólagosságra, nézeteit senkire sem óhajtja ráerőszakolni, csak
az ellentétek, szembeállások kibeszélésére sürget. Indulati fűtöttségét, célratörő érvelését tekintve akár vitairat-gyűjteménynek is nevezhetjük könyvét.
Olyan magyarországi olvasó számára, aki kevéssé ismeri a romániai magyar
valóságot, az irodalmi élet belső zajlását, vitáit, természetesen elsősorban a szépirodalom által közvetített üzenetek „foghatók". Méliusz József könyve esetében
azonban, alaposabban nem tájékozódva a romániai magyar irodalmi folyóiratokban
folyó polémiák hátteréről, a szemben álló nézetek mögötti csoportosulásokról is
érdemes szemügyre venni az írások sugallta tanulságokat, mivel egyrészt a romániai
magyarság nemzetiségi létállapotáról tudósítanak, másrészt pedig határokon átsugárzó következtetéseket tesznek lehetővé. Az illúziók kávéházának
rövidre szabott
bemutatásában arról szeretnék szólni, hogy milyen gondolatok és problémák miatt
érdemes annak kezébe vennie Méliusz könyvét, alti nem ismeri bennfentesként a
körülményeket.
Könyvének „fülszövegében" a szerző írásai meghatározó alapgondolatának azt
az „új romániai magyar nemzetiségi realizmust" nevezi, amelynek nézete szerint
döntő szerepe volt és van a legutóbbi néhány év nekilendülésében: az értékes ú j
romániai magyar irodalmi művek megszületésében, az irodalmi élet fölfrissülésében.
Méliusz József illúzióktól mentes racionális nemzetiségi önszemléletet kíván, arra
kell törekednünk, írja, hogy „illúziók nélkül és illúziók ellen, realista módon" mérjük föl nemzetiségi létünket, szerepünket. Az itt és most koordinátáit meghúzó gondolatmenetének a Gaál Gábor által kijelölt tájékozódás, a romániaiság az alapja.
Méliusz bevállottan mestere csapásán halad, kiindulópontja a román nép és a romániai magyarság viszonya. A nemzetiségi realizmus a meglevő adottságokra épít, ezért
fontosnak tartja az együttélés jelentőségének hangsúlyozását. Nem jelentheti ez
azonban a nemzetiség által képviselt sajátos minőség tagadását, a sajátos kulturális
értékek és hagyományok föladását. „Helyt kell állnunk, romániai magyar íróknak,
felelősek vagyunk itt a magyar nyelvért, a magyar irodalom hagyományáért, a történelem emlékezetéért, az etnikumért, a közös hazában a közös sorsért" — mondotta az író 1969. május 29-én a kolozsvári Irodalmi Társaság megalakulásakor.
A nemzetiségi lét alfája és ómegája mindenkor az anyanyelvhez való hűség.
„A nemzetiségi létben az anyanyelv művészete a legközvetlenebbül közügy, nemzetiségi tudatunk alapja, de eszköze és sajátos értelemben célja is" — fejtette ki
hallgatói előtt Temesváron, amikor szülővárosában Franyó Zoltánt gyűltek össze
ünnepelni nyolcvanadik születésnapja alkalmából. Az anyanyelvhez való hűség er86-

kölcsi kérdés mindazok számára, akik azt a nyelvet beszélik, figyelmezteti az ünneplőket. Könyvének első részébe azok a beszédei kerültek, amelyeket nevezetes évfordulókon mondott. Váradon Ady emlékét idézi, akinek életműve meghatározó
jelentőségű volt a romániai magyar irodalom szempontjából, Segesváron Petőfi örök
dicsőségét hirdeti, Bukarestben román és magyar közönség előtt Gaál Gábor jelentőségét méltatja.
Nemzetiségi gondolkodók vélekedését népcsoportjuk helyzetéről nemzetiségi irodalmukkal foglalkozó nézeteikben lehet tetten érni. Az irodalomnak nemzetiségi társadalmakban ideológiapótló szerepe is van, az irodalom helyzetének meghatározása
tükrözi a viszonyulást a velük együtt élő nemzethez, illetve a velük egy nyelvet
beszélő, de más országban élő nemzethez. Méliusz József, aki nemcsak irodalmár, de
irodalompolitikus is, több alkalommal kísérelt meg választ adni a romániai magyar
irodalom mibenlétét illető kérdésre. Példákkal alátámasztott érvei nemegyszer frappáns definíciókká kristályosodtak, amelyek persze csak kifejtve, megmagyarázva
nyernek értelmet. Az egyik aforizma tömörségű formula így hangzik: „Anyanyelvünk, kultúránk közös és oszthatatlan. Magyarként romániai. Romániaiként magyar."
(342.) A velős meghatározásból a viszonylagos autonómiára történő utalást olvasunk
ki. A magyar kultúra felől nézve a romániaiság a döntő, Romániából nézve pedig
a magyar lét. Érzésünk szerint ez a „kettős kötöttség" nem a legszerencsésebben
megfogalmazott formulájára kíván válasz lenni. A viszonylagos önállóság elismertetése a legtermészetesebb szándék lehet egy nemzetiségi társadalom gondolkodó fői
számára, éppúgy, mint annak a kapcsolatnak a tisztán látása, ápolásának szükségessége, mely az adott nemzetiségi kultúrát az ország államalkotó nemzetének kultúrájához fűzi. Mindazonáltal, ha a valóság teljes arculatának számbavételére, az
objektíve létező kapcsolatok mindenirányú föltárására vállalkozik valaki — márpedig
ennek igényét több alkalommal hangsúlyozza Méliusz József —, kísérletet kell tennie
annak megállapítására is, hogy milyen természetűek azok a szálak, amelyek az
„általános" magyar irodalom különböző országokban élő-fejlődő részeit összekapcsolják. Tévedés ne essék, Méliusz József nem óhajtja tagadni, hogy léteznek valamiféle
kapcsok a magyar nyelvű irodalmak között, csupán a közös vonások jellegének
elemzésével marad adós. Keveset foglalkozik az egymásrahatás, a termékeny tapasztalatcsere lehetőségeivel, az irodalmi folyóiratok együttműködésével. Illyés Gyula
„ötágú sípja" helyett zenekarról beszél, arról nem szól azonban, hogy milyen gyakorlati teendők várnak az egyes zenészekre, hogy összehangzó zenét produkáljanak.
Publicisztikai működése során Méliusz József mindig különös gonddal foglalkozott a múlt örökségének számbavételével, több írásában sürgette a romániai magyar
irodalom első negyedszázadának kritikai értékelését. A nemzetiségi irodalmakban
fokozott jelentőséget kapnak a hagyományok, jövőbeépítésük elsőrendű föladat. Méliusz József elismerést érdemlően az elsők között — már 1957-ben — szorgalmazta a
két háború közötti kor kiemelkedő erdélyi alkotásainak újrakiadását.
Az értékelésben azonban — legalábbis számunkra úgy tetszik — véleményalkotását olyan erővonalak határozzák meg, amelyek még a Korunk első folyamának idején alakultak ki és abban a formában ma már nem időszerűek. Legmagasabbra akkor lobban indulata, amikor a Helikon-hagyomány
számbavétele kerül
sorra. Néha mintha Méliusz a hatvanas évek második felében is a Helikon egyikmásik képviselőjének politikai nézeteivel vitatkozna, pedig a folyóirat által képviselt — többségükben polgári humanista — elvek már régen nem időszerűek. Ha
föllépnek, természetesen bírálat illeti őket. Más elbírálás alá esnek azonban a Helikon köréhez tartozó írók-költők alkotásai. Szenvedélyektől mentes értékelésük —
nem kevés történt is már ebben az ügyben — csak haszonnal járhat a romániai
magyar irodalom számára.
Az irodalmi életben olyan, a két világháború közötti időszakból eredeztetett,
ellenpólusokat állít föl, amelyek az igazán színvonalas irodalom légterében mind
Romániában, mind Magyarországon semmivé foszlanak. A „népit' „urbánus" szembeállításról van szó. Méliusz József heves ellenreakcióját az váltotta ki, hogy a romá87-

niai magyar irodalmi folyóiratok 1967—68-ban, úgymond, hadjáratot kezdtek a „kozmopolitizmus" ellen. Nem föltétlenül jelent avantgard- és modernizmusellenes riadót,
ha megszólalnak a néphez, a szülőföldhöz tartozás érzései az irodalomban. Méliusz
József ne tudná ezt, aki olyan emelkedett szavakkal szólott az anyanyelv iránti h ű ségről. Nyitottság a befogadásra és ragaszkodás a sajátunkhoz, e tényezők dialektikus összeszikrázásakor keletkezhetnek nagy művek, jöhet létre szintézis. Hogy a
példákkal a romaniai magyar irodalom körében m a r a d j u n k : Sütő András naplójegyzetei vagy Méliusz József korregénye és tanúságtétele a Város a ködben.
KISS GY. CSABA

Duba Gyula: Ugrás a semmibe
„A kötet valóságszemléletében, problémakörében a Szabadesés című regényemre
épül, és mintegy előkészület és valóságszemlélet-alakító iskola egy következő regényhez" — mondja egy helyütt az író legújabb elbeszélés kötetéről. Valóban az
„átmeneti" jelleg is mutatja, hogy Duba Gyula írói világa átalakulóban van. Eddig
megjelent kötetei, de különösen a Szabadesés című regénye már érzékletesen m u tatja azt az ívet, melyet az író a pályakezdő humoros írásoktól a könyörtelen hidegségű önfelmérő-novella irányában megtett. Ennek egyik folytatandó része a mostani
elbeszélés gyűjtemény: felhívás az újra, merész ívelésű, eredményeket is hozó írói
próba. A mai negyvenéveseknek, tehát az író nemzedékének kiábrándulása és újbóli
hitnyerése, ingadozása és a józan szigor jegyében fogant világlátás m a j d minden
egyes elbeszélésből kitetszik. Nem utolsósorban az a furcsa kettősség, amely • nem
engedi ugyan érdeklődésüket elfordítani a politika és a kisebbségi sors naponta
jelentkező problémáitól, de csalódottságuknak és megszenvedett élettapasztalatuknak
különleges, ellenőrző szerepet szán. Duba hősei valamilyen úton-módon mindig
kapcsolódnak ehhez a központi problémához, önmaguk csillaghullásnyi idejét szembesítik az állandóan alakuló-változó idővel. Tetteiknek és cselekvésvágyuknak akkora a kicsapódó lángja, hogy sokszor mindegyikük elől elfogy a levegő. A semmibe
ugranak, ég-föld között lebegő fajsúlytalanságukkal jelzik, hogy az addig szilárdnak hitt világ megváltozása a bensőben is észrevehető „torzításokat" eredményezett.
„Mi az ördögöt keresel ott, ahol légüres tér tátong körülötted, ahol téren és időn
kívül csapongsz? Nem vagy te madár, s levegő nélkül még az sem szállhat, le kell
z u h a n n i a . . . " — hangzik az önmardosó szenvedéllyel megfogalmazott kérdés az író
alteregójának szájából. A könnyen illanó gyermekkor valamikori sugarassága, a f a lusi környezet higgadtságában biztonságot vélő akarat viszi a címadó elbeszélés főszereplőjét gyermekkori önmagához. Sohasem volt, már csak emlékképekben élő
helyzetekkel próbálja szembesíteni a meglett férfit. S mikorra kiderül, hogy az idő
mélyébe süllyedt fiatalság már nem meglelhető és sohasem visszahozható, megtörténik a kijózanodás. Fájdalmas a felismerés: a vendégként hazajáró, önmagát és
hitét erősíteni akaró férfi otthon is megmarad kívülállónak, idegennek. Szülőföldjét,
akárcsak féltve őrzött emlékeit, szétdarabolták, életformaváltásával kiszakadt abból
a körből, amelynek korábbi nyugalma, a „két patak, gát, duzzasztó" jellemezte
tájjal ugyancsak a semmibe veszett.
Nem az egzisztencialisták semmiérzetéről van itt szó, mégis késpenge-hidegségű
az elbeszélések világa. A hivatali gondba belefáradt ember kitörésvágya, a naponta
újabb és újabb kérdéseket felvető szkepszis uralja. A hősök útkeresése azonban
illúzió, hiszen nekik csak gondolatilag kell még egyszer azt elfogadni, amit a más
körülmények közé került test már egyszer elfogadott. Megfutamodásra ugyan sarkallhat még az állandóan nyugtalan elme, de a magánélet ügyes-bajos dolgai, a
megkeseredett én, börtönrácsként fogva tartanak. Csak a romantikus hév mondhatja,
88-

hogy ez a belenyugvás egyben elveszéshez is vezet. A lélekállapot bizonytalansága
valójában csak rossz közérzetet, kételyekkel teletűzdelt önmarcangolást hívhat elő.
Már-már szánalmas az a belenyugvás, ahogyan A harmadik helyezett című elbeszélés élvonalhoz tartozó versenyzője mondja: „az élet harmadik helyezettje vagyok". Nem vesztes és nem győztes, nem első és sohasem utolsó. Csak harmadik
helyezett. S ez a nyomatékosító szócska Duba hőseinek lélekállapotát kitűnően magyarázza. A vég nélküli pályán versenyző ember csak szimbolikájával kapcsolódik
a szögescipőben távolságokat legyűrő futóhoz. Valójában Ö az örökös kisemmizett,
a mindig más és más helyzet elé állított, a különféle kikerülhető és ki nem kerülhető behatásokra érzékeny kisember. Az író könyörtelen logikával rajzolja ennek a
rajta kívül álló okokból megrekedt embernek a portréját. Elbeszélésébe láthatóan
önéletrajzi elemeket is vegyít, pillanatnyi megfeneklése, az örökös
harmadikságtudat, azonban mégsem a személyes sors, hanem a sajátságos életközegben megrekedt réteg kiúttalanságának tükre.
Nem az egynézőpontú pszichológiai leltár felmutatása Duba írói célja. Ő változtatásokra és cselekvésre sarkall. Nem az egyéni életút nyavalyáiból és vargabetűiből
kiolvasható intellektuális szokványbetegség érdekli, hanem az értelmes élet utáni
vágy. Amikor nem lágyul el hőseink szenvedéseitől, és a görbetükör megsemmisítő
hatásával ábrázolja az eseményeket, telitalálatokra képes. Ilyen remeklés a Futunk
a boldogság után című elbeszélés tragikomikus groteszkje.
Az író ebben a művében megőrzi a realista hagyományhoz kötődő, lassú hömpölygésű részletező próza hangnemét, már-már nevettetően komoly és komor. Az
egész elbeszélésből mégis a visszafojtott nevetéstől könyörtelenné váló ítélet, a kívülálló szemével megjelenített, szinte irrealitásba lebegő, látszatvilág kesernyés groteszkje hat. Terebélyes Berta és ivócimboráinak kálváriája csak ürügy Duba számára, hogy a perifériákra került emberek nevében ítéletet mondjon. Ítéletet önmagunkra és a társadalomra. Minden olyan rosszra, amely körülhálózza és hínárként
fojtogatja a jobbra érdemeseket. Felejthetetlen kettőse, Terebélyes Berta és a szerelmét ostromló Marcinkó, a Bálint Tibor regényében szereplő házaspárnak vér szerinti
rokona. A Zokogó majomban csetlik-botlik ilyen keserűen-nevettetőn Böske és Hektor, amikor a Sánta angyalok utcájának végeláthatatlan sártengerét és kocsmáit járják; nem tudják részegségükben eldönteni, hol vétettek ők és hol a társadalom.
önmagunknak és az író nem mindennapi tehetségének tartozunk azzal, ha megemlítjük, hogy a kötet nem minden írása emelkedik a Futunk a boldogság után, a
Forró nyarak és A harmadik helyezett című elbeszélések szintjére. Gyakran azért
veszít egy-egy elbeszélés az értékéből, mert az író a hőseinek állított csapdába maga
is beleesik. Nemegyszer olyankor is közel engedi magához szánalomra méltó hőseit,
amikor az együttérző kívülállás művészileg meggyőzőbb volna. A kötet olvastán
mégsem ez utóbbi kifogás maradt meg emlékezetünkben. Sokkal inkább az a tudat,
hogy a prózaíró Dubát itthoni értékeink gazdagításáért ezentúl már mindenképpen
számon kell tartani. (Madách Könyvkiadó, Pozsony, 1971.)
SZAKOLCZAY LAJOS

Bertha Bulcsu: Meztelen a király
„Azt talán nem kell most bizonyítanom, hogy minden író király" — mondja a
tizenöt portrét tartalmazó kötet elöljáró beszédében Bertha Bulcsu, s mi igazat
adunk neki. Az a kizárólagos jog, amellyel az alkotóművész a való világban válogat, s csak a neki tetsző elemeket (hol valóságosakat, hol valóságon inneniekettúliakat) emeli be egy-egy műalkotás szuverén világába, már-már tényleg királlyá
teszi az alkotókat. S talán innen és ezért áz alattvalók (olvasók és hódolók) örök
idő óta meglevő kíváncsisága: hogyan teremt a király — és milyen a király? Bertha
89-

a mesebeli takácslegény szerepére vállalkozott ezekben a riportokban, amelyek közlését a Jelenkor kezdte meg két évvel ezelőtt: „ . . . vallom, hogy mind a tizenöt
királyt jól felöltöztettem, de a k e l m e . . . nem egyformán látható. Csak az igaz
emberek látják, csak akik baráti érzéssel közelítenek, azok fedezik fel a kelme
puha, vastag anyagszerűségét."
Mire kíváncsi Bertha Bulcsu? Rendkívül sok mindenre. Tíz riportalanyának szögezi neki a kérdést: mi a véleménye az írói hivatásról, az irodalom, a költészet feladatáról és hasznáról? Mind a tíz esetben pozitív a válasz: szorosabb vagy tágabb
összefüggésekben az a hit tárul fel, ami az alkotó szellemet munkára ösztönzi, s ami
nélkülözhetetlen ahhoz, hogy az ember műalkotásban fejezze ki magát. „Az irodalom
szinte anyagi erő, ha jót ír az ember" (Lázár Ervin); az író „Állandóan felszínen
tartja azt a problémát, hogy a világot meg lehet menteni" (Pákolitz István); „Benne
él a korban, átéli a kor emberi indulatait, és ha valóban erre született, közérdekűen
össze is tudja fogni és a többi ember elé tárni" (Szakonyi Károly); „... hogy betölthesse irodalmi hivatását is, felelősséggel elsősorban a tehetségének tartozik"
(Takáts Gyula). Nem egy hangsúlyozza közülük, mekkora jelentősége van a szakma
elsajátításának, ismeretének és a pontosságnak. Ügy véljük, a kötet legszebb lapjai
azok, amelyeken az alkotók az írói hivatásról vallanak: a társadalomért és az emberiség sorsáért érzett felelősségnek ez az elkötelezett vállalása irodalmi életünk
egyik rendkívül pozitív ténye, irodalmunk egészséges, szocialista humanista szellemű
fejlődésének egyik legfőbb biztosítéka.
Nem ennyire pozitívak azok a válaszok, amelyeket a „Milyen mostanában
a
közérzeted?" kérdésre adtak a beszélgetőpartnerek. A kiérlelt életművekkel rendelkező alkotók, Csorba Győző, Takáts Gyula és Weöres Sándor elégedetten és optimistán nyilatkoznak. Pákolitzot „az emberi világot veszélyeztető fenyegetettség"
aggasztja. Kertész Ákos és Galambos Lajos azonban rendkívül lakonikusan, pesszimistán fogalmaz. Szerencsére Kertész Ákos legújabb könyvének izgalmas közéleti
problematikája és Galambos Lajosnak a Népszabadságban vasárnaponként publikált
novellái élő cáfolatául szolgálnak túl sommás véleményüknek.
Nincs szándékunkban végigvizsgálni valamennyi, a Bertha Bulcsu által feltett
kérdéstípusra adott választ. Már csak azért sem, és ezt feltétlenül meg kell állapítanunk, mert Bertha nagyon jól kérdez. Semmiképpen nem sablonosan. Kötetének
és az ő riporteri karakterének éppen ez a legszimpatikusabb vonása: megtalálja azt
a magatartást és stílust, amelyben a leginkább megközelítheti alanyát, amellyel a
legközelebb kerülhet hozzá. így vetkőzik pőrére a király, s ez a magyarázata annak
is, hogy nincs sikertelen darabja a kötetnek. A takácslegény mesebelien jól álcázza
magát. Ennek a magatartásnak az eredménye, hogy nagyon szép, emberien megindító beszélgetést folytat Pákolitzcal, hogy a Csorba Győzővel készült riport rendkívül okos, a Takátscsal készült pedig nagyon bölcs. De jól sikerültek azok a portrék is, amelyeket a pécsi pályatársakról, Thiery Árpádról, Galambosi
Lászlóról,
Arató Károlyról és Tüskés Tiborról rajzol.
Az utolsó portré Weöres Sándorról készült. Azonban — talán a feltétlen és
jogos tisztelet miatt — itt nagyobb a távolságtartás kérdező és kérdezett között,
mint a többi beszélgetésben. Bertha jó kérdéseinek köszönhető, hogy betekinthetünk
a Műhelybe — valóságosan és átvitt értelemben is.
Rengeteg ¡apróság derül ki az alkotókról, egzisztenciális és műhelygondjaikról,
kedvteléseikről. így válnak a portrék színessé, emberközelivé. Jó néhányuk számára
a képzőművészet jelent izgalmas közelséget (Kalász Márton, Gyurkovics Tibor, Takáts Gyula), sokszor inspirációt. Érdeklődéssel figyelnek a mai orosz, amerikai és
francia próza eredményeire és kísérleteire, bár példaképeiliről meglehetősen szűkszavúan nyilatkoznak. Na és a nők. Hét író beszél róluk — valamennyi tisztelettel,
szeretettel és rajongással (még az elváltak is...). A legszebben Takáts Gyula fogalmaz („Számodra milyen a szép nő? — A Renoir-típusú nők tetszenek Akiknek
nemcsak az arcán, hanem a testén is megvannak az érzékiség színei. Színesek legyenek..."). Másoknak okosságukra, inspiráló erejükre van szüksége. De minden90-

képpen érdekes nyilatkozatokat olvashatunk. És az ital. Változatos képet kaphatunk
a kötetben a Mai Magyar Pimodánról: bor, sör, vodka, pálinka a kedveltségi sorrend. Egy-egy említéssel szerénykedik a konyak, a fröccs és a Cola. Bertha, úgy
látszik, nem akarja, hogy e téren csorbát szenvedjen a hagyomány: minden esetben közli, mi volt a faggatási szertartás áldozóvize. Áhítata olykor már-már modorosnak tűnik, de ez is jellemzi a Mai Magyar Pimodánt: ki mit i s z i k . . .
Hiba lenne, ha „pannon kötetnek" neveznénk ezt a portrékönyvet, hiszen nyírségi és pesti származású szereplője is van. Az azonban vitathatatlan, hogy Pécs és a
Jelenkor vonzáskörében induló vagy élő alkotók szerepelnek benne túlsúlyban (szám
szerint tizenketten). „Ha egyáltalában van valami kívülről ható, rendületlenül makacs motiváló erő az ember életében, az éppen a t á j : a természeti és az emberi" —
mondotta, egy az Élet és Irodalomnak adott interjúban Csorba Győző. „Nem mindegy, hogy hol lakunk. A költő építi a világot, a világ építi a költőt" — vallja a kötetben Takáts Gyula. De nemcsak a költőt építő t á j dicséretét találhatjuk a kötet
lapjain, hanem a költőket-íróka.t önzetlenül segítő emberekét is: Csorba Győzőét,
Tüskés Tiborét, Pákolitz Istvánét. És ez így van rendjén.
Bertha Bulcsu kötete — helyenkénti modorossága! ellenére is — kitűnő írói
teljesítmény. Méltán tarthat igényt mindazok érdeklődésére, akik kíváncsiak rá:
mily.en meztelenül a király? (Szépirodalmi, 1972.)
MERÉNYI VARGA LÁSZLÓ

TÉKA
MAJTÉNYI ERIK:
HÉT NAP A KUTYÁK SZIGETÉN
A bolyongás ősi élmény. Valaha borzongva, de gyönyörűséggel olvastam ló
útját Aiszkhülosz Leláncolt Prométheuszában, s azóta, valahányszor kezembe veszem e művet, érzem, hogy ló
kényszerű hányattatása legalább anynyira vezet a görögség képzeletvilágába, mint a mesés keletre.
Olvasom Majtényi Erik útirajzát. Az
ő bolyongása. — a XX. században
élünk — a felhők felett kezdődik: lökhajtásos repülőgépen kel útra. „ . . . a
Kárpátok elmaradtak, nem is tudom,
hogy Románia fölött vagyunk-e még,
vagy már Magyarországon . . . Bal kéz
felől, mint szirtek a habtarajok közt,
alacsony hegyek tűnnek f ö l . . . lehetnek a tiroli, de akár a svájci Alpok
is." Az utazás célja a Kanári-szigetek,
Las Palmas, és valamilyen kongreszszus, de hogy milyen kongresszus, nem
fontos. Hősünk ugyanis költő, nem bürokrata. Mit neki a fontoskodó össze-

búvás a füstben, géptolmácsok érdektelen lamentálása közepette, mikor a
gomerai füttybeszéd után nyomozhat,
vagy a guancókról értekezhet, a sziget
őslakóiról, akiknek vérében pun, berber, hettita, föníciai ősök ölelkeztek
össze, hogy a normann és spanyol hódítókkal részben egymást pusztítva,
részben elkeveredve, kialakítsák a lakosság mai arculatát a Kutyák szigetén.
Mit láthat e földön a XX. század
költőfia? Ió a Leláncolt Prométheuszban a hajukba kígyót fonó Gorgók,
griffek, egyfogú, közös szemű hattyúlányok közt bolyongott, ezeket látta
bele a keleti t á j ismeretlenségébe. Majtényi Erik „Nyugat-India kapujában"
a sziklák színéről szól megbabonázva,
melyek a más bolygókon játszódó fantasztikus filmek tájait idézik. „Csak az
autósztrádákat kellene kiiktatni a képből, no meg egy kissé szelektálni —
nehogy túlzottan és valószerűtlenül
fantasztikusnak tűnjön a táj." íme a
modern ember képzeletvilága, amint
arcához idomítja a látványt, s miköz91-

ben a pálmafák neoncsipkés lombjai
alatt, bazárok,
szállodaköltemények,
egyiptomi piramist, majd kínai tornyot
idéző épületek közt kóborol: az Atlantióceánon, lába alatt vesztegelnek a
NATO csatahajói.
A Kanári-szigetek egy darab különös Európa—Afrika partjainál. Ahogy
Majtényi Erik bemutatja, az ember
állandóan ráismerni vél e messzi földre. A szikla alagutakra, vörös földekre, a kősivatagok közt magányosan árválkodó futballkapura, a Bach-zenére
táncot lejtő kasztanyettáncosnőre, s az
idegent bölcs-ravaszul bóvlijukkal becsapó sihederekre. „A jó öreg bácsikák
a kiskocsmában a söntésnek könyökölve iszogatják a zöldes nem-tudommicsoda féldecit," egy asszony érthetetlen buzgalommal dörzsöl negyedórán
át egy színtiszta műanyag mappát a
színház lépcsőjén guggolva, a mellékutcában egy kreol arcú nő lármázik,
miközben egy férfi jókat húz seprűvel
a fejére: Majtényi Erik otthonosan mozog ebben a világban, szeme a milliónyi villanás közül kiválasztja magának
a lényegest. S a fenti esetlegességek
végül olyan képpé állnak össze, amivel semmi földrajzkönyv, vagy statisztikákkal tűzdelt bedekker sem érhet
föl.
Elmúlik a hét nap véletlen bolyongásban, s Majtényi Erik olyan eleven,
látomásokkal teli nyelven szól, hogy
észrevétlenül leszünk útitársai a Kutyák szigetén. (Kriterion,
Bukarest,
1971.)

PALOCSAY ZSIGMOND:
NÁDIRINGÓ
Előbb azt hittem, hogy a szerző
prózát
ír
horgászkalandjairól,
aztán
meg
tudni
véltem,
hogy
filmet perget vibráló szemem előtt:
olyan hirtelen vágja a mondatokat,
váltja a helyszíneket, s mossa egymásba a szereplők arcát. Paloesay Zsigmond horgászbottal a kezében
filmet
ír: valóban különös műfaj. Persze hamar rájövök, hogy csak előítéleteim
miatt botladozom a könyv első lapjain;
92-

így jó, így igaz ez az úti-élménybeszámoló, ahogy van. A táj, az élmény
alakítja a m ű f a j t : lehetsz foglalkozásodra nézve bárki, ha beleveszed m a gad egy kunyhóba a nádas kellős közepén, s lesed a kelő napot, a szúnyogok szeszélyes seregét, vadmadarak h ú zását, s közben jókat húzol a lipován
pálinkákból s egyéb rejtélyes f e l h a j tanivalókból, és mindenekfölött: megérzed a feszülő damil végén a hal h ú zását: költő leszel, s ha eddig is a n nak minősítettek, végre magad is elhiszed, hogy az vagy.
A tizenhetedik lapon kezdek megbarátkozni Paloesay Zsigmonddal. Tetszik
az a mozdulata, ahogy a kis hajón válláról leemeli a Nagy Népit (ahogy pálinkásdemizsonját becézi), és töltögetni kezd a csöppet sem húzódozó m a t rózoknak, élükön persze a kapitánynak és az útitársaknak, akik szintén
nem tudnak elzárkózni az ilyen örömöktől, még a kedves doamnák (hölgyek) sem.
És innen már felszabadultan, m ű f a j i
bölcselkedések nélkül olvasom végig a
, könyvet, egészen a 94. lapig, s csak
ott veszem észre szomorúan, hogy
nincs tovább. De addig is 80 oldalon
át vérbeli kalandokban van részem.
Mindenekelőtt: négyszemközt a természettel, napfénnyel, halakkal, madarakkal. Másfél méteres csukák krokodiltorka bukkan elő a vízből, pisztrángok, pérek és naphalak sütkéreznek a víztükörben. Jégmadarak,
nagykoák, szárcsák kapnak szárnyra a
nádasból, s jócskán hullanak is alá a
szorgos puskák működése nyomán.
Nagy evések, ivások szemtanúi is lehetünk e könyv lapjain, s a természetbe
feledkezett emberek kedves élcelődésével mosolyogtat örökké az író. Békében, barátságban, szinte vagyonközösségben élnek itt a több nyelvű emberek.
Érdekes, műfajtalan könyv a Nádiringó. Lapjain erdélyi magyar költő
vall a Duna-delta vidékéről: Európa
délkeleti partjairól. (Kriterion,
Bukarest, 1971.)
SZEPESI ATTILA

BODOR PÁL:
MONOLÓG
ZÁRÓJELBEN
Röplapok
versben,
prózában
—
mondja az alcím, mintegy jelezve a
kötet nehezen meghatározható műfaját.
Komoly, szavahihető íróval van dolgunk, s vallomását is igaz írói-emberi
megnyilvánulásnak vehetjük: „Kedvenc műfajom . . . . a lehetőség. A néhány perc alatt elolvasható írás, amely
lehetett volna regény, novella, elbeszélés, film, dráma, bármi, összekacsintok az olvasóval: neki regényt olvasni, nekem regényt írni nincs időm."
— Mi ez? — kérdezhetjük. Meg nem
írt művek miatti mentegetőzés, vagy
egyszerűen olyan művészi szándék,
mely végre az olvasó igényét is figyelembe veszi? — Ez is, az is. A szerző
által röplapnak nevezett m ű f a j tanúsítja, hogy Bodor Pál nem szeret arról
beszélni, ami nem a lényeg. Ugyanakkor az olvasóra is gondol, a rohangáló, ide-oda rángatott átlagolvasóra,
akinek bizony több kötetes regények
olvasására nem nagyon jut ideje. (Valami persze sántít! — Egyáltalán nem
biztos, hogy az olvasóknak éppen e
„néhány perces" m ű f a j r a van igényük.
Regényeket manapság is írnak, sőt —
horribile dictu! — olvasnak is.) Mindez természetesen még nem, vagy csak
részben minősít.
A kötet apró írásaiból egy moralizáló író rokonszenves képe bontakozik
ki. Mindegy, miről elmélkedik Bodor
Pál, gondolatai leggyakrabban a humánumhoz, az értékteremtő és értékőrző humánumhoz kanyarodnak viszsza. — Küzdelem a közöny, az elgépiesedés ellen. Vágyódás a belső csönd
után, vágyódás, de nem valamiféle
parnasszista magányba, mert az író
nagyon jól tudja, hogy „csak együtt,
közösségben lehetünk egész emberek:
nem-tehetetlenek".
Szép, de nem új
gondolatok ezek! Így aztán természetes, hogy a kötet érdekessége nem a
gondolkodás végeredményében, hanem
folyamatában van. A „nagyrészt prózában" írt versek éppúgy mértéktartással párosított bölcsességről vallanak,

mint A hallgatás nyelvtana cím alatt
összegyűjtött vázlatok, krokik. Nem a
jól értesült mindentudó beszél bennük,
hanem az okosan szemlélődő.
„Verseiben" népi-szürrealista és intellektuális elemek összefonódását figyelhetjük meg. „ . . . ne elemezzétek
jelzőimet, már nincsenek külön benzinszagú és külön földszagú költők"
— írja egy helyen. E természetes kapcsolódás számtalan példáját idézhetnénk. Nem mehetünk el szó nélkül a
kötet egészére jellemző emelkedett
hangnem mellett sem. „ . . . patetikusan, biblikusán fogalmazok, úgy látszik, a végső tanúságokat, megrendüléseket csak szitkozódva vagy zsoltári
hangon lehet kimondani." Nem tagadjuk e kijelentés igazát! De naivitás és
túlértékelés lenne azt állítanunk, hogy
a kötet egésze igényli a pátoszt, hiszen
Bodor Pál nem mindig „végső tanúságokat és megrendüléseket" közöl. Ha
nincs meg a kellő gondolati töltés, a
pátosz is sallanggá, felesleges többletté
válik. Tudja ezt Bodor Pál is, sőt becsülendő nyíltsággal és önkritikával
mondja: „ . . . van valami kellemetlen,
kántálásszerű alaphang bennem, lassú,
fájó, monoton üteme fáraszt, és néha
untat, hamisnak érzem; aki csak ezt
hallja ki belőlem, ványadt, holdképű,
cingár szomorúságnak gondol, pedig —
noha mozdulatlanul — mindig szaladnék." Természetesen az olvasó nemcsak ezt „hallja ki" Bodor írásaiból!
Bíráló észrevételünk is csak egy veszélyre akart figyelmeztetni. A másik,
komolyabb veszély: a f elaprózódás.
A Mit látott a bokszoló utoljára? című
ciklus „majdnem karcolatai" bizonyítják, hogy szerzőnk például kiváló novellista lehetne, ha nem ragaszkodna
olyannyira kedvenc műfajához, a lehetőséghez. Az ötleteket nem szétszórni, hanem egy műalkotás gyújtópontjába sűríteni — ez az, amit tanácsolunk, s miközben ezt tesszük, nem feledjük a Monológ zárójelben erényeit
sem! (Kriterion, 1971.)
OLASZ SÁNDOR
93-

KÉPZŐMŰVÉSZET

Samu Katalin szobrai
A természetes környezet más megvilágítást, nézőpontot ad a szobroknak, mint a
kiállítótermek műtőszerű puritánsága, vallató kiszámítottsága. A fák, bokrok természetes környezetében ú j részletek, ú j szépségek villannak fel, sajátos életre kelnek
az alkotások, a fák lombjai között átszűrődő napfény játékaival gazdagodnak. K ü lönleges harmóniává olvad a természetes anyagok találkozása és a természet őserőinek ösztönös, valamint az alkotó művész tudatos munkája.
Ezért üdvözöljük az első szegedi szabadtéri szoborkiállítást, s külön öröm, hogy
Samu Katalin szobrait láthatjuk.
*

Szűkszavú önéletrajz egy régi katalógusból: „1934-ben születtem Hódmezővásárhelyen. Iskolai éveim túlnyomó részét is itt töltöttem. Érettségi vizsgát Budapesten
tettem. Utána a Képzőművészeti Főiskolára kerültem, ahol egy évig Mikus-növendékként, majd az Iparművészeti Főiskolán Borsos Miklós tam'tványaként folytattam
tanulmányaimat. Itt szereztem diplomát 1958-ban, azóta Vásárhelyen élek és dolgozom."
Mit lehetne ehhez még hozzátenni? Azóta alkotásait ott találhatjuk a legjelentősebb kiállításokon, kilenc állami megrendelésre készített szobrot, megkapta a Derkovits-ösztöndíjat, tanulmányutakat tett az NDK-ba, Lengyelországba, Jugoszláviába,
Csehszlovákiába, Olaszországba és Görögországba. Jelenleg a szegedi Tömörkény István Gimnázium és Művészeti Szakközépiskolában mintázást tanít.
*

Samu Katalinról sokszor leírták már, hogy nagyszerű állatszobrász. Pedig sokkal több ennél, Samu Katalin csak (!) szobrász. Mindenfajta tematikai kategorizálás
nélkül. Mert az ilyen leszűkítő skatulyázások mögött mindig hátsó gondolatok, burkolt vagy ki nem mondott vélemények rejtőznek.
A szobrok is, mint minden művészi alkotás, csak a közönséggel való érzelmigondolati — tehát aktív — találkozáskor élheti igazi életét, teljesítheti a művész és
önmaga küldetését. Samu Katalin állatfigurái — lovak, kutyák, medvék — nagyon
is emberi tartalmak hordozói. Két oldalról is. Egyrészt állatfiguráit mindig emberi
relációban, emberekkel való kapcsolataikban (még ha nincs is jelen mindig megmintázva az emberi figura) jeleníti meg. Fekvő lovacskája együtt fáradt meg és
együtt pihen az emberrel, pulija épp gazdája szemét-parancsát lesi, játszó medvéi
esetlenül mozgó kisgyerekeket juttatnak eszünkbe, Fiú csikóval című szobránál pedig
nem kell szebb példa ember és állat ősi, mindig megújuló kapcsolatára. Másrészt
állatfigurái — ma nagyrészt terek, iskolák, óvodák díszei — a nézőkben váltják meg
emberi tartalmaikat. A bennük rejlő derű és kedvesség, erő és boldogság, játékosság
és sutaság végül is bennünk, nézőkben oldódik igazán emberivé.
94-

Samu Katalin nemcsak állatokat mintáz. Az emberi figura, éppúgy (egyre jobban) érdekli. Telt idomú nőket farag kőbe, tömör fogalmazással, tőmondatos egyszerűséggel. Olyanokat, mint amilyenek a vásárhelyi és alföldi parasztasszonyok,
munkában és gyerekszülésben erősödötteket, végtelen nyugalmúakat és végtelen
egyszerűeket. Mint az Alföld, mint az életük. Kevés szóval is sokat értenek, és
Samu Katalin is a plasztika legegyszerűbb szavaival beszélteti, vallatja őket.
Fiúszobrai más típust képviselnek. Izmos, vékony kamaszok ezek, nem a nyugalom, de a nyugtalanság, az indulat és erő, a játékosság és frisseség jellemzi őket.
*

Ha Samu Katalin plasztikájának gyökere után kutatunk, a szobrászat történetének legősibb és legnemesebb vonulatára lelhetünk. Ez a vonulat a szobrászat kezdeteitől a sumér plasztikán, az egyiptomi szobrok tömör kőtömbjein, a görögök kezdeti plasztikai kultúrájának kuroszain és kóréin át Medgyessy Ferencig és Borsos
Miklósig húzódik. Női figurái egyszerre idézik az ősművészet nő-jelképét, az egyiptomi istenszobrok frontális, nyugalmas, kissé merev, de végtelenséget és időtlenséget idéző tömbjeit és Medgyessy nőalakjait. Szinte csak félig kifaragott, inkább
csak sejtető mint meggyőző kőtömb figurái, állatfejei azt a plasztikai utat teljesítik
ki napjainkban, mely inkább beleláttatja egy természet alakította kőbe a kezébe
temetkező, síró nőt vagy a borjúfejet. A művészi alázat néhány vésőpattintása előcsalta a mondandó leglényegesebb formáit, s ezzel a néhány kalapácsütéssel végezte
legnagyszerűbb küldetését. Borsós Miklós anyagszeretete, tisztelete és alázata éppúgy
példája-támasza ezeknek a szobroknak, mint Medgyessy híres mondása: „nem ló,
hanem szobor". Minden vállalt hovatartozás, minden múlthoz kötődő elvághatatlan
szál, minden forrásokhoz vezető út ellenére öntörvényű, sajátos és egyedülvaló
plasztikai nyelv a Samu Kataliné. Vállalja gyökereit, de nem másolja a régieket,
nem utánozza példáit, hanem tőlük tanulva, e lánchoz kapcsolódva huszadik századian fogalmaz az Alföld közepén. Magyar szobrokat farag magyarul.
A szobrászat mai, handabandázó, bonyolultságokra törekedő, spekulatív tendenciái közepette Samu Katalin realista, ősien tiszta és sajátosan egyéni szobrászatot
teremtett. Senkihez sem hasonlíthatók A téri törvények, a térben domborodó formák, a kövek és fák, az állatok és emberek plasztikáját. „Vissza a természethez —
vallja Rousseau-val Samu Katalin —, mert a természet minden korban ú j a t és
ismeretlent tud nyújtani, olyan élmények tárháza, mely mindig megújítani képes,
mindig friss és mély."
Világához, környezetéhez őszintén közelítő, csodálkozni is tudó művész Samu
Katalin, aki sok mindent meg tudott őrizni túlélt gyermekkorából. Meg tudta őrizni
— ahogyan Solymár István írja egyik kritikájában — az állatokkal, kövekkel, fákkal, napfénnyel is szót értő ember képességét. „ . . . remélhetőleg nem okoz káros
ambíciógörcsöket Samu Katalin jövendő munkásságában, hogy a legnagyobb reményekre jogosította azokat, akik szeretik művészetét" — ezeket a sorokat 1966-ban
vetette papírra Solymár. Az azóta eltelt hat esztendő bebizonyította, hogy Samu
Katalin makacs következetességgel építi világát, és szebbnél szebb szobrokkal népesíti be művészi birodalmát.
TANDI LAJOS

l
95-

Vendégünk volt június 25—26-án Kolozsvárról Kányádi Sándor költő és
Cseh Gusztáv
grafikusművész.
%

Veress Miklós első kötetének,
az
Erdő a vadaknak megjelenése
alkalmából összejövetelt
rendezett az írószövetség dél-magyarországi
csoportja.
*

A hazánkban vendégeskedő
szovjet
íródelegáció tagja volt, Szegedre és
szerkesztőségünkbe
is ellátogatott A.
Válton fiatal észt prózaíró,
akinek
A zöld hátizsákos ember című elbe-

SZERKESZTŐI

szélését februári számunkból
ismerheti
az iolvasó. Vendégünk beszámolt
arról,
hogy a Szovjetunióban
örömmel
fogadták a finnugor népek irodalmát
bemutató
Tiszatáj-összeállítást.
Hajdú Péter A sumér mítosz és a
valóság című írására igen sok
levelet,
vitacikket kaptunk a világ minden
tájáról. A reflexiókat köszönjük.
Egyben
közöljük olvasóinkkal és a válasz cikkek szerzőivel, hogy a
sumérkérdésről
nem kívánunk vitát
nyitni.

ÜZENET

Nem közölhető írást küldtek: K. L.
Karcag, T. F. Hercegszántó, K. R. Szeged, Sz. É. Szeged.

REGÉNYPÁLYÁZAT
A Szépirodalmi Könyvkiadó két regénypályázatot
hirdet: egy
kisregénypályázatot, kb. tíz ív (kb. 200 gépelt oldal) terjedelemben,
és egy
nagyregénypályázatot, kb. húsz-huszonöt
ív (kb. 400—500 gépelt oldal)
terjedelemben.
Mindkét pályázat célja: egyéni sorsokban, magas művészi
színvonalon
ábrázolni, miképp alakult a társadalom alapvető osztályainak
(munkásság,
parasztság) élete, életmódja a szocialista fejlődés utóbbi másfél évtizede során.
A pályázat jeligés. A kéziratok a Szépirodalmi Könyvkiadóhoz
(Budapest
VII., Lenin krt. 9—11.) küldendők be, két gépelt
példányban.
Határidő: kisregénypályázat
nagyregénypályázat

— 1973. július 1.
— 1974. január

1.

A kisregénypályázat díjai: I. díj 30 000 Ft, II. díj 25 000 Ft, III. díj 15 000 Ft.
A nagyregénypályázat díjai: I. díj 50 000 Ft, II. díj 30 000 Ft, III. díj 20 000 Ft.
— Eredményhirdetés: a kisregény-kategóriában
1974. január 1-én, a nagyregény-kategóriában
1974. október 1-én.

96-

EZÜSTBŐL

AZ

ONTOTT, CSÜNGÖS RUHADtSZEK AZ EPERJESEN (CSONGRÁD
FELTART X. S Z Á Z A D I TEMETŐ EGYIK S Í R J Á B A N

ÁLLAM \LAPI rAs

IDEJÉN

MEGNYITOTT

TEMETŐKBEN

JELENNEK

MEGYE)

MEG

HMTHTT DDAW7 r>nr" A DTTTV A C 7ART i

fDTP TTT.QnriT

H O N F O G L A L Á S KORI ÖNTÖTT EZÜST
NAGYSZÍJVÉG. UTÓLAG
PALMETTAS
DÍSZÍTÉST KARCOLTAK RA — SAJNOS.
A MUNKA FÉLBESZAKAD T

HONFOGLALÁS KORI ÖNTÖTT
EZÜST
LÖSZERSZAMVERET A HALASI
PUSZTÁRÓL

„S" V É G Ű H A J K A R I K A H E L Y Z E T E
EGY
FIATAL L Á N Y K O P O N Y Á J Á N
(EPERJES)

H O N F O G L A L Á S KORI HAJKAR IKAK
ES FÜLBEVALÓK

XI.

ILYEN

GYŰRŰKET

HORDOTT

A

SZÁZADI MAI5YAR FflZNÍP

X—XI.

SZÁZADI KÖZNÉPI
EPERJESEN

TEMETŐ

A VOZNF.PT TPNTTT.T'riVRTr.N A UrtT cfDAv

Az ősök arca
ÁRPÁS KÁROLY
REKONSTRUKCIÓI
Régi vágya lehet az embernek: a
használati eszközök, pénzek, ruhadíszek,
fegyverek mellett megismerni a hajdanvolt ősök arcát is. Erről bizony a
hozzánk közelebb eső korokból sem kapunk mindig hiteles képet, s egészen eltűnik
fürkésző tekintetünk elől az évezredekkel korábban élt elődök arca. Vajon megidézhetjük-e tudományos módszerekkel a bronzkori őst, a római katonát, az előttünk itt
élt gepidát, avart, honfoglaló magyart, vagy képzeletünkre és a korabeli primitív
ábrázolásokra kell hagyatkoznunk?
Egyszerűnek látszik a fönnmaradt s föllelt koponya kiegészítése, rekonstruálása.
Nehezebb kérdés: vajon az antropológus, a szobrász vagy a régész, netán az anatómus kezére-tudására bízzuk-e a koponyát? Laikus is könnyen válaszolhat: szükség van itt a fölsoroltak mindannyiának ismeretére. Hallottunk már külföldi kísérletekről, eredményekről is. Különösen ismert M. M. Geraszimov
munkássága, aki
antropológus és szobrász, az ősök megidézésében iránymutatója a tudomány, segítője
a művészi készség. Igen sok távoli korban élt ember, s hozzánk közelebbi korból
való híres történelmi személyiség koponyáját öltöztette már föl, megidézve így bizonytalanul sejtett vagy egyáltalán nem ismert arcokat.
Nem lett még napihír, nem lett szenzációs újságriport szereplője a magyar
Árpás Károly, aki mindeddig egyedül való módon veszi kézbe a régi sírokból előkerült koponyát, s a legpontosabban követve az anatómiai törvényszerűségeket, az
előkerült egyedi embert idézi meg. Módszere tehát az anatómiára épül. Az egykori
izmok ma is megtalálható tapadási helyeire új inakat, izmokat rak föl, műanyagból.
Mindezt az anatómia szigorú törvényei szerint, s előbb csak az arc egyik oldalán
munkálkodva, hogy a másik állandó kontrollként szem előtt maradjon. A szobrászat
itt csupán alárendelt kifejezési eszköz, szerepe azonban fontos, hiszen „szobor"
készül itt, de egy előre meghatározott alapra épülő, s mindig az anatómia szigorú
rendszerén belül maradó különleges szobor, önálló képzőművészeti munkának tekinthetjük a haj megmintázását. Azonban ez sem önkényes. Színét például az egykori ember vércsoportja határozza meg — kevés eltéréssel — majdnem pontosan.
Árpás Károly — aki képzőművészetet, anatómiát is tanult, s több évtizede
közreműködője a különféle hazai ásatásoknak — dr. Kiszely István antropológus
segítségével szakmai körökben többször bemutatta már arcrekonstrukcióit. Időszerű, hogy a nagyobb érdeklődő közönség is megismerkedjék rendkívül hasznos
munkásságával. Eredményei biztatóak. Reménykeltő azonban az a türelmetlen szorgoskodás is, amellyel módszere jobbításán szüntelenül fáradozik.

DAllff A T

ROMAI

LÁSZLÓ GYULA
RAJZAI

