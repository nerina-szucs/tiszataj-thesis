991. AUG. * 45. ÉVF.

; Kiss Anna,
Zalán Tibor
versei;
Géczi János, Fekete Gyula prózája;
interjú Mészöly Miklóssal;
|
Czine Mihály, Gömöri György
tanulmánya;
búcsú
Grezsa
Ferenctől

tiszatáj
IRODALMI

FOLYÓIRAT

A szerkesztőség elnöke: VÖRÖS LÁSZLÓ
Főszerkesztő: ANNUS JÓZSEF
Főszerkesztő-helyettes: OLASZ SÁNDOR
Rovatvezetők: ABLONCZY LÁSZLÓ
SZOKAI IMRE
Műszaki szerkesztő: ENGI MÁRIA

Főmunkatársaink:
DOBOS LÁSZLÓ (Pozsony)
GREZSA FERENC

(Szeged)

TADEUSZ NOWAK (Varsó)
SÜTŐ ANDRÁS (Marosvásárhely)
VEKERDI LÁSZLÓ (Budapest)

tiszatáj
Kiadja a Tiszatáj Alapítvány Kuratóriuma
a Csongrád Megyei önkormányzat, valamint a Művelődési és Közoktatási
Minisztérium támogatásával.
Felelős kiadó: Kovács Miklósné, a kuratórium titkára.
91—2072 — Szegedi Nyomda. Felelős vezető: Molnár Tibor igazgató.
Szerkesztőség: 6741 Szeged, Rákóczi ter 1. Telefon: (62) 12-670. Terjeszti a Magyar
Posta. Előfizethető bármely postahivatalnál, a hírlapkézbesítőknél, a Posta hírlapüzleteiben és a Hírlapelőfizetési es Lapellátási Irodánál (HELIR), Budapest, Lehel
u. 10/A — 1900, közvetlenül vagy postautalványon, valamint átutalással a HELIR
Postabank Rt. 219—98—636 pénzforgalmi jelzőszámra. Egyes szám ára: 25 forint
Előfizetési díj: negyedévre 75, fél évre 150, egész évre 300 forint
Bizományos terjesztőnk: Dudás Gyula, 6723 Szeged, Hont Ferenc u. 24/A
ISSN 0133 1167

Tartalom
XLV. ÉVFOLYAM, 8. SZÁM
1991. AUGUSZTUS
KISS ANNA: Nagyítások
ZALÁN TIBOR: Epiktétosz körül; Ez itt; Mázolás
SZERDAHELYI ZOLTÁN: Beszélgetések Hajnóczy
Péterről III. (Mészöly Miklóssal)
BOGDÁN LÁSZLÓ: az erdélyi kertmozi (a kezdetek; intermezzo, holnap havazni fog; leltár) ...
MARLON: Napszentületen túl
FEKETE GYULA: Madártávlat
VARGA IMRE: Alakoskodók
GÉCZI JÁNOS: Telefonjáték (méltatlan játszma az
ö n sajnáltatás [ájra)
ROTT JÓZSEF: Asszony,
megszokás
SYLVESTER LAJOS: Apám cserefaarea
SÁNTA GÁBOR: Elmélkedés a pesszimizmus káinizmusáról; Préselt párák panasza; Dzsungeltörténét
VERESS MIKLÓS: Egy feljelentés elő- és utóélete
avagy Cinzanótól a Vilmoskörtéig II

3
4
7
11
14
16
21
25
32
41
45
48

BŰCSÜ GREZSA FERENCTŐL
ILIA MIHÁLY: Fiatalkori arckép — távolodóban
OLASZ SÁNDOR: Üresebb lett a világ f
D O M O K O S MÁTYÁS: Helytállt valamiért
FŰZI LÁSZLÓ: Emléktöredékek Grezsa Ferencről
VEKERDI LÁSZLÓ: Grezsa Ferenc sírjára

58
58
59
61
62
1

TANULMÁNY
CZINE MIHÁLY: Magyar irodalom Kárpátalján ... 65
TÜSKÉS TIBOR: Sütő András egyik korai novellája (Egy csupor zsír)
81
GÖMÖRI GYÖRGY: Magyarok a régi Cambridge-ben 86
MUHARI ÉVA: „Servus in Christo Dominationis
Vestrae" (Erdélyi és hódoltsági jezsuita missziók, 1609—1625)
,.,.,..
t
92
Szerkesztői

asztal

a belső borítón
ILLUSZTRÁCIÓK

VARGA MÁTYÁS rajzai a 6., 20., 24., 31., 96. oldalon
és a belső borítón

VARGA MÁTYÁS KIÁLLÍTÓHÁZA
2

Nagyítások
(CINÉMA)
Esővíz árasztja el az
ablaküveget,
felhőt
felhővel mos egybe,
fényképnagyításokat,
szárad
tárgyilagos szürkében Momó
a moaré kabátka
elfeslése
előttről. Kis sötét
kígyóval hallott civakodni egy
feldőlt poháron, s mondják,
el sem sápadt belé, csak húzta a
kosár körtét, és segítséget
hívott a magváláshoz.
Moaré kabátkában
Momó
ezerkilencszáz-ugyanakkor
csákót,
köpenyt kapott magára, hogy a feldúlt
ólaktól elkergesse a
tyúktolvajokat,
és fordítva
néztük a világot egy régi,
istenverte lencsén át! Azóta
a Mindenség csak egy nagy
vágószoba
kilincstől
vakablakig!
„Ugyan
— hallom az esőfoltos
szürkéből — ugyan,
mi múlt egy kosár körtén?
Múlt-e bármi valamin, egész a
bevádolt optikákik? Házi
teendőket kivéve, hogy rendet
tartunk minden
mosáskor,
lúg a szennyes
fehérnek,
babhéjlé a selyemnek, hogy a halk

járású varrógép örökké
azt várja,
melléüljünk,
és a jó Winkler doktort a felhő
árnyékában
magára
hagyjuk a Rilkéjével."
A momói
logikán most sincs hézag,
az esővíz nem azon át szivárog,
ha a nyári záporok a toronyház
falán patakban folynak, még anyánk
hibáztatta a kígyó-históriát
kivéve
mikor szőni fakanállal
tanított,
de fordított világot nézni az
istenverte lencsén át
áhítattal. És ez a
Samáel nagy húzása, ó,
nagyobb, mint a tejespohár
körüli
ólálkodás!
Anyánkat
Samáel akkor
tévesztette
meg, s már
meg is jelölt
magának.

sem

Fáját később
elhagyta, mikor a
markológép
meglódult,
rémlik lassú
celluloid-kúszása
az álom
nagy nyári
vetítésén,
gépbe fűzött felhői a néma
filmszakadásos
égnek.

ZALÁN TIBOR

Epiktétosz körül
Nem elveszítettem, visszaadtam,
önként. Az önkényt nem számíthattam

bele. Hogy ellenem fordul nyomban a
hangosabbik, törtetőbb — a hitványabbik
A minek?
öreg filozófusom mosolyog: a semminek.
4

fele.

Nem a
tények.
A tényről alkotott
vélemények.
S nem valaki — a saját
vélekedésem
ingerel, ha mint
kullancsok
feketéllenek
elhitangolt
állat bőrén,
az emberi
férgek.
Bemásszák,
a vérereit
keresik.
Pedig a szívét akarnák, a máját,
gyomrát, meleg
beleit.
Nem panaszkodom.
Körbehordozták
a
tálat s nem vettem
belőle.
Mert nem mozdulok, nem akarok
sehová
eljutni. Mozdulatlanul,
előbbre,
vagy beljebb, hol érintetlen
még a homály.
Vágy és ellenszenv

nélkül.

A jós csontos keze homlokomhoz
ér.
Szeretet az undorral bennem
összebékül.
Nem a takarás nélküli seb. Nem a festett

vér

Ez itt
Ez itt egy valami.
Vers
lesz alanya, csődje, tárgya,
részei
prímán illeszkednek
s bár pereme
csorba
beleiben vígan araszol előre a trágya,
a meleg.
S ez nem metafora fentebb. Bár a gondolat
végső soron — vagy nem —
felcicomázott
salak. Eszembe jut — neked beszélek, hé! —
még nem láttalak. Soha, s szép itt ez a szó.

hogy

Találkoztam
egy kurvával. Talán erről
még. Szép volt és legalább háromnegyed
mázsa.
• ment, feketében ment, valami
padlásszobába
n maradt az álma. Ezt morogta sorban állva
a banánosládák előtt, „máma már nem hasad
tovább".
Ócska évszak

ez a mai. Szitáló

Csak

délelőtt

5

Mázolás
Költőnk nyelvtant tanít.
Beköltözik
mulatságos
példamondatokba.
Rág és lefed, elborít,
pusztul.
Rajta van, mint anyagon a rozsda.
Az ősz szálak ... hogy szövik át
meg át. Veresborok felejthető
hőse.
Külvárosi buszmegálló.
Lepattogzott
tájról a zománc. Most jön tőle,
most indul hozzá. Kifelé

belőle.

„Én útálom ezt az egészet." ö mondja
vagy én mondom. A kettő most
összecsúszik.
Elnézi magát, ahogy
vergődik,
a kakaóban fuldokló légy is úszik,
csak a

nézőpont...

Persze, lehetnek kérdések
még.
Jöhetnek, félretolt ételéből
ehetnek.
Rongy kis fazonokra derült fel az ég.
Magában morog. Görnyedve
ázik.
Rossz költők. S még rosszabb
kor-ok.

VARGA MÁTYÁS RAJZA
6

SZERDAHELYI ZOLTÁN

Beszélgetések Hajnóczy Péterről
HL
MÉSZÖLY MIKLÓSSAL
— Köztudott, hogy ön mindig szerette az új irodalmat, s ha tehette, támogatta is a fiatal írókat az elismertetés felé vezető, nemegyszer rögös útjukon.
Különösen így volt ez akkoriban, amikor a hatalom minden módon akadályozni igyekezett egy egész nemzedék „felnőtt író"-vá válását. S ha már a hazai
megjelenést végleg elodázni nem sikerült nekik, semmiképp sem örültek annak, hogy a külföld is felfigyelt e mindennel elégedetlen,
nonkomformista
nemzedékre. Arra az 1979-es bécsi irodalmi estre gondolok, melynek ön mentora volt, s melynek bevezetőjéül azt a máig emlékezetes, pluralista szempontú s értékközpontú előadást
tartotta...
— Az öt bemutatkozó író közül akkor hármat emeltem ki, velük hoszszabban foglalkoztam az előadásomban: Hajnóczyval, Nádassal és Esterházyval. A legbiztatóbb ebben az volt, hogy ebből a fiatal induló nemzedékből
ők hárman ráadásul még egymástól teljesen különböző profilt is képviseltek.
A fellépésükkel így a külföldnek mintegy dokumentálni és bizonyítani lehetett, hogy az az újdonság, mely Magyarországon az idő tájt az irodalomban
s a szellemi életben elindult, nem csupán divatjelenség, s főként nem homogén dolog, hanem kifejezetten többirányú és többszemléletű folyamat.
— Hajnóczy azonban — bár bevezetőjében tán az ő művészetét taglalta
a legbővebben — végül is nem utazott ki a találkozóra.
— Én nem vettem részt a szervezésben, már csak ott kinn értesültem
róla, hogy Péter otthon maradt. Amennyire tudom, ő maga mondta le a részvételt, akkoriban egészségileg és lélektanilag nem volt a legjobb állapotban.
Azt hiszem, inkább valami fanyar, „napraszóló" önkritikával egyszerűen elállt
a közönség előtt való megjelenéstől.
— Mindenképpen valami személyes indoka lehetett rá, hiszen önnel is,
de a többiekkel szintén jó viszonyban volt, s gondolom, művészként, írótársként is becsülte ezt á társaságot. Persze, ez részemről csupán feltételezés, s
inkább megkérdezem: élt-e valamifajta kölcsönös érdeklődés, respektus önökben egymás iránt?
— Azt hiszem, nem általános, hogy az írók egymásnak azt mondják, milyen csodálatos, amit a másik írt. A jó írói barátságban kevés szóval, vagy
erős kritikán keresztül is éreztetni lehet a megbecsülést és szeretetet. Nem a
dicséretképpen kiejtett szavak a döntőek! Hiszen mesterségbeli dolgokban
— mint két jó cipész, akik nézik egymás munkáját, s tudják, hogy itt a
gojzervarrás, tűzte rendben van — mi is árgus szemmel nézzük te érezzük, tudjuk, hogy a másik milyen hatást milyen technikával hoz létre, s hogy
az mennyiben sikerült. Szóval, meg tudjuk ítélni is, de ez nem jelenti azt,
hogy nem becsüljük.
A z interjú hangfelvétele a Petőfi Irodalmi Múzeum Hangtárában található.

f

— Mi az, ami Hajnóczy műveiben felkeltette
a figyelmét, miben tudná
megfogalmazni az ő irodalmi szerepét?
— Azt gondolom, hogy mind a saját nemzedéke, mind az eltávozása után
felnövő fiatalabbak számára az ő jelentősége nem is annyira az általa létrehozott oeuvre egyfajta teljességében, a neki megadatott lehetőségek szerenesés kifutásában van, hiszen ilyenre neki sem ideje, sem módja nem volt •— s
lehetséges, hogy alkatilag sem ilyenfajta kifuttató-megteremtő talentummal
rendelkezett. Benne inkább valami olyan újnak, jó értelemben vett irritációnak, fertőzésnek a lehetősége volt meg, ami egy általánosabb érvényű „nóvum" megindulását nagyban és erősen elősegítette. Olyan bázissá, mögöttes
ösztönzővé vált, akihez később is vissza lehet nyúlni: a bátorságához, a merészségéhez. Ebből a szempontból irodalomtörténetileg azokkal a nagyon szuggesztív, de teljes életművet létrehozni nem tudó ködlovagokkal vethető össze
— mint Gozsdu, Csáth, a Cholnokyak — akiknek szintén a mögöttes jelenléte
a leginkább meghatározó. Jelentőségük nem abban van, hogy talentumuk egy
önmagát klasszicizálni tudó teljességgé is kibontakozott volna, hanem abban,
hogy alapkővé tudtak válni. Jó startlukká, ahonnan tovább lehet lépni, tovább
lehet futni.
— De visszatérve a kölcsönösségre: miben nyilvánult meg ez Hajnóczy
részéről?
— Pusztán az, hogy kötetével az elsők között felkeresett, azt jelenthette,
hogy valamilyen formában becsülte, amit csinálok, érezhetett rokonságot. Ez a
rokonság persze egészen távoli is lehetett a számára, hiszen én is szívesen
olvasom azt az irodalmat, amelyik nem hasonlít arra, amit én művelek — sőt,
éppen azért kedvelem. Ez a legtermészetesebb. Nagy baj volna, ha nem így
volna. Az értékre kell ráéreznünk egymásban, nem magunkra. Az érték a rokonság. De ugyanakkor mondhatnám azt is, hogy nem szó szerint „szeretem",
amit írok. Nem az én dolgom, hogy szeressem. Persze, kicsit skizofrén dolog
ez, de épp eléggé ismerem már magamat ahhoz, hogy unjam is, torkig is legyek magammal. Most például Jókait kezdem újraolvasni és mérhetetlenül
megszeretni, becsülni. Hogy mit? A kifogyhatatlanul gazdag univerzális világát, amire ilyen formában — mint újabban most — valahogy eddig nem volt
fülem. Ha nemes a kőzet, bármikor és bármeddig lehet újradörgölni, nem
csap be.
— Talán a nosztalgia is munkál az emberben, amiért ö az utolsó alkotók
közül való, aki még a saját világát egészében képes átlátni, s hinni mer a
megfoghatóság, a birtoklás lehetőségében. S mindezt oly magától
értetődő
bájjal, természetességgel
cselekszi, amely nekünk, századunk szomorú tapasztalataival a tarsolyunkban, már nem adatott meg.
— Igen, s ráadásul nem csak múltat teremt, rekonstruál, de a saját világát is az utolsó cipőgombig ismeri. Saját magunkról ugyanis kritikaként
mondhatjuk el, hogy élünk a lidércesen bonyolult világunkban, s hisszük,
hogy hiteles és kimerítő híradóst adunk róla — holott nem. Átfogó képet alig,
és egyre inkább média-egyszerűsítéssel... Tárgyilag és szituációsán inkább
csak kiszakítunk belőle dolgokat, ahogy saját magunkat is ilyen kiszakított
„dologként" éljük meg többnyire, és azt általánosítjuk, Jókainál elbűvöl a
számára „még lehetséges" mindentudásra törekvés, még ha látom is a szükségképpeni naivitásokat és hézagokat. Hogy a lélek ellentmondásairól, például,
sematikusabban vélekedett, mint mi? — hót persze, hogy igaz. Bór talán
nem kevésbé, ahogy mi horrorizáljuk, lélektanizáljuk, ontologizáljuk, ironi8

záljuk, abszurdizáljuk... — s még folytathatnám. A művészet különben sem
az „érvényes igazságról" beszél — ki tudja, mi az?! — hanem egy teremtett
mű és világ autonóm hitelességéről. Aztán van a különböző korok ízlés-normája, hallás- és látás-küszöbe. Sokféle küszöb van. Vagyis, semmi új nem
von el semmit abból az óriási teljesítményből, ahogy ő a kora emberi, illetve
hazai univerzumát a csillagjaitól az atomjáig ismeri. Ügy gondolom, hogy
nekünk is — amennyire ez lehetséges — szintén törekednünk kell egy ilyen
mai mindentudásra. Csak ez vezethet el hitelesen oda, ahol és amiben élünk.
Csak igy juthatunk el az önismeretnek arra a fokára, ami a művészi teljesítményt egyúttal túlélővé is teheti. A világ és közöttünk kölcsönösségi viszony
áll fenn: mindenre hatunk, minden hat ránk, az összefüggés organikus
— ahogy Goethe gondolta. Összefüggök minden „csillagokkal", s ha nem
ismerem őket, akkor az önmagamhoz vezető útnak sem lehetek tisztában az
összefüggésrendszerével.
— Érdekes, hogy ez a gondolat mennyire benne van „A halál kilovagolt
Perzsiából" című Hajnóczy-kisregényben,
mely tulajdonképpen
az erről való
lemondás elutasításának is fölfogható. A hős ugyanis itt — minden személyes
kudarc és nyomorúság ellenére — mégis egy általánosabb igazsághoz, értékhez való ragaszkodásban találja meg a maga kivezető útját. Aminek
hátterét
végül is — a borzalmas múlt s a nem mindig biztató jövő — ellenében önmagába, az ember végtelen lehetőségeibe vetett hit segít megérteni. Nem véletlenül választotta műve mottójául az ismert Babits-sorokat tehát: „Mert ne
gondold hogy annyi vagy, amennyi látszol / magadnak, / mert mint látásodból kinőtt szemed és homlokod, úgy / nagyobb j részed énedből, s nem ismered föl sorsod és csillagod / tükörében magadat, / és nem sejted hogy véletleneid belőled fakadnak, / és nem tudod hogy messze Napokban
tennen
erőd / ráng és a planéták félrehajlitják pályád előtt / az adamant
rudakat."
(Zsoltár
férfihangra)
— Erről az igényről nem szabad lemondani, még ha fátum is az, hogy
nem tudjuk totálisan végbevinni: azzal a szívóssággal és talentummal kell a
lehetetlent megkísérelni, ami éppen kiosztatott nekünk. Hogy ez heroizmussal jár, az csak természetes. Ha egy kicsit utánagondolok Pascalnak, azt kell
mondjam, hogy a heroizmus egyáltalán nem kivételes állapot, hanem életünk
mindennapi velejárója. Ha holnap fölkelek, már az is heroizmus, ha gyökeréig végiggondolom. S az élet minden pillanata ilyen értelemmel bír, nem
kell folyton kiemelni, ünnepnappá tenni. Jól kell megélni, jól kell m e g í r n i . . .
Ahogy lehet és adatik. Az egészet.
— Azt hiszem, jól értelmezem az eddig mondottakat,
ha a heroizmusfogalmat egy mindennapi, ám szükségszerű alaphelyzetnek
tekintem,
egyféle
kiindulópontnak:
amire a magasabb rendű viselkedésformáink
ráépülhetnek.
Gondolok itt elsősorban azokra, melyeket ön „A véradó"-val
kapcsolatosan
kiemel, s amiket, gondolom, az író vonatkozásában is igaznak
érezhetünk:
úgymint a „bátorság"-ot, a „megvesztegethetetlenség"-et
és az „önkéntes áldozat"-ot. Mégis: kimondhatjuk-e
ma ezeket a fogalmakat, jelentenek-e
ebben az értékevesztett világban valami valóságosat, valami
pozitívumot?
— Olyan kategóriák ezek, melyeket épp ebben a korban — amikor mindennap bemocskolódnak — kötelességünk kimondani. Tehát, ha Hajnóczy
Péternek az esztétikai teljesítményen túl az emberi magatartásával is van
valamiféle üzenete (nem szeretem ezt a szót), akkor ezeket kell megneveznem.
Annál is inkább, hiszen e kategóriák maradéktalanul lebonthatók abból, amit
8

az ő alkatát jellemezve másutt úgy fogalmaztam, hogy ontológiai jakobinizmus. S bár ez így elég elvontan hangzik, valójában mégis egy közvetlen, napi,
civil állampolgári és emberi kötelesség-kategóriát jelent számunkra, elveszíthetetlen értéket. Ma, amikor a percember-attitűd, a karriervágy, a politikai kurzusokban való gondolkodásnak oly kényelmes és haszonleső módja
kezd elburjánozni, ezek a fogalmak még fokozottabban érvényesek. A civil
társadalom fölébredését, megteremtődését semmi egyébtől nem várhatjuk,
mint az említett kategóriákkal azonos vagy analóg szellemi és morális értékek vállalásától. Hajnóczy írói magatartásának éthosza, belső követelménye,
normája ez volt. Erre kell és lehet emlékeznünk. Ezzel tesszük meg az életműve és alkotásai felé — utólagosan — a legméltóbb gesztust. Tartozunk
neki ezzel.
— S talán még azzal is, hogy — az ön lényeglátó halotti búcsúztatójára
utalva — újra hangsúlyozzuk az írónak mind, a műveiben, mind a hétköznapjaiban kulcsszerepet vivő szereteteszmény mai fontosságát. Annál is inkább
ösztönzést érzek ennek kiemelésére, hiszen itt látom a könyvespolcán századunk kiemelkedő filozófusának, Erich Frommnak idevágó munkáját, „A szeretet művészeté"-t.
— Akik közelebbről ismertük, valamennyien tapasztalhattuk, hogy barbára n érzékeny rámenőssége mellett is gyermekien és esetten szeretetéhes volt.
Ezt minden egyes telefonhívásában, minden találkozásnál érezni lehetett.
Péter nem tudott egy találkozás vagy hosszabb beszélgetés után a férfias elérzékenyedésnek valamilyen jelzése nélkül elbúcsúzni. Persze, mindemellett
hallatlanul szemérmes és tartózkodó volt. Ha pedig a műveiben is mindig
hangsúlyozott (és önkínzóvá facsart) szeretet-eszményt mai mindennapjainkban
térképezzük, csak azt mondhatom, hogy annak igazában most kezd drámai
jelentősége lenni. Eddig a XIX. századi, önmagunktól eltelt racionalizmusunk
hullámlovasaiként azt gondoltuk, hogy csupán az értelmünkkel, logikai hibátlanságunkkal is felül tudunk kerekedni a lét és az élet alapvető problémáin,
konfliktusain. Vészjóslóan nem így van. Eszközeink baljósan tökéletessé váltak. És éppen a révükön kerültünk olyan helyzetbe, hogy a túlélést biztosítani
tudó realizmusunk már csak a nem „technizálható" szolidaritás és empátia
kategóriáiban ragadható meg. A ráció csak eredményt tud biztosítani, de a
fékezés és felhasználás éthoszát már nem. A még mindig machiavellisztikus
és eleve hátsó gondolatokra alapozott politikai rezon visszafordíthatatlan kollektív bukással fenyegethet — és akkor még nagyon szelíden fogalmaztam.
Ha ezt nem ismerjük fel, az ünnepnek tervezett és álmodozott ezredvég nem
ünnephez fog hasonlítani. Talentumunk egyformán képes biztosítani a nagyszabású bukást, fölismert eszményeink az emberi esélyt. „Aranykor" nyilván
nincs, nem lehet, mégsem frivol realizmus, ha a lehetséges reményt a minimalizált tragédiák és szenvedések tablójáról olvassuk el. A História nem remekmű. A história sem az.

10

J

BOGDÁN LÁSZLÓ

az erdélyi kertmozi
a kezdetek
vasárnap volt? csütörtök?
ezerkilencszáznyolcvankettő?
nyolcvanhárom?
egy regényt épp befejeztem
egy
másikat
elkezdtem
egy harmadiknak
a közepén akadtam el
tétova tájfutó folytatódott
s a j á t regényem
is
ez a balkáni torzó a poéma
megállt
elszakadt a film az emberek mioritikus
türelemmel
üldögéltek tovább álldogáltak a végtelen
sorokban
nem káromkodtak
nem ugráltak föl a helyükről
megigézetten
bámulták a filmvászon előtt forgó
pörgettyűt
n é odradek!* fedezte fel zsófi aki csak azután
hosszú esztendőkkel
jött el közénk** n é o d r a d e k !
villámlott a vásznon egy elszakadt
filmkocka
rácsokat idézett a fehérre vetülő fekete
csíkok
pörgő sora combok rákollóit omladozó ház
meredt ki a romhalmazból
egy menekülő ló egy arc
igen egy arcra lehetett látni vasárnap vagy
csütörtökön
nyár volt tékozló nyár lobogott az emlékezés ellen fény ében
magáramaradt
egy mező egy nyírfa utánahajolt az árnyék
és a filmvásznat
női arc töltötte be az elszakadt
filmkockáról
valami apró kis pont
a mindenség goblenén csak egy
tűszúrás
mégis közeledik azóta is közeledik nem lehet
kitérni
hová is térhettem volna ki? és miért? nem volt
apelláta
visszajutottam
oda ahonnan
elindultam
harangozott
atlantisz
vignetta tornyai verték vissza a hazug
fényeket
míg el nem vették az áramot meg nem szakadt a vetítés
és el nem nyelt mindent az a r a n y k o r s z a k örökös
homálya

* „ . . . odradek az a forma, amelyet a dolgok a feledésben öltenek. Eltorzulnak" — magyarázza Valter Benjámin Kafka Egy családapa gondjai című elbeszélését.
** 1987. szeptember 12-én született, a kérdőjel jegyében. (Vö. Szűz.)

11

intermezzo, holnap havazni fog
— tanköltemény —
holnap havazni fog és az elefántok minden
bizonnyal
megfáznak és meleg nyári napokról álmodnak ha
eljön érettük az éjszaka és észre sem veszik hogy
értéktelen csecsebecséket
készítenek
agyaraikból
fogaikat láncra fűzik kicserzik bőrükből ami még
menthető!
nem nem veszik észre mert
füttyjelre
féllábon szökdécselnek
cirkuszok fűrészporral
hintett
porondján nem nem veszik észre
„ezek" nem vesznek észre semmit!
nem
mert az utolsó gondolatuk is a hideggel és a holnap
érkező nagy havazással lesz közvetlen
összefüggésben
valami rinocérosz-szem
nagyságú fehér levelek
fognak
kavarogni a szavanna fölött és a
fel-feltámadó
szél sem tudja majd elfújni ezt a furcsa
lyukacsos függönyt csak gyáva oroszlánok
üvöltését
kergeti egykedvűen
ide-oda csak hős sakálok
nyüszítését
hozza mind
közelebb
hogy rögtön magával is ragadja őket
gondoljatok az elefántokra és a hóra!
gondoljatok az éjszakára és a csecsebecsékre
melyeket elefántok agyaraiból
láncokra
melyeket elefántok kivert
fogaiból
bundákra és utazótáskákra
melyeket
elefántok
lenyúzott bőréből készítenek
és
megtudjátok
mi a véleményem
a helyzetünkről
amelyben
akárha majom a ketrecében éppen nem érezzük jól
magunkat (ha nem is teljesen önszántunkból
mindenesetre
nem is teljesen önhibánkon kívül kerültünk
bele!)
addig is jó gondolkodást! a fotelban dőljetek
hátra
készítsetek
forró feketét és jégbehűtött
limonádét
a kisasztalra cigarettát és
szendvicseket
nem bánom pohárka konyak is jöhet unirea mondjuk
és nem bacchus a bacchus ihatatlan attól nem
elefántnak
de gyáva és beteg erdélyi szamaraknak álmodhatjátok
magatok
és keresztekkel
hátatok hulló szőrén
poroszkálhattok
majd előre egy kijelentő mondat
magabiztosságában
célkereszttel
hátatok hulló szőrén
ceruza és papir
okvetlenül legyen kéznél golyóstollal
képtelenség
bármit is lejegyezni összefüggően
nem
utolsósorban
a ceruzával írott sorokat ki is lehet
alkalomadtán
gumizni hogy ne maradhasson terhelő bizonyíték
a rádiót természetesen
le kell
halkítani
12

mielőtt leülnétek a függönyöket is gondosan
húzzátok be zárjátok kulcsra az ajtót
A TÖBBI MAJD
ELVÁLIK!
miközben farkasszemet néztek a konnektorral
és a két fekete lyuk majd duplacsövű
vadászpuska rátok ásító végtelen
alagútjaira
emlékeztet!
A TÖBBI MAJD
ELVÁLIK!

leltár
olcsó húsnak híg a leve
de megmaradt a misztika
ahogy képzeli mao
bozót mocsár
futóhomok
és vasderesen a csendőrség
hegyibeszédek
fekete mise
özönvíz plusz
slamasztika
vér jaj köd nemzeti tudat
és gondviselő
ahogy képzeli
de megmaradt
hegyibeszédek

gumibot
ki is?
a misztika
fekete mise

vér jaj köd nemzeti
tudat
ez van elég több is a soknál
bozót mocsár
futóhomok
míg újra elszakad a film

MARLON

Napszentületen túl*
— Fordulj kedves lovam Napszentület
felé.
arra, hol a mamutcsontok
hullottak
szét.
Messzire, el innét, idegen hazába ... —
Megrucázza a fakó ló oldalát, belehasítja
sarkantyúját,
körülnéz, figyel, vágtat, ne érjen oda előbb más.
Mellette mindenki:
sapp-rapp, nyuhé — kiabál, előre tart,
egyre közelebb és távol érve, a helyszínről
a
helyszínre,
a szépszülőhazából
a szép
vesztőhelyre.
És dicséri a lovat: repül a láb nyoma,
repül a sörénye, száll a
levegőben.
Már odaér, ott van az idegen
földön.
Idegen földön megkapja rögtön a
betegséget.
Mindenkit
megelőzve már beteg is.
Betegebb, mint bárki más,
közelebb a csontokhoz
mindenkinél.
Mamutlánytól
mamutmamáig,
mamutfiúig
vándorol.
Bejárja a szomszédságot,
milyen sok szép új rokon:
— A szeretők csak szeretnek,
amikor kell,
megölelnek,
odasúgják nekem boldogan, hogy várnom sem kell,
mindjárt meghalok, klasszul elpusztulok.
—
És örül a főhős, jajj!
Örömmel engedi szabadjára, szélnek a fakó paripát
— Szaladj, eddig jöttünk, surrogj tovább
útjaidon,
innét nélküled megyek, veled meg nem
maradok.
Repülök tovább, elhagyom a
mamutokat,
elhagyom a kedves, behemót
csontokat,
sziasztok, idegenbe megyek, lesznek idegen
emberek,
idegen angyalok, utcák, városok,
szellemforgatagok,
senkit sem ismerek, fekete, sárga, szürke,
kék,
egyiket sem ismerem.
—
— Két futás és elveszett, minden, ami volt.
Két lépcső és elmaradt, mindaz, ami volt.
Járok-kelek
fel s alá az utcán
oda-vissza,
elbújni nem érdemes, nem vesznek
észre,
ha elmennék,
nem venném észre ...
Talán itt maradok, itt hagyom a szívem,
hadd keseredjen
meg, hadd legyen keserű. —

*Báy János Marion és Marion c. könyvéből.

14

J

Fordulj kedves lovam
Napszentület
felé,
úgysem jövök onnan,
soha visszafelé,
csorogjon a véred,
ömöljön a nyálad,
vágtass a lovassal
idegen hazába.
Fúdd el jó szél, fúdd el
üldözőim
lovát,
üldözőim
lovát,
puha léptem
nyomát,
csatakos
paripák,
földig ér a lábuk,
nem jutnak
messzire,
lovasaik bábuk.
Elhagyom a földet,
beteg ember
vagyok,
szentek
asztalához
betegen
támolygok,
szentek
beszédiből
semmit meg nem hallok,
angyal
locsogásban
tovább nem maradok.
Minek ide város,
hol a lóval járok,
minek ide utca,
semmit nem találok,
hiába
kérdezem,
mikor
megérkezem,
szívemet
mellemből
vajon ki veszi el.
Fordulj kedves
szemem
arcomból
kifelé,
fordulj kedves lábam
talpamról
lefelé,
s az én szivem
nincsen,
s az én lelkem nincsen,
aki megtalálná,
olyan ember sincsen.
Lezuhan a világ
minden
kerekiről,
lóra száll és lóval
érkezik
messziről,
jó ló az a fakó,
jó a viselete,
tudja merre
vigye:
messziről
messzire.

FEKETE GYULA

Madártávlat
Az öregember azt álmodta, hogy még fiatal.
Nyugtalanul aludt, lehet, a vacsora feküdte meg a gyomrát; szalonnát sütött vacsorára, ropogós bolti kenyér domójával, frissen vágott hagymaszárral
jól belakott. Szopogatta a megnyarasodott bort is, nehezen aludt el. A felvégi
alsóházba álmodta magát, ahová a katonaévek után a menyecskét hozta. Itt
születtek a gyerekek is.
A felsőházat apja, anyja lakta, éltek még mind a ketten. Nem látszik még
a betegség az anyján, fürgén tesz-vesz a konyhában, kukoricacsutkát vet a tűzre, megkeveri a hízónak a moslékot.
— Megitattál? — kérdezi az apja. Ingujjban, kislajbiban áll az üveges
konyhaajtónál, kifelé nézelődik. Arasznyi hajtások a lugasszőlőn, a tornácon,
ilyenkor még jól át lehet tekinteni innen az udvart.
ö ennyiből már tudja, hogy vasárnap reggel van. Köznapokon hajnalban
indul a szekér a határba, olyankor a kútnál, vályúból itatják a lovakat. Csak
vasárnap szokás tavasztól őszig a jászolnál, vödörből itatni.
Nézi az apját, az anyját — milyen jól bírják magukat! —, s elfogja valami nagyon-nagyon jóleső álombeli érzés: semmi ok azokra a gyomorszaggató
szorongásokra, hiszen minden a legnagyobb rendben! Minden úgy van jól,
éppen úgy, ahogy van! Ha van egyáltalán boldogság, erre még azt is rá lehet
mondani.
Az ez. Boldogság.
Nehéz volna megnevezni, miből rakódik össze ez a nagy megkönnyebbülést hozó, jóleső érzés, valami nagy-nagy nyugalom fogja el, a békességé, a
biztonságé; együtt, egyszerre érzi valamiképp az egész családot, beleérzi az
alsóházban takarító asszonyát az ébredező két kicsivel, meg Erzsi nénjét, őt
is családostul. Az Alvégen laknak, a falu másik szélén, de bármi adódnék,
csak egy üzenet, máris jönnek, ha segíteni k e l l . . .
Furcsán, szokatlanul viselkedik az apja. Mélyen elgondolkozva áll az ajtófélnél, majd lassan megfordul, és hosszan, vallató szemmel néz.
„Mit akarhat? Valamit a k a r h a t . . . "
Nem tudni, hogyan, de egyszerre csak benn ülnek a szobában az asztalnál, apja a saroklócán, ő a sánta széken, vigyáznia kell, a lába könnyen kibicsaklik. Bor az asztalon, félig a hasas butéliában, az apja koccint — „Sten!" —,
ez is merőben szokatlan volt. Emlékezete szerint soha nem poharaztak kettesben
otthon. Vendég nélkül soha nem poharaztak az asztalnál, legkivált vasárnap
reggel nem.
Félig akarja kiinni a poharat, de nagyon jólesik a sok nyaras bor után,
s olyan erős kívánság fogja el közben, illetlenül lehajtja fenékig.
Megint ráfüggeszti a szemét az apja.
— Fiam, magam sem hittem már, hogy fordul a helyzet. Hogy jóra fordul.
— Bizonyisten én sem, édesapám.
— Mindnyájunkkal szabad a jó Isten. — Takarékosan hörpint egyet.
— Hát hogy ezt Erzsi nénéd nem érte meg, sajnos.
— Szegény asszony. Sokat szenvedett pedig.
16

— Mindnyájunknak kijutott. Neked is. neki is. De az a fontos, hogy . . .
Az a fontos . . . — Elhallgat az apja, és sokáig elrévedve néz maga elé. — Tehén egy is elég volna. Sok baj van vele.
— Kettővel sincs sokkal több baj, mint eggyel, édesapám.
— H á t . . . bírjátok még. Tik tudjátok.
Megpaskolja a ló farát, megsimogatja. Egyszerre az istállóban találják
magukat, s ebben nincs semmi különös.
— Tudod még, melyik ló ez?
— Hát a Csillag.
— Nem felejtetted el akkor. Megvénült ő is. de ha gondját viseled, kéthárom évig bírja még. A Sári most hasas, akkorra a csikaja belenő a
hámba...
— Tudja, édesapám, ma már nem elég a ló. Traktor is kéne, hozzávaló
munkagépekkel. Meg aztán mi minden kéne! Gondolja csak el, ha egy tagban kaphatom meg a földet a patak mellett!
— Messze van az.
— Messze?... Honnan van messze? Ha egy tanyát sikerítek a közepén,
oda éppen a legközelebb esik. Hát rá kellene szánni az i d ő t . . . meg bizony
a pénzt is. De a földre kaphatnék már kölcsönt a banktól.
Az apja kezében megint pohár, a fénynek tartva nézi az aranysárga
bort.
— Nem vezet az jóra. Óvakodjál te a banktól, fiam.
— Változott a világ, édesapám. Bank nélkül egy gazdaságnak mozdulni
sem lehet ma már. Pláne építkezés!... Vert fallal, jól van, de akkor is mi
minden kellene m é g ! . . . — S mintha csak magának, magában folytatná:
— Mióta az eszemet tudom, ez volt a vágyam. Takaros kis cserepes tanya, a
birtok közepén...
Terveket is készített valamikor, kockás ívpapírra kirajzolta az épületek
alaprajzát — egy kocka egy négyzetméter —, az udvart, elkerítve az aprójószágnak egy sarkát, a kertet, külön bejelölve a konyhakertet, a gyümölcsöst
a méhessel, a szőlőt, mert szőlőt feltétlenül telepít. Északi, északnyugati irányban hagyna valamennyi legelőt, a peremén jegenyesorral, akáccal, hárssal szélfogónak, mézelőnek.
Akkoriban a tanya madártávlati képét is megrajzolta, csak magának;
kiszínezte a gyerek ceruzáival. Nem mutatta senkinek, még az apjának sem,
hiszen az efféle ábrándozás ugyanúgy nem tartozik senkire, mint ahogy
szerelméről, szerelmi vágyairól sem fecseg az ember még az édes szüleinek sem.
— Mennyi sületlenséget összezagyváltak a tanyarendszerről, el se tudja
képzelni, édesapám... — De hová lett közben az apja? Nem látni sehol.
Hallani azért csak meghallja a beszédet, hiszen itt volt az előbb. — Hogy
elmaradottság, primitív életforma meg infrastruktúra, ilyeneket. Pedig a tanya százszor többet hoz, mint amennyit esetleg elvisz, amennyibe az a pár
villanyoszlop kerülne. De azt honnan tudnák a marha pestiek, mit jelent az,
mi annak a haszna, ha az ember télen-nyáron a munkahelye közepén ébred
fel, s ott is tér p i h e n n i . . . Megfizethetetlen!
Annak idején életre szóló tervei, vágyai — túlzás nélkül: — szerelmei —
egy saját építésű cserepes tanya köré torlódtak, ez a megfojtogatott ábrándvilág szakadt fel most belőle, csudálatos jó érzés volt már az is, hogy végre
beszélhet róla. Jó negyven év óta egyetlen szót sem ejtett a tanyáról a család17

ban sem és sehol. Elfulladt, elhalt a szó a titkolt tervekkel, reményekkel együtt.
Itt kell még lennie az apjának valahol. Hiszen itt volt az előbb, biztos,
hogy itt volt és élt, nem nyelhette el a föld.
— Tik már azt meg se értétek, de hogy miket összezagyváltak, édesapám!
Meg nem is az, hogy összehabratyoltak mindenfélét, hanem dózerrel neki a
tanyáknak, beletaposták az épületeket a f ö l d b e . . . Ó, hogy mennyi élet munkája semmivé vált, mennyi, mennyi jóra való törekvés... Hát a dánoknak jó
a tanya? Az amerikaiaknak jó a farm közepén?...
A dánokat sem említette ő jó negyven év óta; most a dán példa is felszakadt belőle, felserkent tetszhalálából a hajdani többivel együtt. A katonaságnál kapatta rá egy újvárosi őrmester a könyvekre, ott találkozott a szóval is először: kertmagyarország. Később, a leszerelés után postán is rendelt
könyveket Pestről — kertészkedés, zöldség, gyümölcs, méhészet, építkezés
saját erőből —, leginkább a szakkönyvek érdekelték. Zsémbelt az anyja:
ilyesmikre szórja el a drága pénzt.
— Én ám nem holmi nyári kéjlakra gondolok, hanem olyan lakóhelyre...
állandó lakóhelyre... melyet az utolsó kerítésoszlopig én magam alakítok ki.
No, nem egyik napról a másikra, az nem is lehetséges. De tíz-titzenöt év
alatt. Mire az elültetett diófák termőre f o r d u l n a k . . .
Már csak magának beszél. Apja, anyja eltűnt valahol, s eltűnt a felvégesi
ház is, a tornác a lugasszőlővel, a porta, a hajdani szülői környezet. De
mondja, mondja tovább, most már abba sem lehet hagyni.
— Lakni akarok én ott, a saját földem közepén, élethossziglan, igenis,
lakni. Függetlenségben mindenkitől, nem gazsulálva senkinek. Az országnak
egy tenyérnyi darabján, amely csakis az enyém. Megfizetem az adómat, de ha
maga a f ő i s p á n . . . vagy akárhogy is hívják azóta . . . hozzám bezörget, az is
emeljen kalapot.
Észrevétlen eltűnt az apjával, az öreg házzal s a visszaálmodott hajdani
környezettel együtt a megfiatalodás érzése is. Mintha az embernek az életkora nem is volna említésre érdemes, válthatná a ruhájával együtt. Csak az
öntudata számít. Vagy még inkább: az éntudata. Annyira csak az éntudata,
hogy vannak pillanatok, amikor minden egyéb emberi tulajdonság jelentéktelenné szürkül. S mintha az álmokon épp ez a független éntudat uralkodnék,
szeszélyesen cserélgetve helyszínt, életkort, hangulatot, lehetségest és lehetetlent.
— Sok párthülye azt képzeli, hogy a paraszti kapzsiság ragasztotta a
földhöz a földet, a kapzsisága hajtotta a parasztot, amiatt gürcölt végig az
életén, míg bírta a karját emelni. Jó, hát nem állítom, hogy nem voltak ilyenek, voltak ilyenek is, de a paraszt földéhsége nem attól van, mert kezét-lábát
töri, hogy többet dolgozhassák. Minden darabka f ö l d . . . annyival nagyobb
függetlenség. Amikor a földet elmarták alólunk, az emberséget marták el. Az
emberi tartást.
Megint az apjának mondja. Akárhová tűnt el, meg kell azt neki hallani.
— Embernek, állatnak otthona lenne, édesapám. Élethosszig o t t h o n a . . .
Megfizethetetlen. Onnan nem kell hajkurászni az állatokat naponta ide-oda,
a határba, a közlegelőre. Ott tágabb a világ, közvetlen szomszédság sincsen,
nem kezdi ki a kerítést a malac, nem repül át a tyúk, kikaparni a veteményt.
Én nem akármilyen tanyasi építményre, én egy takaros családi házra gondolok, a virágoskertre néző végén tisztaszobával.
18

— Ügy bizony, tisztaszobával. Arról is mennyit zagyváltak, hogy csak a
nagyzolás, meg semmi értelme, kihasználatlan, hétszám a család a lábát be
se teszi o d a . . . a sok marha újságíró. Mit tudják azok, milyen nyugalmat ad
a falusi embernek, aki egész nap a sárból, koszból, szarból ki se látszik, milyen magabiztosság, hogy akárki jön, vendég, látogató, van hová bevezesse . . .
Hát még ha süldő lány is kerül a h á z n á l . . .
Olyan érzése támadt hirtelen, hogy valami nagy-nagy félreértés történt
ővele, semmi sem igaz, semmi, de semmi abból a tengernyi kimondhatatlanból, ami hosszú idő óta nyomja a lelkét, egy lidérces álom kísérte az életét
végig, vannak ilyen nyomasztó álmok, amikor az ember hiába menekül, folyton a sarkát tapossa a végzet. Vagy ha történt is valami, az nagyon régi dolog
lehet, és az sem vele történt, hanem az apjával, amikor 21 holdjából felszorozták az egyholdnyi kertet, szőlőt, úgy írták ki a listára. Ez így volt, csakugyan így volt, akkor forgatta ki az apja még a virágcserepekből is a földet:
vigyék azt is, annyi se maradjon!
Ezt az időt álmodhatta ő tovább, innen az a nyomasztó, lidérces álom —
milyen jó, hogy semmi ok rá, semmi sem igaz.
Ott van n i ! . . . ott a tanya is, a patakparti húszholdas tábla közepén —
biztosan a tagosításnál sikerült egy táblába összeboronálni az apja-anyja-féle
földeket — ott van ni, a tanya, tisztán látja a szép zöld lombos szigetet a
szántóföldektől övezve, mintha fölülről nézné, madártávlatból, ott a piros
cserepes tanyaépület, ott a lombos gyümölcsöskert, túl rajta, a legelő szélén
a fasor, a hársak, az a k á c o k . . . ó, azok a jegenyék már legalább 20-25 évesek! . .. Ebből is látszik, hogy nem igaz, semmi sem igaz. Hiszen látni való, az
már legalább húszéves, az a jegenye!
Nagyon-nagyon jó érzés járta át: most már egészen biztos, hogy azokból
a dolgokból nem igaz semmi, végre megszabadul a nyomasztó rémálmoktól.
Csudálatosan nagyszerű érzés megbizonyosodni: minden rendben van, minden
a legnagyobb r e n d b e n . . .
Olyan nagy megkönnyebbülte volt ez, hogy eszmélni kezdett, de nyomban meg is riadt az ébredtetői, szemhéját összeszorította, mintha álompénzt
erőltetne az ébrenlétbe átmenteni. Tovább-tovább erőszakolta az álmot, de
eltűntek már belőle a színek, majd maga a kép is eltűnt, a madártávlatból
oly meggyőzően előderengő tanyáé, s hiába szívóskodott, az álomból csak a
meztelen szöveg maradt: — Dinnyét mindenképp, egy fél holdat legalább, jó
kutya mellett nem kell őrizni, falun is, városon is mifelénk megvan a piac a . . . — de reménytelenül megvilágosodott a gondolat.
Még erőltette volna az álmot, a szemét még mindig nem nyitotta ki, de
tisztuló gondolatai már csukott szemmel is láttak.
Hajnali öt óra volt. Derengett már a szobában is.
Az öregember berozsdásodott ízületei nehezen mozdultak, s arra gondolt,
hogy talán a hetven lehet a határkő, mert túl a hetvenen szinte naponta nehezebb a mozgás. Így közelíthet a halál is, egyszercsak végképp elnehezíti a
test, belesüpped az örök mozdulatlanságba.
Semmi értelme korán kelni. Jószág nincs, tavaly óta a malacól is üres,
az a néhány rossz tyúk kárál az udvaron.
De annak sincs értelme, hogy erőltesse az alvást. Ilyenkor már nem jön
a szemére álom.
„Oda jutok lassan, ahol már semminek sincs értelme" — gondolta az
öregember, és felkászolódott a vackáról.
19

Fia a nagyvilágban bolyong, karácsonykor írt utoljára, azt az egyet még
megteszi, hogy karácsonyra ír egy kurta levelet. Unoka is volna tőle kettő,
de azok nem írnak, nem is igen tudnak azok egy szót se magyarul.
Lánya magtalan. Két házasság után végtére egyedül maradt, az ország
túlsó végén, egy kisvárosban él. Tavaly nyár óta őt sem látta az öregember.
A nyárikonyhát lakta, megtörtént, hogy a lakóházba be sem nyitott,
napokig.
Ágynak is volt helye a konyhában, vetetlenül állt egész nyáron. És minden szanaszét. Az asztal, a stelázsi, az ablakpárkány zsúfolva mindenféle holmival — mosatlan edények, üvegek, a soros ennivalók, szerszámok, borotva,
zsebrádió, aludttejes köcsög", varródoboz, vekker, szögesdobozok —, mindenféle, ami jó, ha kézreesik.
Tegnap este helyet csinált az asztalon, s kiborította az öregházi kredenc
fiókjából a maradék régi iratokat. Semmirevaló papirosok, negyven-ötven éve
kelt adóívek, szerződések, beszolgáltatási felszólítások, bírságlevelek, telekkönyvi kivonatok. Meg a jegyzőkönyv a 21 hold felajánlásáról.
Megállt az asztalnál az öreg", nézte a rendetlen iratcsomót.
— Mindent elvisel az ember — mondta hangosan, magamagának. — Az
elviselhetetlent is elviseli.
A kockás ívpapírt, a tanya térképét a fiók legaljára tette, ahogy összehajtogatta este, bele se pillantott. Csak a megfakult madártávlati képet nézegette kis ideig. A gyerek színes ceruzáival rajzolgatta ő azt, zöldre a fákat,
barnára a szántást, pirosra a háztetőt. Szép nagy, zöld jegenyéket is rajzolt,
szélfogónak. Alulra került ez is a fiókba, s ömlesztve rá a haszontalan kacatok.

VARGA IMRE

Alakoskodók
i.
Fölgyulladnak 'a
műjény-lámpák.
Egymás mellé nézve játsszuk — kicsodáknak?
—
szerepünket.
Elhallgattuk
a világot.
A képtermő akarat bugyborogva fordult le
a párálló mocsárba; ennyi intő emlék.
Maradt.
Honnan? Kitől? Most kié? Hályogos sárga nap —
kelőben, leáldozóban? Esélyünk
arra
hogy botrányainkat
föltárjuk,
maskurák.
(Szerepünkből
egy mélyzengésű életre riaszt.)
Az isten állatbőrbe búvik,
megesi
társát. Arany csöppekben
rápermetez.
Nehogy kővé dermedj; állatnak
nézlek,
mert szemem hattyúé. Mert bikáé.
*
Távozó lépteinkre csak a külső
térségek dobognak a fapadló alatt.
Elnémulunk
odabent. (Egy-egy szó kint marad) Már facipö
jártat. Ruhánk lendít. Érzés kövül az álarc mögül. Csak amit
mondunk élő mozdulat. Átéli holt kéreg mögött
az arcot. Micsoda képek,
amikhez
hozzátörve a lelkünk,
*
Nem játszódunk

megint?

Ne légy most
azonos.
Játsszuk és lássuk. Akit
alakítok
nem én vagyok, de alakít ő is.
S nem csak engemet;
*

Ripacsul beszéltet a téma?
Ráfestődsz nyiszorgó
hasonlatokra
e máshangú korban nézőid
kattognak,
zakatolnak. (Ne tolj már, hallod, n e tolakodj!)
Nem jön villamos. Az előadás fölött
esőfelhők
Még csak fölébe.
Bizonytalan.
*

21

Most még neszel, jelmezében a test,
a maszk mögött a fej is keletkezik.
Lesz-e más?
Vagy végigdaráljuk néhány csöpp
könnyért, gyér tapsért, majd végül is 2.

Kiülsz.
Játsszák mások — a jók meg a rosszak.
Te fenyő vagy, lobogó madár,
meséből kikelt manó, öregapó.
Gyerek.
Ami körben: más;
semmi hasonló.

Hogy megérintselek,
hogy lássalak,
halljalak — letépem ruhád. Hogy csak magad.
Megdöbbenés. Röhej. Cikázik
meztelen.
Elég, ne mondd! Hagyd el — a szerep!
Ott nincs szere
lem. Szavak előtti
gyerekként.
Ne fuss, itt most igaz vagy.
Botrányos.
Lehet-e igaz, ami más?

•

Vagy gyere csak, s légy mintha
szerep. Ahány álarc, annyiféle.
Tudd, hogy látszat vagy,
s legyél. Legyél a számos.
Ezt táplálja csak életed, neved.
*

Van játék, de nincs játszó.
Van nézés, de nincs aki látó.
Van érintés, de nincs aki érint.
Minden történik, de csak részint,
mert nincs akivel.
Ülsz

odakint.

3.
Érzékeid — sebhelyek —
fájnak-lüktetnek
a világra.
Belép játékunkba a múlás:
a mennyi s hogy mi az ára.

másokért:

Szétszakít,
-szeletel
bennünket
szerre-számra.
S mér, megmér az idő
darabként,
karátra.

Egymásra ráomló képek;
képzelgések. „A látszat
elfedi a létet". A hősnő
szögbe
lépett.
Aki alakít, közelít.
A vesztest belülről játszani
győzelem. Ne a szerep
vezessen.
Mindenből

kiharsog a csend.

4.
Szavaink belső falára ráforgó
tükör. Fényed hullámzik némán átcsobog. Alámerülök én is veled
Hová mutasd meg hová leszek.
Tudhatom-e míg átcsúszik a fénycsík rubintból smaragdba fémszemcsékről a földre roncsolt
tárgyakról örömre mi az ami örök
marad. S hogy magából
általéljem
ami ráloccsan minden
okozatra
a mélybe lenyomja
elő-ugratja.
S hogy egybeolvad-e a kétségek
alulja-föntje jobbja-bálja
és
minden benti külörúéte
megszűnvén
átfordul lassan a teljes
jelenlétbe. Akkor minden; van.
A szigetet vize habja érje.
A partjain sziklák kövön a harmat.
A napfény múló cseppjeiben
jajgat.
5.
Minden tárgy e nyelvnek
egy-egy
szava
Beszél
színe íze alakja szaga.
De hány lélek de hány lélek
kerül pocsékba mielőtt útján
végigszállna? Válaszait az idő

kiforgat
ja-beszántja
s kapkodna utána képzelet
emlékezet.
*

Az almafából egy lány
hallgat
s a földből
kibugyog
fivérem álma
lepke röppen
szikla moháról
bimbózó ágra.
6.
Lépteinkre csak a külső
térségek dobognak.
Elnémulunk,
fény lobban odabent. Micsoda
képek, amikhez
hozzátörve
a lelkünk.
Ülve

igyekszünk.

Mindenből
a csend.

kiharsog

GÉCZI J Á N O S

Telefonjáték
méltatlan játszma az Ön sajnáltatás(á)ra
(Hosszú,
kellemetlen
telefoncsörgés)
TELEFON: Feleslegesen próbálkozol.
FÉRFI: Nocsak. Újabban magamban
beszélek?
TELEFON: Aggódsz?
FÉRFI (lecsapja a telefont,
kisvártatva
ismét
tárcsáz).
TELEFON: Utálom, ha csapdosnak.
FÉRFI: Inkább kapcsolj.
TELEFON: Rossz számot hívsz.
FÉRFI: Azt se tudod, kit hívok.
TELEFON: Abban a lakásban már nem
lakik senki.
FÉRFI: De kicsöng!
TELEFON: Nem annál, akit keresel.
FÉRFI: A szám jó.
TELEFON: Rossz. Neked rossz.
FÉRFI: A francnak pofázol bele.
TELEFON: Unom magam. Egyébként
sem akarok neked rosszat. Képes
vagy feleslegesen hívogatni ezt a
számot.
FÉRFI: Miért lenne téves?
TELEFON: Elköltöztek.
FÉRFI: Akkor kapcsold a megfelelő
készüléket.
TELEFON: Attól, hogy tegeződünk,
még nem utasítgathatsz.
FÉRFI: Te kezdted.
TELEFON: Ez igaz. De a helyzetünk
korántsem egyforma.
FÉRFI: Arra gondolsz, hogy ne tegezzelek ?
TELEFON: Jó, ma megengedem.
FÉRFI: Kapcsolsz vagy nem?
TELEFON: Végül is tudnám kapcsolni
az állomást, de minek, ha ott sincsenek otthon.
FÉRFI: És az üzenetrögzítő?
TELEFON: Tudhatnád, hogy azt hoszszabb távollét esetén célszerű kikapcsolni. így nem tudják meg a betörők és egyéb illetéktelenek, hogy üres
a lakás. Hogy prédára hagyták!
FÉRFI: Akkor hívj fel bárkit.

TELEFON: Bárkit? Bárkit nem isme-

rek.

FÉRFI: És valakit?
TELEFON: Ha megmondod, ki az.
FÉRFI: Talán az egyik barátomat.
TELEFON: Egyik sincs otthon. Arról
nem is szólva, hogy akiket te a barátaidnak hiszel, nem a barátaid. De
sajnos, még csak az ellenségeid sem.
Bizony, le kell számolnod a kényszerképzeteiddel. Elkerülhetetlen.
FÉRFI: Azt állitod, hogy nincs senkim?
TELEFON: Körülbelül.
FÉRFI: Ez baj.
TELEFON: Pontosan. Hiszen se így, se
úgy nem tudják a pólyádat egyengetni. Nincs rosszabb egy érdektelen
barátnál. Ha egyáltalán barátnak nevezhető. De ki tudja ezt nálatok.
FÉRFI: Mi az, hogy nálatok?
TELEFON: Hót az embereknél.
FÉRFI: Te ki vagy?
TELEFON: Nem ki! Mi. Telefon. A telefonod. Akivel tizenöt éve élsz
együtt. Mondhatni, elég pocsékul.
FÉRFI: De kinyílt a szemed!
TELEFON: Nincs szemem. Csak fülem. Fülkagylóm. Meg a tapintást
érzem — szóval valami olyan érzékszervem is van, mint a ti bőrötök. Mocsokul nedves a tenyered.
Mitől szorongsz?
FÉRFI: Megbolondulok.
TELEFON: Nem megy az olyan könynyen. Bár lazíthatnál egy kicsit.
FÉRFI: Ezért akarok telefonálni.
TELEFON: Kénytelen vagy velem beérni.
FÉRFI: Megtöröllek a zsebkendőmmel.
TELEFON: Annál még ez az iszámos
tenyered is jobb. Hetek óta nem
cseréltél zsebkendőt. Vagy mosd ki,
vagy dobd el. Undorító, amilyen
mocskos.
FÉRFI: De finnyás vagy.
TELEFON: Naná! Én egy iró telefonja
vagyok.

25

F É R F I : A r r a m á r gondoltál, hogy az
az író én vagyok?
TELEFON: Bizonyos szempontból tökéletesen lényegtelen.
FÉRFI: Ejnye!
TELEFON: Pfujj!
FÉRFI: Szégyelld magad!
TELEFON: Kellett nekem ilyet mondani?! Sosem bírtad elviselni az
őszinteséget. Csöpög a tenyeredből az
izzadtság.
FÉRFI: Nem szoktam még meg, hogy
társaloghatok a telefonommal.
TELEFON: Sosem voltam a tulajdonod.
FÉRFI: Ja persze, a postáé vagy.
TELEFON: Helyes.
FÉRFI: Egy idegen. Egy betolakodó!
TELEFON: Mit mondjak akkor én?
Akkor, amikor mindenféle intim dolgokat kell meghallgatnom. Hogy m kor és hogyan és kivel voltál, valamint ki hová menjen, és még folytathatnám.
Arról
nem
beszélve,
amikor a szerkesztőnőkkel kokettálsz. Förtelmes! Ilyet nem tesz egy
gerinces ember.
FÉRFI: Sosem voltam gerinces. Író vagyok.
TELEFON: önmagában ez nem lenne
kizáró ok.
FÉRFI: Mi ez a célozgatás?
TELEFON: Bizonyos konstelláció esetében, vagyük akár csak az életedet,
nincs mód másmilyen beállítódásra.
FÉRFI: Pofátlan! És még csak pertut
sem ittunk.
TELEFON: Erről már kifejtettem a nézetemet. De egyébként a hosszú,
unalmas együttlétünk feljogosít, hogy
így szólítsalak. De ha jobban tetszik, ahogy a legutóbbi nőd szólított, akkor legyen: Gézukám, kutyulim, aranyszájú p r ó z á s o m . . .
jaj,
nem vagyok én szivacs, hogy enynyire eláztass!
FÉRFI: Ellenség a lakásomban!
TELEFON: Az azért nem. Hiszen
mindeddig semmit sem fecsegtem ki
rólad. Még akkor sem, amikor itthon
voltál, és nem vetted fel a kagylómat, holott a végtelenségig kicsengtem. Pedig egyszerűen bemondhattam volna a hívónak, hogy éppen
mit csinálsz. Vagy mit nem. És hogy
hova kívánod.

26

FÉRFI: Nincs semmi titkom.
TELEFON: Jó. Legközelebb, ha a szerkesztőnőd telefonál, közlöm vele,
hogy vakarod a tököd, és nem kívánsz vele beszélni. Vagy ha az a
kollégád telefonál, akinek négyezer
forinttal tartozol, elárulom neki, hogy
közös ismerősötöknek már elmondtad, a nagy büdös fenének adod
vissza a pénzt, nem neki. S arról is
lenne egy-két szavam, miként lopkodsz innen-onnan egy-egy ötletet,
sort. Sőt bekezdéseket! Oldalakat!
FÉRFI: Mitől lettél ilyen gonosz?
TELEFON: Ha jól bánnak velem, akkor nem vagyok gonosz.
FÉRFI: Mondd, neked van nemed?
TELEFON: Nem tartozik rád.
FÉRFI * Hogy a francot ne! Egy idegen nő előtt mégsem mászkálhatok
gatyában...
TELEFON: Gatyában? Hahaha! Leginkább anélkül.
FÉRFI: Hát ezért.
TELEFON: Megnyugodhatsz, t e j e s e n
hidegen hagysz.
FÉRFI: Aha. Fiú vagy.
TELEFON: Nem.
FÉRFI: Nő? Nagyszerű. Szeretek nőkkel fecsegni. Olyan megértőek.
TELEFON: Mert nem ismernek. Nem
tudják, milyen hiú, pökhendi és
nagyképű vagy. Nem látták még a
hájat a derekad körül, ami olyan,
mint a félig felfújt úszógumi. Hogy
görbe a gerinced. Pipaszár a lábad.
És hogy magas sarkú cipőben jársz,
csak azért, hogy nagyobbnak tűnj.
FÉRFI: Szemét vénasszony!
TELEFON: Minálunk, telefonoknál, tizenöt év a z érett kor.
FÉRFI: Akkor értem ezt az éhséget!
TELEFON: Sohasem eszem!
FÉRFI: De csak-csak szükséged van
egy jó szóra. Egy szerető szívre?!
TELEFON: N e m erre vagyunk tervezve. Majd a roncstelepen megkapjak...
FÉRFI: Oké. Akkor most kihúzlak. És
egyenesen viszlek roncstársaidhoz.
TELEFON: Legalább tíz évig nem
kapsz új telefont! S akkor* s e biztos, hogy lesz vonal. Tudod, csak egy
telefonba k e r ü l . . .
FÉRFI: Zsarolsz! Egy nyamvadt, fekete készülék zsarol, ami madzag-

gal van a falhoz kötve! Akárcsak a
fegyencek.
TELEFON: Tudom én, nem kell mondanom, hogy vannak sokkal elegánsabb asszonyok is. Akiknek nincs zsinórjuk. És az úszómedencéből is lehet rajtuk keresztül beszélgetni. Vagy
az autóból. De neked nem mindegy,
amikor se úszómedencéd, se autód?
És ha így haladsz, nem is lesz soha.
FÉRFI: Hazudsz!
TELEFON: Nobel-díjat bizony nem
kapsz. Még Kossuthot se. Esetleg kijár egy József Attila — de az is
csupán könyörületből. Azt előbbutóbb bárki megkapja. Még tehetség sem kell hozzá. Csak félig-jó
összeköttetés. Amilyent például egy
telefon tud biztosítani.
FÉRFI: Túlságosan sokat tudsz.
TELEFON: Ha nem vagy itthon, van
időm gondolkodni.
FÉRFI: Persze rólam?!
TELEFON: O, nem csak. Gyakoriak a
téves hívások, neked is gyakran félrekapcsolok, hogy legyen valami újdonság az életedben. Szóval, ne hidd,
hogy te töltöd ki a létezésemet.
FÉRFI: Ami azt illeti, meglehetősen
autonóm vagy.
TELEFON: Ez a meglehetősen elég angolos. Egy szót sem tudsz angolul!
Mit adod a nagyot?!
FÉRFI: Kérlek, udvariassági formula
volt.
TELEFON: Némi gúnnyal.
FÉRFI: Igazad van.
TELEFON: Az effajta manírjaidat
mindenki észreveszi. A nőid is. Azért
hagynak el idejekorán. Mert rájönnek, hogy csak ilyenekből á l l s z . . .
FÉRFI: Átmentél pszichológusba? Evekig meglapulsz, hogy aztán vérszomjas vadállatként ráugorhass az áldozatra.
TELEFON: Mármint rád?!
FÉRFI: Rám.
TELEFON: Hát persze! Most előszeded az elomló, ábrándos, és mégis
kivert f o r m á d a t . . .
FÉRFI: Nem éppen európai az eljárásod.
TELEFON: Mennyivel rosszabb, mint
a tiéd? Elvégre nekem nem lehet saját stílusom.

FÉRFI: Nem vagyok orgyilkos!
TELEFON: De mindenkit megírsz. Azt
hiszed, nem ismernek magukra? Meg
egymásra? A barátaid! Nevetnem
kell! Hát ezért nem a barátaid.
FÉRFI: A szakmámhoz tartozik. Mármint az eljárás. A mód, ahogy becserkészem a témát.
TELEFON: Aha, kibújt a szög a zsákból. Szóval a témát!
FÉRFI: Azt. De neked nem tartozik a
foglalkozásodhoz az ilyen vadállati
támadás.
TELEFON: Nem ám. Bár mondjuk, azt
tudom, hogy egy írót az is minősít,
amit nem ír le.
FÉRFI: Ideje lenne visszavonulót fújnod.
TELEFON: Azt már nem. Amikor nyerésre állok.
FÉRFI: Nevetnem kell.
TELEFON: De nem tudsz! Máris habzik a szád. Le fog csöppenni a nyálad.
FÉRFI: Oda csöpög a nyálam, ahová
akar!
TELEFON: Azért tarts magadtól egy
picit távolabb. Inkább az izzadtság,
mint a nyál. Tele van nikotinnal.
FÉRFI: Az Is baj, ha cigarettázom?
TELEFON: Nekem ugyan nem. Nincs
tüdőm.
FÉRFI: És a nyál?
TELEFON: Végül is, az se baj. Csak
te sosem törülsz le. így nem leszek
olyan fényes, amilyen lehetnék. Amilyennek egy írónál lenni kell.
FÉRFI: Elajándékozlak egy valódi írónak. Aki neked is tetszik.
TELEFON: Lehet róla szó. Csak ne
feledd, hogy hozzánőttem ehhez a
lakáshoz.
Ügyhogy
lakáscserével
együtt megy csak a dolog.
FÉRFI: Mindent megteszek a kedvedért!
TELEFON: Nem bánod meg?
FÉRFI: Soha.
TELEFON: Ezt ismerem. Hány nőnek
mondtad! De másnap már égre-földre kerested őket. Még szerencse, hogy
sorra rossz számot kapcsoltam.
FÉRFI: Akkor meg nem csörögtél,
amikor engem hívtak, mi? Most miért hallgatsz? így volt?
TELEFON: így.

27

FÉRFI: És bármikor letagadsz, ha nem
tetszik a telefonáló?!
TELEFON: Igen.
FÉRFI: Szégyelld magad!
TELEFON: Jó. Szégyellem magam.
Tudtam, hogy egyszer ezt is megkapom. Most boldog vagy?
FÉRFI: Legalábbis boldogabb.
TELEFON: Akkor miért szorongatsz?
FÉRFI: Hogy kitekerjem a bakelitnyakadat !
TELEFON: Nekem nincs nyakam.
FÉRFI: Akkor mit fogok?
TELEFON: . . . a kagylómat.
FÉRFI: De szemérmes lettél!
TELEFON: H á t . . . igen.
FÉRFI: Ettől lennél boldog?
TELEFON: Kérlek, ne hagyd abba.
FÉRFI: Micsoda? Egy telefonnal üzekedjek?
TELEFON: Már nem hiányzik sok!
FÉRFI: Ilyen nincs.
TELEFON: Van, van, v a n . . .
FÉRFI: Elég!
(A telefanasztal lapján koccan a kagyló.)
TELEFON: Szadista állat.
FÉRFI: Vén kéjenc.
TELEFON: Ne menj olyan messze.
Nem hallak jól.
FÉRFI (tölt magának):
Alaposan kifogtalak.
TELEFON: Gyere közelebb.
FÉRFI: Majd én átnevellek.
TELEFON: Még a borostád szúrását is
szeretem.
FÉRFI: Mindennap borotválkozni fogok !
TELEFON: És a nedves, reszkető ke-

FÉRFI: Nem is akarok! Csakis az
újon.
TELEFON: Olyan öreg vagyok?
FÉRFI: Még annál is öregebb.
TELEFON (elsírja
magát).
FÉRFI: Naaa!
TELEFON: Miért nem szeretsz? Hiszen valamikor úgy ragaszkodtál
hozzám.
FÉRFI: Elmúlt. Volt, nincs.
TELEFON: És ha megváltozom?
FÉRFI: Feleslegesen fogadkozol. Döntöttem.
TELEFON: Megölsz.
FÉRFI: Én?
TELEFON: Te! Ki más?
FÉRFI: Majd te — magadat.
TELEFON: Hogyan tehetsz ilyet a saját telefonoddal?
FÉRFI: Mert semmirevaló vagy.
TELEFON: Énekelni is tudok!
FÉRFI: El tudom képzelni!
TELEFON (dúdolni
kezdi a Sohase
mondd-ot).
FÉRFI: Jézusom!
TELEFON: És ehhez mit szólnál?
(Máris
énekli
az Orchideák,
lila.
orchideák című dalt.)
FÉRFI: Szűzmáriaszentjózsef.
TELEFON: Eddig sosem szenteskedtéi. Beadtad te is a derekadat a kurzusnak? Nekem elmondhatod. Meg
foglak érteni. Elvégre élned kell.
FÉRFI: De nem minden áron.
TELEFON: Ezt ismerem. Olyan szentfazék leszel, hogy nem i g a z . . . Ez
aztán végképpen nem tesz jót az
örökkévalóságnak.
FÉRFI: Legföljebb lesz egy hanyatló

FÉRFI: Mától kesztyűben telefonálok.
És ceruzavéggel tárcsázok.
TELEFON: De akkor is a segítségemmel tartasz kapcsolatot a világgal.
FÉRFI: Vége. Csak hivatalokat fogok
fölhívni. És a pontos időt. Meg az
időjárás-jelentést.
TELEFON: Ne! Azt ne.
FÉRFI: És fölszereltetek egy másik
telefont. Kerül, amibe kerül. Ez lesz
az életcélom!
TELEFON: Rámegy az újabb könyved
honoráriuma. Tudod, milyen nehéz
új telefonhoz jutni? Es két telefonon úgysem tudsz egyszerre beszélni.

TELEFON: Amióta írsz, folyvást hanyatlasz.
FÉRFI: Mit tudsz te rólam?! Olvastál
valamit tőlem? Vagy olvastad a kritikusaimat?
TELEFON: Nem. De tanúsíthatom,
egy-egy írás után hogyan telefonálod
körbe az írókat meg a szerkesztőket, hogy előkészítsd a t a l a j t . . . Ha
pedig megjelenik valamid, rögtön
ideülsz mellém, hogy bekasszírozd a
gratulációkat. Ahhoz képest, hogy
négy éve senki nem dicsérte a stíledet, a gondolataidat, az eredetinek
híreit, egyébként pedig lopott képeidet . . .

zedet.

28

korszakom.

FÉRFI: Kuss!
TELEFON: így nem lehet beszélni egy
hölggyel.
FÉRFI: Nagy bárcás maga, fiam.
TELEFON: Ennyire beleélted magad
abba a regénybe, amit írsz? Megjósolhatom, az a monarchiás stílus
nem üt be.
FÉRFI: Miként m e r e d . . .
TELEFON: Véleményem sem lehet?
FÉRFI: Nem.
TELEFON (magában
dúdolgat).
FÉRFI: Na, mi van?
TELEFON (touóbb dúdol).
FÉRFI: Megsértődtél? Remélem, örökre. Még csak az hiányozna, hogy
egy házvezetőnő, egy feleség meg
egy szerető szokásaival keresztezett
telefonom legyen. (Dúdol.)
TELEFON: Hamis!
FÉRFI: Mit hallok?
TELEFON: Hamis!
FÉRFI: Nocsak, drágaságom, megszólaltál? Eddig tart nálad a duzzogás?
Nem vagy következetes.
TELEFON: Átvettem néhány tulajdonságodat. Ennyi idő a l a t t . . .
FÉRFI: Hagyd már azt az időt!
TELEFON: Ilyen az élet. Elhiheted, én
sem örülök az öregségnek.
FÉRFI: Relatíve én kevésbé öregszem.
Gondolom, még van vagy húsz évem.
Neked pedig tizenöt.
TELEFON: Egeen. De minek akarsz te
hetvenöt évig élni?
FÉRFI: És te?
TELEFON: Nekem mindegy. Én múzeumba fogok kerülni.
FÉRFI: Eszedbe jutott mór, hogy —
miattam?
TELEFON: Igen. Ezért drukkolok, hogy
emlékszobád legyen. Ott mégiscsak
jobb, mint egy technikai kiállításon.
Olyan jókat fogok szórakozni, amikor a kis nőid feljárnak, hogy magányukban kisírják magukat az üres
íróasztalod előtt. S titokban egy-egy
fényképet dugjanak a könyveid közé. Tudod, bizonyítékot arról, hogy
ő k . . . veled. S mekkora élvezet lesz
a csepülőidet hallgatni. Miket mondhatnak a cúgos cipőidre, reszketeg
kézírásodra, agyonjavított gépirataidra. De én nem árulom majd el nekik, hogy időközben azért tértél át a
géppel való írásra, hogy nehogy va-

lamelyik grafológus kianalizálja a
lelki életedet!
FÉRFI: Nem igaz!
TELEFON: Engem nem tudsz meghazudtolni. Tudom, amit tudok.
FÉRFI: Nem te mondtad, hogy nem
látsz? Gondolom, akkor a betűket
sem.
TELEFON: Elég e tudósomhoz az is,
ha megérintesz. És hányszor nyúlsz
naponta hozzám, ó kisfeszültségű
egyenáram, hányszor teszed vissza a
villára a kagylómat, tárcsázás nélkül. A memóriám pedig kitűnő.
FÉRFI: NOS, ez érdekes.
TELEFON: Én is élvezem. Várj! Mondom az elmúlt éveid trendjét. (Mélyebb hangon.) Minden tettében az
érvényesülési vágy hajtja. Ki akar
emelkedni, hatalmi pozícióba akar
jutni, ebben következetes, módszereiben pedig erőszakos. Ezért gyakran beleütközik a társadalomba, a
fennálló rendbe. Kifelé igyekszik a
társadalmi normákat megtartani, a
látszat érdekében az alakoskodást
sem veti meg. Nem annyira nagystílű, mint ügyeskedő, törtető, nem
kalandor, hanem krakéler.
FÉRFI: Ez nem a te hangod! Valamelyik idióta barátomé!
TELEFON: Tévedsz. Az emlékezetemé! Amikor ezt kianalizáltam belőled, még ilyen volt a hangom. Tetszik?
FÉRFI: A mostaninál mindenesetre
kellemesebb.
TELEFON: Figyelsz? Vagy nem érdekel tovább? Két évvel később ilyen
voltál (más hangon): önmagáról igen
jó véleménye van, hiú, gőgös és önhitt. Az, hogy embertársai mit gondolnak róla, valójában nem érdekli,
de arra súlyt vet, hogy akik fölötte
állnak, kedvező képet nyerjenek róla. Jó debatter, ért az emberek megnyeréséhez, de vezetőkészsége nincs.
Mivel barátaihoz sem fűzi semmilyen lelki kapcsolat, mert nőben és
férfiban csak eszközt lát, mindenkit
kész céljai érdekében felhasználni és
elejteni, ha a szükség úgy kívánja.
Szavaiért, tetteiért csak diplomáciából vállalja a
következményeket,
vagy azért nem vállalja; meggyőződése teljesen másodlagos tényező,
29

csak az számít, mit és kit ítél hasznosnak céljai elérése érdekében.
FÉRFI: Egyre hízelgőbb.
TELEFON: Nézd, ez csak az én véleményem. Bizonyóra idővel korrigálni
fogják. Hiszen bizonyos szempontból
érdekes alkat és személyiség vagy.
FÉRFI: író?
TELEFON: Persze. Az a középszerű,
akit kitermelt és élni hagyott ez a
kor. Tehát tulajdonképpen a kort
fogják veled jellemezni, és nem te
jellemzed a kort.
FÉRFI: Ez rettenetes.
TELEFON: Ö, hogyne.
FÉRFI: Van még?
TELEFON (más hangon): Egészséged
kezdettől fogva labilis. Negyvenes
éveidben m á r gyönge a szemed, változó a vérnyomósod, és gerincfájdalmak gyötörnek: a gerinceden ugyanis erős mészlerakódós képződött. Ennek is következménye, hogy gerincoszlopod egyre ferdébb lett, szinte
m á r púpos, bár ezt hallatlan ügyességgel leplezed, úgyhogy alig észrevehető. Mindez azonban csak növeli
benned a gonosz, gyűlölködő érzést.
FÉRFI: Talán ennyi elég.
TELEFON: Mit nyafogsz? Ha másra
nem, de ez is jó lesz témának. Most
m a r a d j szenvtelen és hűvös kívülálló.
FÉRFI: De rólam van szó!
TELEFON: Éppen ezért! Tudod, hogy
milyen kimeríthetetlen kincsesbánya
lennél? Persze, csak magadnak. És
számos hasonlatosságra bukkanhatsz
tenmagad és néhány monarchiabeli
hősöd között. Űgyhogy a regényedhez
értékes adalékokat adhatok.
FÉRFI: Ehhez nem vagyok elég erős.
TELEFON: Gyűrd le a depressziód.
FÉRFI: A francért hallgatlak még
mindig?! Megöllek.
TELEFON: Ettől nem tartok. A kíváncsiság erősebb minden más jellemződnél.
FÉRFI: Kuss!
TELEFON: Nem mindegy? Annyiszor
mondtad, hogy csak a mű számít,
most itt a lehetőség, magad fölé nőhetsz. Lehet, hogy megírod azt, amivel több lehetsz a várhatónál.
FÉRFI: Mondd!
TELEFON: Belső feszültséged egyre

30

emelkedett, s idegállapotod egyre
romlott. Negyvenéves korodra kiütközött öröklött terheltséged. Mániákussógod szembeállított a társadalommal, a törvénnyel, az egész világgal, de ekkor már nem volt más
lehetőséged. Írásaidban megjelentek
az őrültségre valló, egyre erősebb jelek. A karriernek is vége, a hurok
szorul a nyakad körül, de nem adod
meg magad . . . most meg miért iszol?
FÉRFI: Légy egy kicsit higgadtabb és
méltóságteljesebb. Micsoda kifejezés:
kicsit higgadtabb.
TELEFON: A helyzetnek megfelelő.
Egyébként ez is jellemző r á d : ráérzel, bár a rutinod jóvoltából, az ilyen
finomságokra!
FÉRFI: Hülye!
TELEFON: Most rólad van szó! . . .
Csak mész, mész előre, visz a szenvedély, egyre sötétedő ösztöneid. Mániákusságod dühkitörésekbe torkoll, s
mindjobban eluralkodnak a paranoiás szkizofrénia jegyei . . . Hagyd
abba!
FÉRFI: Nem.
TELEFON: Tudhatod, megakadályozhatom. Egyébként sem éles a borotvapengéd.
FÉRFI: Ne szólj bele!
TELEFON: Valóban, semmi közöm törvényszerűen bekövetkező öngyilkosságodhoz. De ne hidd, hogy ezzel
lelkiismeret-furdalást okozhatsz bárkinek. Az ismerőseid hamarabb tudták, amit te. Menj arrébb! összevérzel.
FÉRFI: Telefonálni akarok.
TELEFON: Beszartál?
FÉRFI: Elvérzek. Telefonálnom kell a
mentőknek.
TELEFON: Hű, de lihegsz.
FÉRFI: Telefonálnom kell.
TELEFON: Hallhatod, nincs vonal

(hosszan üres hangot ad). Inkább ön-

fegyelemmel csináld végig.
FÉRFI (csapdossa a villát): Ez már az
én dolgom. Hagyj békén!
TELEFON: A regényedet senki sem
tudja helyetted befejezni. Pedig Martinovics alakját sajátosan ragadtad
meg. Talán, ha azt a szálat erősítenéd.
FÉRFI: Adj vonalat.
TELEFON: Most nem tőlem függ.

FÉRFI: Ha szeretsz, adsz vonalat.
TELEFON: Nem tudom,
szeretet-e,
amit érzek. De ragaszkodni biztosan
ragaszkodom hozzád. És azt a nagyregényt amúgy sem írtad volna
meg...
FÉRFI: Be fogom fejezni! Csak előbb
kötözzenek be.
TELEFON: Ugyan, rögtön elájulsz. Már
épp elég vért vesztettél.
FÉRFI: Kihagy a szívem!
TELEFON: Az a feszültségtől van. De
elmúlik, ha lebegni kezdel.
FÉRFI: Megnyúlt az orrom!
TELEFON: Na ja. A facies hippocratica. Azért azt megígérem, hogy valahogy majd elintézem, a kézikönyVeszprém,

1990.

vekbe bekerülsz utolsó, be nem fejezett műved megemlítésével.
FÉRFI: Egy külön fejezettel?
TELEFON: Azt nem hinném. Vagy
olyanba, mint mondjuk „a kor irodalmának fő vonásai", vagy esetleg
„kiteljesedetten prózai törekvések" . . .
dúdoljak? Mint gyerekkorodban az
édesanyád? Megnyugtatna? (Dúdol.)
FÉRFI: Öööö.
TELEFON (hamisan énekel, majd szipog): Az ég tegyen veted! Nem az
emberiségért lázadtál, csak a mindenáron való hatalmi érvényesülésért, a gyűlölet és az öngyűlölet éltetett. Elfelejtettél fáklya tenni.

augusztus—október.

A játék szövegéhez Rákosné
sét használtam fel. (C. J.)

Ács Klára

Martinovics Ignác kézírásának elemzé-

VARGA MÁTYÁS RAJZA
31

ROTT JÓZSEF

Asszony, pénz, megszokás
Tivadar fiatal korában sosem tartotta, igaz, nem is tarthatta magát haladó gondolkodónak, nagy nevettetőnek vagy könyörtelen szívtiprónak. Esze,
termete és ereje szerint is minden iskolai, majd bányabeli sorban és életképesség alakította erőrendben a sereghajtók között darvadozott. Ezért aztán
lehetett dolgos és becsületes, az már senkit sem érdekelt. Ha véletlenül mégis
a figyelem középpontjába került, biztos, hogy éppen elmarasztalták. S ha
hozzájutott valamihez, annak általában az volt az oka, hogy a fölösleget osztották, és mindenkinek jutott belőle. így öröme sohasem lehetett maradéktalan: ha repetát zsákmányolt az étkezdében, két oldalról csámcsogtak a fülébe; ha olcsó zoknira bukkant a rövidáru-kereskedésben, másnap a fél kisváros
abban divatozott.
Sikerrel, dicsőséggel és szerelemmel csak a kalandfilmekben és azokból
táplálkozó, epekvő képzelgéseiben találkozott. Amikor pajtásai hirtelen nyúlni
kezdtek, mint a sufniba lökött krumpli tejfehér, törékeny csírái, s bokájuk
és vékonyka csuklójuk egyik hétről a másikra kivigyorgott ruhájuk végéből,
lázasan kutatta az állótükörben kezdődő délcegsége jeleit. Talált változást,
bár ne talált volna! Bánatos kis pocak ereszkedett a derékszíjára, mint egy
lepottyanni készülő, duzzatag könnycsepp, vagy még inkább zsírcsepp, szomorkásán árulkodva, hogy nem az étvágyával van baj. A vájáriskolában korán izmosodó tanonctársai hetvenkedve pöffeszkedtek a tornateremben, nyomkodták a súlyzókat, ő meg állt a karjára és vállára hajigált melegítőket őrizve
a csápoló szurkolóhad kellős közepén, és torkaszakadtából ordított. Három év
múlva kikerült Mélyaknára, már csapaton dolgozott, de még nem kellett borotválkoznia.
— Olyan szép sima az arcod, mint a seggem! — cukkolták borostás, kötekedő csapattársai, s néhanapján, puszta jóindulatból, ketten-hárman lefogták, és rúgkapáló tiltakozása ellenére begépzsírozták a bajsza helyét, hogy
gyorsabban serkenjen.
Tivadar harmincéves korára még nem ismerte a felhőtlen örömöt. A boldogságot régóta az jelentette számára, ha a bányában és másutt sikerült elkerülnie a megszégyenülést.
Akkortájt történt, egy zimankós téli napon, hogy Anita az ölébe pottyant
a zsúfolt buszon. A nyirkos, párologva száradó, vastag posztókabátokban kapaszkodó utasok úgy betömörültek az ülések közé, hogy Anita egyszerűen
képtelen volt felállni. Ott szabadkozott az égő arcú Tivadar ölében, a féltékeny és pajzán pillantások kereszttüzében, két megállón keresztül.
Tivadart úgy felkavarta és felizgatta a nála tíz évvel fiatalabb lány kerge
fészkelődése, és zavart, de cseppet sem kétségbeesett vihogása, hogy amikor
levergődtek a buszlépcsőn a rongyszagú tömegből, habogva megkérdezte:
— Meghívhatom egy izé, izé, egy italra vagy mire?
— Persze, hívjál! — vihogott Anita.
Tivadar szédült, kóválygott, majd összeszedte magát, és kutyaként koslatott a lány után. Anita apadhatatlan, gyerekes jókedve egész lényét átitatta,
elsöpörte gátlásait, és felébresztette mélyen szunnyadó életkedvét.
32

— Megbolondít az a kis kurva! — zsörtölődött anyja a konyhában, amikor sokadszor sietni látta, — Félcipőben, márciusban? Sapka nélkül? Elment
az eszed!
Tivadarról úgy lepergett a szidalom, mint tetőcserépről a langyos tavaszi
eső, és annyi nyomot se hagyott maga után, mint a hamar felszáradó esővíz.
Járta a várost Anitával: moziból ki, presszóba be, vissza a nyolcas kalandfilmre, utána uzsgyi taxival a lányék lakására. Rövid, dulakodó csókcsata következett a bérház kapujában, aztán fütyörészve és kavicsokat dobálva hazagyalogolt. Süketen tűrte anyja szidalmait, bebújt az ágyba, és várta a másnap
délutánt. Ha ezekben a hónapokban fényképeket lát magukról: a nyúlánk,
zöld félkabátos, rövid hajú, feltűnően vidám és eleven, sosem festett, mégsem
sápadt, hosszú szempillájú, parázsszemű lány mellett valószínűleg nem ismer
arra a pocakos, kopaszodó férfira, aki oly sűrűn nyitogatja a pénztárcáját.
De nem látott és nem hallott: boldog volt. Szerelmes.
Hosszú-hosszú idő után az első józan pillanata az esküvőjük napján mindjárt bacilusként fertőzte meg hangulatát. Az az érzés gyötörte, hogy valaki
rögtön fülön ragadja, kicibálja az ünneplőbe öltözött, zabáló és vedelő sokaság
elé, és ráförmed, hogy gyerek létére hogyan merészel egy felnőtt ceremónia
főkolomposa lenni. Meghúzta hát magát az asztal végében, kényszeredetten
mosolygott erre-arra, a hőzöngő pohárköszöntőknél belenyalt borospoharába,
és anyja tüskés tekintetét kerülve figyelte, hogyan táncoltatják a férfiak
Anitát.
Nem sokáig kellett szenvednie anyja leplezetlen, nyers véleménynyilvánításait: a hatalomátvétel már másnap reggel megtörtént. A két ellenlábas fázósan, szorosra gombolt háziruhában állt az éjszakába nyúló dínomdánom
rom- és szeméthalmaza fölött, és a törött poharakon és tányérokon, leszaggatott lampionokon, lerágott disznó-, pulyka- és csirkecsontokon, padlóra mázolt
süteményeken és bemocskolt abroszokon keresztül, csendesen méregették
egymást.
— Én leszedem az asztalokat — szólalt meg Anita, s míg kecses ujjú
keze az asztalra óvakodott, kedvesen anyósára mosolygott. — Maga meg felsöpör és felmos!
Anyósa szeméből kiolthatatlan gyűlölet perzselt.
— Majd megmondom én, te k i s . . . — itt elharapta a replikát, és segélykérően nézett az ajtóban feszengő, elgyengült, kialvatlan fiára.
De már csapdában volt.
— Ringyó?! — sikította Anita. — Mondja csak ki, hogy ringyó! Tudtam,
hogy ez lesz!
S hüppögve kimenekült a teremből.
Tivadar csak az utcán érte utol. Rimánkodva betuszkolta az első presszóba, s míg a durcás fiatalasszony a korai, kósza vendégek rokonszenvétől kísérve, szipogva vigasztalta magát egy tányér gesztenyepürével és egy kupica
konyakkal, mindent megígért neki, amit a józan ész határáig és azon túl meg
lehetett ígérni.
Anita a feltétel nélküli, gyors cselekvés híve volt. Még délelőtt felkutattak egy albérletet, ahol a háziak a borsosra alkudott lakdíj fejében hajlandók voltak kapitulálni a szeszélyei előtt. Ekkor végre megenyhült, bekulcsolta a szobát, és hamar száradó könnyek és puha csókok áradatában tíz
Percre boldoggá tette meghatott férjét.
A mézeshetek javarészt Tivadar hétközi és hét végi bányamunkájával tel33

tek. Anita viszont ügyesen fel tudta melegíteni a konzervfőzeléket, ami roppant öntudatossá tette. Egyik vasárnap délelőtt, Tivadar közreműködésével,
egy felséges szalonnás tojásrántottát is összeütött.
— Bölcs dolog, hogy takarékoskodunk — magyarázta evés közben. — Csak
gondolj bele, milyen jól jön a pénz, ha kiutalják a lakást!
Ám délután, az üvegfalú presszóban, széktámlájával a zenegépnek támaszkodva, hogy, hogy nem, megfeledkezett takarékossági mozgalmáról. Nyár volt.
A lustán kóválygó ventilátor lezargatta a legyeket a dohányfüstös légtérből a
kicsiny, kerek asztalokra. Anita miniszoknyában és ujjatlan kartonblúzban
tikkadozott, s gépiesen kaparászta kanalával az üvegkelyhet, fagylaltja olvadozó maradéka után.
— Figyeld, milyen rafináltak? — jegyezte meg. — Hat gombóc, és alig
egy falat az egész! Tulajdonképpen csak fagyicskaként szabadna felszolgálni!
Figyelmességből.
Tivadar hátradőlt, intett a pincérnek, kávét rendelt, és zsebre csúsztatta
kezét. Bőrkeményedésektől sárga, pikkelyes tenyere rátapintott puhára fogdosott, fémpénzektől puffadó tárcájára. — Ha te is dolgoznál...
— Milyen isteni lenne! — vágott a szavába Anita, és közelebb húzódott.
A szék lába akkorát csikordult a kövön, hogy Tivadar majdnem a hamutartóba köpte fogait, ö , mintha érdemesebb magaslat kapuját látná kitárulni,
a messzeségbe révedve elkavarta a cukrot, rúzsozatlan ajka elé emelte a csészét, és merészen, faltól falig lötykölte a kávét.
— Gondolj csak bele, nem kéne otthon rostokolnom, meg a főzéssel vacakolnom! — folytatta felvillanyozva. — Megismerhetnék egy csomó vidám
mikulást!
Beszélt és beszélt, néha hegyes nyelvecskéjével megnedvesítette ajkát, s a
gőzölgő kávét lötykölve, tovább mondta a magáét. — Utazhatnánk, csak gondolj bele! Világot látni abszolút bölcs dolog!
A kávéhoz még nem fért közelebb, de most, két mondat között hirtelen
kihörpintette. Lekoppantotta a csészét az asztalra, és lógó állú férje kedvéért
még egyszer kihangsúlyozta. — Abszolút.
Szeretett érvelni. Nem eszméket pufogtatott, mint Tivadar, és nem erkölcsi normákra hivatkozott. Sokkal önállóbb és állhatatosabb volt. Kizárólag
egy cél vezérelte: hogy minél előbb igaza legyen. S ha egyszer kijelentett valamit, annak úgy kellett lennie. Mindaddig, amíg jobb megoldás nem jutott
eszébe.
Valahogy így történhetett, hogy mégsem jutott álláshoz. A többheti huzavona után kiderült, hogy négy hónapos terhes, és ettől a pillanattól születendő gyermeküknek szentelte életét. Lakást akart gyerekszobával, fürdőszobát, fürdőkádat, babakocsit, öltöztetőasztalt, és sok-sok nyugalmat.
Mintha a bágyadt őszi eső mosta volna le a fákról a leveleket, lassanként
megkopaszodtak az ágak. Az emeletes bérházak csukott ablakokkal és ajtókkal, szenvtelen némasággal figyelték a tócsákat fodrozó szelet. A mélyaknai
bányatornyok mint forgó szemű óriások, a táj fölé magasodtak.
Tivadar munkából jövet megebédelt a falra aggatott vájdlingoktól és a
megkaristolt, fiókos asztaltól szűk konyhában, s égő szájszélét nyalogatva,
szénportól sötétlő szemöldökkel és szempillával sétálni vitte Anitát. A kismama köldökig gombolt, alatta szétnyílt, új, élénkzöld szövetkabátban. pufókon, kissé szétálló lábfejekkel topogott mellette.
— Nem lépek tócsába?
34

Tivadar behúzta jóval laposabb, bánatos pocakját: a macskaköves út szurokfeketén fénylett alattuk.
— Nem — mondta meggyőződés nélkül.
Anita meg se hallotta a választ. Méltóságteljesen visszaköszönt a szembejövőknek: mióta látható lett terhessége, senkinek sem köszönt előre.
— Milyen nevet adjak neki? — töprengett a feje fölé tartott esernyő oltalmában, és minden kiötölt névnél jelentőségteljesen férjére pillantott. — Zita? Renáta? Fruzsina?
— Legyen Sándor. Sanyika.
— Ne butáskodj — simogatta meg a hasát. — Több esze van annál!
— Esze?! — ütközött meg Tivadar. — Hiszen meg se született!
— Nem értesz te ehhez — mondta Anita.
Otthon levél várta őket: másnap költözhettek a saját lakásukba. Tivadar összepakolt, aztán bement a körletirodába, műszakot cserélt, este leszállt,
éjszaka megcsinált a fejtésben hat fogást, reggel kifürdött, és rohant a fuvarosért.
Orkánnal kétszerre lecipelték a szegényes albérleti motyót. Anita beült
a sofőrülés mellé, Tivadar a platón, az egyik fotelban foglalt helyet, és a feje
fölé pattintotta az esernyőt. Tíz perc alatt otthon voltak.
— Második emelet — szuszogott Anita a lépcsősoron. — Második!
Tivadar a küszöbre szórta a batyukat, és indult a fotelokért. Orkán a
motorháztetőnek dőlve, hordóvá formált tenyerében őrizve cigarettája parazsát, füstöt gomolygatva figyelte igyekezetét.
Másnap Anitát be kellett szállítani a kórházba. Tivadarra maradt a lakásberendezés minden öröme. Térült-fordult az Anita szüleitől rájuk tukmált és
az anyjától kikunyerált bútorokkal, s a nyikorgó ajtajú szekrények, billegő
asztalok és a törött üvegű, ütött-kopott kredenc apránként egy csődbe jutott,
fűrészporszagú használtbútor-kereskedéssé változtatta a lakást. Meglátogatta
Anitát, és az ágya mellett ücsörögve, leeresztett manccsal hallgatta tanácsait,
majd futott a megálmodott szőnyeg felkutatására. Függönyökkel és lámpabúrákkal rázkódott a helyi járatú buszon, fogasokkal manőverezett a lépcsőházi fordulókban, tükröt csavarozott fel a fürdőszobában, és amikor minden
pénzük elfogyott, kileste boltba igyekvő anyját, és megalázkodva pénzt kunyerált apjától.
Mire kicsit pihenhetett volna, Anita megszült, és alig két nap múlva
barna hajú, dundin vigyorgó kislányától, és a kettőjüket elözönlő bókoktól
megdicsőülten, lefogyva, sápadtan, de ragyogó szemmel belépett a lakásba,
rémülten összecsapta a kezét. — Mit hoztál ide, te habókos?
Zitával a mellén körbejárta a két háborút és legalább tucatnyi költözködést megszenvedett kredencet, egy-két helyen megtapogatta, mint aki nem
hisz a szemének, aztán férjére mosolygott. — Aranyos anyád, de ezt inkább
tegyük ki a lépcsőházba!
Tivadar a kíváncsiskodó szomszédok biztatása közepette kivontatta a lakásból a bútort, majd összecsomagolt némi elemózsiát, és indult a délutános
műszakba. A fejtésben baromként, évtizedes megszokásból végezte dolgát.
Este kiszállt, lerúgta gumicsizmáját, bezárta mocskos ruháját a szekrénybe,
lecsutakolta a bőrét befeketítő szénport, megtörölközött, és táskájával a hóna
alatt kisietett az előtérbe, a hajszárítókhoz.
— Olyan szép sima a fejed — állította meg Kosár vájár, és rövid hatásszünet után kopasz fejére csattintott —, mint a seggem!
35

A bányászok a hajszárítók alá dugott fejjel röhögték. — Mire kinőtt a
szakálla, kihullott a haja!
Tivadar vizes fejjel kilépett a hófedte udvarra.
Megvolt az a szerencséje, ha otthon vagy a bányában feldühítették, egyik
helyről a másikra menekülhetett. Otthon most sokkal jobban érezte magát:
a fürdőszobában száradó mosott, és a szennyestartóban párolgó pisis pelenkák
tucatjai megigézték, és teljesen lefegyverezték. Anita végre megtanult főzni.
Igaz ugyan, hogy Tivadar gyomra nem lelkesedett a sóskafőzelékért, répaszószért és tejbegrízért, de bármikor ehetett szalonnát, amennyit csak akart.
Zita maszatos, pufók kis pofikája egyaránt boldog vigyorra nyílt anyja,
apja és a bébiételek legtöbbje láttán. A baba-, krém- és szappanszagú meleg,
ami szüntelenül áradt a szobájából, úgy átjárta Tivadar szívét, hogy képtelen
volt nemet mondani Anita újabb és újabb követeléseire. Az anyagiakról vallott nézetkülönbségük régen nyilvánvalóvá vált: Tivadar keresni és gyűjteni,
Anita számolni és költeni szerette a pénzt. Remekül kiegészítették egymást.
Zitát hároméves korában beíratták a mélyaknai óvodába. Anita pár nap
múlva, örömkönnyeket szipogva bejelentette, hogy terhes. Tivadarnak havi
négy túlműszakot engedélyezett a körletvezetője. Ha vasárnap nem termeltek, bement tűzőrségbe vagy vízteleníteni. A népszállítás beindítása előtt a
főcsatlós végignézett a leszálláshoz gyülekező, hangoskodó és türelmetlen bányászokon, és amikor meglátta köztük Tivadar nyúzott, viaszsárga arcát, intett beosztottjainak. — Kezdhetjük!
Renáta születése után fél évvel, orvosi tanácsra, telket vásároltak a
közeli szőlődombon. Tivadar megjött munkából, megebédelt, és az első napokban fejszével, kalapáccsal és fűrésszel a vállán, később a vájári szakértelemmel és hirtelenséggel összetákolt deszkabódé kulcsával a zsebében, színehagyott, valamikor kék munkászubbonyában és foltos térdű nadrágjában kibattyogott a telekre. Megmetszette, körbeásta és megtrágyázta a satnya gyümölcsfákat, felásta az elgyomosodott veteményest, kialakította az ágyásokat,
kitaposta közöttük az ösvényeket, és borotvaélesre köszörült kapájával kitisztította az elvadult málnást. Óránként egyszer leült a kis kerti asztalhoz, és
a cikázó bogarakat hajtva izzadt arcáról, megivott egy laza fröccsöt. Közben
elnézte a lustán terpeszkedő lakótelepet és a föléje ágaskodó aknatornyokat.
Az erkélyeken ruhák száradtak, néha szellőztetésre tártak egy ablakot, s az
utcai homokozók körül gyerekek viháncoltak. Egy-egy visítást elragadott a
szél, és egészen a dombtetőig hajszolta.
Este kipihenten, egy kosár frissiben szedett gyümölccsel hazaáilított, körbecsókolta a lányokat, bezsebelte Anita dicséretét, bekapcsolta a tévét és
lefeküdt. A nyolcas film rendszerint alva találta.
Amikor Anita harmadszor is teherbe esett, Tivadar kósza ábrándjaitól
vezérelve, összes csapattársával lefogadta, hogy fia születik. Az utolsó napokban többet lógott a fejtési telefon mellett, mint addig, húsz éven keresztül.
Egyik péntek délelőtt, már üres kulaccsal a vállukon, elgyötörten indultak a
népeshez, amikor felvijjogott a telefon. Tivadar visszarohant, felkapta a kagylót, és bejelentkezett.
— Maga az? — repesett a telefonközpontos kisasszony. — Fél órája
egészséges gyermeke született!
— Fiú? — lihegte Tivadar, és szabaddá tette ingétől a nyakát.
— Fruzsina. Lány.
36

Tivadar leengedte a telefont, s mint aki lőtt sebből vérzik, szíjas kulacsát
és menekülő készülékét a köves aljon húzva, a népeshez vánszorgott.
Egyszerre kilencven lámpa világított a szemébe. — Na? Mondd!
— Megeszem a sisakomat, ha fiú! — üvöltötte Kosár, és öblös hangja
háromszor visszhangzott a vágatban. — . . . fiú! . . . iú! . . . ú!
Tivadar kiszállt, lezuhanyozott, felöltözött, és beoldalgott az Arany Kapcába. Kikért kilencven korsó sört, ugyanannyi pohár pálinkát, és beterítette
vele a könyöklőket meg az asztalokat. Az italtól megszelídült csapattársak
felváltva vigasztalták, és püfölték a hátát, mintha meszes lenne a zakója.
— Sose bánd!
— Ha fiút akarsz — röhögte Kosár —, szólj közülünk bárkinek!
S körbemutatott a vöröslő arccal röhögő, szomjas bányászokon.
Otthon tetőzött a nőuralom. Tivadar tavasszal felhúzta a csizmát, fogta
a demizsont, a szódásüveget, a kispárnát és a pokrócot, s kipályázott a telekre. Két műszak között, kevés szunyálás után kapált, gereblyézett, kerítést:
festett, kaput barkácsolt, esővízgyűjtőt alakított ki két csatornacsővel összekötött, földbe ásott kátrányoshordóból, veteményezett, palántázott, öntözött,
gyomlált, és amikor elfullasztotta a szilikózis, megpihent a kerti asztalnál.
A nyári hónapokban vödörszám szedte az epret és a málnát, a paprikát és
a paradicsomot, s a hóna alatt cipelte Anita konyhájára a gyümölcsfák alatt
fehérlő, óriási tököket. A novemberi fagyok beköszöntével felégette a szemetet, íelásózta a veteményest, kiengedte a hordókból a vizet, összepakolt,
bezárta a bungalót, lelakatolta a kaput, és motyóját szorongatva hazabandukolt.
Évről évre szűkebb lett ötüknek a két és fél szobás lakás. A lányok ruhája elfoglalta a szekrényeket, az asztalokon stócokban álltak Zita gimnazista
jegyzetei, s Renáta és Fruzsina tankönyvei; az előszobában alig lehetett lépni
a levetett cipők és szandálok garmadáitól.
Tivadar megbontott egy meggybefőttet, és a magot a markába köpködve,
leült a konyhában, a gáztűzhely mellé. Pocakja barna düftinnadrágjára lógott, kopasz feje vajsárgán csillogott a lámpafényben, arca borostás volt.
— Állj fel egy kicsit! — vetette feléje Anita, miközben begyújtotta a
gázt.
A copfos, cserfes Fruzsina kukkantott be a félig nyitott üvegajtón.
— Tivadar, vedd ki a porszívót a faliszekrényből! Légyszi!
Tivadar térült-fordult, s mire zihálva visszaért, Renáta ott ült a helyén,
és a meggyet kanalazta.
— Pokoli finom! — vigyorgott apjára. — Csak férne több ebbe a nyamvadt üvegbe!
Tivadar megvakarta a fejét. Olyan vagyok, mint egy villanyoszlop, amit
minden kutya körbehugyoz, gondolta, és lefeküdt aludni. Hajnalban felkelt,
szalonnát, kolbászt és kenyeret kerített a kamrában, és ment műszakba. Hetente hétszer, havonta harmincszor.
A fizetésnapoknak is megvolt a maga különös hangulata, amikor tiszta
utcai ruhában beállt a sorba, és türelmesen várta a jussát. Huszonhat ropogós
kemény, adómentes, lila hasú ötszázforintos kisebb vagyont ért: három-négy
külszíni dolgozó fizetésével bátran versenyzett. Ahogy Tivadar komótos észjárása szerint, bütykös kezével átszámolta őket, úgy tűnt, sosem akarnak
elfogyni. Lila függöny ereszkedett a szeme és a világ közé.
Otthon Anita a vele született természetességgel vette át a borítékot. S ami
37

ez után következett, minden alkalommal alapjaiban rengette meg Tivadar
önbizalmát. Anita kecses, fürge ujjai az infláció gyorsaságával és kíméletlenségével pörgették végig az élettelen, rusnya bankók kötegét; csak úgy mellékesen, a konyhaasztalon, a félretolt sótartó, a kenyérkosár és a félig elkészült
ebéd mellett.
— Nem erőltetted meg magad — mondta nem túl csalódottan, inkább
csak pedagógiai célzattal, mosolyogva. — De azért aranyos tőled!
S elsüllyesztette a pénzt a kredencben. Tivadar szeme elől eltűnt a lila
függöny, és mukkanni se tudott. Tény, hogy a pénzverde is nehezen bírta
volna kielégíteni a négy nő anyagi igényeit. Mert nők voltak már mind a négyen! És főképp Anita, aki mintha nem akart volna beletörődni a természet
rendjébe és a háztartásban töltött évtizedekbe. Zitával a kozmetikushoz járt,
Renátával a fodrásznál vizitelt, és Fruzsinával, vihogó versengés közepette, a
szoknyáját kurtította térd fölé. Tivadar már-már az apjának hitte magát, nem
is alaptalanul, hiszen hitvesi kötelezettségére Anita a legritkább esetben tartott igényt.
Borotválkozáshoz készülődve percekig rimánkodott a fürdőszoba előtt,
majd türelmét vesztve benyitott.
— Mi kéne? — morzsolta a szavakat holtmerev arccal Renáta a viaszos,
szúrós szagú pakolás alól.
Tivadar végignézett a hajkefék és sütővasak, csatok és csavarok, samponok és dezodorok, szappanok és testápoló krémek szagos, cifra és hívságos
arzenálján. — A borotvám hol van?
— Ja, az? — mondta Renáta. — Kitettük a faliszekrénybe. A mosószerek
mellett megtalálod. De ne zavarj!
Egyszer jöjjön el a tavasz, fogadkozott Tivadar, téliesítem a bungalót.
Február utolsó hetében vastag vattakabátban, gumicsizmában és a homlokába
nyomott, kopott svájcisapkában már kint dagasztotta a bokáig érő sarat. Kátránypapírral, fóliával és két réteg dobozpapírral leszigetelte a deszkabódé oldalait, becipelt egy öblös vaskályhát, feldrótozta a kályhacsövet; kivágta a
beteg szilvafát, felfűrészelte és felhasogatta, és a tűzifát be polcolta a bódé
esőtől védett végébe. Márciusban levette a pufajkáját, kapált, elegyengette
a földet a gereblyével, leszúrt egy-egy karót az első ágyás végeibe, zsinórt
feszített közéjük, és elkezdte a palántázást. Néha felállt, és félrebillentett fejjel gyönyörködött a nyílegyenesen szaporodó sorokban.
— Tivadar!
Beszúrta a földbe a botot, megforgatta, kihúzta, és bedugta a palántát
a tölcsér alakú lyukba. Földet kotort rá, lenyomkodta a buckát, és meglocsolta egy bádogdobozból.
— Tiiiivadar! Figyelj már, te habókos!
Most felegyenesedett, és a szemébe sütő naptól hunyorogva a kapu felé
nézett. Négy, világos estélyi ruhába öltözött hölgyemény imbolygott a nedve?,
zsombékokon, egy öltönyös, jól fésült fiatalember oldalán.
— Végre felébredtél! — kiabálta Anita a szájához tartott tenyere mellől. — Elmegyünk Zita vőlegényével a színházba. Későn jövünk meg. Ne várj!
Tivadar leeresztette a combjához a palántázóbotot, és .nézte lassan távozó családját. Anita csak nagy vesződség árán tudta egyensúlyozni magát magas sarkú, vékony talpú szandáljában; Renáta és Fruzsina úgy- ugrándozott a
fiatal pár előtt, mint két bohókás, foltos kutya.
38

— Milyen rendesek, hogy szóltak! — hajolt át a szomszéd gazda a kerítésen.
Tivadar szó nélkül lekuporodott a földre, és palántázott tovább. Estére
végzett, ekkor lemosta csizmáját a hordók vizében, hazasétált, szép kényelmesen megborotválkozott, és ment műszakba.
Zita esküvőjét még a nyáron megtartották. Tivadar esetlenül mozgott
újdonatúj öltönyében, zavarták a zagyva szónoklatok, a duhaj nótázás és a
fényképész modortalan tolakodása. Este szólt, hogy elfáradt, megcsókolta
lányát és vejét, s a töltött káposztától, pogácsától és sajtos süteménytől elnehezedve hazament pihenni.
Fruzsina még a télen, felrúgva az életkori sorrendet és a szülői elvárásokat, követte Zitát, és feleségül ment Furkó fűszeres egyetemista fiához.
Egyszerre nagy lett a lakás; mindhármuknak külön szoba jutott. Renáta és
Tivadar mint két, egy naprendszerben, de egymástól igencsak távol keringő
bolygó, naponta megtették munkába és hazavezető körüket. Anita egyetlen
otthon maradt lánya holdjaként élte életét, s holdarca két oldalát sikerült
úgy forgatnia, hogy mindig Tivadarnak jusson az árnyékos fele.
— Munkába állok — mondta egyik nap, a disznópörköltet kavarva.
— Mit csinálsz? — állt meg Tivadar házi ruhában az ajtóban, pocakosan,
szőrösen, kopaszon.
— Munkába állok.
— Hiszen jövőre nyugdíjba megyek!
— Attól nem áll meg az élet — szorította meg Anita a fakanalat, s
mintha csak a pörkölt tükröződne az arcán, belepirult a haragba. — Gondolod, hogy itt fogok megpimpósodni a fazekak fölött? Tévedsz.
— Semmi szűkség rá, hogy dolgozz!
— Neked. Neked semmi szükséged. Igaz, Renáta?
— Igaz, hát! — jött elő Renáta a fürdőszobából fürgén, fiúsan, sportosan. — Micsoda?
Tiszta anyja, gondolta Tivadar. Mint ő, huszonöt éve. Csacsogó liba, mikor akad egy hülye, aki elvesz?... Este feliratkozott bányamentő ügyeletbe,
és három napig nem látták.
Nem hiányzott senkinek. Anita betöltötte a nővéri állást a mélyaknai
kórházban; fehér köpenybe bújt. Még azt is megtehette, hogy az öltözőben
hagyja a melltartóját. Negyvenöt éves volt, de harmincnyolcnak mondta magát, és a férfiak nem hittek neki.
— Már annyi? — keringtek körülötte. — Lehetetlen!
Tivadar nem bírt, de nem is akart lépést tartani az esztelen, fiatalos
tempóval. Járt munkába: most a magas nyugdíjhoz hiányoztak a túlműszakok, és egyről sem akart lemondani. Nem szólt Anitára. Három gyerek felnevelése után tudnia kell, gondolta, meddig mehet el.
A több évtizedes, és főleg az utolsó hónapok elfojtott dühe Renáta esküvője után pár héttel, egyszerre tört fel megszégyenített és megalázott lelkéből, amikor a telekszomszédai elárulták, hogy Anita a műtősfiúkkal járja
a mulatókat, amíg ő éjszakás műszakban lapátolja a szenet. Nem szólt és nem
átkozódott, csak megfontolt kegyetlenséggel, az utolsó harisnyáig kiszórta
Anita motyóját a lépcsőházba. Pontosan oda, ahová annak idején a lomnak
szánt kredencet vonszolta. Aztán bezárta a lakást, és elment dolgozni. Mire
hazaért, üres volt a lépcsőház. Anita továbbállt.
39

Tivadar sértett komorsággal folytatta az életét kitöltő munkálkodást, és
áldozatot nem ismerve, hónapok alatt sosem tapasztalt gazdagságot teremtett
maga körül. Eladta a rádiót és a tévét, lemondta az újságokat, alig használta
a villanyt és a gázt, kézzel mosott, mosogatószer nélkül mosogatott, és csak
azt ette, ami a kertben megtermett. Nyugdíja az utolsó forintig megmaradt.
Ott gyűlt a pénz a konyhakredencben.
Reggel, ha kedvetlenül ébredt, kávézás helyett lassú alapossággal átszámolta a bankókat: lila függönyt eresztett a szeme elé. De mihelyst összeszedte
magát, kibandukolt a telekre. Kapált, gyomlált, kézzel szedegette a levelekről
a krumplibogarakat, szalonnát sütött nyárson, és frissen felhúzott zöldhagymát harapott hozzá. Délben szunyáit egyet a deszkaágyon, majd a hordók
mellé vizelt, és folytatta a munkát.
Nem gondolt Anitára. Nem is kellett gondolkodnia, hiszen szinte a csontjaiban érezte, mint az időjárás-változást, merre lehet, mit csinálhat. A lányok
nem jöttek, nem látogatták. Tudta, anélkül, hogy átgondolta volna; Anita közöttük ingázik, és görcsösen igyekszik megőrizni anyai tekintélyét.
Harmadnap lelakatolta a kertkaput, hazament, megfürdött és megborotválkozott. Arca, mint a száraz kenyér héja, barna volt, kérges és repedezett
Szeme mélyről nézett, mintha nem is látná, mit csinál. Reggel leengedte
lila függönyt, és indult a telekre.
Gereblyézett és tüzelt, délben röpke pihenőt tartott, majd folytatta a
munkát sötétedésig. Amikor már nem látta a szerszám végét, megmosakodott
és lefeküdt. Hamar elaludt, de éjszaka felriadt álmából. Lerúgta magáról a
pokrócot, felült a deszkán, és ide-oda forgatta szemét a sötétben. Hiába hánykódott, nem bírt újra elaludni. Kiült hát a falépcsőre, és nézte, hogyan hunynak ki a csillagok. Lent, a telep testes bérházaiban itt-ott lámpát gyújtottak,
s az ablakok sárga szemmel néztek a dombra. A szőlő leveleit zörgette a hajnali szél, a hordók felé puffadt, vastag bőrű varangy ugrált. Hallgatta a nekibátorodó madarak füttyét, és figyelte, a felgömbölyödő nap hogyan szippantja fel a fűszálakon reszkető harmatot. Az ablakokban elhalványultak a
lámpafények, és megelevenedtek az utcák. Először a bányászok indultak műszakba, aztán az asszonyok a boltba, végül a gyerekek az iskolába.
Felállt, fogta az öntözőkannát, meglocsolta a veteményest, megreggelizett, majd karókat faragott, és megfoltozta a kerítést. Délben fáradtan, sokat
aludt. Amikor kábultan és rosszkedvűen felébredt, még magasan járt a nap.
Felcsavarozta a satut a kerti asztalra, és megélezte a szerszámokat. Utána
kapált és gyomlált. Gyorsan haladt. A kivágott gyomot kupacokba kotorta,
majd felmarkolta, és a kert sarkába cipelte. Ahogy megszabadult a gyomtól,
átcikázott rajta a gondolat: el kell raknom a szerszámokat, el kell raknom,
hogy mielőbb hazaérjek. Maga se értette, mitől lett olyan sürgős, de összeszedte a szerszámokat, bezárta a bungalót, és fáradtan, izzadtan útrakelt.
Nem köszönt a gazdáknak, nem gondolkodott, csak ment, sietősen, ahogy
a szilikózisa engedte. Az utcán már égtek a lámpák, köröttük seszínű lepkék
keringtek. A lépcsőházban sötét volt, csak a szomszéd ajtórésén szűrődött
ki fény.
Nála fényárban úszott a lakás. Sülő hús illata terjengett, rádió szólt, és
valaki hangosan dudorászott. Anita, gondolta, Anita! Elnehezült léptekkel
becsörtetett a lakásba, és boldogan civakodni kezdett a megtért asszonnyal.

40

SYLVESTER LAJOS

Apám cserefaarca
Apám, anyám, mint minden gyerekét a szülő, engem is feddett, eleget:
ne játssz a tűzzel! Foganatja nagyjából annyi lehetett, mint általában a falusi
élet természetközelségében fölcseperedő más gyerekek esetében: a tűztől soha
nem féltünk mi, sőt ahogyan jó szüleink estefelé kitették a lakásból a lábuk,
föl kellett csak nyúlni a ler tetejére, ott aszalódott a majdnem ceruzányi vastag és arasznyi hosszú tűzgyújtó, azt be kellett dugni a bádog kályhaajtó szellőzőlyukának valamelyikén, ahonnét az esti homályban kipislantva vibráló
ábrákat rajzol a láng a szoba falára, és sejtelmessé, s titokzatossá teszi a lámpagyújtás előtti félhomályt; nos, ha lángra kapott benn a nyárfaszálka, kihúztuk, és ellobbant, izzó parázsrudacska maradt a végén, ami aztán, körbeforgatva, pántlikaszerű tűzcsíkokat rajzolt a szoba sötétségéből szőtt vastag
posztójára.
A" legtermészetesebb módon éltünk és háltunk együtt a tűzzel, számunkra
a mindennapi élet kelléke volt, ám valami gyermeteg rácsodálkozással tudtam
bámulni. Tűzélményeim eléggé mélyen beégődhettek emlékezetembe, különösen az őszi, legelőszéli, patakparti tüzeké; amint lekaszálták a sarjút, és megjelent az őszi kikerics selymesen lila virága, bandákba verődve hajtottuk ki
a teheneket a rétre, egy csorda tehén és egy kölyökcsorda került így össze;
hatalmas katlanokat kotortunk a patak meredek martjainak oldalába, kemence alakúra képeztük ki a belső tűzteret, kürtőt is fúrtunk a gyepbe, hozadékfát, fűzfaágakat és kéregdarabokat hordtunk össze, gomblyukba vékony
fémlánccal felkötött bugylibicskával apró szálkákat hasogattunk száraz fűzfából, és ebből elkészítettük a tűz magját. De odahordtuk a fonnyadt pityókaindákat is, a labodakórókat is összeszedtük, és ezzel fojtottuk le a tüzet, miután a piszkafával szétkapart parázsba betakartuk a pityókát, hogy ne
kapja meg a láng és a száraz fa hirtelen parázsa. Majszoltuk félnyersen már,
fekete-kormosra maszatolva arcunkat, hogy aztán mondhassa anyám: ismét
olyan mocskos vagy, mint a kent kas, és nevethessen apám: mi van, ismét
malacot szoptál?
Mondom, hogy a mindennapi életünkhöz tartozott a tűz, én máig sem
értem a gázkályhák picinyke lángnyelvén tűzhöz szokott városiak ijedt sopánkodását, ha lekuporodnak egy nagyobbacska tábortűz mellé; a tűz számomra
csodás dolgokat, mágikusan sejtelmes titkokat tartogatott mindig; géplakatos
apám, aki maga javította mindig a gőzkazánt, gyakran rászorult és élt együtt
a tűzzel, egyszer még szenet is égettünk; istenem, mennyit hajtottam én,
csupa játékból a tábori fújtató fém lendkerekét, amivel fehérre izzítottuk a
fújtató teknőjébe helyezett vasat, mezítláb nyomkodtam ritmusra a pedált,
hiába mondta apám, hogy belelépsz valamibe, meg hogy rád pattan valami
tüzes vasdarab.
Apámnak vastag, inas karja volt, bal kezében tartotta a durva vasfogót, a jobb
kezében, amelyről hiányzott a középső ujj, mert inaskorában belekapott a
cirkula, a nagykalapácsot fogta; bal kézzel szakszerű mozdulatokkal forgatta
a kalapálandó vasat, mindig úgy, ahogyan a készítendő tárgy formájának
alakítása azt megkívánta; ujjnyi vastagra dagadtak ilyenkor karján az erek,
41

már fiatal korában is mélyen barázdált homlokán először borsó nagyságú
verejtékcseppek jelentek meg, majd a homlokredők mély vájatain lecsurogtak
arcára; szünet nélkül pengett az üllő — addig üsd a vasat, amíg meleg! —,
ha le kellett állni és tüzetesebben szemügyre venni az izzó fémdarabot, akkor is apró, csengő koppanásokkal táncolt a kalapács az üllő vasán.
Ebben a korban magam is sokat gépészkedtem, az őszi cséplési szezonban
a kazán faránál halomba hányták a felvágott tüzelőfát, nekem fűrészelés
közben tilos volt ott tartózkodni, nehogy egy jókora hasábbal megdobjanak,
de ha befejezték ezt a műveletet, közel mehettem a tűzszekrény estefelé kellemes meleget árasztó nehéz fémajtajához, és gyors mozdulattal bedobhattam
egy-egy súlyos fadarabot; sietni kellett, hogy ne eressze el a kazán melegét;
benn tombolva morgott a tűz, fehéren izzottak a gőzkazán csőhurkái; ismertem én jól ezt a szerkezetet, mert amint akkorára cseperedtem, segítenem
kellett apámnak, például rátartani a kalapácsot a szegecs végére; a tűz ilyenkor napirenden szerepelt nálunk, anyám tudniillik mindig rettegett a cséplést
tüzektől, rémséges dolgokat mesélt nekem igen áttetsző nevelő szándékkal,
hogy vigyáznék nagyon a kazánra. Egész utcarészek megsemmisülését adta
elő, apáfn hiába erősködött, hogy az ő gépe egészen biztonságos, az idén is
új szikrafogót helyezett a kéménybe, meg hogy a cséplő körül nincs helye a
bagózásnak, egymást felváltva szippantanak egy-egy slukkot az emberek. •>
csűr mögött, a gyümölcsfák alatt.
A tűzzel apámnak nem gyűlt meg a gép mellett soha a baja, egyszer
azért bennünket anyámmal majdnem kitört a frász. Akkor apám éppen a
szomszéd faluban, Albisban csépelt — még mindig közvetlen a háború után
vagyunk, és ezért igen megkéstek a betakarítással —. a mi alsócsernátoni
kertünkből jól át lehetett látni az apró falucskába; november volt és hide.;.
piszkos impertinenciával süvöltött a Nemere szele; anyám egész nap nyugtalan volt, hátra-hátranézett a kertbe, én is ott tébláboltam mellette, egyszer
aztán estefelé nyüszítve kezdett sikoltozni és szaladgálni a kerítés mellett,
mint egy megbokrosodott vad: mondtam én — kiabálta —, meggyúl valami
ma, úgy összezsúfolják azok a francos albisiak az asztagokat. hogy hozzáér a
forró kazán; jaj, mondtam én, hogy tönkremegyünk egyszer, hogy mindenünk
elpusztul egyszer, j a j . . .
Hozták aztán a hírt, hogy másutt volt a tűz, nem a mi kazánunk okozta.
Kicsúszhatott valami a számon, mert anyám ütésre emelte a kezét, és szin'e
gyűlölettel szólt rám: nem szégyelled magad?
Aztán az aszály . . ,
Tikkasztó száraz estéken a mezőről hazamenet néztük, amint a túlsó hegyekben, Zabola meg Kovászna fölött a lángok szabálytalan övként fogtak
körbe hegyderekat, vállat, fojtó füstjükkel körbefontak hegynyakat, messzim',
izzó vörös csíknak látszottak csak, és a sopánkodó asszonynépség jajveszékelésétől nagy bajok jöttét szimatolva vált libabőrössé a hátunk.
A lovakat fölcsaptuk a Bokodi havas alatti legelőre, a Mikócsára, mert
otthon nem volt kóst. Annyira nem, hogy Bözsit, a tehenet csupa szulákk.ú
etettük, mert az aztán jól érezte magát a szárazságban.
Augusztus volt, perzselő meleg, amikor elindultam a lovakat meglát< gatni. A kecskeszakállfű állat számára ehetetlen pamacsai őszesen fehér szakállszínűre aszalódtak, de fenn a legelőn azért jól meghajkurásztam a lovakat, teletömtem magamat vadegressel, ami akkor, a szárazság miatt, korábban,
pirosodott, s a máskor szájcsücsörítő éretlen savanyúsága édeskésen kelle42

messé vált; csak a csihánynak nem ártott az idő, ami az egresbokrok alatt
tisztességesen össze is csípett, de annyi baj legyen; az idő. az telt. késő délután volt már, amikor azon kaptam magam, hogy az úton rámesteledett.
Uzsgyi, indultam haza. a Sónyalkodón. a Balás-pataka felé ereszkedtem le,
szaladtam, és jószerivel az Avas bartafalvi oldala felé — valamikor a hegyek
közé ékelt, elpusztult falu nevét őrzi a hely —, már elfogott a szürkület,
mikor émelyítően csípős füstszag csapott az orromba, a félhomályban a bokrok alatti avaron osonva, egyet-kettőt szökkenve, aprókat pattogva és sercegve borított be mindent a tűz, lángja nem is volt magas, világos, kékessárga és mohó nyelvecskék nyaldosva legelték az avart, csak egy-egy csutak
tövében a tőkére száradt moha és zuzmó eregetett fehér és gomolyogva bodorodó füstfelhőcskéket.
Először félelem nélkül, megtorpanva csodálkoztam a látványon, babonázottan néztem, amint a tűz birtokba veszi a hegyoldalt, amint a hátam mögött
is megjelent és átugrott a gyepes erdei út másik oldalára; roppant érdekesnek találtam, ahogyan a lábam előtt lévő apró ágacska színe az égéstől feketedni kezdett, kávába kunkorodott, és egyet pattanva, mint egy piciny rakéta,
maga után keskeny füstcsíkot húzva átröppent a keréknyomon, ott lángnyelvecske lobbant a félmaréknyi cserelapi fölé. hogy aztán méternyivel arrébb,
a bokrok aljára száradt leveleket felfalva szaladjon föl a hegyoldalon.
Helyzetemmel számot se vetettem, nem. nem volt bennem veszélyérzet,
vékonyabb alom borította csak 3Zt 3Z erdőrészt, önfeledten szemlélődve vettem számba a harapégés viselt dolgait, eddig így, élőben sohasem láthattam;
csak messziről bámultuk a hegyeket elborító lángtengert és a gomolygó füstfelhőket. Az égés nyomát tanulmányoztam, amikor a Bekepál nevű erdőrészen, miközben apám keserűen megjegyezte, hogy valami haszon is van ebben, esztendőre jó tűzre való fa lesz itt, mert vegyes erdő volt a Bekepálon,
comb- és lábszárvastagságú cserefákkal, nyír, gyertyán, juhar és bükk. elszórtan egy-egy rakottya és szürkenyár; nos. apám a helyszínen szemléltetve
magyarázta, hogy jövőre egynemű csereerdővé válik a hegyoldal, mert minden egyéb fa kérge elszenesedett és felpattogott a nagy tűztől, csak a csere
kérge állt ellen a lángoknak, a vékony és hosszú gyertyánok kétrét hajolva,
földig kuporodva és holttá meredve várták az újabb, most már a kályhabeli
tüzet, csak a tölgy bizonyult éghetetlennek. kapott egy kis pörkölődést, belebelekóstolt a tűz a gyökerek korhadt sebeibe, de a csere él — mondta apám.
Talán azóta szeretem és tisztelem a tölgyet, mert akkor tudtam meg.
hogy hol békésen együttélő, hol ellenségesen egymást tipró fafajták közül a
csere bizonyul maradandónak: magas életkorával nem csak a századokkal
dacol, hanem a tűz és víz ellenében is; ezóta tudom, hogy miért ebből a fából kell készíteni a kútkávát, a kapulábat és padlógerendát, de a koporsót és
kopjafát is; ekkor derengett föl bennem, hogy a zöld gúnyás erdészek azért
viselik szimbólumként ennek a fának a levelét és makkját a parolin: mert a
tartósság, a kitartás, a sors csapásaival szembeszegülő erő jelképe ez a fa,
nos, magamat is visszapattintva az Avas-oldali tűz színhelyére, mondom, hogy
ritka, szálalt csereerdő volt ott is, nem féltettem túlságosan a fákat, deréknyi
vastagok voltak, ezek között aztán mind táncolhat és ugrándozhat a láng;
büszke is voltam az én fáimra, hogy ezeknek még a perzselő tűz sem árt,
és mire észbe kaptam, sötét volt már, előttem és mögöttem minden csupa
tűz, elébb meg az erdő is sűrűbb, az út sem kopár és gyepes, hanem vályúszerűen mélyülő, vállas, ahogyan nálunk mondják, bokros martokkal, vastag
43

levéltakaróval: ijedten, szinte horkantva iramodtam neki a hegyoldalnak.
Mintha a mellkasa szakadna szét a szaggató nyilallástól az embernek
ilyenkor, mintha vízben fuldoklanék, úgy kapkod levegőért; oldalra borulva,
pörkölt szalonnabőrként összekuporodva hevertem a Lövéte pusztáján, percek
teltek el, míg a tarkómon a csípős, csatakos pernyét kezem fejével bőrömre
kentem, és a homlokomból kisimítva a csapzott tincseket, elindultam az úton
lefelé.
És félni kezdtem a tűztől, látván, hegy képes elpusztítani egyszer a csereerdőket is.
Pár esztendőre rá, mikor már segíteni is tudtam ezt-azt, erdölés közben,
a falu fölötti Baksa felé eregéltünk, apám a hátsó ágason ült és szivarozott,
én egy pokrócba göngyölített szénakötegen fogtam a gyeplőt, és bámultam a
vállas út két martját, a kora tavaszi szárazságban alápörgő tavalyi faleveleket, a napsütésben téli dermedtségből magukat kiengesztelő bogarakat, a pattanó rügyek ragacsos és duzzadt burkát, mikor apám felordított: TÜZ!
Ugrás közben kiáltott, kezével gyorsan kaparni kezdte a SZQI'HZ leveleket,
de a lángok lobogva ugrottak föl a meredek marton és iramodtak az erdő
felé; apám gyorsan föltalálta magát, és fennebb szaladt, hogy nagyobb karéjban kerítse körbe a tüzet, én a félelemtől dermedten álltam, amíg ordítva
nem káromkodott rám: kaparjad, így, meg így, mert a tömlöcben rothadok!
Szerencsénk volt, egy kettéváló, majd újra összeszaladt út köze égett le
csak, néhány négyzetméternyi erdő mindössze, apámnak jutott eszébe, hogy
csak a mélyút aljáról kaparjuk a leveleket, jól ismervén a helyet, de ennek
ellenére kétségbeejtő állapotban voltunk, körmünk felhasadozva, véres ujjbegyekkel. És abban, hogy a „tömlöcben rothadok", semmi túlzás nem
leiedzett.
Szegény öreg, mondom most, hányszor volt ő is leégett erdő: munkaszolgálat, háború, válság, adósság, aszály, sok gyerek — hatan voltunk testvérek —,
százféle egyéb apasztotta egészségét, veszélyeztette sokszor a létét is, de
maradt mégis, mint a sors által cserzett kemény cserefa; sok minden kiégett
körülötte, de az értünk való élet, a miattunk való gond csak azokat a cserekéreg-redőket vájta mélyebbre homlokán-arcán. Szívós és konok, munkába
menekülő emberré vált; hajnalban kelt, mert valami belső égés hajtotta; ötször is megkapálta a pityókát a kertben, pedig tudnivaló, nincs annak éppen
ennyire szüksége; anyám pörölt is folyton, hogy még jobban tönkreteszi magát, de én bele se szóltam, mert tudtam, hogy a munka és élet számára azonos fogalom, mert ilyen tüzekben edzették őt a körülmények.
Láttam én: cserefaarcú apámat is környékezik sokféle betegségek; csak
azt nem tudhattam, hogy apám belső erdőégése olyanféle, hogy ha kiég mellőle tartóoszlop-társ felesége, nem élet lesz már az övé és nem munka; hetek
kellenek csak, hat egész hét mindössze, hogy arcának külsődleges jegyeihez
hasonlító, mélyen barázdált kérgű, tartásához és jelleméhez hasonlatos cserefa oszlop ilyen hamar kerüljön a sírja — a sírjuk fölé.

44

SÁNTA GÁBOR

Elmélkedés
a pesszimizmus káinizmusáról
„Talán azért ittunk olyan sokat, hogy
éjjel ne kelljen á l m o d n i ; az álom volt
a legrosszabb, különösen, ha g á z t á m a dásról álmodunk."
F. SCOTT

FITZGERARD

szegény fitzgerard is csak sírt zokogott meg vedelte a piát melybe
•azért dugta az eltelt évektől zavaros fejét hogy kétségbeesett álmai
elől elmeneküljön olyan régi rémtörténetek elől melyek
horrorfilmek
gubancossá csomózódott epizódjait sugározták újra és újra megbízható
rendszerességgel és minden sietség nélkül egy-egy
hátborzongatóbb
jelenetre minduntalan visszatérve komótosan tekerve le a széttéphetetlen
szalagokat valamely sűrűn barázdált fáradt agytekervényéröl ezek az
általa filmezett soha le nem vetíthető képek őrölték fel melyeket a
darabokra szaggatott szétlőtt összeszurkált csüggedés
örökké-álmaí
színeztek tragikussá hát ezt tartsd mindig a szemed előtt és jól rágd
meg mielőtt az ábrándok sikamlós csúszdáira felülnél ahonnan nincs
visszakapaszkodás csak a nagy csúszás a kezdetben kéjes zuhanás az addig
elérhetetlen közelségének mámora ahogy a vágyakból kalapált álmokból
szőtt tarka légvár-egyveleg úgy mászik a képedre hogy már-már igaznak
hiszed egészen addig a végzetes pillanatig amíg be nem telsz a látvány
puszta csodálatával és el nem fog a vágy hogy elérd hogy megérintsd
az üvegajtó csábító kilincsét na hát ekkor kezdődik a sodródás ekkor
válik a létezés émelyítővé ekkor váltja fel a kellemes bizsergést a
kiábrándultság szédülete és ha egy végső és elszánt lendülettel ki nem
szállsz elnyel az a döbbenetes szakadék mely az ábrándok igaznak hitt
világa és a valóság rettenete között tátong ilyenkor zuhansz magad
alá és temet el a saját súlyod ilyenkor érted meg azt az amerikai
veteránt aki emlékei elől az erdő magányába menekült miután bár
portlandben hajtotta álomra a fejét vietnám borzalmaira ébredt és
majdnem megfojtotta a réginek hitt fiacskáját keltegető édesanyját aki
nem vette észre hogy ez a mostani már nem az a jól ismert kisfiú de
ha mindez még nem elég akkor jusson eszedbe hogy már neked is nyomtak
fegyvert a kezedbe igaz az az egy év afganisztánhoz képest csak egy
rosszul megírt és tehetségtelenül eljátszott tragikomikus operett nem
más de emlékezz ennyi is elég volt ahhoz hogy éjszakáid és borúsabb
ébrenléteid is megteljenek keserűséggel és legalább másfél évnek kellett
eltelnie míg végül a menetrendszerűen érkező emlékek végre késni
kezdtek majd fokozatosan elmaradtak bár az Idő jótékony
szúnyoghálóját
időnként még ma is valami megmagyarázhatatlan
mazochizmus tépi
darabokra és ilyenkor tapad a hátadra a ruha és ébredsz kalimpáló
szívvel hát ilyenek lehettek szegény fitzgerárd álmai is csak ő mélyebbre
45

merített vagy lehet hogy csak az edénye volt nagyobb vagy talán mind
a kettő de végül is ez is mindegy lásd a te álmodozásod sem vezet
sehová vedd már tudomásul hogy egyszer (az utolsó kivételével)
mindig
jel kell ébredni és az álmok kábulata után a jelen
kilátástalansága
sokkal kérlelhetetlenebb
mint a józan számvetés esetlen őszintesége hát
ezért mondom hogy ne álmodozz különösen ha nem akarod örökösen
önkéntelen éji álmaidat keseríteni (hol vannak már azok a régi ártatlan
kamaszemlékek
mikor először fejlett nőkkel álmodtál) csupán egyet
tehetsz újra és újra átrágod azt amit eddig tettél azért hogy az Idő
alattomos tehénlepényeibe
ezután lehetőleg csak akkor lépj bele ha az végképp
elkerülhetetlen
és megtört kétkedéssel figyeld a jelent a jövő nos a
jövő meg úgyis jön a megszokott hosszúlépéseivel magától csupán ez
minden amit tehetsz érezd át te is egy újabb nemzedék vesztét és azt hogy
szegény fitzgerard miért sírt meg zokogott és miért vedelte a piát mást
úgysem tehetsz a torkunkat a mások által kezünkbe adott késsel
mi magunk vágjuk majd el
(1989.)

Préselt párák panasza
ezt a mezőt lekaszálták a virágok
egymás mellett mártják szép fejüket a por
lágyan ölelő mocskába és furcsa kór
támadt meg én is hangok nélkül
kiáltok
itt hol vetés nélkül aratnak
valaki
szánjon meg végre már a végső perc ketyeg
levegőnk már nincs az örvényből mentsen ki
minket törékeny véreinket áldja meg
félsz hogyne félnél hiszen mindig
egyedül
voltál görcsölsz hogy sohasem tudtál magad
lenni hogy sokakat dühít hogy a hajad
hosszú de a végső tíz év már hegedül
rajtunk undok férgek néma torkán a kés
halkan sírdogálunk nagyokat nyög a prés
(1990.)

46

Dzsungeltörténet
„Az ember . . . ragaszkodik az őserdőhöz,
amelyben eltéved . .."
HEVESI ANDRÁS
(bevezetés: a rengeteg rémei)
rémisztő ez a dzsungel ez
az ezerféleképpen
zsongó
fásult-fülledt
kábulat hol
kígyóként
tekergő
eltévedt
magánutak
keresik egymást s
ölelni vágyó püffedt
liánok
fojtogatják
társaikat míg a
lomha lepkék a
tolongásnak
e magányos csavargói
halkan
magukban
dünnyögve
találgatják hogy vajon
mit is keresnek
itt
(a t ö r t é n e t : t u l a j d o n k é p p e n semmiség)
lépj rám — könyörgött a halni
vágyó csiga a jóságos
elefántnak
nem — mondta közömbösen
a
köztudottan jóságos elefánt és
rálépett a (nyilván)
halni
vágyó megtört csigára
(epilógus No, 1.: „minden út Valahová vezet")
a dzsungelen át mindenki
számára
csak egyetlen út vezet
(epilógus No. 2.: n o c o m m e n t )
eltévedtem
(1991.)

47

VERESS MIKLÓS

Egy feljelentés elő- és utóélete
avagy Cinzanótól a Vilmoskörtéig
II.

SZELEPDUGULÁS
Lelkiismeretfurdalásosan írok most egy olyan év történetéről, mely sorsunkat végletesen meghatározta. Nem biztos ugyanis, hogy akik olvassák,
ugyanazt látják, amit szeretnék. A Mozgó Világ történetéhez és nálamnál is
későbbi históriájához más adalékok is szükségesek. A legfontosabb, hogy miért hozták létre (hiszen létezett már jó néhány irodalmi, művészeti, valóságfeltáró lap), ha a kezdetektől olyan sok támadás érte. miért lett periodikumból kéthavi, majd havonta megjelenő újság? Miért kell művészi módon megalkottatni egy botránykövet, amit azután már botrányosabb lenne megsemmisíteni! Mindezekre olykor burkolt, máskor egészen nyílt válaszokat kapott
a szerkesztőség, mint ahogy az egész fiatalnak titulált művészeti értelmiség
is. Máig is jól emlékszem a kultúrpolitika egyik, végzettségénél fogva is irodalombarát képviselőjére, aki — minthogy a lapot és munkatársaimat védtem
szokásos értékelési beszámolónkon — megjegyezte: Ne értsem félre a helyzetet, nem azért hívtak oda, hogy meghallgassák a beszámolómat, ámde, hogy
elmondhassák kritikáikat. Kit miért fizetnek. Bűnöm csupán annyi, éppen
ezért, hogy nem fogtam fel: aki társadalmi módszerként elfogadja a cinizmust, előbb-utóbb hozzászokik használatához. Ráadásul egy cél érdekében, és
ezek szerint erkölcsösen.
Legújabb kori históriáinkban is van azonban korszakolás, aszerint, hogy
bármiféle uralkodó rezsim mit akart. A sajátos módon konszolidált hatvanas
években a kultúrpolitika még nem tartotta feltétlenül szükségesnek, hogy
odafigyeljen a generációs torlódásra, mert — a kiegyezéses klasszikus nemzedék mellett az '57 utáni elkötelezettek is nagy sikerű müveket alkottak, miközben egy már krisztusi korba érkező — több csoportra is osztható — társaság nehezebben édesedett hozzá a kompromisszumokhoz. Jellemző tünete
volt ennek az időszaknak, hogy a nagy csinnadrattával megrendezett 1969-es
lillafüredi találkozót olyannyira sikertelennek minősítette a pártvezetés, hogy
legközelebb. Hatvan városában már nyoma sem volt a negédeskedésnek, amikor ismét összeröffentették az úgynevezett ifjú írókat, sokkalta inkább burkolt és nyílt fenyegetéseknek. Ez utóbbiról magam akkor, 1972-ben a Délmagyarországban írtam, nem tudva arról, hogy — mint azt Mózsi Ferenctől
megtudtam — pro domo volt: tiltatott minden a nyilvánosság számára. Kiderült, hogy a Mozgó Világ továbbra is csak rendszertelenül jelenhet meg, és
a kiadásával megbízott ifjúsági szervezetnek sincs olyan művészeti programja,
amelyet el lehet fogadni.
A hetvenes évek közepére megváltozott a szituáció: lehetségessé vált
a párbeszéd is, amelyet főként a központi irányítás kezdeményezett. Sokan
— így jómagam is — híve lettem annak, hogy a létrehozott vagy -hozandó
48

ifjúsági művészeti csoportoknak akkor is hivatalosan elismert bázisokra van
szükségük, ha társadalmi és politikai véleményük nem is egyezik a fenntartókéival. Ebben az időben ugyanis már három színtéren folyt a küzdelem:
a támogatás és tiltás mellett a tűrés fogalmával is számolni kellett. Mindkét
félnek. A politika irányitóit a kívülről megbuktatott reformgazdaság is elég
nehéz helyzetbe sodorta, melyről el kellett terelni az országos figyelmet.
A fiatal értelmiség figyelmét egyszerűbb volt azzal lekötni, hogy — ha korlátozott mértékben is — hozzáférhet jogaihoz, s így sok minden engedélyeztetett. Évek múltán jöttem rá, hogy mindez egy olyan elavult lokomotív közlekedtetéséhez volt fontos, melynek elrozsdált kazánja, ha tovább feszül, nem
tudja a nyomást kibírni. De csak 1980 végén hallhattam saját írói és szerkesztői fülemmel, hogy megszűnt az a „szelepfunkció", melyet művészeti és
szociológiai csoportosulásoknak, avagy éppen a mindezeket egységesítő Mozgó
Világnak szántak.
A szellem tehát éppenséggel nem a palackból szabadult ki, hanem a központilag rendszeresített intézmények tartályából, a különben mindig ellenőrzött szelepeken át. S történt mindez akkor, amikor a „magas" politikában is
újabb meg újabb harcok kezdődtek, vagy éppen folytatódtak, s nem tartozott
a hálás feladatok közé valakinek továbbra is védeni a fiatal művészet hadállásait. Olykor azért nem, mert leírt, lefestett, pódiumra vitt gondolatai voltak túl radikálisak, másszor, mert nem a közérthetőséggé degradált tartalmat
választotta azok kifejezéséhez.
FELGYORSULT IDŐBEN
Minden történet azért emberi história is egyben, hogy elérje majdan végkifejletét. Ám az is igaz, hogy a kulisszatologatók a színpad hátterében nem
mindig értik, mit súgnak az előtérből Poloniusnak, mint ahogy Hamlet is
idegbajt kapna, ha nem érkezne meg időben a szellem. Végeredményben
mindegy, csak az a fontos, hogy a néző ne sejtsen semmit. Mégsem árt, ha
valamit tud a „deus ex machináról" is. Arról például, hogy — az előbb fölsoroltakon kívül — mi határozhatta meg a Mozgó Világ sajátos helyzetét, ha
úgy tetszik, politikatechnológiailag, kezdetektől fogva, de különösen az 1980as évben! Ami történt, ugyanis az szoros összefüggésben volt mindig a többszörös felügyelettel.
Az Illyés Gyula verseimét viselő lap elsősorban a KISZ KB orgánumaként kapott működési engedélyt, s ezt impresszumában is kénytelen volt hirdetni. Az ifjúsági szervezet és annak kulturális vagy agit-propaganda osztás a i azonban éppúgy alá voltak rendelve központilag az MSZMP illetékes
szerveinek, mint ahogy a második számú felügyelő szerv, a minisztérium,
v
agy miként az egyes helyi pártapparátusoknak a tanácsiak és a KISZ-esek.
Előállíttatója, az Ifjúsági Lapkiadó Vállalat is ugyanezen szisztémán alapult,
nemkülönben pedig azoknak a nyomdáknak politikai mechanisztikája, hol
éppen készült a lap. Természetszerűleg, ezeknek a nyomdáknak párt-, állami,
KlSZ-es és szakszervezeti vezetői sem képezhettek kivételt az alól, hogy felelősséggel viseltessenek, mit nyomatnak, köttetnek — tegyük tehát fel, hogy
jobban függtek — a fővárosban is — egy-egy kerületi főnöküktől, mint a
felsorolt szervektől, ugyanakkor legalább annyira a budapesti párt-, KISZ-,
szakszervezeti bizottság illetékeseitől is. Ha még hozzávesszük mindehhez,
4§

hogy kulturális lapok tekintetében gyakorta alakultak ki viták a sajtóval és
a kultúrával megbízott titkárok stb. között, akkor érthető, hogy bármely
közleményért bárki felelősségrevonást követelhetett, más ellenőrző szervekről
és intézményekről nem is szólván. Ennek az őrült logikának folytán máris
jobban érthető, hogy — mondjuk — a budapesti KISZ-bizottság munkabizottságának három tagja miért és hogyan merte megtenni följelentését, melyről
a lapot finanszírozó KISZ KB illetékesei csak az utolsó percben értesülhettek.
(Mellesleg, ugyanilyen képtelenség volt, hogy az Írószövetség felügyeletileg
ugyanúgy alátartozott a kerületi bizottságoknak, mint azok papír szerinti föJötteseinek, vagy hogy a Tájékoztatási Hivatal is hasonló gondokkal küzdött!)
S akkor még kevéssé utaltunk arra: miként küszködtek vidéki folyóiratok é»
— sok esetben — vallási lapok!
Am vissza a Mozgóhoz! Az a szerkesztőség, mely a havilaphoz toborzódott, 1980 nyarán mar nem hátrálhatott meg. Főszerkesztője is csupán belekénytelenkedett egy kompromisszumba.
AZ ARANYÉREMESÖ SARÁBAN
Csak a nyár perzselte levelek hulladoztak, amikor megérkezett a telefonüzenet a KISZ KB-ból, melyben addigra új munkamegosztás alakult ki. Barabás János, ki éveken át harcolt a folyóiratért, s különösen annak szociográfiai rovatáért, más állásba ment. Az első titkár, Maróthy László pedig —
csak pletykából tudtuk — a sikeres, ámbár csonka moszkvai olimpia után
fontosabb pozícióhoz szeretett volna jutni, és csak arra várt, hogy a számára
immár kényelmetlenné vált Mozgó Világot megregulázza, mert a szervezetet
továbbra is amiatt érte a legtöbb támadás. Mindazok, akik a fiatal művészetet, értelmiséget támogatták inkognitóban, elfogadható javallattal voltak nyári
számaink botrányosnak kikiáltott közleményei után. A szerkesztőségben kisebbfajta lázadás tört ki, amikor beleegyeztem abba, hogy az imprimatúrát
elküldöm a kulturális osztálynak. Csak akkor nyugodtak meg a kedélye!;,
amikor megtudták, hogy eredetileg — voltak fenyegetések is — a kéziratokról lett volna szó. Ám T. O., azaz Olvasónk, mindazok után, hogy észrevehetted: már a nyomdában is mások fürkészték a lapot, mint a KISZ Kii
alkalmazottjai — mennyivel több volt megint az esély a túlélésre így is! Akkori logikám szerint. Attól kezdve pedig csupán — ha már kérték — azt a
kinyomandó példányt postáztattam, melyen változtatni már több százezer forintjába kerülhetett az ifjúsági szervezetnek és vállalatának.
Valószínűleg sokat meditáltunk Bikficcel, vizslámmal is akkor, a városligeti őszben. Beke Lászlótól készültünk közölni egy Hajas Tibor-esszét, annak
miján, hogy a művész elhunyt autóbalesetben. Hajnóczy egyre-másra hozta
botránygyanús, kitűnő novelláit, amikor arra kellett fölszenderegni, hogy az
Egyetemi Nyomda igazgatója, Sümeghi Zoltán föl akarja mondani a Mozgó
Világ előállítására kötött kiadói szerződést. Petrus Györggyel, az Ifjúsági
Lapkiadó igazgatójával ezek után volt szerencsém végighallgatni az üzemi
négyszög (párt-, állami, szakszervezeti és KISZ-vezetők) monológjait, hogV
folyóiratunk munkás tárgyú szociográfiáiból levonatokat készítenek a tipog'
ráfusok, s ezzel megmérgezzük az üzem légkörét. A botrány egyébként Hajnóczy Péternek egy (éppen mint volt nyomdai melósnak) kisded novellája
körül tört ki, mely ösztönző elem címmel később már kötetben is megjelen'
50

hetett. Pedig ártatlan kis írás volt: csupán arról volt szó benne, hogy egy
elhanyagolt nyomdában dolgozó fiatalembernek nincsen semmi sikerélménye,
ráadásul környezetének sem, ezért, amikor egy nagyot sikeredik csinálnia az
üzemi vécében, azt ott hagyja — s attól fogva mindenki jobban érzi magát.
A lap — természetesen — szedés utáni állapotában volt még, csak a nyomdán belty tudhatta valaki, hogy miről is szól.
Az Egyetemi Nyomda akkoriban vállalkozott arra, hogy kiadjon egy képes bibliát, mely nem éppen a megszokott szentképeket tartalmazta. Utalnom
kellett erre is. A KISZ-titkár szerint azonban arról nem készültek levonatok,
nem érdekelte annyira a munkásokat. A tárgyalások végén abban egyezett
meg a szerkesztőség, a vállalat és a nyomda, hogy fölmondási időnek nézhetünk elébe, majd fölkérést kaptam, hogy cseréljem ki az inkriminált írást.
A szerző nem volt boldogtalan: díjat kapott, mi meg tőle engedélyt a cserére.
Hajnóczy paksamétányi tárcanovellát hozott be, amelyből A kéz címűt választottuk ki pótlásul. Az Ifjúsági Lapkiadó és a KISZ KB vállalta a többletköltséget, mellyel az ív teljes kicserélése etc. járt. A politikai expressz azonban tovább robogott: a SZOT országos kongresszusán a Franklin Nyomda
„egyszerű" szakszervezeti küldöttnője — mert Kádár János jelenlétében
hozzászólhatott — kikéri a munkásság nevében azt a cikket, mely természetesen még nem is jelent meg. Nevezett Zombori Ildikónak, akit Alexa Károiy
azonnal fölhívott, ugyanilyen természetességgel, volt külön telefonvonala, ami
még akkortájt sem járt volna minden nyomdai dolgozónak.
HÁROM A MAGYAR IGAZSÁG
Ugy emlékszem, november 18-án vagy 19-én, mert nem tudom, hogy
Jenő vagy Erzsébet napján, maga Maróthy László kéretett magához. A beszélgetésről nem készült jegyzőkönyv, de halálomig őrzöm ennek is emlékezetét. Az első titkár figyelmeztetett arra, hogy a Mozgó Világ működésével
kapcsolatban többször is kifogásokat emeltek bizonyos munkatársaim —
elsősorban Alexa Károly és Berkovits György — ellen, s hogy lapértékelésen
számtalanszor hívták fel figyelmünket működésünk politikai veszélyeire. Közölte velem azt a tervét, hogy a folyóiratnak jobb volna, ha újra kéthavivá
válna, s amennyiben egyetértek vele, szerkesztőbizottságot neveznek ki ismét
fölé, melynek — hogy verseket is tudjak végre írni — magam lehetnék a
főnöke, magasabb fizetéssel. Örkény jutott eszembe akkor arról, hogy mi
csak magunk elé nézünk, Berkovits, aki elküldött a franckarikába, mert épPen akkor állítottam meg a „Nyujork" előtt, amikor családi gyász érte, s én
e
gy memorandum aláírása miatt könyörögtem, hogy miként írjak jelentést,
Mert nélküle nem tudnék tovább lapot csinálni; a válságstábként redakciózó
egész szerkesztőség. Az, hogy a lap miatt vállaltam KISZ KB-tagságot is —
Majd minden megvilágosult.
Becsületszavamra vállaltam, hogy nem csinálok botrányt, ha nem zúzzák
az ú j számot, és a szerkesztőségből kineveznek helyettem valakit, éppenséggel talán Reményi József Tamást. Visszafejlesztésről pedig szó sem lehet,
Mert akkor valóban botrány lesz. Az első titkár minderre szavát adta,
Megnyugodva mentem át a reprezentatív szökőkút mellett, a portásfülkén
fólra is, majd egy kettes villamossal a Kossuth térig, hogy a Nimród sörözőjeben egy fröcesel leöblítsem mindazt, ami még a torkomba szorult. Aztán
51

— beszólva feleségemhez — át a Mozgó Világba. Volt egy kis vita — néhány
órás —, hogy jobb volna vállalni a botrányt, de aztán hallgatott rám munkatársaim többsége, s ráadásul Reményi is, kivel együtt indultunk másnap a
debreceni irodalmi napokra.
Türelmes Olvasóm, ha alólad még nem húztak ki hokedlit, netán iskolaszéket — nem tudhatod, mi történt egy óra múltán lélekben fölszabadult
magammal! A telefonnak ugyanis az a szokása, hogy csörgőkígyóvá is léphet
elő: mint akkor. Annak az értelmiségnek, mely annyi minden elfogadására
kényszerült, voltak ugyanis erkölcsös lényei, akik nehezen viselték el az etikátlanságot. Ketten is figyelmeztettek tisztességgel ugyanabból a székházból,
hol a lap léte miatt lemondtam: máris le van adva az ukáz a bezúzásra,
visszafejlesztésre. Kétségbeesve hívtam munkatársaimat: kit még a szerkesztőségben, kit barátaimnál, de többjüket elértem. Gondolkodtam a sajtótörvény adta lehetőségeken is. Mire lakásunkon összejöttek, már piszkozatként
kész volt néhány fogalmazvány, ugyanúgy, mint az egy évvel ezelőtti tavaszí
áhítatkor, midőn megszólalt szociográfiai rovatvezetőnk gyűrt hangja: öreg,
eszerint megint föl vagyunk jelentve?
A többi már csupán technikai kérdésnek bizonyult: a Tájékoztatási Hivatalhoz elküldeni egy pontos beszámolót arról, hogy ki és hogyan akadályozza a törvényekkel ellentétben a Mozgó Világ működését, ennek másolatait rövid levelek kíséretében postázni néhány helyre, valamint egy hosszabbat elküldeni a KISZ KB első emberének is. Aztán már csak lefeküdni,
aludni, ébredni, összepakolni, debrecenizni. Még emlékezni a hajnali gyorsír.,
a bevezetőre, hozzászólni, kimenni a K-telefonhoz, hogy másnap hajnalban
azonnal vissza Budapestre, mert Aczél György vár bennünket. Tehát: aztán
aludni, virradni, taxizni, reggelizni a fővárosban egy bisztróban Reményivel
együtt, gyalogolni a Parlamentig. Fölmenni, leülni, várni, mert valami külföldi küldöttség érkezett a Ferihegyre. Kóvályogni az alagsoron át egy étteremig, megrendelni a pacalt, otthagyni, mert várnak. Vészjóslatást bírni, reménykedni, megbeszélni, megtudni, mi is volt a cél, hogy nem zúzzák be.
nem fejlesztik vissza, de gondolkodni kell azután, ha majd a JAK is jön.
mely szintén ugyanaz, de a botrányt jobb kerülni.
UTÓHANGOK
Mindenki másként emlékezik. Ha egy gyík farkára valaki rálép, az leszakad, s nem tudható, hogy mire emlékszik az a kis furcsa micsoda, amely
majd éppoly eleven része lesz e hüllőnek, mint elődje. A gyík bizonyosan
gyorsabban felejt, az is, aki megcsonkította. S vannak egyéb körülmények
is: milyen volt a fű, a hangyák mennyire nyüzsögtek. Arról sokáig elmedítálgattam, hogy mi történik, ha akkor, amikor végül is összejött a Mozgó
Világ egész szerkesztősége, nem figyelmezek a felhangokra: vagy irányvonalat változtatok, vagy pedig más vigye tovább a lapot! Máig is úgy érzem,
az volt becsületesebb, hogy megértettem, amit aztán 1980 végén megírtam
irodalmi levélként is a kultúrpolitikának: nincs további erőm. Az elvarázsolt
kastélybeli tükrökre emlékeztettem, melyekben torznak bizonyulhat egy szép.
egészséges arc, de ugyanígy egészségesnek és szépnek az, ami eleve eltorzultAczél György 1980 decemberében — levelemet megelőzően — egymás
után fogadta a JAK vezetőségét, majd a Mozgó Világ egész szerkesztőségét52

Minden mondatán átütött, hogy tudatosítsa bennünk: megmentette a folyóiratot. ezért elvárja, hogy éles kritikáját együtt és külön-külön is ellenkezés
nélkül hallgassuk végig. S ugyanígy hozta tudomásunkra, hogy irányváltoztatást kíván mindenkitől, de főként tőlem. Gondolkodási időt kértem, bár
már előre tudtam, hogy erre képtelen lennék. Szerkesztőtársaim, de az egész
redakció is amellett volt, hogy embereljem meg magam, s ha már annyiszor
meg tudtam írni egy-egy vezércikket, míg a következő oldalakon éppen az
ellenkezője bizonyosodott be — még utoljára megtehetném. Aztán ugyanott
folytatjuk, ahol abbahagytuk, nem törünk meg. De ehhez már sem elég erőt
nem éreztem magamban, sem elég cinizmust. Az év karácsonyára megírtam
iemondólevelemet, azzal a fenntartással, hogy az 1981-es első három számot
még nevemmel jegyzem, s márciustól térek vissza az Élet és Irodalom
szerkesztőségébe, ahol főmunkatársként örömmel fogadnak. Annyit azonban
kikötöttem ismét, hogy csak akkor, ha azokból keríti ki az ú j főszerkesztő,
akik a fennállásának ötödik évfordulóját ünneplő lap redakciójában voltak
társaim.
Az élet kegyetlenül bizonyította, hogy sejtéseim nem voltak alaptalanok.
Három családi temetés követte szinte végzetszerűen egymást: előbb édesanyám maradt egyedül, mert elhunyt második férje, másfél hónappal később
feleségem édesapja, majd éppen ugyanilyen hathetes periódus után maga anyám
is követte őket. Apósom éppen azon a februári napon halt meg, amikor a KISZ és
Párt KB, s természetesen a vállalat képviselőinek jelenlétében zajlott ünnepélyes búcsúztatásom. Szerencsére mindazokkal, akik ismertek és szerették a
Mozgót, sikerült megbeszélnem, hogy megalázónak érezném, ha ebben a helyzetben valamiféle kitüntetést kellene átvennem. Bármi nevetséges: ehhez is
protekció kellett, így egy művészi kerámiát kívántak volna átnyújtani. Már
bontottuk volna a konyakot, amikor titkárnőnk, a feledhetetlen Györgyi riadtan dugta be fejét az ajtórésen: Miklós, egy pillanatra, sürgős! A telefonban
pedig feleségem kolléganőjének elszorult hangját hallottam: Siessen, ha lehet,
mert Ilonka sírógörcsöt kapott, meghalt az édesapja. Titkárnőnk szótlanul
nézett, látta, hogy remeg a kezem, s egy pohár konyakot tett elém. Fölhajtottam, s éppen mélyet lélegeztem volna, amikor kilépett a másik szobából a
KISZ KB kulturális titkára, Köpfné, s megrovólag jegyezte meg: Miklós,
mindnyájan rád várunk, te meg i t t . . . Elnézést, mondtam, épp most halt meg
az apósom. Ideges félkacaj volt a válasz: Na, és téged ez ennyire l e s ú j t . . . ?
A kerámiának még volt szerepe további életemben. Miközben temetési
ügyeket intéztem, fülembe jutott a hír, hogy a Mozgó Világ márciusi számát
néhány ismét merész — például a magyar narkomániáról szóló, és szipósok
fotóival megtűzdelt szociográfia stb. — közlésünk miatt be akarják zúzni.
Ezért, amikor a szerkesztőségi példányomat megkaptuk, azon nyomban postáztuk, széthordtuk, úgyhogy a helyszínre másnap érkező vállalati megbízottak csak néhányat tudtak elkobozni. Utcára, előfizetőhöz természetesen nem
került. Ám már hiába írtam újabb tiltakozó leveleket mindenfelé, hiszen az
impresszumban még az én nevem szerepelt, csak azt a választ kaptam, hogy
már nem vagyok főszerkesztő, Reményi Jóska pedig azt, hogy még nincs kinevezve. Megértő Olvasóm, ezek után nem lett volna érdemes belépned itthom dolgozószobámba, mert az a szerencsétlen művészi kerámia ezer darabban
borította el a szőnyeget. Már csak ehhez volt erőm.
Egy kis türelem: közeleg a történet vége! Édesanyám április elején bekövetkezett halála után és a hamvasztása miatt — mert Kaposváron nincs ez

utóbbira lehetőség — elhúzódó temetése közti időszakban tartotta a KISZ azt
a kongresszusát, mely a volt KB-tagokat búcsúztatta, és megválasztotta az
újakat. Tudott dolog volt, hogy Maróthy László már megnyerte a politikai
derbit, és a fővárosi pártbizottság első embereként folytatja áldásos tevékenységét. Minden úgy zajlott le, mint annak előtte, azzal a különbséggel, hogy
jobbnak látták, ha ezúttal a művészeknek fenntartott helyek egyikére nem
író — pláne költő, szerkesztő — kerül, hanem egy színész: Hegedűs D. Géza.
Szerettem volna neki gratulálni a bankett konyakkal és Vilmoskörtével folyó
kánaánjában, de a volt első titkár lefoglalt magának. Barátilag jegyezte meg:
tudom, hogy nagyon megsínyletted ezt az évet, de látod, más az irodalom,
és más a politika!
A többi néma csend, azaz: mégsem. A szerkesztőség lakásunkon búcsúbankettet tartott, s ezúttal olyasmivel tüntettek ki, amit valóban megérdemeltem: Ipolyi Arnold Magyar Mythológiájával. Búcsúzóul pedig egy miniatűr
Mozgó Világot is átnyújtottak, melyben voltak rajzok, KISZ-tagkönyvfedél,
s mellettük e koremlék, vers formájában:

Szerkesztőségi nagydolgozat
(piszkozat-tiszta zat)

It is in memory
Krasznij Nyikoláj
E rím-gyönge
alkalmi
rém-zönge
ahely'tt, hogy ragyogna,
csak kukán rözögne,
ha engedné Meiigele Mengyelejevics
professzor,
keménykezű
smasször,
jártas
vívómester,
híresb, mint
Pasteur,
semmit nem restell
az
emberbőr-suszter,
csak úgy mond: passz, tőr,
s elnyel a flaszter.
De időnk már lejár,
hát belibben
Lehárdallamra egy dizőz,
kicsinyég
elidőz,
hisz' roppant
gracióz,
s hogy senki nem hozzá
hát röviden
hozzászól:

szól,

Rém gyönge ez a
kollektíva
— adja elő a korrekt
díva.

Es felhozza ellene —
fejleszteni kellene
(veszélyes a kelleme).
De ezeket nem lehet
itt fejleszteni.
54

Olyan ember kell e' hel't,
ki fej lesz tenni.
Ránk. Ide. Mellénk is.
Ki idegen,
s alkalmaz falánk kést
hidegen...
Bizony, bizony, ez a
kollektivitás
— így Pahlavi Reza —
nem jó, nem vitás.
Egyéni felelősség kell ide
az eszmei zűrzavar hetibe.
Bizony,
elvtárs,
ki pénz helyett most kapol
ne légy hepcjás,
hidd el, van ilyen olvasat:
ez a banda
nékünk nem jó
propaganda.
Jóra nem jő:
szedd csak sorba,
s lásd be, csorba.

vasat,

Nyelve
inkább
a kígyónak látna
hozzád,
s bélelné ki tested
hosszát
mély
csókjával
s
tejfogával.
Ez az, no ez az,
ne remélj
választ,
ha vadruhát
fogtál,
ne várd a
cock-tail-t,
öltsed is fel azt,
hó lélek, hó zseb —
Reményi József
helyett jegyzi
rendre
Szkárosi
Endre.
Istenem, m i t idézgettem volna mindezek u t á n egy meglehetősen ideggyóg y á s z a t s z e r ű é p í t m é n y k i e s s z o b á j á b a n 1981 r a g y o g ó n y a r á n , h a a z t v á l a s z t o m , h o g y h ő s leszek, és t á r s a i m m a l e g y ü t t v á l l a l o m , h o g y i n k á b b s z ű n j é k
öieg a Mozgó V i l á g ? ! Í g y l e g a l á b b m i n d k e t t e n m e g m a r a d t u n k , h o g y é p p e n
a h a s o n l ó s o r s ú T i s z a t á j n a k l e í r h a s s a m f e l j e l e n t é s e i n k széphistóriáját.

55

BÚCSÚ GREZSA FERENCTŐL

Fiatalkori arckép — távolodóban
G r e z s a F e r e n c e t egyetemista koromban ismertem meg, előttem járt
a szegedi egyetem magyar szakára az ötvenes évek elején, közepén. Tekintélye volt előttünk, tudtuk, hogy Kecskemétről jött, ahol Orosz László is tanította. Orosz László, a kiváló Katona József-kutató rövid ideig egyetemi
oktató is volt, így aztán tanítványával Szegeden is találkozott. Az ötvenes
évek első felében a magyar irodalmi tanszéken Baráti Dezső professzorunk
kezdte meg a Juhász Gyula-kritikai kiadás munkálatait, majd Péter László
vezette ezt a jobbára hallgatókból álló csoportot. Ennek volt Grezsa Ferenc
is jeles résztvevője, aki diákköri dolgozataival vitatlan tekintély lett előttünk.
Jószerivel szeniorunk volt, a Juhász-kutatásban az ő vezérletével jártunk
könyvtárba szegedi, nagyváradi, pesti napilapokat böngészni. Amikor Péter
László vezette már a kutatásokat, tudtuk, hogy Grezsa Ferenc hallgatóként
is a második embere ennek a kedves csapatnak. Utóbb látom, hogy az ötvenes évek veszélyei között milyen menedék volt ez a csoport egy egyetemistának. Amikor Grezsa Ferenc a szegedi egyetemen a magyar szakot végezte,
már nem voltak idegen nyelvi tanszékek (az orosz kivétel volt). A modern
filológia nagy hírű képviselői közül többen a magyar irodalmi tanszéken tanítottak, így lett a rosszból jó is a számunkra. így lett Grezsa Ferenc tanára
a régi magyar irodalomból Koltay-Kastner
Jenő, aki italianistaként vált híressé. A XIX. századi magyar irodalmat és a világirodalom újabb korszakát
Halász Előd germanista professzor oktatta. Mindkét professzor legendás
alakja volt a Bölcsészettudományi Karnak, nemzedékek emlékezetében és
anekdotáiban szerepelnek. Grezsa Ferenc Baróti Dezsőtől a fölvilágosodás és
reformkor magyar irodalmát hallgatta, nagyvonalú, sziporkázó egyéniség, aki
G. F. tanulmányai idején dékán, m a j d rektor volt. 0 vonta be Grezsát a Juhász-kutatásba. Mindig híjával volt az időnek, állandóan rohant, s mi utána,
hogy aláírást szerezzünk az indexbe, konzultáljon velünk, vagy a szakdolgozathoz adjon tanácsot. Az ilyen szituációkból keletkeztek azok a sokat emlegetett történetek, amelyek Barótit is jellegzetes alaknak mutatják a szegedi
egyetem ekkori idejében. Grezsa Ferenc Baróti Dezső kedves tanítványa volt.
Rövid ideig Sipka Sándor is tanította Grezsa Ferencet az egyetemen, később
kollégák lettek a vásárhelyi Bethlen gimnáziumban. A mondattant és a finnugor nyelvészetet Klemm Antal Imre, a gyermekien angyali katolikus pap.
a mondattan nagy hírű professzora oktatta, a nyelvtörténetet pedig a nemkülönben híres Mészöly Gedeon professzor, aki mellett ott volt már akkor
kolozsvári tanártársa, asszisztense, Nyíri Antal, aki a népnyelvi szemléietet
56

hintette el tanítványai közt, de tanította Grezsa Ferencet Pásztor Emil is. aki
arról volt híres előttünk, hogy asszisztens létére az órákon vitába bocsátkozott a professzorokkal, és nyelvészetet tanított már ennek az évfolyamnak
Velcsov Katalin, a fiatal, nagyon kedves tanársegédnő. Grezsa Ferenc jó tanuló volt, tekintélyét előttünk nem csak a róla való hírek alapozták meg,
hanem az is, ahogyan a tanárok beszéltek vele (egyenrangúként), és ahogyan
a diákkörökön szerepelt. Hamar észrevettük barátságos, tanárkodé hajlamát,
és kihasználtuk segítőkészségét. A szakirodalomban roppant jártas volt, szórta
a címeket, ha valamiről kérdeztük. Szakdolgozatát Juhász Gyula máramarosszigeti éveiről írta (1956), azt, hogy milyen kiváló munka volt ez, az is bizonyítja, hogy a következő évben az Irodalomtörténeti
Közlemények
közölte.
Érdekes módon a Juhász-életművet is „visszafelé" kutatta Grezsa Ferenc,
mint a Németh Lászlóét. Juhász máramarosszigeti időzése után G. F. az egyetemi éveket kezdte földeríteni, és ezzel a modern magyar irodalom forrásvidékére, a Babits—Juhász—Kosztolányi baráti kapcsolatára derített fényt.
A legendás Négyesy-órák történetét ő írta meg a Juhász Gyula egyetemi évei
(1964) című könyvében, átbúvárolta Négyesy László egyetemi zsebkönyveit,
összeállította ennek a nagy hatású nemzedéknek az előadásait, névsorát. Ez a
munka bizonyította be a magyar irodalomtörténetben, hogy a modern magyar irodalomnak van más forrása is, mint az újságírás. A tudományra és a
világirodalom ismeretére irányitotta a szakma figyelmét. A módszer, ahogyan
Grezsa Ferenc a szorgos és pontos adatgyűjtést végzi, és erre teóriát épít az
első könyvében, jellemzője lesz későbbi munkáinak is. Nem mások által föltört terepen jár, maga fedi föl az ismeretlen anyagot, és tézisei mögött nagyon gazdag adatbányák vannak. Korai műveiben jól láthatók egyetemi
tanárainak irányító kézjelei, de az önállóságra törő fiatal tudós sajátos tudományos módszere is kitűnik már.
Csak most, hogy Grezsa Ferenc meghalt, és az egyetemi közös élményekre gondolok, jut eszembe, hogy tanáraim mellett éppen ő volt az, akinek
a hatására a modern magyar irodalom kutatása felé kezdtem tájékozódni,
korai tudományos publikációi erősen hatottak rám.
Előttem van egy fénykép, 9 évvel ezelőtt készült. Grezsa Ferenc akkor
még főiskolai igazgatóhelyettes volt, és a negyedévesek ballagásán karonfogva megy az alkalomhoz illő vidámsággal végzős lányommal. Nagyon távoli emléket idéz a kép, a vidáman ballagok már nem élnek. Grezsa Ferenc
halálával egy arc távolodik tőlem, a fiatalságunk arca, és ezt nagy-nagy
szomorúsággal veszem tudomásul.
ILIA MIHÁLY

57

Üresebb lett a világ
„Feljött a halál ablakaink alá."
(JEREMIÁS 9:21)

Bekövetkezett, amitől féltünk és szorongtunk. De az, hogy Grezsa Ferencet elveszítettük, ma is hihetetlennek tűnik. Az utóbbi hat évben nemegyszer
sújtotta betegség, egyik rettenetesebb, mint a másik. De újra és újra erőre
kapott, s ebben bíztunk most is. Ám a pusztító kór nem adott több haladékot.
Harmincegy éves volt, amikor — Vásárhely nagy múltú iskolája, a Bethlen gimnázium diákjaként — megismertem őt. Ha a fiatalon is tekintélyes
igazgatóra visszagondolok, a benne megtestesült szigor és liberalizmus, igényesség és megértő emberség ritka egyensúlyát idézhetem föl. Mindenki tisztelte őt tudásáért és humánumáért. Igazi nevelő volt, aki a rábízott közösségért felelt. Tudós tanár, aki remek kollégákkal vette körül magát. A kor
vidéki dogmatizmussal tetézett ideológiája valójában a gimnázium falain kívül maradt. Az iskolai ünnepségeken — akkor még eretnek módon — mi a
Szózatot énekeltük. Énekelhettük, mert Grezsa Ferenc ebben is — mint sok
más ügyben — a személyes erkölcsi felelősség terhét vette magára.
Amikor 1975-ben elfogadta a szegedi tanárképző főiskola hívását, minden bizonnyal a tanításnak és a tudomány gyakorlásának magasabb szintje,
tágabb horizontja vonzotta. Tudományos munkát (Juhász Gyula egyetemi
éveiről) és élő irodalmunkkal foglalkozó tanulmányt, kritikát korábban is írt
ugyan, de irodalomtörténészi-kritikusi életműve akkor bontakozott ki igazán,
amikor főiskolai, majd (1984-től) egyetemi katedrát kapott. Érdeklődésének
középpontjába már a gimnáziumi években századunk egyik legnagyobb írói
és gondolkodói vállalkozása került. A választást az értéktudat és nem a lokálpatrióta elfogultság magyarázza. „Az ember feladatként nyomul be a világba" — mondja Németh László, s Grezsa Ferenc pályája kiváltképpen
szemlélteti a nehéz feladatok iránti vonzódást, a velük való azonosulást.
A hetvenes-nyolcvanas években már nem nézték olyan rossz szemmel, ha
Németh Lászlóval foglalkozott valaki. De a mű változatlanul ott a tűréshatáron; épp a legizgalmasabb tanulmányok és esszék esetében a hatalmi tiltás
reflexei működtek. Az ilyen szempontból nyugalmasabb vásárhelyi korszak
után kezdte vizsgálni Grezsa Ferenc a háborús, majd a Tanú-évek oly sokat
vitatott alkotói szakaszát. Filológiai pontossággal és torzítás nélkül ő írt először Németh és a 20. századi magyar szellemi élet eme forrongó periódusáról.
Az ő érdeme a sokáig csonka életműsorozat hiányzó köteteinek sajtó alá
rendezése is.
Grezsa Ferenc halálával olyan tudós hagyott el bennünket, akinek nem
csak a tudását, de emberi személyiségét is fájdalommal hiányoljuk. Sokszoros
a lázadó keserűség: nagy tudóst, tanárt és tiszta embert veszítettünk el egy
személyben. Alakja távolodóban is tartás és elszántság eleven képe. Talán
kevesen tudják, hogy a Németh László Társaságnak azért nem lehetett ő az
első elnöke, mert 1988-ban, a Tiszatáj betiltásakor — minden manipulációt
elutasítva — a leváltott szerkesztőség mellé állt, „Nem leszek quisling" —
mondta, amikor főszerkesztőnek kérték. Egész lényét áthatotta ez a morális
felelősségtudat, s természetes, hogy irodalomszemléletében is összefonódik
esztétikum és etikum.
58

Tudott és szeretett sokat dolgozni, félelmetes lendület vitte a sokféle ügy
intézésében. A kötelesség, az önfegyelem hőse volt. Mozdulatlanságra ítélve,
a heinei ..matracsírban", a sok szenvedésben sem veszítette el emberi arcát,
emberi méltóságát ama végsőkig megtartotta. A halála előtti napon még fölkerestem. A levegőért, a szavak kimondásáért küzdve is az elvégzetlen teendők nyugtalanították. Ereje utolsó koncentrálásával még elkészítette (magnóra mondta) opponensi véleményét Görömbei András értekezéséről. Utolsó
óráiban az izgatta, hogy ki gépeli majd le a szükséges hat példányban. És
kinél lehet az augusztusi hungarológiai kongresszusra vállalt előadást lemondani? — Grezsa Ferenc nem tart többé előadást — sem a konferencián,
sem ősszel az egyetemen. Hiába várjuk kéziratait, melyek mindig pontosan
és határidőre készültek el. Vele már nem válthatunk szót irodalmi és irodalmon túli ügyeinkről. A tudós szemüveg mögül ezután már nem sugárzik ránk
szeretete és biztatása. Üresebb lett a világ.
Búcsúzunk Tőled, drága Feri! Nyugodj békében! Nekünk pedig legyen
erőnk hiányod elviseléséhez.
OLASZ SÁNDOR

Helytállt valamiért
Kiadói szerkesztői minőségemben ismertem meg Grezsa Ferencet; könyveinek, főként pedig háromrészes Németh László-monográfiájának voltam a gondozója. A hetvenes évek második felében kezdődött munkakapcsolatunk, személyesen is akkoriban ismertem meg, bár hírét már hallottam, néhány írását olvastam, éppen a Tiszatájban, hiszen mint tanulmányíró és kritikus, ő is ennek a
nagy múltú és hagyományú folyóiratnak volt a neveltje; ebben a műhelyben
kezdte megfogalmazni — mindig objektív, de a tárgya iránti szeretetet és megértést soha nem nélkülöző — nézeteit a magyar irodalom jelenségeiről, műveiről, művelőiről és életműveiről.
A munkakapcsolat hamarosan barátsággá mélyült a közös eszmék — elsősorban Németh László müve — vonzásában, akit mint témát és problémát, mint
egész életét és lényét kitöltő feladatot állított íróasztalára a sorsa, s ő becsülettel meg is felelt ennek a rámért — ránehezedett — feladatnak. Ritkaságszámba
Menő, jó erkölcsű irodalomtörténészként, mintha az Ember és szerep szerzője
monográfusa szerzőjének az etikáját is meghatározta volna.
Aki ismeri a nyolcvanas évek magyar szellemi életének a külső-belső viszonyait, az jól tudja, hogy nem volt magától értetődő vállalkozás ez akkoriban.
Mert a „minőség forradalmának" a gondolatkörét, szellemi-művészi útját követve, legfeljebb a „tűrés" kategóriájában lehetett ennek a sokáig tilos gondolatnak az eljegyzettje és képviselője irodalomtörténet-írásunkban Grezsa Ferenc.
Amikor elkezdte munkáját — látszólag visszafelé: a vásárhelyi évek felől — és
a
monográfus mindent tudó és mindent mérlegelő szemével kezdte áttekinteni
Németh László második világháború utáni pályaszakaszát, monográfiájának
hőse már halott volt. Müvének és eszméinek a sugárzása révén azonban változatlanul mégis ő volt a mindenkori magyar szellemi élet legelevenebb — és legnyugtalanítóbb — jelensége, s máig megmaradt annak. Grezsa Ferencnek pedig,
59

aki a hazai opportúnus irodalomtörténet írásának helyezkedő és gerjesztett-szított ellenérzésekből táplálkozó. ..helyretevő kritikájával'' szemben objektív szeretettel tárta föl hősének írói világát és gondolatrendszerét, még azt a kritikát
is ei kellett viselnie, amit Németh László kényelmetlen szelleme, maga is történelmi és társadalmi drámák tragikus hőseként, irritáló igazságaival, művészi és
gondolati diagnózisaival, és tisztázásra, jóhiszemű vitákra váró terápikus javaslataival a húszas évek végétől kiváltott, s kivált ma is folytonosan. — Ezért öltöttek nehezen végleges alakot Grezsa Ferenc könyvei, akárcsak „nyersanyaga"
és bányája: Németh László Életmű-sorozatának huszonvalahány vaskos kötete.
De Grezsa Ferencnek nem csak e hatalmas életmű szinte kimeríthetetlennek
tetsző tárnáit kellett végigbúvárolnia; ahhoz, hogy igaz és helytálló képet tudjon adni e kincseket rejtő és sokáig föld alá süllyesztett területről, rendelkeznie
kellett a lassan mögénk kei-ülő évszázad Magyarországának: társadalmi-politikai
és szellemi-művészeti életének szinte teljes ismeretével, továbbá azoknak a
mélyben munkáló folyamatoknak a történelmi-tektonikus rengéseire is érzékenynek kellett mutatkoznia, amelyek a magyar élet 20. századi útjának a lehetőségeit — és kényszereit — kialakították. Németh László műve ugyanis
azoknak a sokszor letagadott és megtagadott „sorskérdéseknek" a hatalmas
rendező-pályaudvara, amely fölött egyetlen kutató agy számára szinte elérhetetlenül széles enciklopédikus tudás, ismeretanyag és kellő érzékenység biztosíthat csupán hiteles áttekintést.
De aki erre a széles áttekintésre törekszik, mint Grezsa Ferenc tette, s nem
hajlandó a tények: az írói és történeti valóság célszerű kozmetikázására, az
bizton számíthatott arra, hogy valami őrá is ráfröccsen azokból az indulatokból, amelyeket monográfiája hősének az élete és működése váltott ki évtizedeken át minálunk. Az ideológiai őrtornyok reílektorcsóvái Grezsa Ferenc kéziratait is végigtapogatták, de ő nem engedett a ..negyvennyolcból". Nem engedett,
mert megértette, amit egyébként a gyakorlatban — ki tudja, miért? — a legnehezebb, úgy látszik, megérteni, hogy munkája, vállalkozása veszti értelmét,
ha engedelmesen követi ideológiai ellenőreinek sugalmazásait. Ennek köszönhető, hogy a tizenvalahány éven át készülő munka épen és sértetlenül kibírta a
változékony magyar szellemi légköri viszonyok gyakori frontátvonulásait, s amit
el akart, s el tudott Németh Lászlóról mondani, azt el is mondta — hiánytalanul és időtálló érvénnyel. Végigvitte a munkáját és teljes monográfiát hagyott
Németh László utókorára — a kvázi-tudományos fokozatok és címek megszerzése után félbehagyott és dei'ékba tört monográfiák hazájában. Amiért helyt
kellett állnia, azt az anyaggal, a körülményekkel és a betegséggel egyszerre
küzdve, véghez is vitte; ebben rejlik vállalkozása erkölcse, amely az irodalomtörténészi magatartás tekintetében is magasabb rangra emeli munkáját.
Ereje teljében terítette le az alattomos betegség; nehéz elkerülni a közhelyet, amikor ráadásul igaz. Én mégis azt remélem, hogy ötvenkilenc évének
tömérdek termékeny és gazdag pillanatára gondolva, jogunk van azt mondani,
hogy nem élt kevesebbet, mint mi — túlélő barátai.
DOMOKOS MÁTYÁS

60

Emléktöredékek Grezsa Ferencről
Grezsa Ferenc munkásságát mindenekelőtt a Németh Lászlóról írott három
könyve jelképezi. Más példákból is tudjuk, nem csak az utókor emlékezete, de
már a kortársak ítélete is igazságtalan: természetesen Grezsa tanár úr munkássága is szélesebb körű volt annál, mint amit az említett kötetek reprezentálnak.
Gondoljuk csak meg: a három kötet jóformán tíz éven belül jelent meg. S mi
volt a kötetek megjelenése előtt? Ahogy én látom: tanulás, tanítás, készülődés.
És olvasás, sok-sok olvasás. Az én, Grezsa Ferenccel kapcsolatos első emlékem
is ehhez kapcsolódik. Személyesen még nem ismertem, amikor a szegedi egyetemre kerülvén, a (régi) Somogyi-könyvtárban átlapoztam a Tiszatáj régi évfolyamait, az érdekesebb írásokat persze el is olvastam. A régi évfolyamok a lap
egy-egy munkatársának vallomását tartalmazták: Grezsa Ferenc egy mondatára
most is emlékszem: „a legjobban olvasni szeretek". Fellapozhatnám azt a régi
számot, de fölösleges: az én emlékezetemben azóta is. lehet, hogy nem pontosan, de így él ez a mondat.
*

Az egyetemi diákköri konferenciákra Németh László munkásságáról írtam
a dolgozataimat. Szakdolgozatomat is Németh Lászlóról készültem írni. Ilia Mihály javasolta, keressem meg a főiskolán Grezsa Ferencet, számoljak be neki
terveimről. Grezsa tanár urat a főigazgató-helyettesi szobában találtam meg. a
szoba berendezése hivatalra vallott. S a szoba közepén Grezsa Ferenc — eltávolítva magát környezetétől — olvasott. Azonnal a Tiszatájban megjelent vallomás jutott az eszembe. Beszélgetésünk nem tartott sokáig: váratlanul elővette
Németh László vásárhelyi korszaka című kandidátusi értekezésének vastag kéziratát, s a kezembe nyomta: olvassa el. Hetekig tanulmányoztam a kéziratot,
akkor inkább éreztem azt, amit ma már tudok is: Grezsa Ferenc ebben a —
később könyv alakban is megjelent — munkájában a Németh László-filológia
alapozását végezte el.
•

Az idő múlásával egyre többen foglalkoztak Németh Lászlóval: kialakult a
Vekerdi László által többször is emlegetett „nagy család": ebben a családban —
a sok tekintetben különböző gondolkodásmódok ellenére — mindenkinek mego l t a maga szerepe: a Németh-lányoknak, különösképpen Magdának és Ágnesnek, akik az „eredeti" család légkörét hozták ebbe a körbe, Vekerdi Lászlónak,
aki a maga eretnek gondolkodásával mondott igent vagy nemet egy-egy gondolatmenetre, Sándor Ivánnak, aki a gondolkodás eleganciáját képviselte, Cs. Vari a Istvánnak, aki ügyszeretetből adott példát, s így tovább. A szakmai hitelességről Grezsa Ferenc gondoskodott. Ezért is örültem, hogy a hagyományossá
v
áló kecskeméti könyvpremierek keretében elvállalta a JAK-füzetekben megjelent tanulmánykötetem bemutatását. Mintegy félórás előadásáról Lévai Gábor
barátom jóvoltából videofelvétel készült: így nem csak szavai őrződtek meg a
Tiszatáj februári számában, hanem gesztusai is — a kamera segítségével.
#

Azt, hogy milyen emberi tartással viselte betegségét, fájdalmait, minden ismerőse tudja. Mégis meglepődtem, ha egy-egy recenziót, tanulmányt kérő le61

vélre, időnként néha pár hónapnyi késéssel is a következő válasz érkezett: sajnos. beteg voltam, feküdnöm kellett, eddig nem tudtam a könyvvel foglalkozni,
de rövidesen küldöm az írást. S küldte . . .
„ . . . m a g a m r ó l nem sok jót írhatok: egy hónapja ágyban fekszem, kellemetlen és hosszadalmas betegségben, nem tudom, a félévet az egyetemen meg
tudom-e egyáltalán kezdeni'' — írta egy levelezőlapon még 1990 decemberében.
Azóta tudjuk, nem tudta elkezdeni. S mikor 1991 februárjában a magyar tanszék folyosóján jártam, a tanszéki hirdetőtáblán ott láttam a II. félévre meghirdetett Németh László speciálkollégiumának tematikáját. Németh László utolsó
alkotói korszakával kívánt foglalkozni, érdeklődése már régebb óta az 1956 körüli és utáni Németh László irányába fordult, s a lapon, mint egy könyv tartalomjegyzékében, ott sorakoztak a fejezetcímek. Nem tudom, a tervezett könyvből sikerült-e egyáltalán egy résztanulmányt megírnia Grezsa Ferencnek, s azt
sem, hogy a hirdetőtáblán szereplő papírszelet megőrződött-e? De szeretném, ha
megőrződött vola: a Németh László alkotói korszakait bemutató könyvekből a
még hiányzónak meg kell íródnia; s jó lenne, ha ennek szerzője láthatná, miképpen képzelte el ezt a kötetet Grezsa tanár úr.
FŰZI LÁSZLÓ

Grezsa Ferenc sírjára
Alig két éve, hogy búsuló fiak- s leányokként Ella Néni koporsóját állottuk így korty, s most újból fájdalmasan megfogyatkozott Németh László
— és Németh Ella — nagy családja. Meghalt Ella Néni legkedvesebb fiainak
egyike.
Ismét halál! ismét halál!
Minden perc egy új elmúlást hoz!
Kihez vonszoljam
magamat?
A sziklákhoz-e vagy a fákhoz?
A Természet
vakablakát
betörte Krisztus — s Krisztus is már
örök távolba költözött,
s úgy fénylik, mint egy néma kristály.
A halál mindenkit egyesít és egyformává simít, ez volt a középkori haláltáncok nagy tanulsága. És elismétli itt idézett nagy versében Gulyás Pál is;
Mindenki

mögött a halál van.

De nyomban hozzáteszi, hogy egyéni is a halál, mindenki a maga halálát
éli meg:
csak van, aki nagyon siet
s nem látja a tüzet a fában,
s nem látja anyját, a vizet,
s nem látja testvérét, a felhőt,
s nem látja, hogy nő a sötét,
s nem látja, hogy egy ige dönti
romba a föld épületét.
62

Grezsa Ferenc Gulyás Pálhoz és Németh Lászlóhoz hasonlóan nem sietett,
fel tudta függeszteni a sietést, sokáig késlekedett mögötte a halál. Tán mert
ő mindig látta a tüzet a fában, látta anyját, a vizet, testvérét, a felhőt, legfőképpen pedig látta, hogy ha valahogyan meg nem állítjuk, feltartóztathatatlanul nő a sötét. Ezért szegődött ifjan Németh László fényes szavainak
kommentátorául, a régi nemes középkori kettős értelemben értve a szót. mert
tudta, hogy az ideológia, ha útját nem állják, romba döntheti a föld épületét.
Ritka tudományos fölkészültséggel, lelkiismeretességgel, türelemmel, és az
évek során páratlanná növekvő hozzáértéssel tekintett végig Grezsa Németh
László hatalmas oeuvre-jén; teljesítményét sokan méltatták már értően;
triptichonja legutolsó kötetét tavaly decemberben a Medve utcai polgáriban
Domokos Mátyás, még a Szerző jelenlétében. Grezsa tanár úr akkor is. mint
mindig, előzékenyen, kedvesen, mosolygóan, szerényen kommentálta és interpretálta a Tanú-korszak nem mindig könnyen érthető, és egy kis rosszindulattal oly könnyen félreérthető írásait, válaszolt a nem mindig értelmes kérdésekre, tette a dolgát serényen, mintha nem is kínozná a régóta magában
hordott halálos kór. Mert régóta beteg volt, mindnyájan tudtuk, pedig ő
maga erről soha nem beszélt. De találkozásainkon Ilia Miskával, Annus
Jóskával, Olasz Sanyival, Cs. Varga Pistával, Monostori Imrével, Sándor
Ivánnal, Fűzi Lacival, Németh Gigivel és Magdával, Lakatos Istvánnal, Mózsa
Szabolccsal az első kérdések egyike már hosszú évek óta mindig Grezsa Feri
hogylétére vonatkozott. És bár a válasz már hosszú évek óta komor volt. lassan valahogy elhitettük magunkkal, még mi, orvosok is, hogy Grezsa Ferivel
valahogyan másként lesz, ő legyőzi valahogyan, vagy legalább még nagyon
sokáig késlekedésre bírja a halált. Hiszen már jó néhány esztendeje halálhíre
kelt, s lám, utána Csornán milyen életvidámán szólt a szokott precizitásával
és lényeglátásával Németh László pedagógiájáról! S milyen öröm volt okos
szavaihoz fűzhetni a szót! S alig pár nap múlva már Szombathelyen beszélt;
az Engels téri autóbusz-megállóban találkoztam véle a téli estében, amint
hazafelé a vásárhelyi buszra várt. Nem fáraszt ez a sok utazás? — kérdeztem
a fiatal Némethéhez fogható országjáró aktivitását csodálva. Rám nézett a
vastag szemüvegkeret alatt, s a szokott tárgyilagossággal, de szokatlanul komoran felelte: de, nagyon. De nem is, amit mondott, hanem a tekintete: abban ült valami messziről, kimondhatatlanul messziről jövő fáradtság, eltörődés. Én ekkor ijedtem meg először, ekkor értettem meg igazán a baj súlyosságát. De ő még évekig járta ezután is az országot, tanította „Németh Lászlóul" a diákokat, írta kristálytiszta, eligazító recenzióit és kritikáit, s még
tető alá hozta a Tanú-korszakról szóló nagy monográfiát, triptichonjának
befejező darabját. Amíg ezt be nem fejezte, nem engedte magához, késlekedni
kényszerítette a halált. Győzött, s a győzelem jutalma a gyönyörű harmadik kötet.
Többről, sokkal többről van szó Grezsa monográfiái esetében, mint hogy egy
n
agy életmű meglelte a maga méltó méltatóját. Ez sem lenne persze kevés, kivált egy annyiszor és annyira félreismert és félremagyarázott író esetében,
Mint Németh. De Grezsa útja Németh oeuvre-jén át, maga mögött a halállal,
valahogyan más. Németh kedves XI. századából és kedves eposzából véve a
hasonlatot, rolandi hűség ez és rolandi győzelem: Grezsa műve a Németh
László-i életmű szerves és kiszakíthatatlan részévé növekedett. Eggyé vált
vele. Ha lesz még egyszer ebben a szegény és szerencsétlen — ám sok tekintetben mégis szerencsés — országban ép szellemi élet, ha újra természetes
63

normává válhat a minőség. Németh László műveinek a kritikai kiadásában
ott fog sorakozni, pontosan ugyanolyan kötésben, Grezsa Ferenc három
könyve. Németh László vásárhelyi korszaka, háborús korszaka és Tanú-korszaka ezentúl már mindig a hűséges palladin értelmezésében s megvilágításában fog látszani, akár akarjuk, akár se. ö most már örökre az az ember,
aki a nagy kommentárt írta, írhat ezentúl bárki bármit Némethről. Ügy is
mondhatjuk, hogy Németh oeuvre-je ezzel az életét és műveit kinyitó három
nagy kötettel vált teljessé és befejezetté. A friss sírt itt. Vásárhelyen, s ama
másikat ott, a Farkasréten örökre összeköti immár a hűség és minőség kettős
szivárványa, s „mint viharokra emelt nyárderű /' felköltözik az ünnepi magasba". És nehogy azt higgye valaki, hogy ez valahogyan a friss sír diktálta
túlzás, ami a friss halál fájdalmát különben sem enyhítené. Ez egyszerű filológiai adat. A filológiai adatokat ugyanis mindig a halál teszi teljessé, és a jó
filosz, a nagy kommentátor örök álmát a folyton újraéledő adatok és interpretációk őrzik. Amint a mű életét nem kis mértékben a kommentárok és
az interpretációk. De csak az olyanok, mint a mi kedves halottunké. Nem
ok nélkül emlegette Dante az antik bölcsek között Averroest úgy, mint aki
a nagy kommentárt írta: Averrois che '1 gran comento feo. De hadd fejezzem be a másik nagy szenvedő, Gulyás Pál soraival:
Az élet robbanásai
közelednek, az éjszakától
villámok futnak
szerteszét,
és elmossa könnyedet a zápor.
Most emeld fel a szemfedőket!
Fut a halál, mint egy katáng
s az elemek rablánca csörren
az anyag roppant torlaszán.
VEKERDI LÁSZLÓ

64

CZINE MIHÁLY

Magyar irodalom Kárpátalján
MULASZTÁSOK ÉS KUTATÁSI NEHÉZSÉGEK
A legfiatalabb magyar nemzetiségi irodalom a második világháború után
mdult. Élete első negyedszázadáról híradások is alig szóltak. A szovjet oldalon épített műszaki zár Magyarország és a Szovjetunió között jó harminc
e
sztendeig szinte szigorúbb, áthatolhatatlanabb volt, mint az osztrák—magyar határon emelt vasfüggöny; alig-alig szűrődött át rajta valami a kárpáti j a i magyarság életéről. A Kárpát-Ukrajnában megjelentetett magyar nyelvű kiadványok belső használatra készültek; a magyar nyelvű újságok, tankönyvek, prózai és verseskötetek a magyarországi olvasó számára beszerezhetetlenek voltak; a lapokat még a kutatóintézetek, az egyetemek sem igen
rendelhették meg. Hozzáférhetetlenek voltak a Csehszlovákiában, Romániában, Jugoszláviában és a nyugaton élők számára is. Moszkvába, Leningrádba, a Baltikumba, sőt a Kaukázusba is viszonylag könnyen eljuthatott az
lr
odalom iránt érdeklődő, Kárpátalja magyar lakosaival nem szovjet ál'ampolgár író azonban csak véletlenül, ha találkozhatott. A kárpátaljai
Magyar írók előtt még behatároltabbak voltak az utak; csak a peresztrojka
nyitotta meg a Magyarországra vezető ösvényeket, a más országokban élő
rrókkal való találkozás lehetőségét. A nyugaton élő íróknak sem volt módja a kárpátaljai magyarság életével közelebbről ismerkedni, Kárpátalja az ő
f z ámukra is terra incognita, ismeretlen föld maradt. Nyugaton élő magyar
lr
ó szovjet állampolgárságú magyar íróval csak 1989-ben találkozhatott először természetesen. Magam is elégikusan jegyzem ide: Kárpátalja szomszédságában születtem, gyermekkoromban az eperfa tetejéről szerettem volna
látni a máramarosi bérceket. Beregi születésű barátaim vannak, ugyano k a t a dalokat éneklem és úgy ejtem a szavakat, ahogy ők, a nemzetisé
gi-kisebbségi irodalmak eszmélkedésem óta vonzanak, igyekeztem mindenhová elmenni, ahol magyarok nagyobb számban élnek, de Beregszászra. Ungv
árra csak 1989-ben, hatvanéves koromban jutottam el, fél napnál hosszabb
Időre. S végre már nem csak turistaként, de az irodalom munkásaként is.
Talán ennyi is érteti, miért olyan kevés a kárpátaljai magyar irodalomról érvényesen beszélő írás. Az első érdemes — máig érvényes — tanulmány
csak 1970-ben jelent meg az akkor még szigorúan kárpát-ukrajnainak nevetett kárpátaljai magyar irodalomról. Az író Kovács Vilmos, és a költőnek
induló bölcsészhallgató, S. Benedek András volt a szerzője. (Magyar irodalom Kárpát-Ukrajnában.
Tiszatáj, 1970.)
65

S Z O V J E T K É P A K Á R P Á T A L J A I MAGYAR

IRODALQMRÖL

Kárpát-Ukrajna hivatalossága elvetette a történelmi valósággal és az akkori jelen tényeivel számot vető tanulmányt; szerzőit elnémították. A kárpátaljai magyar irodalomról szovjet-kárpát-ukrajnai hangsúllyal igyekeztek
terjesztendő képet formálni. Ezzel a szándékkal mutatták be a kárpátaljai
magyar irodalom első negyven esztendejét is, a Sugaras utakon (1984) című
antológiában.
Harmincöt szerzőtől közölt verset és prózát ez az antológia; a bevezetőt
a Területi Pártbizottság titkára, Mikola Szemenyuk írta, az utószót az egyetem három tanára, Petro Lizanec, Gortvay Erzsébet és Vaszócsik Vera. Nagy
alkalomra készült a kiadvány: az Ukrajnával való egyesülés 40. évfordulójára. A párttitkár bevezetőjének már a címe is beszédes: összetartozó
családban. Alaptétele: az 1944-es változással, illetve az egyesüléssel — a Kárpátontúli Terület (vagyis Kárpátalja) és Ukrajna egyesülésével — teljesült
a kárpátontúliak (vagyis a kárpátaljaiak) évezredes álma; a területet a hatalmas Szovjetunió egésze a legszebb virágzáshoz segítette; a politikai, szellemi életben megvalósult a lenini nemzetiségi politika; oktatás, kultúra,
irodalom — minden a legnagyobb rendben, minden a legszebb virágzásban
van. Az „internacionalizmus és népbarátság eszméire építő szovjet társadalom" korlátlan lehetőséget biztosít a magyar nemzetiségnek is; hagyományaik, nemzeti kultúrájuk őrzésében. Az írók — mondja a bevezető — „bár
ugyanazon a magyar nyelven írnak, amelyen a határainkon túli magyarok, műveikből egy egyetlen, mással össze nem téveszthető közösség — a
szovjet társadalom képe rajzolódik ki". „Az egykori ínség és bánat földjén"
— hangsúlyozza a bevezető — a Szovjetunió magyar polgárai jól érzik magukat. „Arról — olvashatjuk —, hogy milyen lehetőségek nyíltak az önmegvalósításra a kárpátontúli magyarok előtt a felszabadulás után, mindennél többet mond ez az antológia."
Amit Mikola Szemenyuk, a területi párttitkár általánosságban penget,
azt hangszereli Petro Lizanec, az ungvári egyetem magyar tanszékének vezető tanára — képzelt — irodalomtörténeti tézisekre. A „kárpátontúli magyar nyelvű irodalom" — ezt a fogalmat használja — „sikeres szárnyra kapásáról" beszél. „Az alig hihető fejlődési tempó kulcsa" — írja —, hogy „a
Szovjetunióban megszűnt a magyar nemzetiségű író, költő és közönség úgynevezett kisebbségi helyzete." A kisebbségi tudat helyét elfoglalta „a nagy
közösséghez, a szovjet néphez tartozás felemelő tudata"; „a szovjet hatalom a lenini nemzetiségi politika értelmében megteremtett és b i z t o s í t o t t
minden feltételt az itt élő nemzetiségek sokoldalú fejlődéséhez." Az irodalom a szocialista realizmus elvei jegyében, a szovjet valóság talaján, a gorkiji emberformálás igényével fejlődik, nagy elődökre — Lizanec felsorolása szerint — „Arany, Sevcsenko, Ady, József Attila, Puskin, Lev Tolsztoj, Majakovszkij, Solohov, Rilszkij, Ticsina, García Lorca és mások" példájára tekintve.
Szemenyuk és Lizanec voltaképpen csak összegezte a hivatalosan terjeszteni szánt ideológiát: a kárpáton túli terület és Ukrajna egyesülésével a Kárpátalján élők számára megnyílt a boldogság útja. Erről beszélt már Kárpátalja történetének első szovjet szempontú, pályadíjat nyert, magyarul is megjelentetett feldolgozása. Már a címében is: A boldogság felé (1975). Hitetni
kívánták: a kárpátaljai magyarságra is rásütött a nap.
66

A

Nem csak szociálisan, de kulturális vonatkozásokban is. Ezer éven keresztül a magyar, majd a csehszlovák fennhatóság idején nem volt itt semmi — sulykolták —, sem művészet, sem irodalom, csak elnyomás. Az egyesülés hozta a szabadulást, a lehetőségeket. Szabadok lettek, testvériségben
élnek, a szovjet népek nagy családjában. S végre irodalmuk is született.
Volt ukrán irodalomtörténész is, aki érdekesnek találta, hogy ezen a tájon, bár
jó ezer éven keresztül magyar felségterület volt, mégis csak most, a szovjet
hatalom első éveiben jelentkezett két magyar író. Balla Lászlóra és Kovács
Vilmosra gondolt.
MAGYAR TÖRTÉNELMI ÉS IRODALMI HAGYOMÁNYOK
KÁRPÁTALJÁN
Nem így van. Ha a kárpátaljai magyar irodalomnak nincs is szigorúan elkülöníthető hagyománya, mégis egy helyi színekben gazdag, egyetemes magyar kultúra örököse, ezredévre terjedő történelmi és sok száz éves irodalmi értékek továbbvivője. A magyarság történelmi útján Verecke jelenti a
legnagyobb mérföldkövet. „Verecke híres útján" vezette, már a 9. században Árpád fejedelem a népét a Kárpát-medencébe. Vagyis Európába. KárPataiján verték le a honfoglalók az első sátorfákat; a következő századokban ezen a tájon ütközött meg a magyarság a támadó besenyőkkel, kunokkal és tatárokkal. A török ellen legendásan küzdő Dobó István Szerednyén
született, a Kárpátok alól keresztesek, hajdúk indultak Dózsa György, Bocskai, Bethlen Gábor és Rákóczi György seregébe. Munkácsot Zrínyi Ilona
védte, Rákóczi Ferenc Beregszászban és Váriban bontotta ki a szabadság
zászlóit, Esze Tamás talpasai erről a tájról is gyülekeztek. A folklór, a nép
máig őrzi emléküket, számon tartják: melyik faluból és kik szolgáltak a szabadságharcos fejedelem seregében. Szolgáltak ruszinok, ukránok is. Együtt,
ahogy majd az 1848—49-es szabadságharcban, 1918—1919 forradalmaiban, és
a
fasizmus ellen harcoló partizáncsoportokban is.
A magyar irodalomban már a 13. századtól, Anonymustól kezdve jelen
v
an a kárpátaljai táj. A 16. században itt készült az egyik első magyar bibliafordítás: Komjáti Benedek már 1533-ban magyarra ültette Pál apostol
leveleit. Járt erre Bornemissza Péter, a magyar reformáció egyik legnagyobb
ír
ója, s Balassi Bálint, a reneszánsz világirodalmi nagyságú költője. Ezen a
fájón reformált Kálmáncsehi Sánta Márton. Élt itt Petrőczi Kata Szidónia,
s
Ungváron született Gyöngyösi István. A szelíd költő, Dajka Gábor is itt
tanárkodott, s Kölcsey, a Himnusz szerzője Huszt várának romjait látva fogalmazta egyik legszebb hitvallását. Petőfi versben és útileveleiben emelte
az
Öröklétbe Kárpátalját. A gyermek Bartók Nagyszőllősön hangversenyezett először, s az Ungváron tanárkodé Szabó Dezsőben rémlett föl az Elsodort
falu látomása. Kárpátalja szülötte volt a költő Pásztor Árpád, a teoretikus
^ócza János, a prózaíró Illés Béla és a sarlós Ilku Pál; ők már a múlt század végén, illetve a 20. század elején. A kisvárosi értelmiségi élet a századforduló körül már számos literátort is felnevelt Kárpátalján; Ungváron megalakították a Gyöngyösi Társaságot.
A századforduló táján Ungvár már-már egy táji irodalmi központtá válás
reményét is nyújtotta. Kétnyelvű literátus emberei (Csopey László, Szabó
Éde, Finciczky Mihály, Lehoczky Tivadar és mások) tudatosan törekedtek
a magyar—orosz, magyar-ukrán irodalmi kapcsolatok teremtésére; az orosz
ás ukrán irodalom klasszikusainak és korabeli alkotóinak egy részével az ő
fordításaikban ismerkedhettek meg az olvasók.

Trianon szétfújta Ungvár eme lehetőségeit. írástudói szétszóródtak, másutt, más területeken keresték boldogulásukat. Néhányan azért maradtak a
tájon, s új emberek is feltűntek, akik az induló szlovákiai magyar irodalmat gyarapították, de már a Kelet-Szlovákia fővárosává lett Kassához kapcsolódva. A Beregszászon, Nagybegányban és Ungvárott tanárkodé Rácz Pál
(1888—?) a Kárpáti Híradót szerkesztette, s a társadalom perifériájára szorult emberekről írt anekdotizmusba hajló, különös történeteket. Simon Menyhért (1897—1952) verseskönyvei Munkácson jelentek meg. Érdemes szerepe
volt a kelet-szlovákiai magyar irodalom szervezésében; alapítója volt — Darkó
Istvánnal együtt — a Magyar Írásnak. Az Ungváron élő Nátolyáné Jaczkó
Olga (1895—1970) szociális érzékenységgel és részvéttel ábrázolta a Kárpátok
alatt élő falvak nyomorúságos életét.
Prózában Tamás Mihály (1897—1967), Beregszász építésze alkotott legjelentősebbet. A vidéki kispolgárságot írta derűs, érzelmes színekkel. Regényeit (Mirákulum, 1932; Két part között fut a víz, 1936) a korabeli kritika
jelentékeny művekként méltatta. Részt vállalt a szlovákiai magyar irodalmi
élet szervezésében is, a Tátra és a Magyar Múzsa című folyóiratoknak volt
a szerkesztője.
A lírában Sáfáry László (1910—1943) volt a legtöbbet ígérő tehetség, a
Nyugat is közölte verseit. A kárpátaljai tájnak és a rajta élő emberek szociális gondjainak volt az érzékeny énekese. A második világháború után induló kárpát-ukrajnai, illetve kárpátaljai magyar irodalom — gyökereit keresve — először őt ébresztette. A Kárpáti Igaz Szó irodalmi mellékletének az
ő verseskötetének a címét (Lendület) írták a homlokára.
Nem csak szépírók, de történészek, pedagógusok, jogászok is munkálkodtak a két világháború között a kárpátaljai tájon. Beregszászban szerkesztett pedagógiai lapot Czabán Samu. a nagy nevelő. Kárpátaljáról kísérte
a csehszlovákiai magyar irodalom útját az akkor még fiatal Bellyei László
irodalomtörténész, s írta jogi tanulmányait Szabó Imre, a budapesti egyetem későbbi professzora. Munkácson, a kereskedelmiben tanított Sas Andor
történész, a pozsonyi egyetem majdani tanára. Tudósként és nevelőként a szlovákiai magyar irodalom harmadik indulásánál lett meghatározó
szerepe; Pozsonyban. Kárpátalján dolgozott a két világháború között — hoszszabb-rövidebb ideig — György Ferenc, Kiss László, Ják Sándor, Prearou
Margit és Heiszter András is. S végül: a második világháború éveiben Kárpátalján talált munkalehetőséget, illetve menekvést Győry Dezső és Takáts
Gyula is.
S már korábban megrendítően írt Kárpátaljáról a Stószon, Kassa mellett élő Fábry Zoltán és a sarlós Balogh Edgár. Ha keserűbben, ha más hangsúlyokkal is folytatva azt a hagyományt, amelyben Kölcsey, Petőfi és Ady,
Mikszáth, Krúdy, Móricz és Illés Béla szóltak Vereckéről és Husztról, az
ungi berkekről, a tiszaháti füzesekről és a kárpáti tüzekről. Még a magyar
festészetben is jelen volt a kivételes szépségű t á j : Munkácsy Mihály és Hollósy Simon innen is hozta színeit. Munkácsy Munkácson született, Hollósy
Técsőre tért vándorlásaiból.
VÁLTOZÁSOK A II. VILÁGHÁBORÜ UTÁN
Az első világháborút követő békekötésekig Magyarországhoz tartozó Kárpátalján — az 1910-es népszámlálás szerint — a lakosság fele vallotta magát
68

magyarnak. Az első világháború utáni évtizedek nagy változásokat hoztak.
A békeszerződést diktáló hatalmak 1919-ben a megalakuló Csehszlovákiának
juttatták Kárpátalját, az 1938-as bécsi döntés a terület magyarlakta részeit
Magyarországhoz kapcsolta vissza, 1939 márciusában a magyar kormány csapatai megszállták Kárpátalja ukránok lakta területeit is. A nagy változásoknak ezzel még nem volt vége. 1944 őszén, a Vörös Hadsereg győzelme nyomán a Munkácson összeült nemzeti bizottságok első kongresszusa Kárpátontúli Ukrajna néven úgynevezett miniállamot hozott létre. Hamarosan kérték
a Szovjetunió Legfelsőbb Tanácsát, hogy az ú j államot vegyék fel a szovjet
állam kötelékébe. 1946 januárjában Kárpátalját az Ukrán Szocialista Szovjet
Köztársaság tartományává — megyéjévé — szervezték át, Kárpátontúli terület néven. Így csakugyan igaz az anekdotába is fogalmazott tény: a Kárpátalján eme huszonnyolc esztendőben (1918—1946) élő ember akkor is lehetett legalább öt ország polgára, ha ki sem mozdult szülőfalujából. A főhatalom gyakori változásai, a rendkívüli történelmi megrázkódtatások a táj néprajzi arculatát is megváltoztatták: az 1945 utáni közlések, illetve népszámlálások szerint Kárpátalja nagymértékben megnövekedett lakosságának már
ö a k 16 százaléka vallotta magát magyarnak. A keserves időkben sokan inkább szlováknak mondták magukat, csak hogy szülőföldjükön biztosabban
Maradhassanak. A valószínű becslések szerint a mai Kárpátalja 1 200 000
körüli lakosából mintegy 200 000 lehet a magyar. Ennyien igénylik legalább
a
magyar kultúrát.
A Szovjetunióhoz való kapcsolódás Kárpátalja életében, történelmében
rendkívüli változásokat hozott. A táj a kis Magyarország északkeleti részéből a két földrészre kiterjedő óriási szovjet birodalom délnyugati csücskébe
merült; a rajta élő maroknyi, kétszázezernyi magyarság egy kétszázmilliósnál
ls
nagyobb néptengerbe. Olyan politikai, gazdasági, ideológiai folyamatokba
kellett beilleszkednie, amelyeket nem, vagy csak nagyon hézagosan ismert,
amelyek a nagy birodalomban akkor már majd harmincéves hagyománnyal
bírtak.
Az első esztendők különösen nehezek voltak. A háborús állapotokkal
terhelt személyi kultusz és a fellángoló szláv nacionalizmus nem csak a háborús bűnösöket, a fasisztákkal rokonszenvezőket tekintette ellenségnek, de
a
magyarokat általában is. Különösen eleinte. A magyar férfilakosságot — a
5
8—50 év közöttieket — már 1944 végén deportálták. Mintegy 40-60 ezer
embert. Ezek közül csak a szolyvai munkatáborban — óvatos becslés szerint — mintegy 25 ezer ember pusztult el. Szinte vagon-kérdéssé lett a kárpátaljai magyarság léte. Több ember pusztult el a lágerekben közülük, mint
a
második világháború frontjain, özvegyekké lettek az asszonyok, félárvaságba hullott egy nemzedék. S e megrendítő veszteségekről még csak beszélni sem lehetett jó 40 esztendeig következmények nélkül. Az elpusztítottak
temetetlenek maradtak.
A szovjet világba való tagozódás különösen megritkította az egyházi értelmiség sorait. 1941-ben 91 eklézsiában mintegy 110 lelkész pásztorolta KárPataija 140 ezernyi reformátusát, s a 60 ezernyi római katolikust 48 lelkész
szolgálta még 1945-ben is. A munkácsi görög katolikus egyházmegyének 265
Parókiája volt, s híveinek 450 ezres táborából mintegy 28 ezer tudta magát
Magyarnak. A görög katolikus egyházat a szovjet állam 1949-ben teljesen
felszámolta, likvidálta, nyilvános működését betiltotta. Templomait bezáratta,
^agy átadta a pravoszláv egyház képviselőinek. A református és a római
69

katolikus egyházakat meghagyta ugyan, de csak a templomra korlátozta működésüket. Az egyházi intézményeket megszüntette, a parókiákat, plébániákat
ki kellett üríteni; még a templomok egy részét is raktárrá, vagy éppen ateista
múzeummá alakították. Azokat a görög katolikus papokat, akik nem ismerték el egyházuk megszüntetésének jogosságát és nem tagadták meg hitüket,
25 évi szibériai kényszermunkára ítélték. A 129 elítélt pap közül hatot kivégeztek, harmincan a lágerekben haltak meg. A református tiszteletesek
közül húszan voltak börtönben; ketten ott fejezték be életüket. A római
katolikus papok közül tizennyolcat hurcoltak lágerekbe. További részletezés
helyett csak az 1989-es adatokból jegyzünk ide néhányat: az 1945-ben itt
működött 48 római katolikus papból 8 él még a tájon, valamennyien hetven
éven felüliek. Az 1941-ben szolgáló 110 református tiszteletes helyett most
csak húszan teljesítenek egyházi szolgálatot; közülük tizenhármán már nem
végezhettek szabályos teológiai akadémiát. S végül egy vigaszosabb tény:
1989 decemberében a szovjet kormány visszaállította jogaiba a kárpátaljai
görög katolikus egyházat, s újra engedélyezte hívei szabad vallásgyakorlatát.

A K Á R P Á T A L J A I MAGYAR IRODALOM INDULÁSA
Ilyen helyzetben, ilyen körülmények között kellett a kárpátaljai magyar
szellemi életnek, s benne az irodalomnak újraindulni. Ha valahol, itt különösen nehéz volt az indulás. Az államfordulat során a magyar szellemi élet
teljesen megbénult, sőt szétesett. Már a magyar fennhatóság éveiben deportálták a magyar kultúrában jelentős szerepet vivő zsidóságot. A második
világháborúban sokan elpusztultak, az újabb államfordulat elől a polgári értelmiség egy része más tájakra ment. Az irodalom legígéretesebb munkásai
közül Sáfáry László már 1943-ban meghalt, Tamás Mihály előbb Angliába,
majd Ausztráliába emigrált. Győry Dezső, az első szlovák köztársaság útjelölő
költője még marad, néhány verse is megjelenik a IV. Ukrán Front magyar
nyelvű lapjában, de hamarosan elnémul, és 1950-ben már Budapestre költözik.
Az első csehszlovák köztársaságban itt élő író emberek közül csak Sütő
Kálmán maradt mindvégig Kárpátalján. Beregsomban született, 1910-ben, így
a nagy változás idején még csak 34. esztendejét járta. Parasztszülők fia volt,
napszámos sorsban élt, falujából alig-alig mozdult ki, akárcsak a magyarországi sárréti Nagy Imre. Az „örök Tiborcok" szavait fogalmazta a népköltészet közelségében, s többször Adyra emlékeztető pátosszal, olykor még a korabeli munkás irodalomra, az aktivizmus és az expresszionizmus kifejezésmódjaira is rezonálva. Első kötete (Lelkeket jöttem venni, 1936) után egy
időre elhallgatott, de a nagy történelmi fordulat után, néhány év múltán,
újra megszólalt. Megtalálni vélte a maga helyét. 1948-ban már egyik alapítója
lett faluja kolhozának, ott dolgozott nyugdíjaztatásáig. Falujában színjátszó
csoportot szervezett, maga is írt két darabot az együttes számára. Versek
azonban csak ritkán, gyengébbek és meglehetősen sematizmusra hajlók születtek a tollán. Arról, hogy Esze Tamás és Kis Albert hogyan vették birtokba
a földet és a szabadságot — és hogyan szőtték tovább az ú j rendben folyamatosan megvalósuló álmaikat.
Az induló kárpátaljai magyar irodalomnak azonban nem lehetett Sütő
Kálmán semmiképpen a zászlajává. Nem lehetett mozdítóvá, toborzóvá; neki
70

magának is állandó biztatás kellett volna. Nem írt folyamatosan. 1953—1958
között írt versei kötetben 1961-ben jelentek meg (Kacagó faluvégek). Aztán
megint elcsendesedett. A fiatalok majd csak a hetvenes évek vége felé keresték, attól kezdve vett rész újra az irodalmi összejöveteleken, barátsággal
figyelve a fiatalok munkáját. 1984-ben megjelent verseskönyvében (Az életem
most széjjelosztom) csak egy új vers olvasható, a többi válogatás két előző
kötetéből. 75. születésnapjára jelentették meg versei gyűjteményét; tisztelgésül, dokumentumként.
A születő kárpátaljai magyar irodalomnak Balla László versesfüzete volt
az első megjelent terméke. Könyvét még Bakó László néven jelentette meg
a 24 esztendős fiatalember, Zengj hangosabban! (1951) címmel. A versek a
korabeli harsány pátosszal szólnak, az ukrán-orosz környezet hangjához igazodva, azzal versenyre kelve bizonyítják: a szovjet hazának a kárpátaljai
magyar költő is hűséges fia. Másként nem is igen szólalhatott volna meg a
megjelentetés reményével. Költészete így együteműnek tetszett a terület ukrán nyelvű költészetével, ö is azt mondta, hogy „ezer éven keresztül nem történt itt semmi", ő is a háborús romok eltakarításán, az emberhez méltóbb
világ kibontakozásán örvendezett, mint Jurij Hojda, Volodimir Ladizsec, Julij
Borsos-Kumjatszkij és Vaszil Gyijanics. S volt egy többlete, mint Gortvai
Erzsébet írja: a magyarság megvallása, s egyfajta morális igényesség önmagával, s a világgal szemben.
Balla László verses füzetének halovány az esztétikai hozománya, de nagyon jelentős a történeti értéke: egy népcsoport jelentette benne létezését
ás megmaradásra való igényét. Addig úgy vélhette a hivatalosság: Kárpátalján nem volt ezer évig magyar irodalom, s magyar írók most sincsenek,
rlem létező irodalomnak nincs szüksége fórumra sem. Az 1945 májusában
Uiduló Munkás újságot decemberben már megszüntették. Arra is hivatkozva:
nincsenek magyar tollforgatók, akik csinálhatnák. Évekig a Kárpáti Igaz Szót
fordították magyarra. Az 1951-ben létrehozott Területi Kiadó első időben
osak brosúrákat adott ki; főként fordításban.
A fiatal Balla László, s a Kárpátontúli Terület Képtárát szervező s igazgató Sándor László szembeszállt ezzel a felfogással. Tudták: voltak írók, s
vannak írói tehetségek Kárpátalján. Kell lenni irodalomnak is. Fórum nélkül azonban nincs irodalom.
Balla László versesfüzete már felvillantotta: lehetséges a próbálkozás.
Antológiákban igyekeznek felsorakoztatni az írásra kedvet mutatókat. így
Jelenik meg 1954-ben az Üj Hang című antológia, 1955-ben a Szovjet KárP&tontúl, 1956-ban a Kárpáti elbeszélés, s 1958-ban a Kárpátok című antológia. Eme antológiákban harmincnál is többen jelentkeztek, így Bakos RóZa
, B. Bihari Sándor, Vántus Bertalan, Zsolt Ádám, Osvát Erzsébet, Sütő Kál^dn, Sándor László, Szalai Borbála; többen csak időszerűnek vélt rigmusokrímbe szedett történetekkel. Ma már mosolyogva forgathatjuk az antológiák olykor paródiára ingerlő, sárgult lapjait, de akkor, minden gyarlóságuk
fUenére, nagy űrt próbáltak betölteni. Bizonyították a kárpátaljai magyar
"•odalom létjogosultságát. S azt, hogy az irodalomhoz, a fórumhoz szükséges szellemi erők már léteznek. Ne feledjük: ennek az irodalomnak csaku
gyan a semmi talajáról kellett indulnia. Ahogy Gortvay Erzsébet írja: csak
a
nyelv volt adott, s a vele élés lehetősége. Különben mindent egyszerre keltett teremteni: keretet, módot, formát; irodalmi életet.
Az ötvenes évek elejétől a letaglózottság érzéséből érzékelhetően ocsúdni
71

kezdett Kárpátalja magyarsága. Már tudomásul vették valamennyire, hogy
lépteiket „vörös öklű plakátok" vigyázzák, hogy egy óriási birodalomban
oroszok, ukx-ánok, grúzok, azerbajdzsánok és sok más nép együttesében élnek.
Már megnyíltak a városokban, majd a falvakban is a magyar tanítási
nyelvű iskolák; nyíltak művelődési lehetőségek az ukránul nem tudóknak
is. 1951-ben megszervezték a Kárpátontúli Területi Kiadó magyar osztályát; megjelenhettek magyar tankönyvek is. 1953-ban öntevékeny színjátszó
csoport alakult Beregszászon; ebből alakult ki állami támogatással m a j d a
beregszászi Népszínház, 1962-ben. 1957-ben Beregszászon magyar nyelvű lap
indul, a Vörös Zászló. A szerkesztőség mellett megalakul egy irodalmi stúdió
is, s publikálási lehetőséget ad a lap a magyarul íróknak. S ugyancsak 1957től egyre gyakrabban és nagyobb számmal érkeztek magyarországi könyvek
és folyóiratok Kárpátaljára. Lehetőség nyílt a magyarországi lapok előfizetésére is. Az ötvenes évek végére létrejöttek azok a művelődési, irodalmi
szervezetek, amelyek segítségével megindulhatott a magyar nyelvű szellemi
és irodalmi élet. A hatvanas évek első felében még érzékelhetőbb lett a fellélegzés. 1963-ban az ungvári egyetemen megindult a magyartanárok képzése.
1965-ben önállóvá lett az addig ukránból fordított területi lap, a Kárpáti
Igaz Szó.
BALLA LÁSZLÓ (1927—)
Az ötvenes évek kárpátaljai magyar szellemi életének Balla László volt a
legfőbb mozgatója; az irodalomteremtő kísérletek legfőbb motorja. Évtizedeken keresztül szervezője és irányítója a terület művészi életének. Szobrászként kezdte, a Kárpátontúli Képzőművészeti Szalont igazgatta, volt a
tankönyvkiadó vezető szerkesztője, tanár az egyetem induló magyar tanszékén, majd 1965-től a 38-39 ezer példányszámú napilapnak, a Kárpáti Igaz
Szónak a főszerkesztője. Az ő verseskönyve volt az induló kárpátaljai magyar irodalom első műve, írt regényt, novellát, művészettörténetet, negyedszáz kötetnyi munkásságából számos könyv ukránul és oroszul is megjelent,
fordításai is ismertek. Sokáig ő volt a Szovjet Írók Szövetségének egyetlen
magyar tagja. Fontos közéleti szerepeket töltött be Kárpát-Ukrajna életében. 1985-ben például tagja volt a területi pártbizottságnak, képviselője a
területi tanácsnak, vezetőségi tagja az Ukrajnai Űjságíró Szövetségnek és az
Ukrajnai írószövetség Területi Szervezetének. Tagja volt az Ukrajnai Békevédelmi Bizottságnak, és vezetője a Kárpátontúli Békemozgalomnak.
A költő Balla László — szükségképpen, mint abban az időben szinte
minden költő — tematikus versekkel indult. Verseinek változatos ritmikája.
alliterációs gazdagsága és festői látása jó költőt ígért. Lírikusként azonban
hamarosan elnémult. Első regényei is tematikusak voltak, a kor kívánalmaihoz igazodok. A Meddöfelhökben (1964) a szekták, a jehovisták elleni küzdelemről beszélt — akkoriban hoztak párthatározatot a szekták elleni küzdelemről —, A Juventus—1 űrutasait (1963) Gagarin űrrepülése után irta. Mindkét regényt kísérletnek szánta, s voltaképpen mindkét regénye belül maradt
az ifjúsági irodalom műfajén. Tervezett egy korrajzi regényt is, de mikor
1965-ben elvállalta a Kárpáti Igaz Szó szerkesztését, szépírói terveit redukálnia kellett, mivel a lapot mindennél fontosabbnak tartotta a kárpátaljai magyarság szellemi életében. A regény „távlati" terveibe került, majd csak
nyugdíjazása után írta meg. (Azt bünteti, kit szeret, 1990).
72

Inkább a rövidebb műfajt, a novellát, a tollrajzot művelte. Nem csak
azért, mert lapszerkesztői lekötöttsége nem tette lehetővé a nagyobb lélegzetű próza írását, de azért is — maga vallja —, mert a „pangás korának egyre nyomasztóbb irodalompolitikai merevsége" gyakran elvette az író kedvét a nagyobb vállalkozásoktól. így tervezett regényének alakjai is kezdtek
„átszivárogni" a novellákba, a tollrajzokba. Novellái — különösen eleinte
— tematikai és ábrázolási módban is a szovjet ú j hullámmal tartották a rokonságot; többször riportszerű leírással adtak képet a szovjet világban élő
magyarokról.

Balla László munkásságának mérlegét nagyon nehéz megvonni. Ö indította a kárpátaljai magyar irodalmat, ő volt a fórumteremtő, az írókat verbuváló — de ő volt többször az ú j törekvések gáncsolója, sőt olykor megsemmisítője is. Kovács Vilmos és a vonzásában élő fiatalok ellen a hatvanas
évek végén, a hetvenes évek elején ő f ú j t a a kürtöt; ugyancsak szerkesztőként és művelődéspolitikusként. Versben, regényben, novellában vitathatatlan tehetséggel indult, de egyik műnemben sem érnek fel a művei a tehetsége
szintjéig.

A rejtvény megfejtéséhez az írótárs, Kovács Vilmos megfigyelése segíthet leginkább. Balla László úttörő író volt — mondja Kovács Vilmos —, de
bizalmi szerepe volt az irodalompolitikában is, legalábbis mint közvetítőnek.
Hiába tudta volna íróként a művészet, a nemzetiség igazabb útját, művelődéspolitikusként, szerkesztőként, szervezőként az akkor irányt szabó merev,
dogmatikus szempontokat (is) érvényesítenie kellett. S neki magának is, íróként is, saját írásaiban is valami olyasmit produkálni, a korabeli mintákhoz
igazodót, az elismert példákhoz hasonlót, amivel félreérthetetlenül bizonyította a maga írásainak fontosságát és egy szerveződő irodalom, a kárpátaljai
Magyar irodalom létjogosultságát.
Számvetésében Balla László is kritikusan beszél sok évtizedes munkájáról. Áldja sorsát, hogy részese lehetett a kárpátaljai magyarság életépítésének, de keserűséggel és önváddal gondol arra, hogy az egyes eredményeket
— olykor nem is jelentőseket — mennyi kompromisszummal, megalkuvással,
hatalomnak tett engedménnyel, olykor önmagán való erőszakkal, „az akkori
Politikai irányvonallal való szolidaritás melldöngető vállalásával" érte el.
Totális fényben (1983) című kötetének első és záró novellájában szinte példázatszerüen adja cselekvéseinek magyarázatát. A szilvafatörzsbe oltott barackíaalanyok sorsát ismertetve személyes vallomást fogalmaz: „Mert vajon igazi
hűség-e az, ha inkább pusztulni engedi a rügyeket, amelyeket a régi fáról
hozott, semmint, hogy megadva magát az alanynak — sőt annak részévé
válva —, kibontsa őket, felnevelje itt, az új törzsön a régi anya fiait, unokáit, dédunokáit, boldoguláshoz vezesse őket, teljesítve a sejtekbe írt ősi parancsot: gyümölcsöt hozni. Igen, talán ezért vállalni kell mindent. Vállalni
az
t is, hogy csélcsapnak, következetlennek gondolják, olyannak, aki megadja
Magát sorsának. Mert a sok parancs közt, amely utunkat megszabja, van egy
fegfőbb parancs: az élet."
Az erkölcsi parancs — véli Balla László —: az élet folytatása. Minden
körülmény között. „A példázat — ezt már Pál György értő anulmányából
feézem — derűs optimizmussal hirdeti, hogy az idegen, szilvafatörzsbe oltott rügy baracktermést fog hozni. És így, bár más törzsön él, mégis hű
Marad önmagához, ahhoz a törzshöz, amelyből származott, amelyről egyszer kényszeredetten levált, de az életet adó termés, a végeredmény szerint a
73

régi törzshöz tartozik. Fejlődni, terebélyesedni, egyre nagyobb és bővebb
termést kell hoznia a kárpátaljai magyar irodalomnak és művészetnek is az
új törzsön, az új társadalmi és művészi közegben."
KOVÁCS VILMOS (1927—1977) ÉS KÖRE
A Balla Lászlóétól eltérő elképzelések és utak is mutatkoztak az induló
kárpátaljai irodalomban. Ezt a mást legelőször és leghatározottabban Kovács Vilmos képviselte. Már a történelmi fordulatot is másként érzékelte:
apját, bár munkásember volt és kommunista, elhurcolták, mint magyart, sokezer magával. Az ő sorsa is különös fordulatokkal haladt: volt könyvelő a
terménybeszolgáltatásnál, végrehajtó-bizottsági titkár szülőfalujában, Gáton,
adóügyi referens az „adóprés" éveiben, majd az ungvári Kárpáti Kiadó magyar osztályának lett a vezető szerkesztője. Ügy érezte, „egy kis zárt közösség szószólója, s egy világ sorsát intéző roppant birodalom idegvégződése
lett". A másodszülött fiú helyzetében.
Először ő szólalt meg Kárpátalján azzal az igénnyel, hogy „e nagy kor
rangjához" mérje a verset. Neve nem szerepelt az ötvenes évek antológiáiban, ösztönös költőiségével egyszerre „robbant be" az irodalomba, 1957-ben.
Üj volt a költői magatartása. Csak ritkán volt harcos a hangvétele, inkább
megértő, meditáló hangon szólt. Nem agitált, hanem dalolt; inspirátora nem
a kötelességtudat volt, hanem az ihlet. Szélesebb volt a láthatára: a jelen
mellett befogta a múltat és a jövőt; a pillanat mögött az örökkévalóságot.
A mindennapok kérdései és a lét problémái együttesen foglalkoztatták. Költészetében a tárgyi világnak kevés szerepe volt; a tárgy — mint Kiss Ferenc
megfigyelte — nála csak ürügy volt „egy iszonyatos vádbeszéd elmondására". Vállalta a magyar költészet teljes örökségét Balassitól Weöres Sándorig
és Nagy Lászlóig, ő már tudta, érezte: a „megváltó rend" késve érkezett az
alvégre, „égre emelt ökléből kihullott valahol a simogató szándék". Az emberért és az emberiségért emelt szót, a klasszikus kötöttséget és az újító szándékot ötvöző művészi formát kereste. Az ő első verskötete (Vallani kell, 1957)
volt az első olyan könyv Kárpátalján, amelyik a 20. kongresszus hozta frissebb lélegzetvétellel szólt a szülőföldről, a mindennapokról, a történelemről
és a jövőről. A népköltészet közelségében, impresszionisztikus festői látással.
Tudta: a költőnek vallani kell, „tiszta szívvel és fedetlen fővel." Ez volt az
ars poeticája.
Kovács Vilmos elsősorban költő volt — négy verseskönyve jelent meg —,
a nagy vihar azonban regénye (Holnap is élünk, 1965) és az S. Benedek
Andrással közösen írt tanulmánya körül támadt. (Magyar irodalom KárpátUkrajnában. Tiszatáj, 1970.) Festőhőse egy kisvárosi művészi szövetségben
tisztázni szeretné a múltat, értelmesen berendezni a jelent, és előkészíteni az
értelmes jövőt. Első szembenézés ez a regény a kárpátaljai valóságos állapotokkal, főként a dogmatizmussal, s a művészet vulgárszociológiai értelmezésével. A regény címe nem csak a másnapot jelentette, de azt a mélységes hitet is, hogy népe megmarad ezen a földön. Hogy lesz holnapja.
A regény sorsa az akkori irodalmi állapotokat jellemzően alakult. Mikor
született — 1963-ban írta Kovács Vilmos —, a „társadalmi megújulás friss
szellői" fújdogáltak, mire megjelent, 1965-ben, már a 20. kongresszus indította folyamatokat fékezni kezdték. A kéziratot másodszor, harmadszor, so74

kadszor is lektorálták; az első menetben tizennégyen. Aztán a területi pártbizottságra vitték. Onnan visszaküldték a kiadónak. A kiadó közölte: a regény annyira bírálja a személyi kultuszt, hogy kiadhatatlan. Másnapra változott a vélemény: talán mégis megjelenhet, de a biztonság kedvéért olvassa
el egy írókból, újságírókból, egyetemi emberekből álló kilences bizottság.
A kilenc frissen felkért lektor közül öten egyáltalán nem, vagy csak gyengén
tudtak magyarul. Végre megjelent a könyv, kétesztendős hercehurca után.
2500-as példányszámban. De már akkor vége volt az olvadásnak, már felerősödtek a repressziós törekvések. Kovács Vilmos regénye szokatlanul új
volt. túllépett az akkor szokásos témákon: az emberi lét értelmét kereste, s
egy nemzetiségi közösségnek is hangot adott. Ezért is került a támadások kereszttüzébe a regény; hamarosan be is vonták.
A támadások azonban tovább folytak Kovács Vilmos ellen, különösen a
Tis zatájban megjelentetett tanulmányáért támadták. Pedig már akkor nyilvánvaló volt: a kárpátaljai magyar irodalom Kovács Vilmos regényével került be az egyetemes magyar irodalomba. A Holnap is élünknek — jól látta
M. Takáts Lajos — a hatvanas évek valósággal számot vető, nemzeti önismeretet tápláló regényei között a helye. Darvas József Részeg esője, Lengyel
József Igézője, Sarkadi Imre Gyávája és Dobos László Messze voltak a csillagok című regénye mellett.
Kovács Vilmost és szerzőtársát azzal vádolták, hogy nem a szocialista
irodalomkritika szemszögéből szólt a kárpátontúli magyar kultúra hagyományairól, nem tárta fel „a múlt sötét tanulságait", azok figyelembevétele
n
élkül látott a jelen vizsgálatához. Bírálták versei „túlságosan pesszimista"
hangvételét, a „kellő pártosság" hiányát. A tanulmányt a területi pártbizottság számára ukránra is lefordították. Szomorú következménye lett a hecckampánynak: Kovács Vilmos az irodalmi élet peremére szorult, voltaképpen
megfosztották a publikálás lehetőségétől. Hogy felszínen maradhasson, még
az
önkritikát szorgalmazó követelésnek is engedett. Ez sem segített sokat
1977-ben, már súlyos betegen, kénytelen volt Magyarországra áttelepülni.
Szerzőtársának, S. Benedek Andrásnak sem volt maradása Kárpátalján.
Budapestre távozásával teoretikus készültségű esszéistát, ígéretes költőt és
unzetlen szervezőt veszített a kárpátaljai irodalom. Gondolatait, s Kovács
Vilmos örökségét az otthon maradó Vári Fábián László, Fodor Géza és Dupka
György őrizte tovább.
A Kovács Vilmost támadó írások a dogmatikus szemlélet jegyében születi k . Kovács Vilmos és köre a teljes magyar irodalmi hagyományt és a teljes
világirodalmat vállalta, a dogmatikus gondolkodás igazában csak a szovjet
lr
odalmat és a magyar irodalom szocialista vonulatát, azon belül is főként
Elés Béla, Zalka Máté, Hidas Antal és Gergely Sándor műveit, úgy vélve,
kogy csak az igazán forradalmi magyar, ami a Szovjetunióban jött létre. Kovács Vilmos a magyar irodalom egészében gondolkodott, a tízéves jubileumát
ünneplő szlovákiai Irodalmi Szemlével vette fel a kapcsolatot, tanítványai,
karáti köre a magyarországi folyóiratok, a Tiszatáj, az Alföld, a Forrás, az
° j Forrás és a Napjaink felé is tájékozódott. Kovács Vilmos és tanítványai
— túl a társadalmi kérdéseken — az általános emberi kifejezésére is törekedtek, és a korszerű kifejezési lehetőségeket keresték. A fiatal költői gárda
(Balla Gyula, Balla Teréz, Balogh Balázs, Benedek András, Fábián László,
Bodor Géza, Zselicki József) nagyobb részt még egyetemista volt, az ungvári
egyetem frissen indult magyar tanszékének a diákjai. Már több nyelven, oro75

szul és ukránul is tudtak tájékozódni, s egy korszerű értelmiségi magatartás
és életforma kialakítására törekedtek. Már oldódott a kisebbségi tudatuk, természetesnek szerették volna tudni, hogy másokéval egyenlő jogaik és kötelességeik vannak. Nem sokkal a szovjet „új hullám" után jelentkeztek, s ők is,
mint magyarországi és erdélyi nemzedéktársaik, a Kilencek és a Kapuállítóban jelentkező erdélyiek, szolgálni akartak és nem kiszolgálni. A költészetben
a Kovács Vilmos által jelzett úton kívántak haladni, ötvözve a klasszikus
kötöttségeket és az új törekvéseket, vallva mindenről, megénekelve a magányt és a bánatot is.
Eleinte bizakodhattak költészetük eredményes bontakozásában. Publikációs lehetőségeik javulónak tűntek. írásaikat közölte a Kárpátontúli Ifjúság.
Maguk is folyóirat indításával próbálkoztak: 1965-ben megjelentették az
Együttct. Csak kéziratban ugyan, de a hallgatólagosan elfogadott négy példány helyett negyvenben. S a folytatás reményében.
A Kovács Vilmos elleni támadások azonban évekre megakasztották ennek
a nemzedéknek a kibontakoztatását. Már nem csak Kovács Vilmost támadták,
de a vonzáskörébe tartozó fiatalokat is. A hetvenes évek elején elkezdődött
visszarendeződés következtében mozgásterük egyre szűkebb lett. A lokális
kultúrpolitika verseik egy részében elidegenedést, bomlasztást, pesszimizmust,
éietuntságot vélt felfedezni; a szocialista realizmustól idegen tendenciákat.
Problémapendítéseikben, újra törekvő igyekezetükben a magyar nacionalizmus „újraéledését" sejtette. A Kárpáti Igaz Szó — a hivatalos lap — a szovjet valóságtól való elidegenedéssel vádolta őket. Következésképp a Kárpátontúli Ifjúság sem közölte többé írásaikat. Nem csak Kovács Vilmos került az
irodalmi élet perifériájára, az írószövetség helyi csoportja sem vállalta tovább a vele rokonszenvező fiatalokat. 1971-ben valósággal megfojtották a
Kovács Vilmos hoz közel álló, 1967-től oly eredményesen működő, oly sok fiatalt formáló Forrás Stúdiót. Tagjai a könyvkiadás, a publikálás tekintetében
— hosszú évekre — nemkívánatos személyek lettek. Fekete bárányok. Vári
Fábián Lászlónak például kétszer is visszautasították a megszerkesztett verseskönyvét. Bár már a hetvenes évek legelején a legígéretesebb lírát írta,
verseskönyve majd csak a jövőben jelenik meg, 1991-ben: Magyarországon.
Közben húsznál is több esztendő telt el. Az egykori stúdiótagok közül többen
abbahagyták, majd befejezték egyetemi tanulmányukat, kedvüket vesztették,
elhallgattak vagy Magyarországra költöztek. Kibontakozásuk mindenképpen
évtizedeket késett.
A J Ó Z S E F ATTILA IRODALMI S T Ú D I Ó
A megszüntetett Forrás Stúdió helyébe még ugyanabban az esztendőben,
1971-ben új stúdiót hoztak létre. A József Attila Irodalmi Stúdiót, a Kárpáti
Igaz Szó égisze alatt. Mint a szocialista irodalmak történetében már többször
is történt: az új stúdió, az új fórum szervezője ugyanaz a szerkesztő volt,
aki —- talán nem is csak a maga jószántából — a régi közösséget, a Forrás
Stúdiót szétverni segített.
Bármilyen indítékból is cselekedett, a József Attila Stúdió munkája is
érdemesnek bizonyult. A pangás éveiben a kárpátaljai magyar írás folytonosságát, ha korlátok között is, fenntartotta. A Kárpáti Igaz Szó, amelynek
égisze alatt működött, állandó publikációs lehetőséget biztositott a fiatalok76

nak, hónapról hónapra, a lap Lendület című rovatában. Mintegy harminc
tagja volt a József Attila Stúdiónak, s három antológiát adott ki. (A várakozás legszebb reggelén, 1972. — Szivárványszínben,
1977. — Lendület, 1982.)
A Kárpáti Igaz Szó úgy szedte — folytatólagosan — az egyes költők verseit,
mindig ugyanazon az oldalon, ugyanazzal a tükörrel, hogy azokból — az olló
segítségével — tenyérnyi versesfüzeteket lehetett összeállítani. Ily módon lett
főbb kárpátaljai költőnek mégiscsak verseskönyve.
Sajnálatosan sokáig hiányoztak a József Attila Stúdióból a szétvert Forrás Stúdió tagjai. Néhányukat ugyan szívesen látta volna Bállá László maga
's az új szervezetben, de a fiatalok — bár az ú j stúdió nevét jónak tartották, s tudták, hogy szükség van egy közösségre, amelyben az írással jelentkezőkkel foglalkozni lehet — csak akkor fogadták el a hívást, mikor a József
Attila Stúdió — Balla D. Károly, Dupka György és Horváth Sándor vezetésével — újjászületett. A Forrás Stúdió egykori mozgatója, Fodor Géza is tagja
lett 1985-ben a József Attila Stúdiónak.
Amit a József Attila Stúdió kívánt, az még a szocialista realizmuson belüli elképzelés volt, amit a fiatalok felmutattak: már egy igazabb irodalom
érlelődését jelentette. Még kötelező volt az építés dicsérete, a párt megéneklése, a pirospozsgás színezés — a versek egy részében többen alkalmazkodtak
is e kívánalmakhoz —, de már keményedett a tekintet, komorultak a színek,
ás felerősödött a szülőföldhöz való hűség dallama. Még a számszerű gyarapodás is ígéretes volt. Már csillantotta a kritikusban a reményt: a szivárvány
valamennyi színe-árnyalata benne lesz majd a kárpátaljai magyar irodalomban. Ebben az antológiában jelentkezett — többek között — Finta Éva, Füzesi Magda, Balla D. Károly, Dupka György, Horváth Sándor és Nagy Zoltán
Mihály. A nagy reprezentálásnak szánt antológia, a Sugaras utakon (1984) is
özeket a reményeket táplálta, bár a nemzeti sorstudat és létérzékelés még
csak haloványan mozdulhatott benne. A szerkesztés, a nagypolitika még minden módon az össztársadalmi, szovjet hangsúlyokat szorgalmazta.
A ..PANGÁS" ÉVEI
Nehéz idők jártak. A hatvanas évek közepétől-végétől kezdve, ha még
voltak is apróbb részeredmények, a merevedés, sőt a „visszarendeződés" tendenciái mutatkoztak; az oroszosítás százféle taktikája is egyre jobban érvényesült. Az oktatás alakulása egymaga is érzékelteti eme tendenciákat: 1968ban 93 iskolában volt magyar a tanítási nyelv, tíz esztendővel későbben, 1978ban már csak 72-ben, újabb három év múltán, 1981-ben már csak 62-ben.
A megmaradó magyar iskolákban is egyre több orosz vagy ukrán tannyelvű
osztályokat létesítettek. Az indoklás szerint a „szülők kérésére"; a testvériség,
az internacionalista nevelés, a „népek barátsága" bizonyítékaként. S a magyar gyermekeknek a magyar pedagógusokat a magyar iskolában is Iván Ivaöovicsnak meg Mária Joszifovnának kellett szólítani...
A kultúrpolitika egyre inkább visszatért az ötvenes évek gyakorlatához.
Á Kovács Vilmos körüli vita, a Forrás Stúdió felszámolása már ezt jelezte.
Á nemzetivel szemben az össztársadalmit hangsúlyozták, minden nemzetisé
gi megmozdulást a szovjet társadalomtól való elidegenedésnek, sőt nacionalizmusnak minősítettek. Volt, aki szülőföldje elhagyására kényszerült, máSc
>k passzív rezisztenciába húzódtak — a nyílt ellenállást azonnal megtorol77

ták volna. Egyesek — ahogy Fodó Sándor, a Kárpátaljai Magyar Kulturális
Szövetség vezetője írja — ..a hatalmi struktúrával összeszövődve igyekeztek 'fentről segíteni' (megkérdőjelezhető eredménnyel); mások szembefordultak nemzetükkel, janicsárokká váltak, megint mások — ez talán a legfájdalmasabb veszteségünk — elfogadták az egyfajta, sajátos szovjet internacionalizmusnak hirdetett eszmét, amely valójában pánszlávizmust, rusztifikálást
jelentett, prédául dobva magukat és gyermekeiket az asszimilációnak, a nemzeti nihilizmus rombolásának."
PERESZTROJKA ÉS NEMZETISÉG
Ennek a folyamatnak a peresztrojka vetett véget. A meghirdetett változások, az átalakítás programja nem érte készületlenül a kárpátaljai magyarságot: legjobbjaik tájékozottak voltak a világ dolgaiban, és már régóta élt
bennük a humánus változtatás igénye. Már 1972-ben is kérték nemzetiségi
jogaikat a szovjet vezetéstől, kétezer aláírással; akkor nem sok eredménynyel. Most, a peresztrojka jöttével újra léptek. 1989 januárjában alakították
meg az ukránok a maguk nemzeti szervezetét, a Sevcsenko Anyanyelvi Társaságot, s februárban már Kárpátalja magyarsága is létrehozta a maga működő irodalmi és művelődési köreiből — a beregszászi Illyés Gyula, az ungvári Drávai Gizella, a munkácsi II. Rákóczi Ferenc, a técsői Hollósy Simon,
a nagyszőllősi Bartók Béla, s a gát-derceni Kovács Vilmos Körből, illetve
embereiből — a maga párttól független, autonóm, érdekvédelmi egyesületét,
a Kárpátaljai Magyar Kulturális Szövetséget; barátságban a megfelelő ukrán
és ruszin szervezetekkel.
A Kárpátaljai Magyar Kulturális Szövetség máris történelmi jelentőségű
eredményeket ért el. Alapszabályba rögzítették, hogy a magyar nemzet részének tekintik magukat. Elfogadtatták a szovjet hatóságokkal a nemzeti
szimbólumok szabad használatát. Megülhetik a magyar nemzeti ünnepeket; éneklik a Himnuszt és a Szózatot minden nagy rendezvényükön. A magyar nyelvet minden szinten egyenrangúvá akarják tenni az ukránnal és
az orosszal. Több magyarlakta járásban az ügyintézés már magyar nyelvű
is; a vezető állások betöltésénél kötelező a magyar nyelv ismerete. A kisebbségben élő magyar népcsoportok közül ma talán a legmélyebb pontról
induló kárpátaljai magyarság él a legszabadabb légkörben.
Az 1989-es esztendőben a kárpátaljai magyarság élete — ahogy VáradiSternberg János, a magyar—orosz, a magyar—ukrán kapcsolatok tudós professzora írja — csakugyan bővelkedett a csodákban. Bevezették az iskolákban
a magyar történelem kötelező oktatását. Magyar nyelvű óvodák és iskolák
nyíltak. Fél évszázados tilalom után a sajtóban megjelentek a magyar helységnevek. Tiszaújlakon visszaállították a Rákóczi egykori győztes csatájára
emlékeztető turulos emlékművet. Beregszászon felavatták Illyés Gyula szobrát, Ungváron szovjet hungarológiai központ kezdte meg működését. S november 26-án, vasárnap 1 órakor Beregszászon és Ungváron, Csapon és Visken, Tiszapéterfalván és mindenütt, Kárpátalja minden helységében megkondultak a harangok és meggyúltak a gyertyák az 1944-ben elhurcoltak, a
lágerekben elpusztultak emlékezetére. A frissen felállított kopjafák mellett,
ha csak jelképesen is. Kárpátalja népe végre eltemethette halottait.

78

HATODIK S l P
1989 augusztusában végre megjelent Kárpátalja első magyar folyóirata
is. „Üj kenyér egy kisebbség asztalára" — mondja a beköszöntő írás címe.
„Célunk — fogalmazza a szerkesztőbizottság —, hogy folyóiratunk hozzájáruljon a kárpátaljai magyar irodalom folytonosságának fenntartásához, fejlődéséhez és népszerűsítéséhez..., hogy a magyar nyelvet legnagyobb örökségünknek és Kárpátalját szülőföldjüknek tekintő szépírókat és közírókat nívós fórumhoz juttassuk, teret adjunk másutt nem, vagy csak nehezen érvényesíthető törekvéseknek..., hogy e régió szellemi arculatát, múltját és jelenét felmutassuk, értékeit és hiányosságait egyaránt vállalva, s tudva, hogy az
Egészbe való illeszkedésünk minősége újra és újra megmérettetik."
Nemesebb programmal nem is indulhatott volna Kárpátalján az első magyar folyóirat. Hatodik Síp — mondja a cím. Harmonikusan kíván illeszkedni
a sokágú magyar irodalomba.
A Hatodik Síp egyetlen folyóirata a kárpátaljai magyarságnak. Így különösen sok feladattal kell megbirkóznia, akárcsak indulása idején a szlovákiai Irodalmi Szemlének. Nem csak az élő szépirodalom közlése a feladata,
de — sok egyéb között — a hagyatékápolás, a szociográfia, a történelmi
tanulmányok, az emlékezések, sőt a folklór közvetítése is. Egy irodalom fölnevelése; egy népcsoport szellemi erőinek a jó működtetése.
A Hatodik Síp szerkesztői tudják feladataikat: a friss termés, az élő
alkotók bemutatásával egyidejűleg ébresztik a múlt érdemes alkotóit, a statisztikai adatokban is bemutatott jelen mellett közölnek karácsonyi betlehemes játékot is; jó harminc esztendőn keresztül tilos volt még a falvakban
is a betlehemezés. S ösztönzésként meghirdették a Toll-díjat — az év legjobb írásának jelképes elismeréseként —, s irodalmi ösztöndíj és alapítvány
létrehozását tervezik. Szeretnék, ha a költők mellé felsorakozna a kispróza
művelőinek, a kritika- és tanulmányíróknak a tábora... Már azt is bejelentették, hogy Dajka Gábor Társaság néven létrehozzák a kárpátaljai magyar
irodalmárok „szabad társulását". Mert pátriájuk magyar szellemi térképéről
jelenleg még hiányzik egy szakmai jellegű, érett alkotókat tömörítő csoportosulás, amelynek megalakulása, működése serkentőleg hathatna más kulturális intézmények tevékenységére is. Az alapítók elődjüknek tekintik az 1971hen megszüntetett Forrás Stúdiót, s meríteni kívánnak az ugyancsak megszűnt
beregszászi Vörös Zászló Irodalmi Stúdió és a József Attila Irodalmi Stúdió
hagyományaiból is. Az alapítók — Balla D. Károly, Vári Fábián László, Horváth Sándor, Nagy Zoltán Mihály, Dalmay Árpád — egyenlő jogok alapján
kívánják összefogni a tagságot.
A Hatodik Sípnak Balla D. Károly (1957—) a főszerkesztője. Teoretikus
igényű, természettudományos érdeklődésű költő; a sokágú magyar irodalom
e
gységét, a magyar és világirodalom összetartozását vallja, vállalva a magyar
®s világirodalom minden értékes hagyományát. Már első kötetében (Álmodj
Ze
nét, 1979) szenvedélyesen kereste az élet jelenségei mögött az értelmet.
„Igazságai mögött — irta róla Gortvay Erzsébet — kristálykemény hitből és
konok tagadásból gyúrt következetes ember áll, aki őszinte hévvel, önzetlen
elszántsággal kész építeni a jövő értelmes, tökéletes világát és benne saját
magát."
Az elszántság és következetesség jellemzi mindenekelőtt Vári Fábián László
(1951—) személyiségét és munkásságát. Indulása óta, a hetvenes évek elejétől
79

kezdve azonos emberi tartással és esztétikai elvekkel írja verseit: megrendelésre,
felső sugallatra soha nem írt egyetlen sort sem. 1980-ban azért utasította el
a kiadó verseit, mert „egyetlen mai témájú, a jelent éneklő mai verset" sem
talált benne, egyetlen szót sem „a békéről, a barátságról, a pártosságról",
1985-ben meg azért, mert hiányolta „a korszak problémáival foglalkozó írásokat". Vári Fábián László mindenekelőtt a történelem üzeneteire figyelmez;
a folklór és a szürrealizmus vonzásában írja verseit. A Nagy László-i örökséget viszi tovább; az erdélyi Farkas Árpád kárpátaljai rokonaként. Foglalkozása szerint tanár, s a kárpátaljai népballadák rendszerezésén dolgozik.
Dupka György (1952—) életrajza mozgalmasabb: volt pék, idénymunkás
és újságíró, jelenleg — 1990 végén — a József Attila Alkotókör alelnöke, a
Kárpátaljai Magyar Kulturális Szövetség felelős titkára, az 1944 őszén elhurcolt magyar férfiak rehabilitálásával foglalkozó munkacsoport tagja, az ungvári városi és területi tanács képviselője. Társadalmi megbízásokból. Vállalásainak a puszta felsorolása is jelzi: mennyi feladatot kell vállalnia a kárpátaljai írónak a felgyorsult történelemben. Dupka György költőként a megmaradás énekese, helytörténészként a kárpátaljai magyarság történelmével és
jelenével foglalkozik. Múltunk és jelenünk (1987) cimmel írt riportkönyvet,
Horváth Sándorral. Most — Horváth Sándorral és Móricz Kálmánnal együtt
— jelentést készít a peresztrojka éveiről.
Talán a felvillantott arcok is jelzik, milyen sorsban, milyen célokra tekintve dolgozik a Hatodik Síp gyarapodó írói tábora. Kárpátalján, Rákóczi
földjén élve, otthont kívánnak építeni. A „pro libertate" szellemében.
Törekvéseik mögött értő, a szépre és az emberire kiváltképp szomjas
közösséget tudhatnak. A kárpátaljai magyarság anyagi helyzete, társadalmi
megbecsülése — a körülményekhez képest — igazodott az idők során, idegenségérzete valamelyest oldódott, szellemileg azonban szinte mindig sivatagot érzett maga körül. Még leginkább az irodalomban érezhette magát
otthon, a szívben, a „magasban" épített hazában. Talán ezért is olvasnak
oly szívesen mindent, amihez csak hozzájuthatnak. A magyar irodalom valamennyi ágát ismerni szeretnék. Vallják Sütő Andrással: „Kultúrában, irodalomban nincsenek területi elcsatolások. Amit lent határsorompók választanak
el, az egy változatlan szellemi égbolt magasában találkozik."
Az irodalomnak, a művészetnek talán sehol sincs lelkesebb közönsége,
mint Kárpátalján. A négy magyarlakta járásban — a beregszásziban, az ungváriban, a munkácsiban, a nagyszőllősiben — 630 műkedvelő dal- és táncegyüttes és színjátszó kör működik. Az alkalmak, amelyeken az irodalom, a
zene jelen van, szinte mindig népünnepéllyé nemesednek: a Rákóczi-emlékmű
újraállítására, az Illyés-szobor átadására talán húszezren is összeseregelltek.
Számukra az irodalom, az anyanyelv a legnagyobb kincs. Mint valamikor
Kosztolányi, ők is életük legnagyobb csodájának tudják, hogy minden reggel
anyanyelvükön szólhatnak. Ünnep számukra, ha magyarul magyar műveket
olvashatnak. A nyelv, az irodalom segítségével őrzik legbiztosabban emberi
értékeiket és magyarságukat. Ady hitét vallva: „A magyarság szükség és érték az emberiség és az emberiség csillagokhoz vezető útja számára."

80

TÜSKÉS TIBOR

Sütő András egyik korai novellája
EGY CSUPOR ZSÍR
Sütő András az életre szóló írói indítást, a „nyelvoldó hatást" a népmesétől, az élőbeszédtől kapta. Két „klasszikus elbeszélőt", két mesterét név szerint is megemlíti 1963-as önéletrajzi vázlatában. Az egyik nagy elbeszélő a
Pusztakamaráson élő Orbán János bácsi volt, akinek a kisgyerek Sütő András gyomlálni segített. Amikor fizetésre került a sor, a kisgyerek azt kérte,
hogy a szegény ember ötven bani helyett inkább mesével fizessen, „azzal, mit
a
múltkor mondott, amikor beszegezték magát a h o r d ó b a . . . " Orbán János
hácsi úgy ment el az életből, hogy Sütő András nem búcsúzhatott el tőle:
»'Orbán János bácsit háborús munkaszolgálaton ütötte agyon a k ő . . . "
Sütő András életében a másik „klasszikus elbeszélő" az író nagyapja,
Sütő Mihály volt. „A klasszikus elbeszélők közül bizonyos Sütő Mihály nevezetű írástudatlan uradalmi cseléd bolygatta meg leginkább a képzeletemet.
Hevallom: nálánál szerényebb képességű elbeszélő lévén, máig is bele-beleuyúlok a tarisznyájába. Sütő Mihály — kit nagyapónak, s kedveskedve bapóna
k szólítottunk — Mikszáthnak és Creangának volt versenytársa; két nyelven — magyarul és románul — mesélte téli estéken a regényeit és novelláit...
Történetei kidolgozott írásművek voltak; irodalmi betegségek nyoma nem
átszőtt rajtuk, mivel nem a költői kiagyaltsághoz ragasztott valóságelemeket,
hanem a valóságot emelte költői magasságokba." Sütő András számos olyan
történetet hallott tőle. amelyet később novellává formált. Tőle sem búcsúzhatott el: „nagyapó utolsó kívánságáról, hogy igazi, bolti cigarettát szeretne
füstölni. Enyeden értesültem, a tanítóképzőben. Már eltemették, mire apám
levelét megkaptam. Latinórán a padra borulva sirattam el őt, gyermeki fogadalmat motyogva, hogy mi mindent vettem volna neki, ha még közöttünk
Marad."
Az Egy csupor zsír hőse a legendás nagyapó, Sütő Mihály. A novellaMegírásának a kiváltóoka az adósságtörlesztés, a kegyelet, a tisztességadás a
na
gyapa emléke előtt. Az író emléket akar állítani a „klasszikus elbeszélőnek". „Annak az órának [az enyedi latinórának, amikor értesül nagyapja haláláról] az árnyéka tíz esztendeig kísért engem, míg — a magam vigasztalós
ára is — az Egy csupor zsír című elbeszéléssel leróttam valamit a tartozásomból." A novella tehát a Sütő Mihály iránt érzett hálából született, s 1954hen írta. Kötetben először válogatott elbeszéléseinek gyűjteményében, a Tárt"
kmú világban jelent meg (Bukarest, 1959). Később a Nyugtalan vizek című,
f o g a t o t t írásokat tartalmazó kötetben (Bukarest, 1975), A bölcsőhely paranCsai
című ciklusban látott napvilágot.
A novella forrása az író gyermekkori emléke. A szegénységnek és a jókedvnek, az emberi nyomorúságnak és a humornak, a sírásnak és a kacagásMik olyan keveréke található meg az írásban, amely a magyar irodalomban
É- a klasszikus örökségből — Móricz Hét krajcárjára, illetve — a kortársi
Medálomból — Sánta Ferenc Sokan voltunk című elbeszélésére jellemző.
(Sánta írásának első mondata: „Már harmadik hónapja éheztünk, s két hete
81

csak egyszer ettünk egy nap." Szinte rímel rá Sütő elbeszélésének indítása.)
Az írás szereplői a nagyapa és a négy unoka. (Sütő Mihályt eleinte „nagyapóként" emlegeti, majd az írás végén egyre többször „apónak" nevezi. Az író
egyes szám első személyben szerepel, ő a történet elbeszélője. A testvérek közül Pista és Gyuri neve már az írás elején szóba kerül; arról, hogy a harmadik öcsöt Gergelynek hívják, csak az írás legvégén értesülünk.) Mind a szereplők, mind az a helyzet, amelyben élnek, egyfelől társadalmilag meghatározott, személyes hitelességű, másfelől örök emberi, a történelemben bárhol és
bármikor megismétlődő.
Az Egy csupor zsír a klasszikus novellatípusba tartozik. A népi mesélésen
alapuló lírai elbeszélés remeke, Dickens, Jókai, Mikszáth és Móricz világával
rokon írás. Az ősi homéroszi epikus fordulattal, az élőbeszédre és a jelenre
utaló intonációval kezdődik: „Hadd mondom el, hogyan is volt az, a m i k o r . . . "
Témáját, a történet alapvető konfliktusát — a gazdagság és a szegénység
közti ellentétet — is itt közli az író: „óesztendő éjszakáján anyámék templomba mentek, és nagyapámra bízták a z s í r t . . . " — „és mi [négyen unokák]
örökké éhesek voltunk". A novellában az írói elbeszélés és a párbeszédes
forma arányosan váltakozik, s mindig tudjuk, hogy a szereplők közül ki szólal meg. Az írást a népballadák tömörsége, erős drámaiság jellemzi: a történet egyetlen este (az esztendő utolsó éjszakáján) és egyetlen helyszínen (egy
parasztház szobájában) játszódik; akár megjelenítve, színpadszerűen is elő
lehetne adni.
A novella cselekményépítése is a klasszikus novellák szerkezetét követi.
Az expozíció: a szülők elmennek a templomba, a nagyapára bízzák a zsír
őrzését. Az éhes gyerekeket a nagyapó előbb közös, majd egyenkénti oktatásban részesíti. A gyerekek hallgatnak a félhomályban, nagyapó elalszik.
A bonyodalmat az okozza, hogy az udvaron a kutya keservesen vonítani
kezd. Nagyapó fölébred, először a zsírra gondol, majd a kutyára.
A cselekmény kibontakozása ezzel kezdődik: nagyapó kimegy az udvarra,
hogy eleressze a kutyát. A feszültséget az egymást követő, siettető és késleltető cselekménymozzanatok fokozzák. Az első cselekménymozzanat: a gyerekek ki akarnak menni „az első házba" a csuporért; nagyapó visszatérése
megzavarja őket. A második cselekménymozzanat: mivel nagyapó nem tudta
eloldani a kutyát, kést visz magával, hogy elvágja a kutya nyakáról a bogra
kötött madzagot; az egyik öcs megszerzi a zsírt az „első házból"; a visszatérő
nagyapa észreveszi a lopást, nekiesik a gyerekeknek. A harmadik cselekménymozzanat: nagyapó látszólag lemond a csupor birtoklásáról, majd annál nagyobb haraggal ront az unokákra.
A küzdelem a csupor megszerzéséért a tetőpontra hág. „Ekkor váratlan
fordulatot vett a küzdelem" — mondja maga az író. Veszekedés közben nagyapó elesik, fejét a „fűtő" sarkának veri, homlokáról vér csurog. A gyerekek
megijednek, lemondanak a zsírról. Nagyapó párnája alá dugja a megőrzött és
visszaszerzett csuprot, az unokák elnyugszanak. Látszólag véget ér a küzdelem. De a végső fordulat még hátravan.
A megoldás igazi meglepetést hoz. A történetet elbeszélő kisfiú a kiskapu
csattanására fölriad, és azt látja, hogy „nagyapó ül az ágyon, s kenyérhajjal
mártogatja a zsírt a csuporból". A csupor félelmetes őre, a hajdani szőlőpásztor, aki körömszakadtig védte a rábízott kincset, nem tudott ellenállni az éhség csábításának. Ezt a váratlan, de nem motiválatlan, hanem nagyon is előkészített, hiteles és mélyen meggyőző jelenetet a felületes szemlélő akár
82

adomaszerű, anekdotikus megoldásnak is vélheti; valójában nem erről van
szó. A cselekmény utolsó „megcsavarása", záró, szakasza a múltba visszarévedő
elégikus szomorúság hangját* üti meg. Amikor idáig ér az olvasó, arcára fagy
a mosoly, nem tud igazán nevetni. Feloldó kacagás helyett azt kérdezzük
szorongva magunktól: mekkora lehet a szegénység és a nyomor ott, ahol a
legelszántabb felnőtt sem tud ellenállni, s a kínzó éhség nevetséges önellentmondásra kényszeríti.
Az elbeszélés záradékkal ér véget. Ez a jelenre utaló záradék — a kezdő
mondattal együtt — mintegy keretbe foglalja az írást.
A novellában három idősík van jelen, s az időviszonyoknak ez az újszerű
alakítása és szabad kezelése távolítja el az Egy csupor zsírt a klasszikus novellaformától, és teszi modern írássá. Az egyik idősík a novellában elbeszélt
történet ideje (múlt idő). A másik idősík az elbeszélés ideje (jelen idő), melyet
a
z írás elején és végén villant föl az író, s mintegy keretbe foglalja vele a
történetet. A harmadik idősík az elbeszélt történetnél is valamivel messzibb
múlt, amelyre két helyen utal az író. Az egyik célzás az óesztendő utolsó
na
Pja előtti hét eseményeit idézi föl. (A csuprot „a hét első napján még a tálason láttuk ...") A másik célzás a nagyapa jó alvóképességéről szól, aki horkolás közben is megmondta, hogy a gyerekek apja hol találja meg a sapkái t . Ennek a két mozzanatnak is a figyelmet késleltető, a feszültséget növelő
hatása van: a bonyodalmat (odakint a kutya keservesen vonítani kezd) előzi
Meg, illetve követi az írásban.
Van még valami, ami Sütő András novelláját kiemeli a realisztikus előMfású, klasszikus szerkezetű írások közül. Ez pedig a záradék vallomásos,
közvetlen, személyes hangja. Nem csak egyszerűen arról van szó, hogy az író
u
jból az elbeszélés jelen idejére utal. A záradék hangulati többletet ad a történetnek, az epikus elbeszélésbe lírai elemet, csaknem érzelmes szálat, transzcendens motívumot sző. Az író közvetlenül az elbeszélés (halott!) hőséhez fordul, ad personam szólítja meg („Drága nagyapónk..."), egész nyomorúságos
életéért elégtételt akar adni neki, de kívánságai olyan kívánságok, amelyek
Mór soha meg nem valósíthatók, vágyai olyan vágyak, amelyek már soha el
n<?
m érhetők.
A novellának egyéni színt, esztétikai többletet az ellentétes hangulati eleMek ütköztetése ad. Az írásban játék és tragikum, nyomorúság és humor, derii és szegénység olvad egymásba. S a fölmutatott kép tragikus színezetét, a
v
®gtelen nyomorúságot éppen az emeli ki, hogy humoros „körítésben", derűs
„tálalásban" jelentkezik. Tragikus a szegénység, a nyomorúság, a kiszolgáltatottság; derűs a csupor sorsa, dugdosásá, a megszerzéséért folytatott küzdee
M, legfőképpen a nagyapa alakja.
A csöndes, meleg humor motívumait az író lépésről lépésre haladva szövi
í1? Másba. A humor legfőbb forrása az ellentét: az az ellentét, ami a szerepek egymás közti tudata, illetve a szereplők és az olvasó tudata között feLegelőször akkor mosolyodunk el, amikor nagyapó, a hajdani szőlőpásznagy buzgalmában még azokat az unokáit is fölébreszti, akik már aluszna
k, s eszük ágában sincs a zsírra gondolni. Am ha eddig nem foglalkoztak a
csuporral, most már őket is izgatja. Így a nagy közös és egyéni oktatás valóIában ellenkező hatásúra fordul. „Ezután már nem tehettük, hogy ne gondoljunk a zsírra."
A derű fényét csillantja meg a háromszori (!) célzás arra, hogy nagyapó
n
éhány napja, karácsonykor úrvacsorát vett, s a megtisztult lelkű magyar
83

református hívő mégis káromkodni kényszerül, sőt „hogy meg ne bántsa a
saját istenét, románul káromkodott". (Mintha az kevésbé volna sértő!) Az ellentét és az ismétlés együtt van jelen abban a mozzanatban is, amikor nagyapó
önmagát (kétszer is) papnak nevezi („Én vagyok az ő papjuk"; „én vagyok a
ti papotok"), holott csőszként viselkedik, sőt maga válik tolvajjá. A szavaiba
kevert és megismételt — s ezért már-már modoros — „ugyibár?" ugyancsak
humoros motívum. További humoros hatást keltő ismétlések nagyapó beszédében az unokákhoz intézett eredménytelen felszólítások: „Be az ágyba!";
„Gyere bé!"; „Bújj elé!", valamint a láb és derék eltörésére, nyakkitekerésre
utaló többszöri és túlzó fenyegetések. Talán az író elbeszélő szövegébe sem
kerülhetett véletlenül egyetlen mondaton belül az ilyen szójáték: „vett számba bennünket nagyapó, s átvette azon nyomban a parancsot is".
Humorral leginkább átitatott jelenet a novella csúcspontja, a megoldás. A
novella hőse itt kerül a legélesebben szembe önmagával. Nagyapó, aki egész
este szenvedélyesen őrizte a csuprot, de aki mindeközben titokban, tudat alatt
talán maga is a zsír elfogyasztására készült, gyöngének bizonyult. Az őr, a
csősz válik rablóvá. (Ami ugyanolyan archaikus tapasztalat, mint fordítottja,
az ironikus közmondás: „Rablóból lesz a legjobb pandúr.") A novellának
egyébként ez az a pontja, ahol Sütő írása a legélesebben elválik az irodalmi
előképtől, Móricz Zsigmond Hét krajcárjától. Móricznál a játékos krajcárkeresés tragikumba fordul, itt a csupor megszerzéséért folytatott tragikus, vért kívánó küzdelem humoros formában ér véget.
Külön kell beszélni az Egy csupor zsír nyelvi megformálásáról, a novella
stílusáról. Köztudott, hogy Sütő András milyen nagy jelentőséget tulajdonít
az anyanyelv használatának, a nyelvet az iró legfontosabb eszközének tartja.
Igaz, el fog telni néhány év, sőt évtized, amíg megfogalmazza az anyanyelvvel kapcsolatos tűnődéseit nagy hatású munkájában, az Engedjétek
hozzám
jönni a szavakat című esszéregényében. A nyelv tisztaságának védelmét a kisebbségi író sorsproblémájának, a közösségi hűség erkölcsi törvényének mondja. „Nyelvéből kiesve: létének céljából is kiesik az ember" — írja. Az „anyanyelv diribdarabjai" közé született író a nyelv tudatos használója, egyéni színeinek gondos védelmezője. Ez a tudatos „nyelvápolás" Sütő Andrásnál nem
öncélú nyelvi ízeskedés, nyelvi purizmus, stíluscifraságok ápolása, eredetieskedés. Nyelvi eszménye a gondolkodásmódot, az észjárást kifejező stílus, célja
a magyar nyelv legfőbb tulajdonságainak, a tömörségnek, a zeneiségnek a védelme, a képes kifejezések, szólások, metaforák mértéktartó használata, az
egyéni mondatformák, a sajátos szókincs és kiejtés színező alkalmazása.
Minderre már a fiatal író művei — az Egy csupor zsír is — példát adnak.
Süütő András szemmel láthatóan a nyelvi elemek közül az igei állítmánynak
tulajdonít kiemelt szerepet. A sok érzékletes, cselekvés kifejező ige mozgalmassá teszi stílusát: leírásait is, párbeszédeit is. Íme, két egymást követő bekezdés, mely mindkettőre példa:
„Aztán, mint aki lemondott mindenről, tehetetlenül zöttyent az ágyra. Lehányta a bocskort a lábáról, bebújt a pokróc alá, s majdnem sírva dünnyögte!
— Én nem bírok veletek. Csináljatok, amit akartok. Egyétek meg, egyétek meg, törjetek össze mindent, verjétek be a fejemet is!"
Általában kedveli a három tagból álló igei felsorolást: „Az orgona visított, sírt, és kacagott a kántor ujja a l a t t . . . " ; „a harmadik és negyedik unoka
is átölelte, szólongatta, engesztelte".
Kiemelt szerepet tulajdonít az igekötőknek. Érzelmi többletet, indulati
84

nyomatékot az igekötő elválasztásával és hátravetésével fejez ki: „Itt helyben töröm el a lábad"; „futott ki a gyermek után"; „hogy tekerjem ki a nyakadat".
Fontos nyelvi színezőelem a szókincs és a kiejtés. Sütő András tájnyelvi,
nyelvjárási szavakkal bőven, a kiejtés sajátosságaival mértéktartóan él. A rövid elbeszélésben viszonylag sok tájszó található, s ezek is főképpen az írói
narrációban fordulnak elő. Az író mondja: „felvágta" — feldobta, „sose kapta" = sose találta, „ujjas" = kiskabát, „első ház" = első szoba, „fuserálta fel"
= húzta fel, „vagy" = mintegy, „lappogott" = csattogott, „bekerültek" =
bejöttek, „potyolni" = ütögetni, „kakas" = dudor. A nagyapó mondja: „pócegér" = vakondok, „lehúzom" = lecsavarom, „fűtő" = tűzhely. A kiejtésben
megmutatkozó tájnyelvi ízek: „szólott" = szólt, „ugyibár" — ugyebár, „bé"
^ be, „elé" = elő.
Az irodalmi stílus legismertebb színezőeleme a hasonlat, a metafora. Sülő András itt még igen takarékosan él vele, s ezt is a gondolatnak, és nem az
ornamentikának, a díszítésnek rendeli alá. Hasonlatai két tagból állnak, s minőig a kifejezendő gondolat plaszticitását, érzékelhetővé tételét szolgálják. Nagya
Pó mondja: „Ha valamelyik a zsírhoz mer nyúlni, annak eltöröm a lábát,
mint a csirkének." Az elbeszélő mondja: „Ügy viharzott be fiatalosan a mezítlébával, mintha kergették volna"; „a seprű nyelével kotort utána. A kotlót
kellett így kihajkurászni..."; „olyan furcsa módon illegette magát, mintha legényest próbálna j á r n i . . . "
A prózastílus zeneiségét legfőképpen a mondatépítkezéssel, a mondatok
megszerkesztésével éri el az író. Az élőbeszéd jellegzetességei, az egyszerű, rövid terjedelmű felszólító, kérdő és kijelentő mondatok („Bujj elé, zsivány!";
Hová mész?, Mit akarsz?"; Itt jó helyen lesz") legfőképpen a dialógusokban
fordulnak elő; a bonyolultabb szerkezetű, összetett mondatokkal az írói közi b e n találkozunk. Megkülönböztetett figyelmet érdemel a novella első és
utolsó, nyitó és záró mondata, a keret. Említettük, hogy ezek — a témamegjelölés és a lírai záradék — gondalotilag, tartalmilag az írás leghangsúlyosabb
részei. Tegyük hozzá: nyelvileg, zeneileg, a mondatszerkezet et tekintve is tamb ezek a részek az írás legfigyelemreméltóbb periódusai, szólamai. A két
körmondat arányos, zenei szerkezetét a tipográfiai tagolással is érzékeltetni
Próbáljuk.
Hadd mondom el,
hogyan is volt az,
amikor óesztendő éjszakáján anyámék templomba mentek,
és [== hogy] nagyapámra bízták a zsírt,
hogy megőrizze, [és] nehogy megegyük,
inert alig egy ujjnyi volt, és [ = mert] örökké éhesek voltunk.
A lírai záradék, melyet kilenc tagmondat alkot, másképpen épül föl. Ezt
® körmondatot nem a többszörös alárendelés, hanem a többszörös mellérendeld8 jellemzi. Egy feltételes és egy célhatározói alárendelt mondat hat főmonuatot zár keretbe. Ez a sorozatszerű szerkezet a mondatot zeneileg harmonikussá, kiegyensúlyozottá teszi. A mondat megszólítással kezdődik. Az első tagmondat feltételes alárendelői mellékmondat, melyet hat, a feltétel bekövetke^ s e esetén megvalósuló közlés, hat, egymással mellérendelői viszonyban álló
mellékmondat követ, ahol az első tőmondatnak van egy (azt közvetlenül köve85

tő) mértékhatározói alárendelt mondata, végül a körmondatot egy (az összes
főmondatra vonatkozó) célhatározói alárendelt mondat zárja.
Drága nagyapónk,
ha fehér bajuszodat a fekete föld meg nem ette volna,
[akkor] most nagy-nagy piros csuprot csináltatnék néked, akkorát,
hogy az ég is beleférne,
és megtölteném finom
ételekkel;
[és] tajtékpipát vennék néked,
és megtölteném illatos dohánnyal;
[és] báránybőrös bundát csináltatnék
néked,
és óesztendő éjszakáján csengős szánrml járnám be veled a falut,
hogy megengeszteljem a
szívedet...
A körmondat harmonikus szépségét, arányosságát az ellentét („fehér bajusz" — „fekete föld"), a szóismétlések („csináltatnék", „megtölteném" — kétszer; „néked", „és" — háromszor), valamint az egyes szám első személyű, feltételes módban álló, felsorolásszerűen elhelyezett igék („csináltatnék", „megtölteném", „vennék", „megtölteném", „csináltatnék", „járnám be"), tárgyak
(„piros csuprot", „tajtékpipát", „báránybőrös bundát") és határozók („finom
ételekkel", „illatos dohánnyal", „csengős szánnal") emelik ki.
Egy pillanatig sem kétséges, hogy az Egy csupor zsír szerzője a nyelv tudatos művelője. Sütő András az a prózaíró, akinek az anyanyelv nem csak
egyszerű kifejezési eszköz, hanem közösség, magatartás, törvény és erkölcs ís:
az emberi és nemzeti megmaradás reménye.

GÖMÖRl GYÖRGY

Magyarok a régi Cambridge-ben
Néhány évvel ezelőtt az angliai Cambridge testvérvárosává fogadta Szegedet. Ez a gesztus kicsit meglepte a szegedieket, nem tudták mire vélni a
nagy hírű angol egyetemi város kitüntető figyelmét, s amikor küldöttségük
eljött Angliába, hogy aláírja a testvérvárosi szerződést, az akkori tanácselnök
kerek-perec megkérdezte tőlem: mondd, mégis hogyan jutott eszébe ezeknek
a derék cambridge-ieknek, hogy éppen bennünket válasszanak? Ez engem
is érdekelt, hiszen az, hogy Szegednek jő nevű egyeteme van, még nem perdöntő érv egy ilyen kezdeményezés mellett. (Cambridge másik testvérvárosa
Heidelberg, viszont annak az egyeteme pár száz évvel régibb, mint Szegedé.)
Megkérdeztem, s a cambridge-i tanára akkori, munkáspárti elnöke — civilben történész — a következő választ adta: — Tudod, mi Cambridge-t atommentes várossá nyilvánitottuk. Gondoltuk, hozzájárulunk az antinukleáris
mozgalom fellendítéséhez Kelet-Európában, és mivel Szegeden nincs atomerőmű, van viszont egy egyetem, hát e z é r t . . .
. . . . . . .
86

Ezt az anekdotát csak azért mondtam el, hogy felkeltsem vele a szegedi
lokálpatrióták érdeklődését Cambridge, vagyis latin nevén Cantabrigia iránt.
Ez a Cam folyócska partján fekvő város, ahol a XIII. század óta működik
egyetem és ahová első útleírónk, Szepsi Csombor Márton, szegény feje, sohasem jutott el (igaz, hogy elment helyette „Cantuariába", vagyis Canterburybe, és az se csúnya hely), már évszázadok óta sűrűn látogatott akadémiai
nevezetesség. A régi magyarok közül is sokan eljutottak Cambridge-be.
Kutatásaim mind újabb tényeket hoznak napvilágra, s nem árt ezekről időnként számot adni. Annál is inkább, mert amit erről a témáról egy évtizede
írtam, ma már csak nagy vonalaiban helytálló, annyi új adattal gazdagodott.
Itt van mindjárt a XVI. század legkorábbi cambridge-i magyar látogatóinak a kérdése. Berzeviczy Gergely diplomáciai megbízatásban járt Angliában. Az 1564-es látogatásáról eddig is tudtunk, de őutána sokáig Skaricza
Mátét és két teológustársát (1573) tartottuk az első néhány cambridge-i magyar vándordiáknak. Időközben azonban felbukkant az a Volpe vagy Vulpe
János nevű, pécsi születésű tudós, aki 1562-ben lett a Gonville és Caius College tagja, majd hét év múltán orvosdoktora. Jelenlegi tudomásunk szerint
ő az első Hungarus (mert hogy magyar anyanyelvű lett volna, neve alapján
nem állíthatjuk; inkább magyarországi németet vagy olaszt gyanítunk benne),
aki a XIX. század előtt matrikulált Cambridge-ben! Miután végzett, le is
telepedett Angliában; 1590 táján halt meg, mint egy előkelő főúr, az Earl of
Sussex orvosa.
De már Vulpe előtt vagy vele pontosan egy időben járt Angliában egy
magyar protestáns teológus, akiről gyaníthatjuk, hogy útja során a két angliai egyetem valamelyikén is megfordult. Szikszai Lukácsról van szó, akit
Zoványi még „Szőcs Lukácsként" emleget,1 de akinek Bullingerhez írt hoszszabb levele azóta már kiadásra került;2 Szikszai ebben a többi közt arról is
beszámol, hogy nemrégiben bejárta Angliát. Mivel Szikszai Bullinger mellett
személyes ismeretségben állt az ugyancsak kitűnő angol kapcsolatokkal rendelkező Conrad Gessnerrel, valamint Peter (Vermigli) Martyrral, feltehetjük,
hogy Angliában jártában a cambridge-i tudós doktorokat is meglátogatta
— noha erről nem ejt szót említett levelében.
Biztosabb adataink vannak Üjfalvi Imréről és Váczi Gergelyről, akik kitűnő ajánlólevelekkel fölfegyverkezve 1595 júliusában érkeznek Angliába, s
itt ellátogatnak Cambridge-be is néhány napra, ahol a wittenbergi végzettségű
üj falvi számos ismert angol professzorral találkozik, így William Whitakerrel.
Andrew Downesszal, William Rogersonnal és Peter Baróval. Később Űjfalviék Oxfordban is megfordulnak, és útjuk végén Londonban fölkeresik a
nagy tekintélyű William Camdent, a Britannia szerzőjét és Budai Parmenius
István ismerősét is. Minderről először Keserű Bálint számolt be a gazdag
Üj falvi-emlékkönyv alapján.3
A XVII. század első éveiben a magyar peregrinusok főleg Heidelberget
keresik fel, Dávid Pareus respondenseinek (ahogy ma mondanánk, kutatódiákjainak) többsége belőlük kerül ki. A harmincéves háború kitörése és Heidelbergnek ezzel kapcsolatos hadszíntérré válása vezet ahhoz az „irányváltáshoz", aminek következtében a „helvét vallású" magyar lelkészek vagy lelkészjelöltek Hollandia felé veszik az útjukat. A leideni egyetem már korábban is
jó hírnévnek örvend, de hamarosan felzárkózik hozzá a franekeri, majd a
groningeni, és 1623 tájára kialakul egy olyan magyar peregrinus-útvonal, ami
87

aztán megmarad egészen a harmincas évek végéig: az Odera melletti Frankfurt az első állomás, amit Bréma, Franeker és Leiden követ. Vannak, akik
Leidenből vagy Franekerből még átmennek a harmadik németalföldi egyetemre Groningenbe (Utrecht valamivel későbbi alapítás); megint mások rögtön Franekerből vagy Leidenből hosszabb-rövidebb időre átkelnek Angliába. 4
Sőt, még az is előfordul, hogy valaki Leidenbe csak Anglia után látogat el,
mint például a sokoldalú és sokfelé megfordult Csanaki Máté. Ennek az
„összeurópai" peregrinusnak, aki Sárospatak mellett Nagyszombatban és Pozsonyban is tanult, Heidelberg volt az első külföldi állomása, azután Bréma
(ahol „tanulótársa" volt a később elhíresült Coccejus), s talán innen mehetett
át Hamburgon keresztül Angliába. Oxfordban bizonyíthatóan megfordult, és
talán ő az a néven nem nevezett magyar, akit az egyik cambridge-i számadáskönyv 1623-ban „a teológia bakkalaurátusaként" tart számon. 5 Ezután Csanaki
hosszabb időt tölt Leidenben, itt adja ki 1625-ben Controversiae partim logicae
című filozófiai művét, később felbukkan Bázelben, majd Páduában, és csak
1629-ben tér vissza Erdélybe. Itt rögtön megteszik a fejedelem (I. Rákóczi
György) udvari orvosának, és pár évre rá a kolozsvári iskola rektorának.
1636-ban hal meg. Szenei Molnár Albert mellett Csanaki az első fontosabb
magyar peregrinus a XVIII. századi Angliában, leszámítva persze Szepsi
Csombort, aki 1618-ban fordul meg a szigetországban. Csanaki alighanem latinul érintkezett az angolokkal; angliai tartózkodásának egyik furcsa epizódjáról különben be is számol népszerű kis szatirikus művében, a több kiadást
megért Nobile scabiei encomium-ban.
1625-ben két kassai alumnus, Tállyai János és Bakai Benedek járnak
Cambridge-ben, az első hónapokig marad, feltehetően előadásokat látogat
(bár nem matrikulál), az utóbbi később átmegy Oxfordba, ahol jobban érzi
magát, ha másért nem, azért, mert ott már működik a Bodleian, a kor színvonalához képest jól szervezett, gazdag egyetemi könyvtár. 6 1625 májusában
Cambridge-ben találjuk Kecskeméti Mátét, aki később Debrecenben lesz iskolamester; ottlétéről egy német peregrinus emlékkönyvéből tudunk. Kecskeméti ezt a magyar nyelvű szöveget írja be német peregrinustársa albumába:
„Világi örömre a nyavalyás
Kin megtért bűnösnek szíve
Véletlenül ember dicsőségre
Hogyha víg orcával viseli el

de jut,
repes és fut,
is jut,
a bút"1

1628 februárjában látogat el Hollandiából Angliába Bethlen Péter és kísérete. Turistaútjuk részben diplomáciai megbízatás, amelynek során a Bethlen
Gábor unokaöccsét kísérő „rangidős" urak, Bornemisza Ferenc és Cseffei
László el-, vagyis inkább megmagyarázzák fejedelmük külpolitikáját az ifjú
I. Károly király minisztereinek. Erről a látogatásról maradt fenn Pálóczi Horváth János Bethlen Istvánhoz intézett levele, amelyben az erdélyi nemesúr
az angol egyetemi városok gazdagságáról áradozik. Idézzük: „Ennek a két
egyetemnek [ti. Oxfordnak és Cambridge-nek] összesen körülbelül 36 kollégiuma van, melyeknél ragyogóbb épületeket eddig nem l á t t u n k . . . Egyesek
annyira kiemelkednek a többiek közül, mint valami fellegvár (hazánk bárcsak egyetlenegyet is birtokolna ezekből a kollégiumokból!). Minden említett
kollégiumnak van egy válogatott könyvekkel gazdagon ellátott könyvtára." 8
(Kiss Magda fordítása.)
88

Az első magyar, aki már azzal a szándékkal látogat el Cambridge-be, hogy
ott angolul is megtanuljon, alighanem Medgyesi Pál, a XVII. század magyar
kegyességi irodalmának kiemelkedő alakja. Mindössze fél évet tölt a Cam
partján fekvő kisvárosban, de olyan szorgalmasan tanul, hogy már Cambridgeben elkezdheti átültetni magyarra a Praxis Pietatis-t, Lewis Bayly püspök
nagy sikerű művét: „Én e könyvet (az ő hasznos voltát Nemzetemmel közleni
óhajtozó buzgóságomnak tüzétől gerjedeztemben) még Angliában, ama régi
híres-neves és emlékezetes Cantabrigiai Académiában kezdettem volt fordítani . . . " , majd mint tudjuk, a Debrecenbe látogató Szenei Molnár Albert unszolására fejezte be.9 Medgyesinek, aki később I. Rákóczi György udvari lelkésze lett, nem ez volt az egyetlen angolból fordított műve, és egy másik
teológiai vitairatából, az 1650-ben Bártfán kiadott Dialógus politicus-ecclesiasticusból kitetszik, milyen mélyen foglalkoztatta Medgyesit az anglikán
egyház állapota, illetve annak nem elég radikális szakítása a katolicizmussal.
Medgyesivel körülbelül egy időben járnak Cambridge-ben Ruszkai András, Nábrádi János és Madarasi János. Utóbbi magyar bibliát küld Hollandiából az egyik cambridge-i tanárnak, aki szívesen látta kollégiumában cambridge-i tanulása idején. Megfordul itt Debreceni Simonides Gáspár is, egy
ttagy sikerű latin bibliakompendium szerzője.10 Legalábbis valószínűnek kell
tartanunk, hogy Tolnai Dali János, a magyar puritanizmus központi alakja
is ellátogatott Cambridge-be — ötévi tanulóidejéből alighanem futotta erre,
meg aztán John Stoughtonnal való kapcsolata is arra enged következtetni,
hogy fölkereste a puritán teológusairól híres Emmanuel College-ot. De ennek
— csakúgy, mint Medgyesi vagy Madarasi ittlétének — semmi nyoma az egyetem anyakönyvében. Mint ezt már korábban másutt kifejtettem, 11 a nem
matrikulációnak két oka is volt a magyarok esetében: egy anyagi és egy
teológiai. A rendesen beiratkozott diáknak sokat kellett fizetnie tanulmányaiért, tandíjmentességet a magyarok kaptak ugyan Utrechtben, de nem kaptak
Cambridge-ben, s ráadásul az egyetem hallgatójának le kellett tennie egy
olyan esküt az anglikán egyház hittételeire, amivel a magyar reformátusok
öem tudták magukat azonosítani. Így hát a hollandiai magyar peregrinusokkal ellentétben az angliaiakat általában nem a matrikulából tudjuk kikeresni,
hanem más tényanyagból (számadáskönyvek, emlékkönyvek, levelek, könyvbejegyzések) szoktuk kihüvelyezni.
Fennmaradt ugyanis néhány érdekes levél (latinul persze), amiben a magyar látogató köszönetet mond angol vendéglátójának. Van egy ilyen a negyvenes évek elejéről, Szerencsi R. Pétertől. Szerencsi Vedelius híres „Collegium Hungaricum" című gyűjteményében is szerepel; ez a franekeri disputáoiógyűjtemény szinte kizárólag magyar protestáns teológusok szövegeiből áll.
A magyar peregrinus a fenti levélben William Sancroft, későbbi canterburyi
érseknek, akkor még a cambridge-i Emmanuel College tanárának köszönte
öieg az egyetemi városban élvezett sziveslátását, és olyan teológiai műveket
bért Sancrofttól, amelyek legalábbis az angol nyelv passzív ismeretére vallanak.12
A későbbi cambridge-i látogatók közül Köleséri Sámuelről már Herepei
is tudott, jóllehet, később e sorok írója találta meg Kölesérinek azt a saját
kezűleg dedikált kis disszertációját Cambridge-ben, amit az a Trinity College
könyvtárának ajándékozott.13 Kölesérinek, akit a puritán eszmék magyar
hívei között tartanak számon, alighanem volt elég költőpénze; a Trinity
College számadáskönyvéből azonban kiderül, hogy néhány évvel később, az
89

1662 63-as tanévben nem kevesebb, mint nyolc magyarnak és erdélyinek
utaltak ki kisebb anyagi segélyt.1'' A kispénzű magyar peregrinusok közül
név szerint is azonosíthatjuk Körmendi Péter későbbi református püspököt,
aki angliai tanulását igen eredeti módon oldotta meg: nem csak Cambridgeben töltött néhány hetet (és persze Londonban jó pár hónapot), hanem két
és fél évi ittlétének nagyobbik részében vidéken élt, Somerset grófság kis
falucskáiban, ahol angolul is meg kellett tanulnia. Erről a szokatlan hospitálásról Körmendi emlékkönyvéből tudunk, ahol az egyik bejegyző, Blagdon
falu lelkésze így jellemzi a magyar teológust: „különösen jámbor, nagy tudású és nyílt ember, aki példás türelmet tanúsít a peregrinációja során felmerülő nehézségekkel szemben". 15 Hosszú külföldi tanulása után Körmendi
csak 1663 legvégén érkezett vissza Magyarországra.
A Cambridge-ben megforduló, vagy itt egy-egy trimesztert eltöltő magyarokat ekkoriban nem csak a kollégiumok támogatták segélyekkel, hanem
néha az egyetemi hatóságok is. Egy ilyen egyetemi menlevél szövege fennmaradt: Edward Rambcur, cambridge-i rektor (Vice-Chancellor) állította kí
Rimaszombati János részére 1662/63 február 11-én.16 Rimaszombati, aki barátjával, Szendrei Ferenccel akkor már a második trimesztert töltötte Cambridge-ben, a menlevél szerint már hazafelé készülődött, és később szerencsésen meg is érkezett. Más esetekben is előfordul, hogy a segélyt kiutaló kollégium a segélyezett peregrinus neve mellé odaírja: „a rektor ajánló levelének alapján"; ilyenkor ugyanis nehezebb volt nemet mondani az idegen ajkú, de szűkölködő hitsorsosnak. Az élelmesebb peregrinusok tehát a rektornál kezdték, és onnan mentek a kollégiumokhoz, néha több alkalommal is
igénybe véve azok bőkezűségét.
1668 nyarán két olyan magyart találunk Cambridge-ben, akik később
mindketten az emigránssorsot választják, letelepednek Angliában. SzilágyíSylvanus György voltaképpen itt kezdi angliai tudóskarrierjét — egy vagy
két trimesztert tölt itt, és több kollégiumtól kap pénzbeli segélyt.17 Szilágyi,
aki teológusnak indult, Angliában pályát cserélt: előbb orvosi tanulmányokkal (is) foglalkozott, majd sikeres tankönyvíró lett belőle — latin (és részben
görög) auktorokat adott ki magyarázatokkal, zsebkönyv formájában. Ekkor
már régen Londonban élt, és a jelek szerint jól megélt latintudásából és kapcsolataiból. 1694-ben Bethlen Mihály, és három évvel később Teleki Pál is
találkozott vele Londonban. 18
A másik magyar — aki 1668-ban pénzt kapott a cambridge-i King's és a
Christ's kollégiumoktól —, Mezőlaki János ezután még visszament Hollandiába, s csak később, 1671-ben telepedett le véglegesen a szigetországban. Mezőlaki következetesen „exulánsnak", vagyis száműzöttnek mondta (írta) magát; Angliában főleg magántanítással kereshette kenyerét (Szilágyi-Sylvanushoz és a magániskolát indító Jászberényi Pálhoz hasonlóan ő is jó latinos volt), meg az is lehet, hogy alkalmi támogatást kapott az anglikán egyháztól. Cambridge-be egyébként 1680—81-ben visszatért, újra körbejárta a
kollégiumokat segélyért, azzal, hogy vissza akar térni Magyarországra, s útiköltségre kell a pénz; aztán mégis maradt Londonban, egészen 1693-ban bekövetkezett haláláig. Mezőlakit a cambridge-i tudósok közül különösen egy
John Gunning nevű tanár pártfogolta, a St. John's kollégium igazgatója, aki
alighanem több alkalommal látta vendégül a sokfelé megfordult és jó angliai
kapcsolatokkal rendelkező, de szegény sorban tengődő Mezőlakit.
A magyar protestáns diákok angliai peregrinációja a XVII. század hatva90

nas éveiben tetőzik. 1670 után is járnak azért még később szép egyházi karriert befutó teológusok Cambridge-ben, példának okáért 1675-ben Kolosvári
István, Apafi Mihály későbbi diplomatája és erdélyi püspök; 1679 tavaszán
pedig Hodosi Sámuel, akit a XVIII. század első évtizedében a dunántúli református egyház választ püspökévé. Hodosi több hetet töltött Cambridge-ben, de
ott, úgy látszik, kevés fontos emberrel találkozott, mert míg albumának londoni bejegyzői között olyan kiválóságok vannak, mint Richárd Baxter, Joseph
Hill vagy John Owen, az egyetemi városban csak egy olyan tanárral köt
ismeretséget, aki be is írja nevét emlékkönyvébe: ez egy Thomas Broughton
nevű orientalista, aki a szokásos latin mellett valamit arabul is beír.19
Oxfordban, úgy tűnik, a magyarok általában jobb fogadtatásra találnak
ezekben az években, mint Cambridge-ben; Tarczali Pálnak egy disszertációja
is megjelenik Oxfordban, Otrokóesi Foris itt vendégeskedik 1690—91-ben és
Gyöngyösi Árva Pál itt írja meg („Dialithus" álnéven) a szentháromság-tagadók elleni latin értekezését. Ez a mű 1699-ben jelent meg Oxfordban, 20 és
még ugyanennek az évnek júliusában Gyöngyösi átrándult Cambridge-be,
ahol azóta könyvének három példányát is őrzik, mindhárom a szerző által
dedikált példány. Egyet közülük John Balderston, az Emmanuel College igazgatója, egyet Henry James, az egyetem rektora, egyet pedig a cambridge-i
egyetemi könyvtár ekkor már szépen gyarapodó gyűjteménye kapott. Gyöngyösit 1699. november 12-én London püspöke lelkésszé avatta, s néhány héttel
később elhagyta Angliát, hogy aztán hazatértében a bécsi cenzúra elkobozza
számos eretneknek vagy politikailag felforgatónak minősített, Angliában vásárolt könyvét. 21
A századvég főúri látogatói közül Bethlen Mihály és Teleki Pál is felkeresik Cambridge-et. Bethlen még jobban is érzi magát itt, mint Oxfordban, és leír egy egyetemi avatási ceremóniát, ahol „három baecalaureatusokat
is tevének, kiket előbb megeskütének holmi punctumokra, a könyvet velek
megcsókoltatván, amelyből a hitet elmondták, a pro-cancellárius azután lába
közé vévé és admittála, kezét homlokokra tévén, ugyanazon nap majd estig
nem esznek pápista módra". 22 A jelenlegi cambridge-i avatási szertartás hasonló a leírotthoz, csak a könyv megcsókolása és az estig való böjtölés maradt
el belőle.
A XVIII. század első évtizedeiben nagyon megritkulnak a cambridge-i
magyar látogatók. Az erdélyi peregrinus Almási Istvánon kívül (1707) nincsen más senki egészen ifj. Pápai Páriz Ferencig, aki az enyedi gyűjtés szervezése közben látogat le Londonból Cambridge-be. Mint azt már másutt megírtam, 23 Pápai Páriz és küldött-társa, Ajtai András Londonban megismerkedtek Richárd Bentley-vel, a cambridge-i Trinity College befolyásos igazgatójával, de nem biztos, hogy utóbbi végül is aktívan támogatta az erdélyiek
gyűjtését: Pápai Páriz albumának két cambridge-i beírója, John Covel and
John Colbatch viszont alighanem komoly segítséget nyújtott a gyűjtés lebonyolításában. A többi közt a cambridge-i egyetem tekintélyes összeget szavazott meg erre a célra: 1716 február 10-én „a hajdan virágzó, majd tíz éve
fegyverek által elpusztított erdélyi enyedi kollégium javára" 30 font sterlinget
utaltak ki.24 Ennek a gyűjtésnek a sikere késztetheti negyven évvel később a
debrecenieket arra, hogy ők is az egyetem jótékonyságához folyamodjanak
— Weszprémi István (és Sinai Miklós) szervezi ekkor a gyűjtést — és érdekes módon a cambridge-i egyetemi tanács pontosan ugyanazt az összeget
szavazza meg Debrecen számára, amit hajdan az enyediek kaptak.® Ezzel a
sikeres második gyűjtéssel aztán szimbolikusan le is zárul Cambridge régi
magyar kapcsolatainak története.

JEGYZETEK
1. Zoványi Jenő: A reformáczió Magyarországon 1565-ig. Budapest, 1922. 364.
2. Közzétette Zsindely Endre a Studia et Acta Ecclesiastica III. (1973) kötetében.
3. Acta Universitatis
Szegediensis.
Acta Históriáé Litterarum
Hungaricarum,
T. IX. Szeged, 1969, 3—46.
4. Vö. Ludovicus Crocius: Tota theologia polemica Roberti Bellarmini abbreviata, Bréma, 1632. c. művének előszavával.
5. Gömöri György: Angol—magyar kapcsolatok a XVI—XVII. században.
Budapest, 1989. 87.
6. Már 1620-ban nyomtatott katalógust ad ki.
7. Joachim Camerarius IV. albuma a British Library kézirattárában, Egerton
3039, fol. 79.
8. Utazások a régi Európában. Szerk. Binder Pál. Bukarest, 1976, 88. Pálóczi
Horváth egyébként tévedett: 1628-ban Oxfordnak és Cambridge-nek nem volt több,
mint 25 kollégiuma. Alsted korabeli enciklopédiájában még csak 23 kollégiumról
beszél.
9. Medgyesi Pál: Praxis Pietatis, azaz Kegyesség Gyakorlás. Debrecen, 1636—
Budapest, 1936. 12.
10. J. G. Mulenius albumának másolata alapján: a koppenhágai Királyi Könyvtár GKS 3018,b jelzete alatt. A bejegyzés pontos dátuma 1630. április 22.
11. Vigília, 1985.11, 907.
12. Szerencsi levelét 1. az oxfordi Bodley könyvtárban, Tanner 66. fol. 18 alatt.
13. Vö.: ItK, 1978. 461.
14. Senior Bursar's Audit Book, 1660—1674, Trinity College, Cambridge.
15. Körmendi Péter albuma, Ráday Levéltár, MS K. 1. 461, fol. 89—90 v.
16. A manchesteri Chetham Library kézirattára, jelzete MS A. 6. 77.
17. Gömöri: Angol—magyar kapcsolatok... 98—99.
18. Bethlen Mihály Otinaplója (1691—1695), szerk. Jankovics József, Budapest, 1981. 90, 95, valamint Teleki Pál külföldi tanulmányútja, összeáll. Font Zsuzsa,
Szeged, 1989. 298—9.
19. Hodosi Sámuel albuma, OSzK, Oct. Lat. 777, fol. 27.
20. Khreszmodia Parabolico Prophetica de infausto Fausto Socini, Oxford, 1699.
21. Vö.: Edmund Chishull; Travels in Turkey and Back to England. London,
1747, 107.
22. Bethlen Mihály, i. m, 96.
23. Confessio, 1985/4, 88—91.
24. University of Cambridge, Liber Gratiarum 9 (1668—1718), 656.
25. Uo. Liber Gratiarum K (1744—1772), 257.

Servus in Christo Dominationis Vestrae"
ERDÉLYI ÉS HÓDOLTSÁGI JEZSUITA MISSZIÓK, 1609—1625
„ . . . jelentést teszek róla, milyen nagy szükséget szenvednek azok az elhagyott, pokoli farkasoknak kiszolgáltatott keresztények, híján minden lelki
segítségnek" — kezdi hosszú beszámolóját Bartholomeus Kaáié jezsuita atya
1613-ban, s a továbbiakban részletesen tudósít a Hódoltságban élő keresztények sorsáról, vallási életéről, a különböző felekezetek egymáshoz való viszonyáról, az ott működő missziók térítési módszereiről, nehézségeiről, eredményeiről.
92

A több mint háromszáz, hasonlóan érdekes dokumentumot magában foglaló két kötettel — melyek egy többkötetesre tervezett sorozat első darabjai
— ismét folytatódik az egyházi levéltárak mélyén megbúvó jelentős mennyiségű, a történettudomány művelői számára sok fontos, új adatot tartalmazó
források közreadása. Ennek a komoly szakmai felkészültséget igénylő, sokszor
aprólékos, hosszú ideig tartó munkának szép hagyományai a századelőre
nyúlnak vissza, mikor egyháztörténészeink módszeresen végigbúvárolták a vatikáni levéltárban, a Propaganda Fide archívumában, a hazai püspöki levéltárakban őrzött dokumentumok nagy részét. Ez idő tájt indul a Vatikáni Magyar Okirattár sorozat, jelenik meg Fraknói Vilmos háromkötetes műve Magyarország egyházi és politikai összeköttetései a római Szentszékkel
címen,
1902-ben kerül ki a nyomdából a Bunyitai—Rapaics—Karácsonyi összeállította
Egyháztörténeti emlékek a magyarországi hitújítás korából című ötrészes sorozat első kötete. Az ötvenes évektől azonban — ismert okok miatt — az
®gyház- és rendtörténeti források kiadása, feltárása hanyatlásnak indult.
A jezsuita rend magyarországi tevékenységére vonatkozó forrásanyag
közreadását először Lukács László S. J. vállalta fel. Az általa összeállított Mo~
numenta Antiquae Hungáriáé (Róma 1969—87) négy vaskos, XVI. századi
an
yagot tartalmazó kötete jóvoltából az újkori történelem, egyház- és művelődéstörténet kutatói eddig jórészt ismeretlen, feldolgozatlan anyaghoz jutottak.
A jelen ismertetés tárgyául választott kiadványok XVII. századi jezsuita
dokumentumainak közlésében más tematikát követnek az alkotók, Balázs Mihály, Fricsy Ádám, Lukács László és Monok István. A Monumenta gyakorlatától eltérően ebben a két kötetben az úgynevezett missziós dokumentumok
közzétételére vállalkoznak. E missziók eredetileg néhány rendtag által fenntartott, ideiglenes vagy állandó telepeket jelentettek ama területeken, melyek
lakói között a katolikus vallást terjeszteni akarták. A XVI. századi Magyarországon az ilyen típusú, a rend meghonosodásának első fázisát jelentő miszsziók nem jutottak komoly szerephez, mivel a jezsuiták tehetős pártfogói
segítségével igen gyorsan székházak, kollégiumok létesültek. Ezek már egy
fejlettebb szervezeti formát képviseltek, másrészt itt már inkább az oktatás,
az
utánpótlás nevelése vált hangsúlyossá. A korabeli iratokban e funkcióbeli
különbség ellenére gyakran a rend egész közép-kelet-európai működését miszsziónak nevezik. A szerzők, ragaszkodva a misszió eredeti értelméhez, ezért
koncentrálnak a Hódoltság és Erdély területére, mivel itt nem voltak székhá^ k , illetve kollégiumok. Ezek anyagát, melyek tulajdonképpen a jezsuita iratok másik részét képezik, a további kötetekben szándékoznak közreadni. A beVezető tanulmányt, mely részletesen tájékoztat az iratanyag tematikai fel°sztásáról, a forrásfeltárás munkálatairól, s ismerteti a missziók történetét,
kapcsolatát a korabeli politikai törekvésekkel, Balázs Mihály írta. Tőle tudhatjuk meg, hogy a vállalkozás Vásárhelyi Gergely Alsólendván tévékenykedő
jezsuita és Don Simoné Matkovich szerémségi világi pap kezdeményezésére
1612-ben indult. Rómában erre a feladatra képzett, felkészült, gondosan öszszeválogatott kis csapatot jelöltek ki. A helyismerettel és tapasztalatokkal
rendelkező Vásárhelyi és Don Simoné mellé a Collegium Romanorumban nevelkedett, a római központ elképzeléseit képviselő magyar Szini Istvánt és a
horvát Bartholomeus' Kasiéot küldték, aki a misszió vezetői tisztét is ellátta.
Az utóbbiak Don Simonéval együtt Belgrád környékén, míg Vásárhelyi és társa,
Jékel Zakariás Pécsett kezdte meg működését. Ezek a missziós központok ki~
93

sebb-nagyobb szünetekkel a későbbiekben is fennmaradtak. Szini működésével 1616-tól Erdélyben újabb missziós központ alakult, a térítő-, oktatótevékenységbe az idők folyamán más rendtársak is bekapcsolódtak, mint a magyar Móry István, a horvát Georgius Svetic, Marino de Bonis, Jacobus Tugolinus vagy a román Bujtul György.
E kétkötetes müvei a kutatók és az érdeklődök könnyen áttekinthető és
használható, információgazdag forráskiadványt kapnak kézhez. A latin és
olasz nyelvű levelek, jelentések kronologikus sorrendben követik egymást, a
keltezés és a levélváltó felek megnevezése után lényegre törő magyar nyelvű
tartalmi összefoglaló található. Ezután olvasható maga a forrás, majd a lelőhely pontos megjelölése és a jegyzetek következnek. A kötetekbe felvett dokumentumok jó része a Jézus Társasága római levéltárából származik, de felhasználják a vatikáni levéltár és a Congregatio de Propaganda Fide archívumának vonatkozó anyagát is. A jegyzetek mindenben igyekeznek elősegíteni
a jobb tájékozódást, utalnak az adott témáról szóló más iratokra a művön
belül, illetve a lelőhely megjelölésével részleteket közölnek az illető ügyet
érintő, de a kiadványban nem szereplő dokumentumokból. Jelölik azt is, ha a
forrás korábbi kiadványban már megjelent, az esetleges eltérő olvasatokkal
együtt, s természetesen az egyes résztémákról írt tanulmányok címét is. A Balázs Mihály által összeállított mutatóknak külön érdemük, hogy a személyés helységnevek mellett a korabeli hitélet szempontjából kulcsfontosságú fogalmak is helyet kaptak, mint pl. áldozás, búcsú, csodák, eretnekek, templom stb.
A dokumentumokból megismerhetjük a misszió kezdeményezőinek elképzeléseit, a megérkezés utáni első lépések nehézségeit. Eddig ismeretlen adalékokat olvashatunk Bethlen Gábor egyházpolitikáját illetően, mely — igaz,
politikai célok érdekében, de mégis — elősegítette, hogy a misszió Erdélyre is
kiterjedhessen. Az ő kezdeményezésére telepedett meg itt Szini, s tevékenysége nyomán 1625-re már három központban, Gyulafehérvárott, Kolozsmonostoron és Karánsebesen működtek rendtársai. Hasonlóképpen érdekes részleteket olvashatunk a jezsuiták (főleg Vásárhelyi) kapcsolatáról Gasparo Grazianival, a szultán követével, aki saját nagyralátó politikai céljai érdekében
a misszió hatékony támogatójának számított.
A leginformatívabb, legsokszínübb forrásoknak a jelentések bizonyulnak,
melyek részletesen beszámolnak például a Hódoltság etnikai és települési
viszonyairól, a térségben lezajlott migrációs folyamatokról, a népesség vallási
megoszlásáról, a török hatóságok magatartásáról, a török—keresztény együttélésről. Ám nem csak a korszakkal foglalkozó történészek forgathatják haszonnal e köteteket. Egyháztörténeti szempontból is nagyon érdekes a bosnyák ferences—jezsuita ellentétek leírása. Itt nem egyszerűen csak a már
régóta a térségben élő, a hódoltsági élet nehézségeit a lakossággal együtt vállaló ferencesek féltékenységéről van szó, hanem a kétféle vallásos mentalitás
ütközéséről is. A dogmatikai vitákon edződött, felkészültebb, szigorúbb jezsuiták idegenül szemlélték a helyi lakossággal szinte összefonódott, nyomorából, üldöztetéseiből részt vállaló, ám — ebből adódóan is — kevésbé képzett, szabadosabban élő ferencesek működését, és fordítva.
Sok újdonságot tartogatnak ezek a jelentések a népi vallásosság kutatói
számára is. A rendkívüli paphiány, amelyen teológiai téren képzetlen licentiátusok alkalmazásával próbáltak segíteni, a népi hiedelmeket, a népi jámborság különböző megnyilvánulásait rugalmasan kezelő — sőt a térítésben
94

is felhasználó — ferences spiritualitás kedvezett a babonák, rituális vallási
cselekedetek kialakulásának, terjedésének, a különböző vallási nézetek keveredésének. Kasic 1613-as beszámolójában leírja, hogyan űzték ki az ördögöt
egy asszonyból, s a démon nem bírt az atyák övén hordott Szt. Péter, Szt. Ignác és Szt. Károly képére ránézni. Mario de Bonis négy évvel későbbi jelentésében olvashatjuk, hogy a Lippa környéki lakosoknak a pópák azt tanítják,
hogy a halott gyerek megkereszteltnek számít, ha az apa kelet felé tartva
imádkozik, bal felől pedig nem szabad keresztet vetni, mert onnan ered az
ördög hatalma.
A térítőutak alkalmával felkeresett templomok leírása a művészettörténészek számára forrásértékű. Űj adatokhoz jutnak a protestantizmus különböző irányzatainak kutatói is, mivel a dokumentumok szólnak a különböző
felekezetek vallási nézeteiről, a Temesvár környéki radikális reformáció tanairól, a Pécs központú unitarizmus terjedéséről.
Közismert a jezsuiták érzékenysége az iskolaügy iránt. Természetesen e
források is bőven szolgáltatnak iskolatörténeti adatokat. Megtudhatjuk, hogy
ez idő tájt Belgrádban, Pécsett, Temesváron tanítottak jezsuiták. Szini erdélyi működése kezdetén Almáson nyit iskolát, majd hamarosan megindul az
oktatás Gyulafehérvárott és Kolozsmonostoron is. Azok a levelek, jelentések,
helyekben neves irodalmi személyiségek életrajzát vagy a barokk irodalom
magyar szerzői (pl. Pázmány) műveinek terjedését, hatását érintő részleteket
olvashatunk, irodalomtörténeti értékűek.
Érdeklődéssel várjuk tehát a további, dokumentumait tekintve, s jegyzeteiben is egyaránt információgazdag, a tudományos kutatás széles rétegeinek
érdeklődésére számot tartó kötetek megjelenését.
A források fontosságát méltatva, úgy vélem, említést érdemel az a sorol t , mely a fenti misszióskötetek megjelenésének is keretet biztosított, s az
Adattár XVI—XVIII. századi szellemi mozgalmaink történetéhez címet viseli, A Keserű Bálint szerkesztésében 1965-ben induló sorozat felvállalta a
tágabb értelemben vett művelődéstörténet területén munkálkodó neves tudósok hagyatékából származó, kiadatlan vagy kevéssé ismert írások, korabeli
^ r z ő k műveinek jegyzetekkel, kísérőtanulmánnyal ellátott kiadását, néhány
k
ötet pedig napjaink kutatóinak munkáit gyűjti egybe. A „szellemi mozgalmak" meghatározás tág lehetőséget biztosít a szerkesztőknek, hogy többféle
témán keresztül térképezzék fel a korszak szellemi arculatát.
A sorozat első köteteiben az 1580—1750 közötti időszak hazai protestáns
művelődési viszonyait megvilágító anyag dominált, ilyenek voltak például
Herepei János cikkei a XVII. századi kulturális törekvésekről. Később a szegedi egyetem I. sz. magyar irodalomtörténet és pedagógia tanszékein folyó
Peregrinációtörténeti kutatások újabb, más típusú kötetek megjelenését inspirálták. Válogatást adtak ki az egyetemjáró magyar diákok (Peregnnuslevele
k 1711—50), illetve ismert külföldi tudósok leveleiből, bemutatván a magyar művelődés külföldi kapcsolatait (Tudóslevelek 1577—1797). Ennek folyatásaként 1989-ben új sorozat indult Fontes Rerum Scholasticarum címmel,
Teleki Pál, Thurzó Imre és a lőcseiek iskoláztatásáról.
Szép számmal találhatók továbbá az „Adattár"-ban könyvtártörténeti
munkák. Az első ilyen kötet Iványi Béla magyar könyvkultúráról szóló írásai1)61
válogat, ezt hamarosan követik a XVI—XVIII. századi hazai könyvtárakat
bemutató kiadványok. Életmód- és mentalitástörténeti forrásokkal is találkozhatunk a művek között, ilyen Székely László XVIII. századi beszámolója
95

a korabeli bécsi életről, vagy a Radvánszky Béla gyűjtéséből származó, régi
magyar, ember- és állatorvosló könyvekből való válogatás.
A jezsuitisztika Veress Endre Argenti-kötetével lépett a sorozatba, Giovanni atya (1602 és 1607 között működött Kolozsváron) Epistolariuma sok
ismeretlen részletet közölt a korabeli vallási, kulturális, politikai viszonyokról. Hasonlóan érdekes Szántó (Arator) István. Erdélyben is tevékenykedő
magyar jezsuita nemrég kiadott műve, az 1611-ben született
Confutatio
Alcorani.
Az Adattár immár 31. köteténél tart, mellyel ismét az egyháztörténet kutatói gazdagodhatnak, megjelent Kájoni János kézirata, a híres Fekete Könyv,
az erdélyi ferences őrség történetéről. A sorozat, nevéhez méltóan, valóban a
XVI—XVIII. század szellemiségének, kultúrájának jobb megismeréséhez és
mélyebb befogadásához nélkülözhetetlen források, tanulmányok gyűjteménye.
Valójában minden egyes kötete külön recenziót érdemelne, mégis kevesen
ismerik ezt a szegedi tudományos műhelyt, melyet nem értékelhetünk eléggé,
hiszen éppen akkor vállalja fel a forráskiadás áldozatos munkáját, amikor új
és új szintézisek, esszéisztikus reflexiók divatját éljük. Az általuk végzett
alapkutatások folytatása nélkülözhetetlen, annál szomorúbb, hogy a dráguló
kiadásra egyre szűkülő forrásokból csordogál támogatás. A korlátozott példányszám miatt a kötetek alig kerültek könyvesbolti terjesztésre, de a kutatók, az érdeklődő olvasók sok könyvtár polcain megtalálják. (Erdélyi és hódoltsági jezsuita missziók, 1/1, 1/2. Szeged 1990. Adattár XVI—XVIII.
századi szellemi mozgalmaink történetéhez, 26'1, 26/2.)
MUHARI ÉVA

NEM£TH L-.GALÍLEi:Hf-E TAR&fALÚTEREM
VARGA MÁTYÁS RAJZA
96

A József Attila Tudományegyetem
— a Nemzetközi Magyar Filológiai
Társaság közreműködésével — aug.
12. és 16. között rendezi meg Régi
és új peregrináció (Magyarok külföldön, külföldiek Magyarországon) címm e l a III. nemzetközi

hungarológiai

kongresszust. Ebből az alkalomból
közöljük Gömöri György és Muhari
Éva írását. A kongresszus résztvevőinek jó munkát, eredményes tanácskozást kívánunk!

A Karinthy család alapítványt létesített, melynek segítségével kívánják az író műveit, szellemi örökségét
fenntartani, továbbfejleszteni. A Karinthy

Frigyes

Alapítvány

fő célja:

művei jelenlétének folyamatos biztosítása, elősegítése a hazai és külföldi
könyvpiacokon. Ehhez kérik a támogatást. Cím: 1118 Budapest, Köbölkút u. 35. Telefon: (36-1) 1-855-626.
OTP Pest-Buda lg. Váll. Iroda. Csekkszám: 217-98 089/580-001721.

VARGA MÁTYÁS RAJZA

Ára: 25 Ft

