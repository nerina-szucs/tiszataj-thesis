tiszatáj
1992.SZEPT.* 46. ÉVF.

5

Marsall
László,
Szöllősi
Zoltán, Utassy József versei;
Márton László, Tandori Dezső prózája;
Weöres Sándor ismeretlen balettvázlata;
Széles Klára
Csiki
László
regényéről

tiszatáj
IRODALMI

FOLYÓIRAT

A szerkesztőség elnöke: VÖRÖS LÁSZLÓ
Főszerkesztő : ANNUS JÓZSEF
Főszerkesztő-helyettes: OLASZ SÁNDOR
Rovatvezetők: ABLONCZY LÁSZLÓ
SZOKAI IMRE
Műszaki szerkesztő: ENGI MÁRIA

Főmunkatársaink:
BAKA ISTVÁN (Szeged)
DOBOS LÁSZLÓ (Pozsony)
KISS GY. CSABA (Budapest)
SÜTŐ ANDRÁS (Marosvásárhely)
SZÉLES KLÁRA (Budapest, Szeged)
VEKERDI LÁSZLÓ (Budapest)

tiszatáj
Kiadja a Tiszatáj Alapítvány Kuratóriuma
a Csongrád Megyei Önkormányzat, valamint a Művelődési és Közoktatási
Minisztérium támogatásával.
Felelős kiadó: Kovács Miklósné, a kuratórium titkára.
92-153 — Borgisz Kft. Szeged. Felelős vezető: Martonosiné Csertő Brigitta ügyvezető.
Szerkesztőség: 6741 Szeged, Rákóczi tér 1. Telefon: (62) 12-670. Terjeszti a Magyar Posta. Előfizethető bármely postahivatalnál, a hírlapkézbesítőknél, a Posta hírlapüzleteiben és a Hírlapelőfizetési
és Lapellátási Irodánál (HELIR), Budapest, Lehel u. 10/A — 1900, közvetlenül vagy postautalványon, valamint átutalással a HELIR Postabank Rt. 219—98—636 pénzforgalmi jelzőszámra. Egyes
szám ára: 25 forint. Előfizetési díj: negyedévre 75, fél évre 150, egész évre 300 forint.
Bizományos terjesztőnk: Dudás Gyula, 6723 Szeged, Hont Ferenc u. 24/A
ISSN 0133 1167

Tartalom
XLVI. ÉVFOLYAM, 5. SZÁM
1992. MÁJUS
MARSALL LÁSZLÓ: Feljegyzés az ötvenes évekből; Találós mese mesélőknek

3

UTASSY JÓZSEF: Egy kancsó bor tüzénél

5

SZÖLLŐSI ZOLTÁN: Kövek csak; Ne költözz el

6

TANDORI DEZSŐ: Madárzsoké

7

MÁRTON LÁSZLÓ: A Kövér Tetű kiugró tehetsége

14

KRAUSZ TIVADAR: Közönséges gyöngyök és csodálatos
disznók; A vadság mint szépmesterségbeli önérték;
Korpusz a korpa között; Zombie

18

KÁNTOR ZSOLT: Utolsó vers Kierkegaard úrnak; Vagyvagy (Kierkegaard-metszetek); Kierkegaard-liturgiák;
Kierkegaard-rezignációk

21

SZŰCS CSABA: Kisfröccs-uralkodók

23

PETRI CSATHÓ FERENC: Einstein kudarca; Színes dia;
Háttér; Kötél

26

RENCZ ANTAL: Egy Weöres-balettvázlat története

28

WEÖRES SÁNDOR: Hanyistók (fakszimile)

30

GUELMINO SÁNDOR: Magánapokalipszisok (Szemelvények egy hosszabb poémából)
32
BOZSIK PÉTER: Találós hai-kukák

38

JUHÁSZ ERZSÉBET: Esti följegyzések: A gyűlöletről . . . .

39

TANULMÁNY
SZIGETI LAJOS SÁNDOR: Úton Nakonxipánba

43

SZÉLES KLÁRA: Regény Csiki-módra (Kései levél Csiki
Lászlónak a „Titkos fegyverek" ügyében)

53
1

NÉZŐ
SZONDI GYÖRGY: Két bolgár költő: Borisz Hrisztov és
Hriszto Fotev versei (Kiss Benedek, Utassy József és
Szondi György fordításai)

61

KRITIKA
TÜSKÉS TIBOR: A gyakorlati cselekvés esszéi (Csoóri Sándor: Nappali hold)

78

FŰZI LÁSZLÓ: Márai Sándor: Föld, föld!

83

BOD TAMÁS: Márai Sándor: Béke Ithakában; Csutora . .

85

SZINCSOK GYÖRGY: Hévizi Ottó—Csuhai István: Szilénosz-gyakorlatok

88

MŰVÉSZET
K U R D Y FEHÉR JÁNOS: Kamillába mártott vatta (Beke
László Erdély Miklósról)

ILLUSZTRÁCIÓ
VÁRNAI LÁSZLÓ fotografikái a 4., 20. és a 42. oldalon.
TARDI SÁNDOR metszetei a 13. és a 60. oldalon.
MOLNÁR DÉNES metszete a belső borítón.

90

MARSALL LÁSZLÓ

Feljegyzés az ötvenes évekről
Több a panasz errefelé, barátom, mint mondjuk egy szerdán
a paprikáskrumpli valamennyi listában kijelölt háztartásban.
De legalább eggyel több a lehetőség elkapni egy ki tudja honnan
alácsüngő gyulai kolbászt, s megkapaszkodva benne lódulni
tájak és tetők fölött, át egyenest a Kölni Dóm tetejére,
s transzponálni jajongást holmi derűsebb belcantoba.
„Akkorát szippantottam a Dóm tetején az itteni levegőből
— hazudta a tatus —, hogy odalent fölpattant az autók teknőfedele is!
Sőt a Herrek és a Gnedige Frauk belső zsebéből a tárca és ridikül
mind kiröpült ide, föl a kezembe — benne temérdek DM,
csak úgy libegett a márka, a csekkfüzet, gyönyörű galambok!"
Van idő mostanság írni haza a kiskolbászú palimadaraknak
— túrnak-fúrnak, elemésztik a túrót-fúrót, aki meg őket
nyomorítja, de az agyukba beleszívódott a Joszifiánus
Rettegtető-Művek — a RETTMŰ — a „kipúcsaja-magúcsaja"panaceája,
ragtapasszal rögzül a homlokukon —, kocsmai verekedőknek,
sérült ökölvívóknak nézheted őket: imádják a dumákat,
s hogy jövőkbe vetett bizodalmat recseg a trombitaszóló!
Csapatukban akad két nagyfülű, aki kék overallról álmod,
keble alatt recsegő rádió: „John Brown body lies..." vagy rockos
fiit teres görl rikolto z, s másik fülükben brummogása a Volga motornak.
Valami Stotckhausennek volt ez az effekt a kedvére való. Sőt!
„Éljen a RETTMŰ" — Végre agyukban terjeng a Szép Fekete Szabadság,
meg a készség — ó gyönyörű múlt idők — fölmászni oda,
a Mama vagy a Grószmutter padlására, de szép is volt kukorékolni
szénapadlás létráján pisztolyosan, háttérben árnyéka jó tovarisnak.
Túl sokat is mondhatnék a Kölni Dóm tetején illegő Tatusokról,
barátom, s hogy szabályos koponyákban faltól falig verődött a kopasz fej.
(ma is verődik, zanzásítva öreges szklerózis multiplex óvja).
En bizony konfiskáltam a matézissel képletek alá búvó ürge,
nem volt RETTMŰ tapaszom, kitagadták az agyamból,
és nem gurult a kopasz a koponyámban — jó a szerencse,
a hülye gyanúsítás is, hogy Machiavellivel a találkám,
hogy az 11 Principe, s „a divide et impera" elemi szózat,
(ha van egyáltalán elemi szózat) — A ve! szép jajongás
Kölni Dóm tetején, szippantott DM, tárca-ridikül,
mamák padlása, kétfülűek John Brownja,
végtelenített kolbász, mint lehetőség. Maradok
Chauchy konvergencia kritériuma és verssor
„versben bujdosó haramia" — ha még adatik élnem.
3

Találós mese mesélőknek
Hol volt a ¡neSe eleje
ha már itt a vége?
De sejtjük-e, a mesélő
vajon mesét mesél-e?

Farkas-fog
csattogtatta
Piroska s Hófehérke,
elevenen vagy holtan
vajon mesét mesél-e?

Hol volt a Farkas eleje,
ha volt csak Hófehérke?
Sejtjük-e a mesélő
versnyi mesét mesél-e?

Hol volt Piroska feneke,
kerekded Hófehérke?
megmarcangoltan hol van?
Farkas mellényzsebében?

Ha itt van már a „vége van",
a vége éppen hol van?
De sejtjük-e a mesélő
elevenen vagy holtan

Hol volt a Farkas eleje?
mellényzsebe? mesében?
Piroska, ő mesélgetett
mesét másik mesében?

Másik mesében Farkas úr
saját mellényzsebében?
Maradt Piroska, Hófehérke?
Egy vers vajon mesél-e,
ha nincs eleje csak vége?

VÁRNAI LÁSZLÓ FOTOGRAFIKÁJA

UTASSY JÓZSEF

Egy kancsó bor tüzénél
Egy kancsó bor tüze mellett melegszem,
vagyok ama kártyabéli Makk Ász,
akinek tíz ujját nyaldossák a lángok,
mert kutyája is a tűz,
viháncoló ebe.
Egy kancsó bor tüze hevíti arcom,
pillangókat pillogok magam elé,
tavaszt,
hisz úgy kell a kikelet,
akár e pohár bor,
miként e pohár bor a mennyezet alatt.
Szél,
ne jajgattasd kint a huzalokat!
Jajong úgyis az Isten,
őrjöng,
templomában derékig ér a hó,
belenémult a ledöndült harang is,
öblös torkán akadt a búcsúszó.
Egy kancsó bor tüze mellett didergek,
hullákat hizlal a Hold,
téli csendet,
gyöngy veri ki homlokomat,
magas láz,
jaj,
a tüzet,
zsarátnokát hitemnek:
őrizd,
gerjeszd,
s húzódj arrább,
Te Makk Ász!

SZÖLLŐSI ZOLTÁN

Kövek csak

6

Kövek csak Térdek
Föl hegyoldalon
Járok én lépek
Kimagasodom

Nyelvemen nincs szó
Fúródik égbe
Feketerigó
Vaslövedéke

Virrasztó fennlét
Szenvedőn tiszta
Előttem fecskék
Fekete csíkja

Időm még bennem
r Villámló óra
Árnyékom s testem
Két mutatója

S olvadna hó most
Fut le fénypatak
Mély árnyékot mos
Kő s bokor alatt

Ki várhat engem
. Már közeledvén
Nincs pogány bennem
S nincs már keresztény

Kezemben ingem
Összegyűrt tükre
Jövésem Isten
Szemét ne üsse

Kövek csak Térdek
Föl hegyoldalon
Járok én lépek
Kimagasodom

Kövek csak Térdek
Föl hegyoldalon
Járok én lépek
Kimagasodom

Boldog stáció
Minden botlásom
Körülnyalható
Szomjúság számon

Hegy mögött az ég
Szorosan ott áll
Fényrelé pörög
Felgyorsult naptár

Hegy mögött az ég
Szorosan ott áll
Lombrelé pörög
Felgyorsult naptár

S hallik mögöttem
Körutak malma
Történelmemben
Kerék hatalma

Napfény szálkái
Sebzik vállamat
Hagyom hát fájni
Keresztje alatt

Lisztje csontomban
Lisztje kenyérben
Magammal oltsam
Olthassam éhem

Kövek csak Térdek
Föl hegyoldalon
Járok én lépek
Kimagasodom

Kövek csak Térdek
Föl hegyoldalon
Járok én tépek
Kimagasodom

Nyelvemen nincs szó
Csapódik égbe
Két sárgarigó
Rézlövedéke

Ne költözz el
Ne költözz el tőlem tiszta ének
Ne hagyd még kihűlni nyári fészked
Helyedre ne hulljon hó
Bár megőszült már életem lombja
Vagyok magát szétszóró bolond fa
Talán varjúnak való
Bár táncolni végül Lear királlyal
Jobb volna dobálni magam sárral
Es végleg megbomolni
Tépeti lelkem asszony-ármány
Udvaron lepedőt tép az ártány
Országom rongyos holmi
Mikor volt éjszaka mikor nappal
Ördög állt mögöttem vagy arkangyal
Hiába hátralesni
Cserélgette helyét Nap a Holddal
Mikor szólt királyi vagy bolond dal
Nem figyelt arra senki
Amim volt nagy kár volt szórnom könnyen
S örömömben hullajtanom könnyem
Száraz most sírásom is
Homlokomon hideg ősz ül s gőzöl
Ur sarjad a vágott rózsatőről
Világgá bokrosodik

TANDORI DEZSŐ

Madárzsoké
I. Bizonyos (bizonytalan) bevezetés
„...sous les ordres" —! Majd írom ezt, ha írom — de mit jelent? Rendelkezés alatt,
a lovak — a lovasok — kifutnak, laza rendben elindulnak a rajthelyhez, gesztenyefák alatt,
kis csoportok, ülök padomon, nézem, akár egy másik világból, akár itt ez a bevezető egy
másik világ, semmi cél, semmit sem akarok elmondani, majd el akarok, most bevezetőül
én vagyok, ez inkább vagyok én, nem akarok emlékezni, nem akarok közölni, nem akarok
semmit meghamisítani magam által, vagyok, rendelkezés alatt, ez a rendelkezés, rajtra
készen, mintha ez volna akkor majd a rajt, most ott körözünk, a mezőny, a mezőnyben én,
ki ez az „én", ló és lovasa, a lovon szemellenző, talán, mint csuklya, aki először látja, írtam
másutt, elborzad, vagy nevet, talán. Tavasz közeledik, a Vérmezőn megyek majd, madárholmiért, nincs többé N. N. Á, nincs többé Vak Pipi Néni, nincs többé, egyelőre, hogy
7

kalitkát hoznék haza madárnak, a halottak kalitkái sorakoznak csak, de ahogy őket viszontlátom odakint, tavaszon a fák alá laza csoportokba kijönni, Saint-Cloud, egy pad, egy
fa, egy torony, távolabb egy domb — erőddel —, aztán a Défense toronyházai, ahogy viszontlátom e vadidegeneket, ugyanígy isteni rendelkezés alatt van, hogy akik meghaltak „nekem", viszontláthatom őket, talán, most is látom őket, az én képzeletem az örökkévalóság?
ennyi lenne csak? de nem, visszatérnek, más alakba öltözötten, sokára, Uram, nagyon
sokára: Szpéró után egy veréb, majd, öregen a kezemen nézem, ahogy elindul, elkezdi az
életét, egy meggyvágó, majd, egy ződi rütyü harangocska madár, azt megéljem... Már ha
semmi semmire nem felel, hang, akkor is. Nemhogy szimmetria.

II. Poe Hollója, Hó Rollója
Természetesen: Poe-nak
Emlékszem a Kék golyó utcára. Ott egy ilyen saroklakásban, s talán a Vérmezőre is
látni lehetett az egyik ablakon, ott lakott a tanárom, az irodalomtanárom, költő és műfordító, ahogy ezt lexikálisan mondják, és aztán volt sok minden ilyen társasjáték, hogy Csacsi
Pacsi, ó, Istenem, mind szent dolgok, kicsit keszonbéli beszéd, kicsit emberek hangja a keszonnal szemben — utoljára említem „a tenger alatti termet"! —, szóval, olyan jóízű levegőző fuldoklás, fuldoklásból kilevegőzés. Nekem, hát az ember egyszer él — mondhatná
ezt is a lexikon, nem? —, az úgy volt természetes, ahogy volt, és úgy volt másmilyen, ahogy
minden más is: nagyon természetes tud lenni, de hát hogyan is vagyok én itt? Ezt érezzük,
igen ritka pillanatokat kivéve, és ezek a ritka pillanatok mik?
Most egy bekezdést kezdek kedvtelve külön — „én viszonylag", mondja Hamlet valahogy így —, és azt mondom: az ember a Nagy Elfogultságainak pillanataiban nem érzi,
hogy otthon is van nagyon, meg kültag is. Például, ha az ember olyanra ébred, mondom
így, hogy „Istenem, eleget adtál, eleget elvettél, ne zavarj tovább barátsággal, szerelemmel,
hagyj végre örökre békén", és ez olyan poszt-és-közép-keszon 1976-os időben hangzik,
mint a Teddynek vagy egyebeknek „a hangok", de akkor más hangok is hallatszanak:
csipogások... a poros, forró szombat délelőtt üres járdájáról, három emelet mélységből,
és ez egy veréb, és innen lesz az, hogy a Szpéró, és megint lesz, hogyan lenni vagy tizenvalahány éven át, és még ma is... és a tanárod versében fölfedezed, hogy ahogy bejött, az a veréb... és hogy mennyi madár volt, mennyi tér, mintha egy szív madár-szilánkra akarna szétpattanni, szétrepülni... meg a Poe hollója is az eszedbejut, és nem csak az Auteuil tava mellett megismert holló miatt... szóval, hol is tartottam: vannak azért olyan pillanatok, mikor
nincs nagy meganalizálás, amikor ti. valami valahogy tényleg van.
Ebben vagyunk, kezdem úgy látni, úgy valamennyien a legteljesebben szétszakítva.
Boldog állapot, azoknak, akik játsszák, ha a Hondo Mondót játsszák, a Culture Vulture-t. (Nem jópofa név? Kiszúrtam már a Kék golyó utcából, madárbolttól, évtizedekre
rá haza igyekezvén, napilapot tíz forint körül vásárolván, angliai lófutamokat Times-ban
így ingyen, a borravalóért megnézvén, a Culture Vulture-t; nem diadala a műfordítás műfajának, ha Kultúrkeselyűt csinálok belőle, bár hát ez erre a Kárpát tér, a medencébb
jellegnek ez a változata, hogy Culture Vulture „nem jön át", Kultúrkeselyű inkább érdekes
szó.) Szóval, játsszák a Csacsi Pacsit, és itten ugyanúgy árnyalatok vannak, ahogy egy 1200
méteres futam a Hosszú Koporsóban nem egy 1800-as a Gumibetonban, és a Sieyev itt
tuti nem jön be, öt közé, alig, és itt a Positanót és a Mot de France-t kell nézni, nemcsak a
sampion, a Dominique Boeuf miatt, aki a Positanót hozza, de mert ezek sprintlovak...
hát a Csacsi Pacsinál is megvolt nyilván ez, én egy effélére emlékszem, volt egy nagyon
szép lelemény, a Poe Hollója, de nem tökéletesen csapott le rá a Hó Rollója — kétszeresen
8

is kis hibával. Most már mindegy, hogy én itt A Poe Hollója (vagy Apó Hollója) — Hó
Apollója változatot hozom. A futam befutott, a Hosszú Koporsó füvét dér borítja, elsöpör
onnét mindenki, fájón. Szóval, boldog állapot lehetett az, minden boldogtalanság mellett.
Keszonom.
Én meg megörököltem — dadogom — a Vérmezőt. És játszottam, minimum téttel,
Longchamp mezején a Culture Vulture-t, és a tanárom és társasága jutott az eszembe,
vagyis Nemes Nagy Ágnes és más nagyok, és a gesztenyefa alatti padon, a magaslesszerű
ellenőrző torony közelében a gesztenyefa alatt ücsörögve, esélyt latolgatva az is beugrott,
hogy a Szpéróék most nem tudnak kijönni a versenyre, csillaghajókáznak, meg Isten
a tudója, miféle dolguk van Odaát... ott a Poszi is, a poszátánk, aki miatt a Positanóra olyan
érző lettem... nem látnak a szemüktől, mondta volna Maury, ha ott van, hát a Sieyev egy
drabál középtáv, a Positano nagy sprinter... Igen, hát a Poszi, amikor kicsi madár volt,
a tűhegyes, hosszú szürke csőrével majdnem kiütötte a szemem, belerepült, nem a tárt
szobába, mint N. N. Á.-nál a veréb, hanem a szemembe... de nem haragudtam rá, napokig
kötéssel j á r t a m . . . most elnézem a lovak szemellenzőit, de szépek! De jó lenne, ha a Poszi
jönne, rászállna a szemellenzőmre, meg egy madaramat elnevezném Kis Kultúrkeselyűnek
— egy angol ló, egyébként, a Culture Vulture, s ha jól tudom, kanca —, ez a madaram, akár
a Szpéró, rászállna az írógépemre, sőt, boldogan — kutyamód elégedetten — üdvözölné a
gépet, ahogy hazaérkezett a szereidéből... és a Samu is a vállamra szállna, nemcsak GelsenHorstban kéne a Halottak Napján rendezett futamokon, vagy bármi őszön, azt gondolni,
hogy...
... én már nyugodtan itt lehetek, akár itt is. Dehogy lehetek, otthon kell nekem lennem,
magyarázom Maurynak; a Vérmezőn. Aha, mondja, és az hol van? Megjátszod Kensington
Gardens-t?, kérdi. Az eszed!
De hát mit mondjak Mauryra? Nem mesélem el neki: „írjál ilyen szép lóneveket, olyan
szépek..." Ilyen, olyan, szép stb. Hát írok, azért az ne legyen, hogy nem.
Az ne.
Viszonylagos bűnök: nekem abszolút bűn lett volna, bár kísértés volt, hogy Szpéró
mellől a „Kensington Gardens" világába, nahát ja, mondjuk, elmenjek. Hanem ma, hogy
Nincs Nagy Europp Művészlét, nekem, van csak galopp, mondjuk így, van francia ügető,
meg gelseni, meg akadály — lásd Agatha Christie KisvároS, Wolverhampton, Cheltenham —,
van csak, hogy az idén Ikertölgyek, a Twin Oaks megnyeri-e a liverpooli (anfieldi) Nemzeti Nagydíjat, és látom-e Longchamp tévémonitorjain, és a Maury milyen hülyeségeket
mesél majd csimpánz csempészekről, és a St. Mondáin hol füvesített angliai pályát, és az
az öregasszony, aki a nagymamámra hasonlít, ott ül-e megint a Montmartre alján, éjente
egy fodrászbolt beugrójában, a kutyájával, vak, és viszek neki Mackó sajtot, viszek-e?
Nem egy kis Kalinka vodkát akarna inkább? Ki tudja, ki ki. Viszonylagos becsület, akkor
már, a jelszó. A Carrefourban elém teszik a sört. És Graham Greene némely figurái ilyenek... a Hamlet ilyen... a Maigret... Milyen legyek? Bár lehetnék, mint ők. De hát Graham
Greene-ről is N. N. Á.-nál hallottam először, a kalózképű úriembertől, Ottliktól, és akkor
Ottlik Gyöngyi a galoppra járt, és...
Semmi, semmi, Maury. Csak a kredenc röpköd egy Max Ernst-képen. Nézzük a hollót.
Hull a hó, az a rollós. Megy az a kazetta, melyen ez a hóhullás-zene van. Auteuil, a
hollós akadálypálya, mikor a Monet-kistó partján először ültem, jégcsapos ugyan nem lett
a foltos kordnadrágom, mert az europp havazás egy héttel előbb volt, azt én már csak az
auteuil-i monitorokon láttam. Az egy héttel azelőtti futamokat. Marquis de Coq, Partagas
nagy győzelmeit. Minden új volt. Egy részeg marokkói segédmunkás meg akarta vásárolni
a kalapom, olyan magányosan álldogáltam a nagy, már napsütötte parkban. Minden örök
emlék maradt. Mint a Vérmező.
(Mintha futnék még a fiumei vonat után.)
9

Hallgatom a hóhullós kazettát, nézegetem a Paris Turföket, a Partagas-t, a Marquis-t.
Aztán hirtelen eltelik... nem három évtized, mint Poe Hollója óta, bizony, csakhogy m á r
nem otthon vagyok... és itt együtt fut Partagas és Marquis de Coq, hát tessék, valljak á m
színt — „ne udvariaskodjék, mint némely kritikáiban, miközben a metanyelv érdemeit
akarná magáéiul", sic! —, ne gatyázzunk, legyünk rastignac-iak... a legcsekélyebb megtehető összeggel.
Ülök, hazamenet onnét, a hollós padon, és N. N. Á. verse jut az eszembe, hogy egy
madár ül a vállamon, együtt született velem — kis túlzás, mégis! —, és ha elszállna egy
napon, most már eldőlnék nélküle. Hát nem ilyen ez... és az sincs, hogy tényleg nézegetnék,
az esztétikai értékén túl, egy kis fanyelűt egy Bang- és Olufssen-bolt közelében, hogy „bang",
és akkor — lásd Karinthy — „olufssen"... de ezt bevezetjük, jóbarátokkal: bang...! és
akkor olufssen! Vége. Főbe azért nem lövöm magam, mint szeretett nótám mondja.
Csak... hát mi lesz? Mi az emberélet útjának második fele? Fordítom a Klimt-könyvet.
A Mester épp most hal meg. Akkor mi? Éliás hajnalban még langyos testtel feküdt a kalitka
alján, klasszikus madárhalál, de ő klasszikus madár is volt. Emlékét őrzi Eli des Mottes, Téfelie... Vagy Szpéró: fejjel lefelé lógott egy rúdon éjszaka, és — én diagnosztizáltam! —
urémiától vakarózott. Most akkor: Star de Lande, Topstern, Star Lady... Vagy: Vacarme?
Ülök a padon. Hát a Vak Pipi? Santa Ippit látom-e még úgy, hogy „vállamon" felködlik
hályogszemű alakja?
Hessegetem a képzeteket. El, Poe Hollója. Sose ültél te a vállamon. Nekem, már ilyen
viccelődős a természetem, a kezemen van egy fél hollótojásnyi dudor. Ha szépen fejlődik,
mi marad? Fél év, egy év: és diktálhatok. Például ilyeneket: „akkor ikerbefutóra Téfelie
és Star de Lande..." Vagy: „...ééés rajt..." De ezt már mondtam.
A dudort egyelőre befáslizom. Nem luxuskodom, orvoshoz ember ilyennel nem megy.
Szerintem nem. Amíg...
És akkor: marad még ez: nézni a világot.
A Hó Rollóján át. Kinézek... hova is?
De hát N. N. A.-nál volt ez a Visszajáró is. Mint egy Beckett-figura. Most széklábak
között lakom, minden tárgynak térdéig érek. És alacsony léghuzat, az utcán húzódom...
nem vagyok.
A széklábak közt? Ott Poszi rohangált, Szpéró falatozott a szőnyegről. Nem megy ez.
Inkább nekilátok, és másolok a könyvembe tizenöt oldalt. Erkölcsi ólomsúlynak a h a j ó
aljába, lásd Ottlik. Lemásolom mind a lovakat, két hetem összes futamából. Ezerkétszáz
név, vagy mennyi. Ezen a rolón át nézek. Boldog leszek lassan, holtfáradt. Már nem a hollótojásnyi dudor fáj igazán. Nem is a fejem.
Boldogítóan valami más.
Mintha a lovak áthajtanák a fejem valahova. Vagy az ő fejük lenne a vállamon.
Szóval: ennyit akkor mára arról, hogy nem kell lehúzni talán soha „a rollót".
Persze, ami nem húzódik, azért nem is halasztódik.
Ütemekről nincsenek tapasztalathiányaink.
...nézem kint a villamost, már egy éve nem veszek bérletet. Szóval, mégse vagyok
olyan reménytelen; Hondo-Mondo, akárki meglássa.
De majd a gesztenyefák... kimondhatatlan tetteik... és eljön a tavasz, és a tulipáncsokor, és hogy a szív azért néha csak madár-szilánkra akar szétpattanni. Gyere, Holló, induljunk el, te meg én.
Legyen az ember — „a rolló maga".
Ha már a kezén az a fél-tojás-dudor se kakukktojás.
10

III. Egy vulkán, egy új tenger, egy homokvihar
Talán szabad. Talán Antoine de Saint-Exupéry megengedi. Hogy akkor idézőjel nélkül.
Ez — igen, részben ez az egész. Ez az „is". Hogy ez is. Ne legyen ismételve ok nélkül ugyanaz
a szó aszimmetrikus sorvégeken, a ragok, képzők egymás unalmát ne fokozzák, inkább
fosszák... stb. Efféléket a mesterétől tanul meg az ember. Megtanulja, hogy mi egy tulipáncsokor. Meg, mi az, hogy hazavinni a munkát a verejtékes honi partokra. S hogy egy élet
kevés ahhoz, hogy legyen is abból valami mű. Megtanul az ember egy sor dolgot. Akkor
ez „is" a dolog, „ a " dolog. Meg még egyebek. Az, hogy elásol valamit, mert egyszer talán
magányos leszel és szomorú — változatai vannak! —, szép idézet lehet, de egy kalap bármennyied részét is csak akkor éri, ha te jutsz el odáig stb. Ha te ásod el. Ha már eláshatatlan, netán. Akkor mégis elásod. Nemcsak súly, súly, súly lehet a szó, szó, szó — lehet az
némaság is immár. Ahogy az „immár" szót használod... ne legyen „smár" a s már. Ne dadogj, hogy „én meg megint". Ezeket is megtanulod a mesterektől. Akkor még semmit se
tudsz. Olvasol is. Van, amit felhasználsz — minek, persze, „felhasználni"? nem elég, hogy
csak olvasol, aztán hétfőre kedd jön? de hát érződik talán, hogy nem irodalmi szakkérdésekről akarok én itt írni, hanem egy kis gyűjtés előszavát firkálom. Lásd partok, lásd —
Rilke nevű — „az ellentét alapja", és hogy „a perc rajzához, fáradságosan". A fáradás
nagyjából kiküszöbölhetetlen. Igaz, erre sincsenek aranyszabályok. Szóval, azért mégis
van, akinek föl kell használnia — íráshoz —, amit olvas, és van, aki — ebben — boldog,
mert neki nem kell.
Ez így akkor pontosan a kör alakú négyszög, a görbe egyenes.
Nem is olyan különös, hogy Jékely Zoltánnál — Jékely nevű, akkor már —, igen, ott
történt velem az első efféle „történés". Nem dadogok. Tizennyolc éves múltam, Nemes
Nagy Ágneshez s Lengyel Balázshoz jártam néhány társammal, külön etc., és megismerhettem Ottlik Gézát, Mészöly Miklóst; Mándy Iván, Kálnoky László is felbukkant, örömünkre és csodálatunkra, párszor; Pilinszky Jánost és családját is hamarosan látogathattam
kis ideig... ezek a dolgok voltak, alakultak... mindig meg tudtam és akartam vonni a személyesség határait — excesszusokat csak egymagamban bírok elviselni, ez más kérdés —, nem
is gondoltam rá, hogy nekem „még többeket" kéne ismernem. Se magam nem tehetek erről,
se senkit — dadogás! — el nem „kerültem". Jékelyhez egyetemista társaim vittek el.
Mondom, korántsem véletlen, hogy Jékely, akitől aztán úgyannyi — így! — tanulságom adódott, mint Ottliktól, Nemes Nagy Ágnestől, Pilinszkytől, igen, hogy Jékely
épp a természet szeretetének fontosságát kötötte a lelkemre, s hogy épp nála történt az első
ilyen „történésem", melynek fajtájáról nem sejtettem, hogy életműfajom lesz... gondolok
itt arra a zsánerra, amit már oly sokszor meséltem — egy aranyszabály: ha azt akarom,
hogy valamimről ne tudjanak, írjam meg... olvasása úgyis abbamarad... míg ha elmondom,
élőben azért gondom van rá, hogy ne maradjon abba a hallgatás, meghallgatás —, gondolok
arra, hogy pár éve még lezserül odavághatott olyat az ember, hogy „én nem vagyok idevalósi", pl. e Földre, és akkor ha Kölnben megkérdezték tőle, hány óra, ne értse a kérdést,
s ezt az „alien"-séget, közröhejre, akaratlan, mondja; mert hogy azt hiszi, egy utcára kérdeztek rá nála; ám ha ez pár évre akkor — mostan — ismétlődik („na látja, fiacskám, ez
a hangalak egész tűrhető, a mostan és az ismét"; nem mintha erről lett volna szó ott és
akkor), hát ha pl. egy úrlovas megkérdi a Maisons-Laffitte „Hosszú Koporsó"-nak elnevezett pályájától a novemberi Párizs-környék őszében vasúthoz baktató utast és lovazót,
hány óra, a kis kínai vekker, melynek cellux-szalaggal van felragasztva a lejáró hátlapja,
az utazó szabadkozásai közben kizuhan a nyirkos árokba, utána ömlik a szütyőből minden,
jegy, fotó, ceruza és toll, olló és cellux, vadgesztenye és levélmorzsalék, dobókocka és kártya,
s a vekker is három részre hull... minekutána a természet e szép ölén, a lovat vezetgetve,
az úrlovas is baktatólagosan, elmentek a legközelebbi kocsmába, café,.brasserie, söröztök
11

egyet a „hány óra is van?" emlékére. Jékelynek tetszett volna. Jékelynek tetszett-e az az
én első ilyen históriám, ahogy a félhomályos szobában a kávéhoz a cukrot papírzacskóban
tálalták „és" én tétováztam, s ő azt mondta, a költő: „Mássz csak bele..." — erre én,
íróknál már otthonos, kézzel belenyúltam, erre a költő: „Ne kézzel, kanállal..." S ott volt
tényleg a kanál. Ez az első ilyen történetem, de a hely kevés, gyűjtemény itt nem lesz már,
de ilyen, mondom, hogy a kölni múzeumban — impresszionisták! Táj-a-fényben kiállítás,
sok ember, kevés levegő, mindjárt megfulladok, elzuhanok... nagyot reggeliztem?... ki
innen... el, ott a főpályaudvar, át Krefeldbe, ott is múzeum, na végre, nyugalom, tágasság,
szellősség... nem fogok elvágódni. De erre: valami fekete tárgy a földön, az utolsó teremben, hosszan elnyúló: mi ez? „Nem óhajt lefeküdni?", kérdi a teremőr néni a teljes magányban és csendben. Szóval ez egy ilyen műtárgy. Bernhard Leitner priccse. Fekete, mint a
Lukács régi ágyai a napozón, afféle. Csak fekete, mondom. Ráfeküdjek? Ráfekszem,
szorítom cókmókomat, minden kincsem, pénzem-papírom. S akkor hangokat is hallok:
bíí-búú... bóó-bőő... mint Schubert Vonósötöse. Hát ez? A műtárgy címe „Zengő priccs",
s az asszonyság a hang bekapcsolására is engedélyt kért tőlem, azt se tudtam, mire mondok
igent. Az egyik múzeumban — Kölnben — attól féltem, gyengeség okán kerülök vízszintes
helyzetbe a földre, most Krefeldben a dolgok rendje terített ki egy múzeumi teremben. (El
is szunyókáltam kicsit.)
Más volt utána a világ. A „természet" további rend-fokozata mutatkozott meg ezzel
a horizontális-vertikálissal; ahogy, igen, a ma is azért oly elhanyagolt Korniss Dezső piktor
úrnak, „Titusz"-nak rajzolgattam: VORIZONTÁLIS-HERTIKÁLIS, így, igen, kereszt
alakban e képtelent, a konstruktivista örökséget; mentem tovább Krefeldben, s bár csillapíthatatlan tudásvággyal még múzeumba, de ez egy Bauhaus-épület volt a kertvárosban, s
közben többször — Jékely! — „könny hályoga fogá be a szemem", eszembe jutván Szpéró,
Csucsu, Poszi, Éliás és társaik... akik nem jönnek soha többé, akik úgy alusznak — hogy
egy kis költészetet is lopjunk megint ide, Jékelytől pl. — emlékestül a porban, mint egy
keleti város... de ahogy a Napfürdő a temetőben c. vers fölkérdi, kinek szívéből nőtt e satnya fű, én a pompás krefeldi füveket is ekképp hajtogattam ujjaim közt egy kertvárosi árokparton: ó, Isten, tizenegy éven át Európa-járás helyett efféléket szedtem őrült-józanként
nevezetteknek, ld. „holmi verebek", „ez még mindig a verebeit mondja" etc. N e m baj, én
még mindig Jékelyt mondom, mikor azt, hogy ki merészelné e fűszálakat megmarkolni s
kirántani tövestül? Jékely is megbocsát, ha az idézőjelet elhagyom. S hogy olyan egy-egy
fű, mint egy német kezdőbetű. Hát Krefeldben azért csak nem megy oda az ember, ennyire
tudományosnak nem kell lenni, senkihez, hogy tessék mondani, ez a fű olyan tényleg,
mint egy kezdőbetű? Attól, hogy valaki erről vagy amarról azt vagy emezt gondolja, még
az a dolog merő egyéb is lehet. Hogy végül fájó arcból vigyorgó arcba fordultam, majd
bordótéglás-templomnézés során a pályaudvarra visszaértem, megvolt Szpéróék emlékére
az a Jékely-idézés is, hogy: „Találkozást Veled most hol keressek, / hol s merre jársz, miféle
csillagon? / Utánad micsoda létrát eresszek, / hol induljak meg, micsoda nyomon, / hogy
fájdalmamban mindjárt meg ne vesszek?", ez megvolt, meg hogy vigyázz magadra s ne
törődj velem, üzenik vissza ők, vagy nevükben a Királynő, Szpéró. Hát ezek után csak a
Sport Welt c. galoppújság tanulmányozása következhetett, s gondoltam is amaz érdeklődőkre, akik — de nem cikkezek én ki senkit, hogy így mondjam!, magam végképp nem szeretem, gascogne-i mód, ezt, íme visszahúzódottságom oka is, nem akarnék próbaképp se
meghalni párbajtőrözésben! —, szóval, akik ilyen lónevek iránt érdeklődnek, s ezt Természeti Szépnek tartják. (Az is, azért.) Na, egy templom előtt, dobozos sört szipókázva, ezeket
a neveket láttam: Alashan, Ilario, Fortunio, Fosca, Dark Sybil, Wenzesslaw — mégis, erre
valósiak vagyunk! —, Los Micos, Racy Ebana, Apostel Paulus — én nem tehetek róla!
meg ne forduljon! —, Habaró, Bramante, Emmanuelle — ah! —, El Perefa, D o n Lucián,
Gwendula, Miami Girl, hát én nem tudom, tetszik-e ez így, szeretem Soco nevűnket, meg
a Surexiát, az Espartacót, a Lady Du nevűt, de az bécsi ügetőló. My Pride, Milena —
12

Kafka! —, Maradona — egyáltalán! —, Kojac etc. szintén. Hát én egész életemben így
igyekeztem: bon giorno, bon giorno, de csak nem történt csoda Milánóban. Apropó, fele
se tréfa, társném, ki járt ott, el akar zavarni Milánóba, ott van világbajnoki-féle ügetőfutam
is, és van pálya galoppnak: Ippodromo del Galoppo S. Siro. Miért, ha a foci San Sirót
„mindenki" ismeri? De nem vagyok gyűjteményeskedő.
Megyek majd inkább, addigra tovább-kopó szerelésben, Krefeld ki-tudja-milyen kezdőbetűjű pályájára, és gondolatban Samu ott ül a vállamon. Képzeletbeli írógépemen... belesandít a Saint-Exupéry könyvbe, mikor ilyeneket olvasok egy fa tövén hűtve magam:
„A sivatag eleinte: csönd és üresség; nem nyílik meg mindjárt az első napon szerelmesének..."
Hát Szpéró és Samu első napjai is Te-Kis-Rázósak voltak (lónév Cheltenhamből). „Ha
nem mondasz le érte az egész világról, ha nem fogadod el hagyományait, szokásait, versengéseit" — ó! ó! meddig terjed a Természet, a dicső! —, „soha nem fogod megismerni mint
hazát, otthont, amelyet mások szeretnek..." És: „Elfogadtuk a játék szabályait" — hát nem
fogadtuk el?! —, „és a játék a maga képére formált minket..." Majd erről, meg Exupéryről
is: legközelebb. De: „A Szahara bennünk mutatkozik meg. Hogy közelébe jussunk, nem
elég meglátogatnunk az oázisokat, az kell hozzá, hogy egy forrás — a vallásunk legyen."
Mondom, majd folytatom ezt ott, ahol az van, hogy „még ki sem hűlt láván" élünk, és hogy
„fölöttünk a jövendő sivatag meg a hó fenyegetése", hát honnét vesszük „az öröklétnek...
ízét"? Ki-ki ahonnét. Annyi talán igaz, hogy „törékeny aranyozás, letörli egy vulkán, egy
új tenger, egy homokvihar..." Hanem hát ezt Szép Ernő harminc évvel azelőtt megmondta:
„Elrongyolja a szél, az eső barnára mossa..." Állok ott Krefeldben, és nem zárom ki emlékeimből a vízszintest, a függőlegeset. Csak a kezdőbetűk alakultak át.
Nem is akartam, hogy ez így összejöjjön. A „Szahara", úgy látszik, bennem volt. S van.
Persze, csak evőeszközre hangszerelve.

TARDI SÁNDOR METSZETE
13

MÁRTON LÁSZLÓ

A Kövér Tetű kiugró tehetsége
Itt van előttünk Muzicsky, a tehetség, méghozzá kiugró tehetség; hamarosan kiugrik
a padlásablakon, Vigántpeténdy gróf Hídvám utcai háza padlásának ablakán. A Hídvám
utca görbe, mint a törökök vereségének örömére sütött kifli, görbülete mögött a városfal
húzódik, a városfal mögött a világűr, a világűr mögött kocsmárosok és rendezett úrbéri
viszonyok. Vigántpeténdy grófot gazdagfürtű vendéghajánál fogva magas polcra emelte a
Végzet, sőt állítólag személyesen Apolló: a Helytartótanács iktatási bizottmányának főkomisszárja volt, holott alantasai aranyköpése szerint nála komiszabb szárak is nőttek
már a földből. Erről most elég annyit mondani, hogy anyajegy volt a fülcimpáján, fekete
babszem; és egyész cselédségének, úgymint inasok, szobalány, szakácsnő, kocsis, lovász,
juhász, kertész, kályhafűtő, mosónő fülcimpáján hasonló fekete babszem volt mindegyiküknek. Szerették is egymást, mint az édes testvérek, és ha civakodtak, legalább annyi szeretettel,
mint Káin és Ábel. Muzicskyt az apollótlan és véletlen vakeset a fülénél fogva cibálta
Vigántpeténdy házába. Egy matróz, aki néha Velencéből, máskor Dalmáciából akarta
magát vetődve tudni a Kövér Tetű nevű csillapító- és ajzóhelyre, Muzicsky fülcimpáját egy
intrakután konskripcióval (barbárul szólva: tetoválással), amely hosszúkás, fekete kagylót
ábrázolt, látta jónak ékesíteni; mikor pedig a nyerítő Muzicsky, mintegy a fájdalom sarkantyújának ösztökélésére, kivágtatott a Kövér Tetűből, tüstént megragadta lángoló fülét
egy címeres gyaloghintóból kinyúló, hűvös kéz. A gróf mint elbitangolt és végre megtérő
természetes fiát üdvözölte Muzicskyt, és jelentéktelen írnoki feladatokat bízott rá.
De ne csörtessünk a dolgok nyomában, ha már elébük nem vághatunk! A dolgok céltalanul keringenek az elbeszélés körül; gyönyörködnivalónk a céltalanság. Kénytelenek
leszünk úgy tenni, mintha Vigántpeténdy gróf és Muzicsky létező személyek volnának, s
mintha létező helyszínt választana e még létezőbb helyszínektől a városfal külön; kénytelenek leszünk úgy tenni.
Csakhogy mi, tehetetlenek, miképpen is tehetnénk úgy — vagy bár nem egészen úgy?
Szent Vitális éjszakáján elvitték a Fegyverkovácsok utcájából Cicatrixot és a Csillagvizsgálók utcájából Timár Bódogot, az utóbbinak súlyos adósságai voltak a Kövér Tetőben, amelynek vendégei represszióról suttogtak, és nem voltak hajlandók leülni a sarokasztalhoz Malignus Vilmos mellé, akire pedig inkább a falra szögezett vaddisznófejnek,
mint a gyanúnak árnyéka vetült.
Ó, hajnalhasadás! Amikor odafönt láthatatlan kezek huzigálják szét a sötét függönyöket, majd színre lép a kék ruhába öltözött, milliószor megbámult kővé»- színésznő,
akit egyre izzóbb lelkesedéssel világít meg a fölfelé szálló fénykorong!
Ó, délutánok! Síkok és görbületek hullámzása! Tejszínes felhők, gondatlan bőséggel
áradó fény! Franciaországi változások, matematikai képletek a levegőben, szigorú és elvont
léglökések, fekete papírból kivágott házfalak, gyapjúból sodrott füstoszlopocskák az estében, amelyet főtt rák gyanánt és helyett szolgál föl egy hipotétikus kéz a választékos ízlésű
koplalóknak.
Ó, Hetz-Teátrum, amely, minthogy kívül vagy a városfalon, alapjaidban véve már a
nihilbe nyújtózkodol; csak a Duna vizéről verődik vissza rád a napsütés; csak a lőrés keskenységű nyílásokon látszik a városfal egy szegmentuma, rajta háromarasznyi hasadék,
látszanak némely házak, látszik a túlparton a túlparti város, akit a németek megrögzött makacssággal Kemencének neveznek, és aki valóságos város benyomását kelti, honnét a vár
legalábbis nem hiányzik, holott megbízható, túlpartról átevickélt szemtanúk beszámolója
14

szerint a házak tömött, bár kissé morzsalékos látszata délibábos káprázat, a Római Birodalomból visszamaradt, avítt illúzió.
Bizony nehéz átjutni a Birodalom keresztül-kasul civilizált hegy-völgyeiből a barbár
síkságra, szarmaták, jazigok, vízigótok szemetes homokbuckái közé; hát még vissza mily
nehéz! Csak egészen kivételes egyéniségeknek sikerül, s még nekik sem tökéletesen. Egy
helyütt a parton, a vízivágóhíd alatt, ahol a halászcéh tagjai húsvét előtt a legnagyobb és
legharapósabb csukákat meregetik, ott van egy ladik, abban ül egy révész, aki három
garasért bárkit vállalkozik átvinni a szarmata valótlanságból a pannon valótlanságba, s
hírlik, hogy a száműzött fejedelem rebellis régi rézpénzeit is elfogadja. Hírlik az is, hogy
a csukák az átkelni vágyók lelkei, míg mások szerint az átkelni vágyó testekből építkeznek.
Mármint a Helytartótanács, amelynek üléseit Vigántpeténdy gróf oly gyakran gazdagítja jelenlétével, a túlparton van ! — a Kövér Tetűben ezt a hiedelmet nem erősítette meg,
hivatalos helyen pedig nem cáfolta senki, így az is hihető volt, hogy a Helytartótanács
kapuboltozatában ki vannak függesztve Toldi Miklós csontjai.
A Kövér Tetűben biléta váltandó; „Szabadság" feliratú rézpénzek nem fogadtatnak
el. Nagy, kövér hurkatöltő Luft Rézi kezei közt, Luft Rézi körbejár a vaddisznófejtől a
kicsorbult pallosig és vissza, s aki leakasztotta volt a falról az ott függő bádogedények
egyikét vagy másikát, az elé odalövell másfél itce jó forró levest. „Szabadság, Egyenlőség,
Testvériség" feliratú jelvények viselése hivatalból üldözendő. Aki pedig a bilétát nem
tudja fölmutatni, annak horpadt edényéből a hurkatöltő visszaszippantandja a híg, de
tápláló főzeményt.
Tekintélyesebb embernek számító lévén, Timár Bódog vizsgázott bél- és madárjós
volt az egyetlen, aki hitelbe kapott levest a Kövér Tetűben, s annak is ki lett kárvallottja,
ha nem Luft Rézi és két izmos karja, akik Timár Bódog levesének hűlt helyére némelykor
még sört is fecskendeztek egy kisebb hurkatöltőből, szintén hitelbe?!
Vigántpeténdy gróf potenciális férfiassága még mindig eléggé gyakran átcsap aktualitásba. Éjszakánként zötykölődik, dülöngél és hörög a napközben oly csendes, oly tömörnek
és mozdíthatatlannak rémlő Hídvám utcai ház. Ilyenkor Muzicsky forgolódik, verejtékezik,
házassági terveket hánytorgat, és kesereg a jó szerencsét máskülönben hol csurrantó, hol
cseppentő sorson.
Szintén a Csillagvizsgálók utcájában lakik az elhurcolt emlékezetű Timár Bódog
szomszédjának immár aligha nevezhető Poetaster, polgári nevén Schwartzkünstler Jakab.
Hat láb és két hüvelyk magas, rózsás bőrű, pufók, erősen rövidlátó csecsemő. Vállig
érő, fekete hajából apró fekete tollak peregnek; orra és felső ajka között háromujjnyi távolság áhítozik bajuszra, amely az állcsúcs hiányát bízvást eltakarná. Kásás hangon beszél.
Kedvelt szavajárásai: „Belsőmeggyőződéses nyelv- és királypárti vagyok", valamint,
„Erről megoszlanak és uralkodnak a vélemények". írt egy verset, amely a király születésnapján jelent volna meg, de a király még a születésnapja előtt meghalt.
Muzicskyról nehéz eldönteni, milyen a külleme. Muzicsky leírhatatlan.
Egy ízben, inkább vérének sós, mintsem szívdobogásának édes mivoltától hajtva, megpróbált kikezdeni az úgynevezett Előszobalánnyal, akinek erélyesen fölcsavart kontya látni
engedte kecses fülcimpáján a famíliára jellemző fekete babszemet; mire az Elősz.-lány, sűrű
fülhuzigálásokat közbeiktatva, figyelmeztette Muzicskyt, hogy vérfertőzők és egyéb fajtalanok nyakukba kötött levágott jobb karjuk himbálása közepette kísértetnek a Tavaszmezőre, ahol a fejvételek foganatosíttatnak. Ezt követően, hogy a gerjedelem éhezés által
csillapodjék, Muzicskynak le kellett mondania szokásosnak mondható Hídvám utcai
ebédjéről; a Kövér Tetűben pedig, ahol hetek, sőt hónapok óta most jelent meg első ízben,
a hurkatöltő könyörtelenül visszaszippantotta levesét. így jár a szerelem, ha céltalan nemesség és nemtelen célratörés között lebeg, Mohamed koporsójaként.
15

Tetézi mindezt a családi jellegű félreértés. Elvégre Muzicskynak nem is Vigántpeténdy
gróf az apja, legalábbis vér és velő szerint nem!
Hát akkor kicsoda?
Muzicskyt a négy őselem hozta létre. A vizivágóhid mögött, ahol a helybeli történelem
és az önmagukat meghiúsító lehetőségek módjára rossz lelkiismeretű zsombékok párolognak és öntudatos nádszálak hajladoznak, meleg vizű forrás tör föl a talajból. Habjaiban
aprócska, piros halak úszkálnak, amelyek azonban annyira szét vannak főve, hogy mihelyt
megfogják őket, szétmállanak. A sűrű, záptojás szagú, langymeleg iszap egyszer egy helyütt
erjedni, fortyogni kezdett — szél támadt, és a levegővel összecsókolódzott a föld, gőzölgő
hullám loccsant, és e pillanatban tüzes hullócsillag zuhant a hévíz kellős közepébe. Talán
ez idő tájt zajlott a kis piros halak ívása is — Muzicsky megszületett, vagy legalábbis világra jött.
Beleharapni a Hídvám utca kifligörbületébe! Gerezdekre szelni a lámpaburák sötétben
világító gyümölcseit! Lenyalni a házak oldaláról a cukorporos habarcsot! Belekortyolni a
meszeléshez készülő asszonyok habos tejébe! Nagyot húzni a kelmefestők vörös, kék és
fekete borából!
Ó, éjszakák! Amikor a világot beborító fekete kelméből Vigántpeténdy gróf kiszakít
egy zsebkendőnyi foltot, és azt óvszer gyanánt magára húzza! És a szakadáson világító,
sápadt arcával kikandikál az ördög, összehúzott szemmel figyelvén, amint a boszorkányok
felröppennek Szent Gellért hegyéről, suhogva szállnak az imaginárius Tabán és Rácváros
fölött, hogy valahol a régi római színház környékén lebucskázzanak, ahol röpke seprűnyélés kuvikórán fognak vele szub- és inkubálni. És az ördög belekapaszkodik az égi kelme hasadékába —jöhetnek az éji felhők! —, és magával rántja az egész hóbelevancot valahol északon, a Krempl-malomnál; onnét az amfiteátrum csak egy bakmacskaugrás. Jókat álmatlankodhatik a molnár.
Ó, nappalok! Amikor sárgára festett acélcsőrével valódi füvet legel a zörgő, kelepelő
gépliba, amely füvekből a gépgyomor és a gépzúza — kis tartályokból óvatosan adagolt
emésztőnedvek segélyével — valódi libafost képes csinálni, miközben az ily módon felszabaduló hő nemcsak fűti, de mozgatja is a géplibát! Ó, nappalok!
Poetaster a padláson lakik, jó barátságban van az egerekkel. Pici szájukban hoznak neki
diógerezdet, sajtot, szalonnát, mikor mit lophatnak az egérfogóból. Van ott a padláson
egy szétrongyolt szalmazsák: egyik oldala konyha és ruhatár, másik oldala társalgó és
éléskamra, harmadik oldala bibliotéka, negyedik oldala, ahol a szél befütyül, zeneterem.
Árnyék hull a horpadt bádogedényre, amelyből a vastag, szívtelen hurkatöltő nemcsak visszaszippantotta, de mintegy meg nem történtté is tette a levest. Árnyék hull, ellentmondást és földobást nem tűrően. Nagy fajsúlyú, kecsetlen árnyék: ha vízbe vetődne vagy
vetné magát, rögtön elsüllyedne, mint ama sötét erezetű, délszaki nemesfa tuskók, amelyeket
nem lehet a folyókon leúsztatni.
v
Itt az angyalok nyelvén sem volna beszélgetni célirányos!
Az agyaras disznófej alatt Malignus Vilmos üldögél, tőle telhető spontaneitással. A fehér
levest már megette, bilétája még fityeg, hátravan a fekete leves. Jegyzeteket nem készít, ellenben a biléta, amely megvastagodott köröm gyanánt biggyed az egyik ujj végén, annyira ki van
fényesítve, mintha tükörnek volna szánva — és tényleg, Malignus Vilmos kukucskál bele!
Luft Rézi megközelíthetetlen. Egyszer egy vendégnek mondott egyén a szoknyája alá
nyúlt az árnyékszék előtt; soha többé nem látta senki sem az alányúlót, sem az alányúlható
szoknyát, sem az árnyékszéket.
Poetaster — vagy ahogy őt a Hetz-Teátrum szolgái nevezik, Schwartzkünstler művész
úr —, csodák csodája, grátisz beléphet, sőt magával vihet még egy személyt. A szolgák
sokatmondóan legyintenek, amikor megpillantják Muzicsky fülcimpáját. Haját Muzicsky
szeretné, de hiába szeretné megnöveszteni.
16

Legfőbb ideje leszögeznünk: Muzicsky tehetséges. Hogy miben tehetséges, az nem egészen világos; ám annál nyilvánvalóbb a tény, hogy tehetséges. Aki csak egyszer beszélt
Muzicskyval, aki csak egyszer látta őt elsuhanni az utcasarkon, az máris meg van győződve
róla, hogy Muzicsky tehetséges. Ellenben — ó, balsors! — akik napról napra látják és hallják, akik egy fedél alatt élnek vele, azoknak sejtelmük sincs — ó, balsors! — az ő tenni nem
vágyó tehetségéről. Sajnos, e nem sejtők egyike maga Vigántpeténdy gróf.
Nagyközönség hujjogásának hullámverésében a Transszilván Vérmedve püföli a Bohém Örvöst; később a Gömöri Mézlátó is bekapcsolódik. Fáradt, elhasznált állatok, nem
tesz jót nekik a mindennapos küzdelem; sűrű gondok barázdálják mindhármójuk homlokát.
A Gömöri bűntudatos arccal motyogja: „Hodie tibi, cras mihi". Előadás végeztével a manézs mögött rákönyökölnek egy ládákból és uszadékfából eszkábált asztalra, mindegyikük
előtt egy-egy korsó sör. Minden rundot más-más medve fizet; éjfélig is elbúslakodnak így.
Bizonyos iratokat és névsorokat, amelyek az iktatási bizottmány kebléről származnak,
nagyon sürgősen és még titkosabban le kell másolni. — Poetaster nem tűr ellentmondást.
Hajából oly tömegben hullanak a fekete tollacskák, mintha egy egész várost emésztett volna
meg a tűzvész.
Végül, hogy a nagyközönség türelmetlenebb részének is legyen cuppognivalója, folyhat
némi vér. Behoznak három szelindeket, és megengedik nekik, hogy széttépjenek egy rókát.
Csakhogy a róka nem s nem akar kijönni a ketrecből, hiába tárva-nyitva, s hiába biztatják
a szolgák, hogy szabad, mint a madár. Mikor minden egyéb ráhatás hiábavalónak bizonyul,
szurkos vásznat kötnek a farkára és meggyújtják; bezzeg most már szalad ész nélkül! A három szelindek gyönyörűséggel üldözi.
Ezt már Muzicsky nem látja, neki napszállat után rendelkezésre kell állnia. Áll. Este
van, gyertya fényköre. Muzicsky végzi a szokásos, ám annál ezúttal terjedelmesebb írnoki
munkát. Ül. Hajnalig is elpiszmoghat. Az éhség lázas mámora dacossá tesz és vakmerővé.
Vigántpeténdy kilép a helyiségből, Muzicsky rögtön kihúz egy bezárni feledett fiókot, iratokat emel ki. Idegei Copia istennőtől és a kopírozás furorjától igazgatvák. S a Hídvám utcai
zegzugokban kezdődhet a minden éjjeli sikongatás-viháncolás; de most Muzicsky mintha
meg sem hallaná!
Majd pedig — ne szaporítsuk a szót — lassan szürkülni kezd az ég. Virrad a kijózanodások napja. Vigántpeténdy gróf szobáról szobára, kiszögellésről beszögellésre kivont
karddal üldözi Muzicskyt, aki az imént ama vészjós kérdésre, miszerint járt-e valaki rajta
kívül az éjszaka folyamán a skriblerkuckóban, őszintén és balgán azt válaszolta, hogy nem.
Vigántpeténdy torka szakadtából ordít fés ez a szerencse, mert a kitóduló hangok bősége
némileg fékezi kardos rohanását):
Eltűntek a gyanúsak! Eltávoztak a republikánusok!
Muzicsky beugrik a kandallóba, magával sodorva néhány, szinte még testi langyos
pendelyt és pruszlikot, és megtáltosodásról tanúskodó kürtőmászással közeledik a kémény teteje felé, ahol azonban, akár óriási potroh végén óriási fullánk, fényes és hegyes
vaskó bököd. Muzicsky végigrohan a padláson, ahol nem lakik semmiféle poéta, még
kevésbé Poetaster, és az egereket rég fölfalták a Vigántpeténdy szolgálatában álló kandúrok; menekülése közben oly fekete, mint egy kis darab, ittfeledett fürge éjszaka a hajnalhasadás közepette.
Mivelhogy hasad a hajnal. Magyar!, hajnal hasad!
Csakhogy ezt már Muzicsky nem veheti figyelembe. Ő, mint már esett róla szó, tehetség
lévén és létére kiugrik a padlásablakon.
Ugrik. Most.
Ám a rózsás ujjú Hajnal, aki mindig figyeli a rá nem figyelőt, gyorsan lenyújtja legkisebbik rózsás ujját; Muzicsky belekapaszkodik. Ott lóg rajta.
Meglógott a gézengúz!
17

KRAUSZ TIVADAR

Közönséges gyöngyök
és csodálatos disznók
Micsoda szerep játszik a szellemmel!
Kínosan
hosszúra nyúló végenincs
világvégpillanat.
Világválság?
A szellemi piramis
csúcsán,
mint minden időkben, ma is eleven a
termőerő.
A válság látszatát a külsődleges
hatalomhoz
jutott közepesség
kelti. A demokrácia,
mint
válságtársadalom.
A szürke tömegtől
elütő
zseni és bűnöző egyként antidemokrata.
A jó
és a rossz vannak túl egymáson,
s nem mi a
túlzásokon.
Sok van mi csodálatos.
Semmi
sem
csodálatosabb
a gyöngyöket
csodáló
disznóknál.

A vadság
mint szépmesterségbeli önérték
A szépmesterség
céllya: hogy a
szíveket
hathatósan
megillesse
— szívtelen
kort
élünk; ez az igazság a környülállás
felől —
egyedül az akaratébresztő
vadság
hathatós.
A vadság minőségét
az adja, hogy végső és
legközelebbi
való. Finis ultimus et finis
proximus.
Az ész érzékeny
módokkal meg nem
világosítható az igazság felől. A szív
nemesíthetetlen jónak rossztól
elválaszthatatlansága és az általános t ú l s á g
miattján.
A szokás és a szépség egymás
gyilkosai.
A teljes személyiségű
szabadot
szolgaerkölcs
helyett a szabadság
csorbíthatatlanságának
igénye vezérli; méltósága
a
szokatlanságé,
s nem alantas polgári
gőg.
Csak a halott költő a jó indián azok számára, akik még berúgni, imádkozni
se tudnak
teljes
odaadássál.

18

Minden tudhatót tudhatsz,
lehetsz
doktor
angelicus; a szépmester
nem észbogár,
nem
tudati csoda, nem is a nemzet
csicskása,
s nem a műélvezők
köcsöge. Isten és állat.
Humanizálhatatlan.
Társadalmasíthatatlan.
Domesztikálhatatlan.
Élesen él. Helyetted
is.
Vagy a végtelenségbe
gyöngül el, vagy
ágyban
párnák közt párzik a halállal. Vagy vért iszik,
vagy örökös böjtre fogja magát. Kéjeid és kínjaid kisebbek az övénél. Ezért örülj, hogy
meglesheted
őt. örülj, hogy
befizethetsz
néhány vad
dologra.
Énistenemjóistenem,
lecsukódikmára
...
és közben míg alszol, általállíttya
a világot.
A közbent, örökös, csak a lendület győzi; izgatóművészet.
Bocsásd meg a szépmesternek,
hogy
nem szepeg, nem selypeg. Például azt mondja:
fing. Hangsúlyozom,
csak mondja. Hisz
gyerekes
bolondság az erőlködés. Nem ez a szellet
fenyeget, hanem hogy minden megbocsáttatik,
csak
a szabadság feladása, mely a lélek
elleni káromlás, nem bocsáttatik
meg soha.
Az oroszlán, a sas, a kígyó vadak, de
miért nem gondol senki az őz
vadállatságára?
A kétségbe vont kétség — ez a vadság
szent titka — ez az Egy-hez vezető út.

Korpusz a korpa között
Az ember mindenevő.
A korpatablettát,
s a
disznóhúst egyazon étvággyal eszem.
Bizonyos
eledelektől való tartózkodás
a
totemizmusra
megy vissza. A totemállatot
tabu
elfogyasztani. A humanisták totemállata
az ember.
Nekem semmi sem tabu. Akik erkölcsileg
arra
kötelezik magukat, hogy ellenségeiket
is
szeressék, például a keresztények,
saját sorsukat nehezítik. Nekem könnyű, de még így
is túl nehéz. Szart, dögöt és embert
nem
eszem. Most nem kívánom. Ám nem tartom kizártnak, hogy ízlést
változtatok.

Zombie
Egyre kevesebb
az ember. Egyre több a
zombie.
Hullavegetáció.
Halhatatlan
testek. Ahol
lehet,
hol nem lehet, piszkítanak,
rontanak,
hangoztatván a viszonylagosságot,
mit korlátolt
tudatuktól tesznek függővé. Az embereknek
esküdt ellenségei.
Akinek arca borzalmas,
tükrét
összetöri, önigazolásokat
tákolnak.
Gondoljunk az eredendő
bűnről szóló hamis tanításra, mely hozzájárul
a világ
folyamatos
megrontásához.

VÁRNAI LÁSZLÓ FOTOGRAFIKÁJA

KÁNTOR ZSOLT

Utolsó vers Kierkegaard úrnak
Nem nyílnak egymásba ingoványok. Túlzott érzelmeket nem
használhatunk építetlenül. A morál bor; elég zavaros és ihatatlan.
Csak végső esetben iszom. Két boldogság közé mindig jut egy ingovány. Egy-egy tragikus tévedés. Csalás. Ha egymás mellé is kerülnek
„süllyedt" szobák a csendben, a szomszédság még nem jelent egymásbar nyílást. LEGYEN EGY NYÍLÁS AZ ÉLETEDEN! Horhos.
Ábrahám példája, mint egy éremszerű dombormű, ott lapul
mindenki zsebében. Húzza le a zakót a súlya, ettől lehet „folyamatosan" észben tartani. A zakó és az agy összefüggései innen adódnak.
Ellehetetlenül ettől minden ruha és maszk.
A szülői „attitűd" szétbomlik a zuhanás szemcsés levegőjében,
mint egy ernyő. Alatta megkötözve a „mentés" zsinórjaival: Izsák.
Ki képezte át a hevedert? A transzCENDENS burok szétrobban,
és valaki sikolt.
Beüti egy sziklába a fejét. A haj véres lesz, de a seb kicsi. Hamar megalvad a sorsod megkötözve. Nem látsz kibúvót. A megmentőben már nem hiszel. Hittelenül megnyugszol. Ez egy óriási üresség, amibe belelóg az öröklét. Aztán, mire teljes a kétségbeesés,
megérkezik az igazi áldozat HELYEDRE. Övé a trón. Ez nem lesz
mindig így. A végén majd nem jön senki. Akkor és azáltal nyered el
az üdvösséget.

Vagy-vagy
KIERKEGAARD-METSZETEK
„Tudatlansága végtelen rezignáció. A hit egyrészt a legmagasabb rendű egoizmus
kifejezése (a félelmetest önmaga kedvéért teszi)..."
1. A baj órájában ölellek át. (Egy párt az ég szétválaszt.)
A szenvedély egy boldogtalan szerelem története.
Paradoxonok: szótöveken jársz.
2. A hit egy mondat.
Érzed, egy betű begyűrődött a járomcsont alá.
Mire ébredsz, Isten kiszedi a varratokat beszédedből.
Egy tisztára csiszolt szóval alszol el.
3. Az agyamban hordozom a még nem létező gondolatokat is.
Mint egymásba font milliárd szár és rózsabimbó, az elme.
A meg nem tudott ESZMÉK, ideák meddő rügyek; most is fáj,
ahogy kibomlik egy bimbó lassan, néhány vékony ér megpattan
21

az „elképzelés" közelében, a szirmok kitágulnak, a levegő
bepréselődik a szétcsúszó bársonyok közé. Fáj, de örülök.
Élvezem, hogy gondolkodom. Bár szomorú, amire rájövök.
4. Egy női fej.
Ahogy megszólal, a haja megmoccan. Apró eltérés az arcán,
ahogy belehull a fürt, még gyönyörűbbé bűvöli őt.
Ráadásul azt suttogja:! meg fogok halni, szerelmem.
Hamarabb halok meg, mint gondolnád. Elmegyek az ősszel.
5. Organikus szöveg jelenik meg álmomban. Egy színes képernyőn
spirál alakban meggörbített szivárványra rávetítve.
A szöveg első szava egy felkiáltójel. Megijedek a vastag,
fekete jeltől, becsuknám az üvegfedelű könyvet, de durván
megszorítja valaki a csuklómat. A felkiáltójel számomra
a fenyegetés legegyértelműbb kifejeződése azóta. Egy sötét
vászonzsák, megkötve alul. Ebben a zsákban az én hullám van.
Hullám van.

Kierkegaard-liturgiák
1. Rideg, terméketlen a számonkérés. Idegen nyelven szól.
Minél halkabb, annál fenyegetőbb. A gyűlölet egy női száj.
A sötét pálcák lángra gyúlnak, hiába fekszel az ima érintőire.
„Erotikus rejtőzés" a beképzelt szoba. Mint egy túlérett
rezignáció, kipukkan az ígért menny. A gyász megkeményedik.
Megköt a beszéd a napok között. Gyűrött kezeddel törli
le az iszapot az epileptikus démon. A számokban szeretet.
„Táncoló pár" a jeligés parton: a „gyors" és a „sok".
Semmi nem marad töretlenül. MegtörtÉNIK minden. A törtek
egybemosódnak. Korom az alázat. Lomb helyett jeges
négyzetrács suhog. Minden kockában madár, radar.
Durva föltérképezés az esti hűvös.
2. „Bár csodálatos módon szülte Mária a Gyermeket, a szülést
mégis úgy élte át, ahogy minden nő, az pedig a félelem,
a Szükség és a paradoxon órája."
Az angyal, mint a Hivatal. Belelapoz az illatokba.
Ha képvisel, megfertőz. Kiválaszt, megáld, dé ki is sajátít.
A gyengék a hűek. A hit a legmélyebb bűnökben van.
Eltékozolt életek vagyunk.
3. Szomorú tény, hogy létezel. Valamivel elfoglalod magad,
közben mindig a halálra pillantasz, mehet még egy kicsit előre
a sorsom? Néha szép a halál. Ágakat varrsz a húsodhoz, mint egy
növény.
22

Kierkegaard-rezignációk
Egy haldokló vigasztal engem, éledezőt.
Álarcok árnyai hajlonganak a mélyben.
Egy kagylóban szeretkezem a királynövel,
Isten úszó maszkokat szedeget
az országnyi szóvízből, s kiteríti a partra
a paradoxonokat.
Az éj halszáj. Tátong ránk a sötét,
erdők borulnak a tengerbe könnyedén.
Üres minden pillanat, mint a szél,
mint a Létezők széle.
Szent Borzadály söpör végig,
egy hajszálnyi már a kötődés.
A kétkedés belseje fájdalom.
Ablakokon zörög, benéz az őrület.
Fényhúrokra hasal, idegeket melegít.
,,... ha mindennek alján egy tátongó,
betelni soha nem képes üresség rejtőzne,
mi más lenne akkor az élet,
mint kétségbeesés?"

SZŰCS CSABA

Kisfröccs-uralkodók
Egy rövid
A sokszor emlegetett, bölcsnek híresztelt I. Ferenc József, mint ismeretes, mindig hadsegédei, cölöpverői, terepmérők és egyéb fullajtárjai kíséretében jelent meg a nép között.
Tizennyolc éves kora után nem volt szép ember. Valószínű, hogy szerelmi kirándulásaira
(melyeket az udvarban csak vadászatnak hívtak) is elkísérte valamelyik fő- vagy alvetkőztetője, mert nem bizonyos, hogy felöltözni és levetkőzni egyedül is tudott volna.
A történelem nem jegyzett fel egyetlen olyan esetet sem, hogy egyedül látogatott volna
meg egy várost vagy egy falut, akárcsak egy bécsi utcát is (erről majd még érdemes lesz
írni). Egy alkalommal mégis egyedül maradt, mégpedig nem a hálószobájában, hanem:
egy faluban.
Kérem szépen, a következő történt:
Egy vadászat, amely olyan, mint a többi. Csakhogy: császári értelemben véve, eltévedt
a császár a saját vadászatán. Ez pontosan annyit jelent, hogy valamiképpen elszakadt kísérőitől. Általában példátlan egy ilyen eltévedés, most mégis megtörtént. Őfelsége — miután
meggyőződött róla, hogy sem főhadsegéde, sem főkomornyikja, sem a személye körüli miniszter, sem más nincs a közelében — megindult az orra után, vagyis arra, amerre az út
vitt. Egy pillanatig sem aggódott biztonsága miatt, mert tudta, hogy ő a legszeretettebb
király és császár a világon. Útközben belemerült a gondolataiba. No nem a hatalmas oszt23

rák—magyar birodalom problémáin, nem is sokszínű népeinek sorsán, hanem csupán azon
töprengett, hogy melyik udvarhölgyét tüntesse ki aznap éjszaka látogatásával és kegyeivel.
A barnát, aki ugyan idősebb volt, mint a szőke, de nagyon értette a szakmáját; vagy inkább
a szőkét, aki fiatalabb volt, és éppen ezért kissé járatlan a szerelemben. Majdnem olyan
nehezen tudott választani közöttük, mint az a bizonyos szamár, amelyik éhen halt a két
szénaboglya között, mert nem tudta eldönteni, hogy melyikkel kezdje meg az evést.
Őfelsége már benne járt a korban, ezért inkább a barna felé hajlott, mert az idősebb
férfiak általában megbecsülik a szerelmi tudást.
Ebben a nagy filozofálásban nem vette észre, hogy hirtelen beborul, majd nagy cseppekben esni kezd az eső. Lassan ballagott a falu főutcáján a kastélya felé, melynek tornya
messze kiemelkedett a házak és a fák fölé. A víz végigfolyt a kalapján, majd behatolt császárkék színű dolmányának gallérján, s végigcsordogált a nyakán és a hátán. „Ereszcsatornát
szántott a nyár."
Őfelségét mindez felette kellemetlenül érintette. Megállt, és csodálkozva tapogatta
végig magát. Nézegette vízfoltos dolmányát.
— Hm, hm — motyogta —, hiszen ez vizes.
A közelében levő falusi szatócsbolt előrehajló eresze alatt éppen akkor jó néhányan
ottrekedtek és szorongtak a szó valódi és átvitt értelmében is, mert a felséges úr közeledtével
még mozdulni sem mert senki. Végül a bolt tulajdonosa erőt vett félelmén, kilépett az esőbe,
és odasietett a császár elé.
— Felséges urunk, zuhog az eső. Még megázik.
— Igen — bólintott a felség. — Llgy látszik. De mit csináljunk? — tehetetlenül nézett körül.
— Fáradjon be, felséges uram, ide a fedél alá — s Ferenc József rövid tűnődés után
követte a boltost. Odabent egy ideig magába mélyedt, aztán kegyes mosolyt hintett a gazdára.
— No né! — ámult el. — Itt nem esik.

Egy hosszú
Hatvankét évvel azelőtt, hogy Csicsó, a bulvársajtó „Husikája" csókot nyomott Ivan
Alekszandrov Szergejevics Korotkov marsall-kapitány-egyszerű közlegény homlokára, a
köhögő BMP-k előtt és az olasz parlamenti esztétikum mögött, nos, azelőtt pontosan ez
történt:
1927-ben furcsa társaság verődött össze az ezred kertészetében. Királyi-katonai szempontból söpredék voltunk: hasznavehetetlenek, akiken csak lógott az egyenruha. És akikre
a tisztek és az őrmesterek utálkozva néztek, ami azonban kölcsönös volt.
Amikor kertészeket kerestek az ezred kertészetébe, valamennyien önként jelentkeztünk, hogy megszabaduljunk tőlük. Bár volt köztünk egy török, egy görög, egy német,
két orosz (!), néhány bolgár és magyar, gyorsan megértettük egymást. A munkát is teljes
egyetértéssel szerveztük meg. így — katonaság ide, katonaság oda — szigorúan betartottuk
a napi nyolcórás munkaidőt, a maradék időben pedig szórakoztattuk egymást a legkülönfélébb történetekkel. Egy este azonban az történt, hogy valamennyiőnk egy témáról mesélte
el a maga történetét. Talán összefüggésben van a görögdinnye érési időszakával, mert ezen
az estén éppen egy görögdinnyét ültünk körül, amikor megszólalt Stefan. Aznap reggel
érkezett vissza szabadságáról, s oly természetességgel mesélt, mint ahogyan a dinnyemagvakat köpködte: talál-e?
— A múlt hónapban a bátyámat felpofozta a király...
— Ne hazudj!—mordultunk rá (talált).
24

— Nem hazudok, igaz!
— Hogy történt?
Stefan bekapott egy hatalmas dinnyedarabot, megforgatta a szájában, lenyelte, s csak
ekkor kezdett bele elbeszélésébe.
— A bátyám a testőrségnél szolgál. Hát a király — szokása szerint — szemlét tartott a
felsorakozott szakaszok felett... Emlékeztek, hogy a múlt hónapban milyen hűvös idők
jártak? A bátyám meghűlt, no nem annyira, hogy emiatt maródira kellett volna jelentkeznie. Tudjátok, nem akarta feleslegesen megköpölyöztetni magát. Mit ad, mit nem ad
isten, a király éppen őelőtte állt meg. A bátyám teljesen nyugodt volt, hisz rendben volt
mindene. De eltüsszentette magát... Ez nem is lett volna nagy baj, de az éppen a király
csizmájára pottyant... — Stefan álnokul elhallgatott.
— Szegény feje — sóhajtott Leonid.
— Amikor a király meglátta a foltot a makulátlan csizmán, irgalmatlan dühbe gurult,
és akkora pofont kevert le a bátyámnak, mint egy péklapát, majd ráförmedt, hogy azonnal
törölje le a mocskot. De erre már alig volt szükség, mert őfelsége hatalmasul fenéken is
rúgta.
— Elég simán megúszta — jegyeztük meg egyhangúlag.
— Az én apám is beszélt egy ilyen esetről — szólalt meg Rudolf —, II. Vilmos, az
utolsó német császár nagyon szeretett szemlét tartani a katonák felett, mert ilyenkor betelhetetlenül gyönyörködhetett a begyakorlott mozdulatok pontosságán, cizelláltságán —
egyszóval mindabban, amire csak azt mondhatjuk: katonás. Olykor megtapogatta a katonák karján az izmokat, vagy élvezettel belebökdösött a gyomrukba, miközben azt leste,
hogy megmozdulnak-e. Egy alkalommal ugyanaz történt, mint a Te bátyáddal, Stefan.
Ez is a csizmán kötött ki, s ez a felség is ugyanúgy reagált, mint a tiéd, nem csoda, hiszen
szemtől szembe történt a felségsértés. A kísérete ugyanígy... A sok tábornok, ezredes, őrnagy, meg minden... Nemsokára megtört az iszonyat bénultsága, és egyszerre két tábornok,
három ezredes, ugyanannyi őrnagy, meg a század parancsnoka egyszerre ugrott előre, hogy
letöröljék... A császár mozdulatlanul állt, és csak akkor szólalt meg újra, amikor ismét
mindene teljes fényében tündökölt. „Azonnal akasszák fel!" — vetette oda komoran, és
hátat fordított a századnak. „De... felség..." — dadogta a század parancsnoka. „Mi az?"
— fakadt ki megütődve Vilmos. „Felségsértés, vagy talán nem?", már fenyegető volt a
hangja. „De az — motyogta a parancsnok. — Hanem..." Nem merte befejezni. „Hát persze!
Igaza van! — derült fel a császár. — Katonáról van szó... Akkor hát lőjék agyon. Jelentést
kérek!"
Hosszú csend után szólalt meg Musztafa.
— Bizony, az uralkodók előtt semmi egy ember élete. Az egyik nagybátyám még
Abdul Hamid alatt szolgált. Ugye, nem hallottatok róla? Kevesen véres szultánnak nevezték, és sokan imádták, mert a próféta utódjának és a világ mohamedánjai legfőbb urának
tartották. De Hamid mindenkitől félt. Bezárkózva élt az Ildiz Kioszkban, a császári palotában, de még ott is állandóan fegyvert hordott magánál. Egyszer, szeretkezés közben
egyik háremhölgye megfeledkezett magáról, és hirtelen mozdulattal átölelte. Abdul Hamid
azonnal szíven szúrta. Máskor meg egy katona ugyanúgy járt a szemlén, mint ahogyan ti is
elmeséltétek. A szultán nem vette észre, hogy mi történt a cipellőjével, de a testőrség parancsnoka igen. Előrántotta a zsebkendőjét, és a szultán lábához hajolt. Őt meg nyomban
lepuffantotta.
— És a katonával mi történt? — kédrezte Petrov.
— Annak semmi baja sem esett.
— Akkor rendben van minden.
— No, magyar, te még semmit sem meséltél nekünk, van valami a tarsolyodban?
Jakab elmosolyodott.
25

— Minden ugyanúgy történt, ha jól emlékszem, Debrecenben is, amikor Ferenc József
odalátogatott. Észre sem vette, hogy mi történt a cúgos cipőjével, de az nem kerülte el a
figyelmét, hogy a katona meg van hűlve. Ezt meg is tudakolta tőle, mire a katona persze
igennel felelt. Ferenc József egy pillanatig elgondolkodott, majd kiadta a parancsot. „Adjanak neki ricinusolajat" — mondta főhadsegédének, majd ránézett a mereven álló katonára.
„Meg fogsz gyógyulni, derék katona" — mondotta neki, és figyelmesen végignézett az
egész szakaszon. A többiek alig tudták visszatartani mosolyukat. Az uralkodó aznap a
szokásosnál is figyelmesebb volt, észrevette a rángatózó arcokat. „Mind meg vannak hűlve
ezek a derék katonák! Mindegyiknek adjanak ricinust, nem kell takarékoskodni vele!"
— No, ezek kevésbé voltak szerencsések, akárcsak Leonid katonái — állapítottuk meg
egyhangúlag. Igen — így ő —, rosszabbul is járhattak volna. Miklós cár Odesszában először le akarta puffantani a tettest, aztán mégis meggondolta a dolgot, és végül mindössze
ezer botot javasolt végrehajtani. „De felség... Nem bírja ki — mondta a mellette álló tábornok. „Hm, akkor a maradékot osszák ki a többieknek, okuljanak belőle."
És ugyanez történt... és ugyanez... és... egy ezred kertészetében.

PETRI CSATHÓ FERENC

Einstein kudarca
A szerelem a hit maga (ez egy
táncdalszöveg) én gondoltam
ki néhány perce ám a perc nem én
vagyok már
Az asztalon
virágcserépben törpefa
lehetett volna óriás
de bonsai
beszélgetünk
azt kérdezi tud-e a mag a fáról
azt kérdezem hogy ö tud-e magáról
azt kérdezi tudok-e arról a
nőről aki az én
bonsaiságom csinálta
nem tudhatok
szerelmünk álharmónia az igazit
Einstein porfesszor (Freud íráshibája)
sem találta
két hete
eltört a lábam lelkem is törött
meggyógyulok hiszem
a hit hite haláltudat (talán)
egy fa-létén töprengő gyémánt
megmentett emlékezete
ákombákom az éjszaka falán
26

Színes dia
vérzik az ég alatta nő
ül egy padon körötte tér
és alkonyat mit semmi sem
határol ám a nő fehér
kalapja még reménykedik
parázsol mint erőszakos
halál előtt a vér

Háttér
A nov7tér alatt mint háttér
mindvégig volt egy Oktogon
fedőnevű titkos megálló
ott mondta bátyám, Rácz Öcsi:
megyünk anyámhoz föld alatt van
volt hároméves és az anyja három éve holt

Kötél
Elképzelem az artista halálát
(a képzelet félmúltba helyezett
jövő idő)
a templom kettős tornya közt
kötélen állva billeg: vacsorázik
a magasság (alulról nézve)
szédítő
Az artista magányos és rezerv
olvashatatlan arca van
nevet (a kötél magasából nézve)
a nézői bámész parányok
És látom hull alá az álégből a fickó
: kettős halál: mert azt hiszi
törpék közé zuhan

Egy Weöres-balettvázlat története
1966-ban bölcsész diplomával a győri színház dramaturgjaként kezdtem pályafutásomat. Az időben sokat utaztam az országban a Népművelési Intézet megbízásából: amatőr
színjátszók munkáját segítettem.
így jutottam el Kapuvár nyári vásári forgatagába is. Egy színházszerető néprajzos,
Németh Imre vezetésével előbb a község kis taván, majd a művelődési házban óriási érdeklődés közepette játszották el a vidék legnevezetesebb figurájának, a legendás Hany Istóknak
történetét. Ekkor döbbentem rá, hogy a népi hagyományok milyen élő, közönségteremtő
erővel hatnak napjainkban is. Tudatos gyűjtésbe kezdtem. Könyvtárakból és utaim során
megismertem több vidék meséit, hiedelmeit, imáit, dramatikus játékait, boszorkányperek
anyagait stb. Végigböngésztem a magyar és európai drámairodalom és színháztörténet e
körbe tartozó műveit. Érzékeltem azt a közismert tényt, hogy míg a magyar zenében, lírában és epikában Kodály, Bartók, Petőfi, Arany, Illyés, Nagy László, Móricz, Tamási művei
milyen meghatározó szerepet játszanak, addig a dráma terén a meg-megújuló, hasonló szellemű törekvések elszigetelt kísérletek maradnak. És ebben a mindenkori színházak a ludasok.
A táncházi mozgalom terjedésével párhuzamosan — inspirációmra is — amatőr televíziós vetélkedő zajlott „Szóljatok játszók, regölők!" jeligével, valamint több fiatal színész
falujáró turnékon a vásári komédiák világát elevenítette fel.
Segítettem szabolcsi faluk apraját-nagyját, hogy felelevenítsék és színpadra vigyék
dramatikus emlékeiket. Rendeztem nyári népi vásárokat, fesztiválokat, televíziós vetélkedőre honismereti, egy megye néprajzi kincseit bemutató filmet stb., stb. Olyan művészeket kapcsoltam be színházi munkáimba, mint Schéner Mihály, Csutoros Sándor képzőművészek, Kocsár Miklós zeneszerző. E kodályi hangvételben írt nekünk mesét Csukás István
és népi komédiát Békés József.
A téma érdekessége (gondolhat Lorcára is az olvasó) és az ügy jelentősége folytán az
elmúlt 25 évben sokszor próbálkoztam a folklorisztikus témák színpadi feldolgozásával.
Főiskolásként — 1974-ben — bemutattam a pécsi színházban Tarbay Ede Profán misztériumát, melyet (a lengyel Dejmek rendezéseinek hatására) a Székely fonó mintájára, betlehemes játékok felhasználásával írt.
Kapuvári élményeim után, mint említettem, lázas érdeklődéssel fordultam a magyar
folklór színházi feldolgozásra alkalmas motívumai felé. Közben könyvek lapjain elém tárult
Justh Zsigmond szenttornyai parasztszínházának évszázaddal ezelőtti példája. Egy majorsági épületben a falusi tanító segédletével görög tragédiákat, Moliére-t játszottak a korabeli
népszínművek társaságában. Párizsból több barát, művész, kritikus látta és csodálattal
méltatta e magyar paraszti „antoine-i színházat" (Antoine naturalista színházi forradalmáról tanulunk a főiskolán!), mint ahányan „leutaztak" e távoli békési birtokra a hazai színházi körökből.
Mi, magyarok csak irigykedve szemlélhetjük a színpadi irodalomnak és a színháznak
azt a megszakítatlan, egymást megtermékenyítő áramlatát, mely naggyá tette a francia
színházat. A középkori vásári játékok, a farce, majd a reneszánsz commedia dell'arte Moliéreben emelkedik világirodalmi rangra, és az abszurd drámák fénytörésében jut el a XX. századig. A magyar faluból Párizsba eljutó Illyés Gyula a Tűvétevők és a Bolhabál komédiái
megírásakor ugyanarra akart vállalkozni a Déryné Színházzal, amiről tapasztalatai nyomán
ír Jacques Copeau, századunk egyik legjelentősebb francia színházi szakembere „ A színház
megújhodása" című könyvében: „Milyen magasságokat hódíthatna meg ez az egyetértő
közönség olyan vidékeken, ahol a lírai témák a múlt és a népi lélek mélységeiből fakadnak,
és a költőnek nincs más dolga, mint hogy egyszerűen összegyűjtse és formába öntse őket?"
Ez a copeau-i kérdés és vágy munkált bennem is, amikor Illyésnél, Örkénynél és Weöres28

nél más-más ötlettel és témával jelentkeztem. Illyés Gyulát — műveivel kapcsolatos rendezői elképzeléseim megbeszélésére — több alkalommal is felkerestem. Békéscsabai főrendezőségem programadó, nyitó darabjának a Bolhabált szemeltem ki. Gyula bácsi nem értette, miért éppen ezt a „jelentéktelen" művet választottam. Úgy tűnt, a hajdani kísérletétől
többet várt, és elkedvetlenedett, sőt elfordult parasztszínházi illúzióitól. Én megkockáztattam azt az ellenvetést, hogy nem mindig az a legértékesebb mű, amit az alkotó annak tart.
E komédiában csodálatos vitalitás, életerő és szárnyaló fantázia van (még ha dramaturgiailag
egyenetlennek is vélhető).
A közönség rá is érzett erre az ősi, életvidám, természetes hangra. Nem mondtam le
ezért arról, hogy újra kedvre derítsem Illyés Gyulát álmának megvalósítására. Egy sárréti
kópé, egy életvidám szélhámos garabonciás: Csuba Ferkó történeteivel ostromoltam a már
legyengült egészségű írót. Úgy láttam, vagy tán csak véltem látni, hogy szemében ismét megcsillan az érdeklődés. Átvette az anyagot, és a következő szavak kíséretében lépett íróasztalához: „Beleteszem ebbe a francia táskába, és idekészítem az asztalomra." Sajnos, gesztusa
már csak szimbolikus értékű maradt. Mindketten megpihentek... Azóta nem volt lelkem
másnak felajánlani a témát.
Weöres Sándornál 1969-ben a kapuvári mesével kopogtam. Az ajtót Károlyi Amy
nyitotta ki: nekünk, földi halandóknak esteli órában, nekik kora reggel. A küszöbön
nem jutottam túl, mert családtagnak kijáró közvetlenséggel megkért, sétáljak még egy
kicsit, amíg felöltöznek fogadásomra. És ha már úgyis ráérek, hozzam el a hentestől a
nekik félretett húst! Ekkor láttuk egymást először. Körülbelül fél órai séta után nemcsak
megnőtt izgalommal, de a kezemben szorongatott csomagtól felbátorodva újra csengettem.
A házigazdánál sem kellett sokat magyarázkodnom. Alig kezdtem bele „világmegváltó terveimbe" és Hany Istók csodálatos történetébe, kiderült, Sanyi bácsi gyermekkora óta ismeri
a mesét — még Szombathelyről. Percek alatt döntött: megírja a kért színdarabot, melyet
nyáron Kapuváron már meg is rendezhetek.
Később elmondta leendő műve alapgondolatát is. Elrugaszkodva az eredeti témától,
nála Hany Istók már civilizált ember, valami tudósféle. Az a kötelessége, hogy a Hanság
mocsaraiból előbukkanó újabb és újabb vadembereket — „átnevelő intézetében" — a társadalom elvárásaihoz idomítsa. Csakhogy e civilizált — ma úgy mondanánk: átprogramozott — Hany Istók fellázad feladata ellen. Őt ugyan kiforgatták személyiségéből, de arra
már nem vállalkozik, hogy mással ugyanezt megtegye. E keserűen gunyoros, szatirikus
rousseau-i gondolat (ő említette így) azért is megtetszett neki, mert — mint mondta — sok
bírálat éri, hogy nem ír „társadalomkritikai" műveket.
— Gyere vissza egy hónap múlva, és már viheted az első részt! — ezzel búcsúztunk.
Nem éreztem a földet a lábam alatt, amint a Törökvész utcából távoztam. Szép, tiszta,
holdvilágos éjszaka volt...
Másodszori találkozásunkkor azonban Sanyi bácsi szabadkozva fogadott. Nem tudta
megírni a művet. Úgy vélte, hogy az első ötlete nem tetszik majd a kapuváriaknak, mert
annyira elkanyarodott az eredeti mesétől. (Legfőbb szándékunk az volt, hogy „visszavigyük" a témát oda, ahonnan származik.) A történet hű feldolgozása esetén pedig az a gond,
hogy a főszereplő nem beszél... Igazából operának való a téma. Valóban, magam is olvastam, hogy Pongrácz Zoltán zeneszerző hajdanán foglalkozott az anyaggal.
Döbbenetemben és szégyenemben a föld alá akartam süllyedni, hogy — fiatal dramaturg
létemre — színpadi feldolgozásra alkalmatlan témát ajánlottam. Sanyi bácsi azonban
ekkor a világ legtermészetesebb modorában így fordult hozzám:
— írok neked, kárpótlásul, egy másik darabot.
Ijedtemben valami ilyesmit motyoghattam:
— Köszönöm szépen, de ezt... nem fogadhatom el...
Máig sem tudom felfogni, hogyan bénított meg a tisztelet és a bűntudat, hogy méltatlannak éreztem magam egy önként ajánlott WEÖRES-MŰ elfogadására.
29

Nem emlékszem, hogyan jutottam haza.
Legközelebb csak 1981 telén — békéscsabai kinevezésem első évében — merészkedtem Weöres Sándor szemei elé. Ekkor már igen gyengén érezte magát. Színdarab írására
nem lehetett rábírni. Azt is megemlítette, hogy amíg a meglevőket nem mutatják be,
nem ír újat.
Csengery Adrienne társaságában beszélgettünk erről-arról. Egyszer — nyilvánvalóan sosem sértődött meg hajdani zöldfülűségemen — nagy szeretettel elővette egy olasz fesztivál
műsorfüzetét. Nekem dedikálta, és a szokott természetes kedvességével elmesélte: mégis
lett valami a Hany Istókból. Egy balett, amit Olaszországban Bartók-zenével elő is adtak.
Kedves olvasó! Ezt a szöveget nyújtom át, mint a mű első magyar kiadását.
Adná Isten, hogy a Csodálatos mandarin és a Fából faragott királyfi mellé kerülhessen
ez a Weöres-balett is, táncművészetünk örökös repertoárjába!
Bár hazaérne...
RENCZ ANTAL

A^eJk

¡ A f á f á t A ^ f á f tf j p f á l kj f á f á ^ Z t

fáfáéÁTT^.

JfoJtléA
jtM&e*-.M,

fáfáyA
cl Hafááf
/»uAMcuÁ&ÁÉ
J u f o f f o Á k . Jiqy
-¿Unc W ^ V , A CL
fá^
fáfáefáJba.,
Arifák . J f á
i l y fát CL, A>co<fác6<L
¿fáM-ek
fáthfá
Aft&M
<l Afá-cyyoJ k f á r f á )A
fái
fáítf
A^xJLCr , ÁCLA^L
~tefá cL/ticLÍ
ciifái^aAfáricr^,
uMZo^fá/
p M u J - f á /vfáteJk. ¡JjtyU A JiAfá* - f a f á v f á j & ' j n f á
A l a f á f á f á l .
f ú t ¿¿J-CL
c W í ^ ^ i M ^ i c
CL
fáfáfáft
A <L
ifáuci
C L Á ^ v J í Á J f á jíá cn^fti
fáMűif
C4<tfá<LÍl,
AJliUAv&iAfákfát
fáfáifáxcr^.
/ f i tu^íW^
/Axfáhcbi
aA. j2A>fá<i/fá>fáCpa-..
He / f á f á , A
fáit
ají442*LA MLífáMOcrl/YULml /pC(ksLfálh
fáa^afái
^
/ ) JUJkfr&^HAM-JhYLe
:A
CL AfvitruZ,
t e A e f á ^ i É A&yfáCcik
CL pAAftr*.
. A
AT\JtLik{
¿LACÍ OJl H f á r f l X f á l / V ^ i r c f á x J f á , A^Afá
BlI

JuzWfáj
A , A
fáfá
1.
fáfádt
: fífápJcL

fáfayfáí
fáfáifáL
ÍÜ^fÁjA^

CL
tC/Úlií^L
fáítefá^Miyi^
,
AítJÚLCLlLxiAíjiii'v2a^taí2^J^j
A f á -

3 - fáfáaJt--. fálÁf JvUrrLoik, QJAL /njS-fj-fáy^o^ir^yr^LLf-fá.Cfáj C L f á c f f á í f f ^ A . A ^ y M f á f á
I
f
á
i
fáfáffr&Jfáfái

h

h

ifáfájífáru^Z^/yy^xifáfcL / f á M t f á .
30

fáfáík

f
á
.
fáhré.
- A j U f t
CL CAfáfi
A f e J ^ ^ W ^

bL
AnfákíúxJiec-

¿A CL/l Uíí^a^rnJLp6>

ÁAZiWy

¿ / Í A ^ ^ / M Z / Í

¿ f f y f á á í L A p ^ & v i á & f A W ^ aJiAr

/uAZL,

o M L .

'v&crfij^u

Z&AoAMft

a,

Jtdöfr.

J í l ^

t e j H J M d H U Á ,
: /te-

¿é/ofccK~/?JL
JrrteuA

.

u d i M ^ j í f iA í M j L ,

aub^fy^

J U ^ ^ -

,

dz. KaÍAz/cl.

/HJUn.

,

,

,

.feynJLuffifZ'> B j ^ f o ^ / J í

c
KNÍÚZ/zavz-'
IhLt
UfoyJvtehnje*^^

^
4yC.

V

^

-

/

A & u / k M j&vf&Cf

?

/ r n ^ t ^ / j ^ . He.

^

u/cj+^t A

^

Uf/U>£.

J t ó l ^

AP^oííTfhJ^a^

/AuS-

cujta&f-

^ r ^ Z ,

.

izu/t
„ C&tCfcte.

foryfe^L.

"~JL - y

M -

A balettvázlat Weöres Sándor kézírásával
31

GUELMINO SÁNDOR

Magánapokalipszisok
S Z E M E L V É N Y E K E G Y HOSSZABB P O É M Á B Ó L
...a költőnek
átka valójában glóriát fon de minima calculo
az esetek többségében hamar kilyukad
és mint lakmuszpapír idővel ellentétes színbe
csalatkozik át
méltatlanok jutnak meg nem
szolgált jutalmaikhoz — így többes számban — mert a
világon egy lidércnyomás kergíti meg
a jámborokat s kiváltképp a hiszékenyeket
akik egy-egy peremfigura névhasonlatosságából messzemenő
következtetéseket
vonnak le minduntalan generalizálva
most
hajadon lánykák és megtévedt generálisok egyaránt
buzgón lapozgatnak
jövendölések százait faggatják
miközben azok
akik a feladványokat
megoldhatnák
egyszerűen és szokás szerint lesöprik őket
az asztalról
meglehet éppen a rébuszok félreérthető
hatására
de az sincs teljesen kizárva
éppenséggel szembehelyezkednek a kiolvasott sorssal
mert nincsen nagyobb ostora az emberi léleknek a
nagyravágyó hiúságnál és a hatalom megbabonázza
még
a szenteket is
álszentek ők
vagy azzá lettek
holmi fehér mágia
lázas készülődés a mindennapok theurgikus gyakorlatára
egyszóval a szűznek vélt világ
felhúzza szoknyáját s kitetszik alóla a rég
elvesztett lányság
mert ki száján termékenyül menyéthez hasonlóan
fülén keresztül szül
jó volna egyszer már tanulmányozni a kappanok
> életfilozófiáját
de mi csak a versekben élünk
összegabalyodva mint a méhben alakuló magzat
bödönfejűen és apró hártyázott kis lábacskákkal
32

idétlen kócsagok
ezért hát a művészetre esküdni miként azt Kassák
öntudatlanul elárulta — annyi mint víz alatt énekelni
ő nem részletezte szerencséjére mitöbb más helyütt már
nem is utalt arra
hányan fulladtak így önnön balgatagságuk miatt
viszont ha elfogadjuk a kétféle nemzés lehetőségét
úgy mint seminativot és korruptívot
ez utóbbi alapján
lóból legyek az emberből tetvek lehetnek
csodálkozásunknak egykönnyen vége szakad
mennyi fondorlattal juttatnak dilettáns próféciákat
ki nem érdemelt babérokhoz
viszont megértem én lennie kell valahol egy kősziklának
ámde imígyen megintcsak szamárfüleket
mutatunk az értelemnek — miérthogy piedesztálra
állíthassák — oly sokat gürcöltek megnemesedett elmék
s ki nem állhatom amikor egyesek sajnos tömegével
inadekvát képletekben gondolkodnak persze tudhatnám
legtöbbjét a szerény képességek nem jogosítják föl
egyébre a
szellemi növényevésnél
ámde társául szegődnék minden új Krisztusnak
aki egyszer végre nyíltan vállalja már
nem burkolja szókba példabeszédeit
egyáltalán —
kiiktatná a fecsegést
borongó ködökkel
málházott megváltást
csak mirólunk szólna
mert elegem van a rejtélyekből és a rejtvényekből
alkalmasint már a tojóstyúkok is enigmatikusak
mondtam egy tudós elmének — fűzfasípon játszunk
zenekari szvitet s szerenád lesz könnyen jeremiádokból
giccses és esztelen — mire szétmutatott
nem hallod a
bús bizánci
hegyek visszahangzó
fojtott dübörgését
s valóban a szívem körül meglazult ereszték
himbálózni kezdett
hurkoló kötelek hurkolt harangkötél
lógtak a szemünkből nedves kötőfékek
és már szemünk se volt
közlekedtünk
morzsolódó röghegyek
megvakított sárkányok és gyámoltalan ludak
süketen és elveszetten
utak szélén az aranybugyogású szellemekkel
ó mert csak a legkézenfekvőbbeket nem vesszük észre
33

amik előttünk hevernek
amik mi vagyunk
s botladoztunk folyton saját árnyékunkban
pedig már alkonyult
s a nyugat ránk borította óriási kalpagját mint aki egeret fog
nem lehet úgy jó életet élni ha naponta
rosszul alakítjuk azt
és nincsen visszataszítóbb a mást zsaroló siránkozásnál
a másokat vádoló tehetetlenségnél
ekkorra már elvtársaink is flamingóként forgatták fejüket
és rózsaszínűek lettek mindahányan
rőhőghetnékem támadt a tétovaságuktól de az
általános szellemszorulásban
többet sóhajtoztunk mint amennyi elviselhető lett volna
az egy főre eső kilátástalanságból
akik jelszavakkal és meztelenül futkároztak
végig az utcán
lelkendezve és a karácsonyfák csillagszóróival hajukban
mostanra megfeketültek
mint a héjában sütött krumpli
sötét zugokba húzódtak az
éberség fölszentelt pribékjei elől
hervatag vitáztak és elméleteket gyártottak a föltámadásról
amihez előbb ki kellett nekik pécézni közülünk a júdásokat
s noha jelentkezőjük önkéntes nem volt a szerepre
harminc ezüst pénzért mindig lehetett
találni balekot
pedig a keresztrefeszítés
akárhogyan nézzük
sokkal húsbavágóbb
igehirdetők
viszont akadtak szép számban
sose fogom elfelejteni azokat a szövétnek-arcú gyerekeket
akiket a nemzetiségük föllobbantott
s bíztak benne járni fognak mitöbb
körtáncokat velük
zúgó vizek fölött
ámde a politikát mégha dilettánsok is
véletlenül se patkoló kovácsok gyártják
bizony hogy erről van itten nagy-ba-szó szerelmes brátim
játszottak velünk pókért szakadatlan kétségbeesésben
ahol cserepekből ragasztott jövőnk volt a tétjük
meddig bírja s kibírja-e a kötőanyag
hát igen a székek mindig megtalálják a maguk seggét
csak a székleteket próbálják unos-untalan mások
alá dugni
holdkórosok lettünk valamennyien
századokon át rojtolóztak szét a kacagányok
és nem voltunk se Ázsiában se Európában
mértéktelenség a mi mércénk

latinul nem tudunk és magyarul elfelejtünk de
ez még csak a kisebbik hiba
holt nyelvek között egy halódó
s végtelen türelmű a történelem — kivár
oda fogunk járulni elébe
tudja jól
mint a mészáros
lucskos kötényben és hátratett kézzel
hogy a kicsalogatott ne lássa
mi készül
a vonatok pedig rohannak bennünk és zakatolnak
állandósult körpályákon
ahogy mi is zakatolunk fapadoson sistergő
gőzöket eresztve
miközben ösztöneink e talpfákon ugráló pionírok
dobálnak elénk hevenyészve kalimpáló sínpárokat
így épülnek utaink az égbe
minimum a messzekéklő ég felé miközben
a tudat elfelejti
hová
dúcolja a cölöpöket

nézzünk szét savanyú és kopasz a föld
savanyú csillagok
vézna fényében áznak és rothadnak el a pelenkáink
szottyadt zászlai az etnogenezisnek
liliomok
és tűzbe taposott őszirózsák
egyre nagyobb hányada a kevésnek
falak közé zárva születéstől — ez a mi
leépülésünk
folytonosan szégyenkezve
folytonosan verve a mellünket
így menetelünk
fenntartás nélkül már csak
boldogtalan párzásokban hiszünk
parafaszájú lányokkal és tomporukat illesztgető
szépasszonyokkal meg az óvszerekben amik megkímélnek
a felelősségtől a fölnőtté válástól a kivacogtatott jövendőtől
szikkadt vénemberek a padkán
üldögélnek a lélek peremén
sütkéreznek semmittevésben hunyorognak
igen
igen
holnap már turkálni fogunk a supermarketokban
kiülünk a Szajna-partra és fölvet a pénz vagy a
Temzén hajókázunk s nézzük a ködöt
oltári jó csajok jönnek ringó csípővel
35

talán
egyenesen a Playboy hasábjairól és dugni
akarnak és ők ajánlkoznak mert még fölismerik
mert még tudják mert még
egyszóval mi a virtus
az ám
de most még istentelenül le vagyunk simlisedve
rájöttél faszikám nem ide köllött volna
születnünk itt csak frankón be lehet piálni
azon kívül hogy klozet az egész
higgyél nekem haver mászkálsz dumálsz csövezel
és semmi — legfeljebb a szarról írhatsz balladát
bedobsz egy kurvának letudod
jó volt nem volt ki emlékszik
megette az infláció a tavalyi tarifát
de ha holnap kivetnek a jrontra
cifra akol barmai
megsiratnak-e az erdők
jön-e utánad valaki
legalább hogy ingyen hazahozzon
és a lépted nyomán cuppan-e a sár
aszongya a főhadnagy
majd átnevelnek
hát tudod hogy kit fognak őt átnevelni
engem az anyám kidobott az utcára mert
viszketett neki
engem kölcsönbe adtak
engem szakadatlanul vertek
engem impotens gyámokhoz helyeztek
engem lopni tanítottak
engem még arra se
apám részeges volt anyám hektikás
fateromnak szétbomlott a mája
muteromnak levágták a mellét
zsírszódát ivott egy szövőnő miattam
szép vastag combja volt s talán szürke szeme
arra nem emlékszem sohase figyeltem
most már nincs hogy szője
arcomra melleit
koccintsunk rá haver Isten nyugosztalja
nekem bezzeg akkor kiverték a fogam
nekem meg a koponyámat
aljasul betörték
nekem még azt se
kuss ha szerelemről beszélek
talán jobb mert hazarázzák
nekem sírni volna kedvem
van egy anyaországunk de nincs anyánk
éjjelente sikált pofájú
angyalokkal álmodom s bízom abban hogy eljönnek

hozzám
meglátogatnak a kontinens felcserei
és fejüket ingatják
ólomöntés közben kimerevedik
a sorsunk
szörnyszülöttek vagyunk amorfok és mégse antropomorfok
pendülő víz
mosogatólében
úszó szilveszter
mondjátok gyerekek tényleg újesztendő
kérdezem tőled mit bámulsz
e kalarábészagú
céklavérbe áztatott országunk
felböfög bennem újra és újra
micsoda hajnali hányadék
napról napra beletenyerelsz
vagy ő beléd
duhajok rettegő duhajok
ne szipákolj öreg búza se
kenyér se csak árpa teremjen
no meg főleg dohány egy slukkért
a nővéremet is eladnám
mert mi már megtetvesedtünk
a saját feszültségeinktől
mit kezdjen a világ ilyen főzelékkel
és holnap
holnap letolom a gatyám
holnap az már ma van
holnap savanyúbb lesz minden jövőképünk
megbuggyant spenót
kasztráltak és büdösek és makogok és vének
ámde mirólunk Nostradamus sohasem beszélt
Jézusnak
is
sirhatnékja támad
mi vagyunk a kereszténység zabigyerekei
szívünk körül hetedízig faforgácsok nőnek
kivirágzó faforgácsok enyvesek kormosak

37
*

BOZSIK PÉTER

Találós hai-kukák*
A menny bálterem
Nem
Kocsma
Gyűlik benne
életem mocska
2.
a) Kínunk fokozza
kínrím
A költő — mi mást —
szavakat fingik
b) Szavakat fingik
a költő
így lett ő — mi más —
levegőt töltő
3.
Cipőmre nézek
benne fűző
Mi lett ez
is
Unaloműző
4.
Sirálysikolyt hoz
a szél
Hallom
rommá lőtt bástya

Otthonunk

1990—1991. november

* Az öt hai-kuka négy szerzőt takar. Aki kitalálja, kiket is fednek a sorok, az jutalomban részesül, A jutalom módjáról annak a lapnak a szerkesztői fognak dönteni, ahol a versek megjelennek.

38

Esti följegyzések

A gyűlöletről
i.
Hónapok óta rakosgatom könyvespolcomon ide-oda a kolozsvári Korunk című folyóirat egyik tavalyi számát, amely egészét a gyűlölet tematikájának szentelte. Jó néhányszor
kezembe vettem már e számot, elolvastam belőle egy-egy írást, és visszaraktam a polcra.
Mindig úgy éreztem, a gyűlöletözön irtózatos pusztítása közepette, amely évek óta gyülemlett itt körülöttünk, hogy aztán nyílt leszámolásba, brutális öldöklésbe csapjon át — egyszerűen nincs erőm még olvasni is róla. Hisz hány hónapja, sőt éve következtethetjük ki nap
mint nap hamis és egymás ellen uszító hírek özönéből azt, hogy e térségben a kommunizmus
eszméjének teljes devalválódása, és a vele együtt galoppozó gazdasági válság nyilvánvaló
morális és materiális csődjének elfedésére a hatalmon levők a nemzeti öntudatot manipulálták be az elveszett értékek helyébe, irányadó eszme és a rohamosan fogyatkozó mindennapi kenyér helyett azt szuggerálják, sőt harsogják a médiákon keresztül lankadatlanul,
hogy a nemzeti identitás került végveszélybe. Ezt ellensúlyozandó szították a nemzeti büszkeséget a drasztikus kizárólagosságig, a másik nemzet létjogosultságának tagadásáig. Ma
a megtévesztésnek annyi eszmerendszere működik eleven pusztítóerőként ebben a térségben, ahány önző érdek érvényt tudott szerezni magának. Mert érdekütközésekről van
itt szó mindenek felett, nem pedig nemzetek közötti valós tűrhetetlenségről. Még ha ez
utóbbit szítják is mindeddig elképzelhetetlen ocsmánysággal az egymásnak feszülő hatalmak szócsövei.
Mi valójában e térség mai kontextusában a gyűlölet? Ezen kezdtem gondolkodni a
Korunk említett számát olvasva, s hagytam abba újra meg újra, nem bírván tovább a számvetés súlyát. Mert annyi kétségtelen, hogy súlyos megtévesztettségből ered, az ön- és helyzetismeret hiányából. S az sem kétséges, hogy veszélyhelyzet szülte. Ez viszont már bonyolultabb, hisz nemcsak azok ellenségeskednek, intrikálnak, támadnak, kínoznak és ölnek, akik
élet-halálra menő veszélyben vannak; nekik jószerével nincs is erre módjuk; nem a megalázottak tehát, hanem a megalázók, nem a kisebbség, hanem a többség. S akkor meg, ha
úgyis ők az erősebbek, miért? Az effajta érvelés, ha mégoly jogos és helyénvaló is, könnyen
vezet tévútra, s az ember azon veszi magát észre, hogy mártírként kezdi hangoztatni ártatlanságát. Olyannyira, hogy az már öntetszelgő fitogtatásnak minősül. Nem hiszem el, hogy
bárki is tökéletesen védve van a gyűlölettől. Azt sem hiszem ugyanakkor, hogy csak körülményeken múlik minden. S hogy mindenki egyaránt képes lenne a gyűlölt ellenség lelövésére, sőt összekaszabolására, ha körülményei történetesen úgy hoznák. Bármennyire borzasztó is azonban, a gyűlölködés potenciálisan minden egyes emberben benne rejlik. Pontosan annyira, ahogyan Nádas Péter ír erről a Korunk említett számában: „Biztosan gyűlöltek, gyűlölnek, gyűlölni fognak. Ez eleddig legfeljebb abból a szempontból érdekelt, hogy
igyekeztem elkerülni azokat a gesztusokat, tetteket és alkalmakat, amelyekkel lehetőséget
adhattam volna másoknak erre az indulatra. Amivel persze nem állíthatom, hogy sikerült
volna elkerülnöm. A gyűlölet, mondom, rejtekutakon jár bennem, másokban is. Aki kíváncsi
rá, annak titkos tapétaajtókat kell kinyitnia, homályos mellékfolyosókon kell botorkálnia,
alagutakban, csatornákban kell hétrét görnyedve előremásznia, s még innen is vezetnek lefelé
aknák és kanálisok. Ez ő maga. A másikét az látja, aki látta a magáét. Mindenki másé csak
hasonlata ennek."
Az elmúlt hónapok során az a felismerés érlelődött meg bennem, hogy a gyűlöletről
gondolkodnom ön- és helyzetismeretem tartozéka. Nem dughatom struccként homokba a
39

fejemet. Bárhogy áhítanám is olykor, nem lehetek „holdbéli csónakos", itt élek és itt félek
nap mint nap a gyűlölethullámtól, mely bármikor elérhet engem is, s itt élem át nap mint
nap, hogy kerülhetek olyan helyzetbe, amikor bennem is fellobban a gyűlölet. Jobb nem áltatni magamat, tehetetlenségtudatomat kompenzálandó — a feltétlen ártatlanság mezében
tetszelegve. Az e térségben pusztító gyűlölet természetrajzának jobb megismeréséhez is
igen tanulságos B. Gáspár Judit tanulmánya a Korunk említett számából, aki pszichoanalitikusi szemmel világítja meg e jelenséget: „Az emberi hatalomvágy és destruktivitás kimeríthetetlenségét L. von Bertalanffy nyomán a szimbolizációs képesség kialakulásával magyarázzák. E képesség révén kibontakozik a fantáziaműködés időbeli és térbeli szabadsága,
mely lehetővé teszi, hogy az ember önmagáról alkotott képe a valóságtól teljesen elrugaszkodjon, s hogy kialakíthasson magáról egy megalomán, omnipotens képet, hogy önképét
az egész világegyetem teréig és idejéig felnagyítsa, vágyait isteninek képzelt adottságaihoz
mérje. Ugyanez a fantázia teszi lehetővé az ellenség képének határtalan eltorzítását is. (...)
S ez a képesség teszi lehetővé, hogy a személyes énnel vagy csoport-énnel, nemzet-énnel kapcsolatos identitásrendszerek és ideológiák tébolyszerűvé alakuljanak: a grandiózus énvagy csoportidentitás kielégülése útjában álló személyekkel vagy csoportokkal szemben
mintegy végtelen az irracionális destruálási szándék. E tudatos és tudattalan fantáziák függetlenek a rivalitásagresszió valódi okaitól, és folyamatosan működnek a hideg rombolás
kimeríthetetlen erőiként."
Van-e mindebből kiút? A csoportosan fellépő gyűlölet tudvalevően nem pusztíthat
örökké. De egy-egy csoport mégiscsak egyedekből tevődik össze. Az egyéni gyűlöletek
lángja viszont kiolthatatlannak látszik, amióta világ a világ. Ha egyszer valamikor véget ér
majd ez a tömeges gyűlöletet felcsiholt gyilkos háború itt, az egyéni gyűlöletek megannyi
forrása akkor sem fog sem parancsszóra, sem rábeszélésre kiapadni. Továbbra is lehet
az agresszió kiélése helyett például a szégyenérzet és vereségtudat kompenzációja. „ A pszichoanalitikus terápiák tapasztalata — írja B. Gáspár Judit —, hogy az elfojtás, a bűntudat
és öngyűlölet nem oldja meg az intrapszichés konfliktusokat. Nem ajánlhatom tehát sem
magamnak, sem másoknak, hogy szembesülve az emberi önismeretnek ezzel a végső pontjával, önmarcangolás segítségével kísérelje meg kiűzni magából. Terápiánkban mindenkor
a megértő elfogadás az, ami segíti pácienseinket önmaguk megértésében és elfogadásában.
Annak megértése, hogy nagyon nehéz lemondani erős vágyaink véges-végtelenített teljesüléséről. Nagyon nehéz világmegváltó eszmék, mindenhatósági meggyőződés nélkül továbbra
is tevékeny, aktív felnőtt életet élni, hinni valamiféle egyéni és kollektív küldetésben, s a
biztos hatékonyság vagy közvetlen siker érzetéről lemondva továbbra is önfeláldozóan cselekedni. Megértő elnézéssel és tudomásulvétellel kell kezelnünk a tényt, hogy mindnyájunkban minduntalan felüti a fejét hol a depresszió, a passzivitás, hol a nárcisztikus, omnipotens
hatékonyság vagy ennek vágya, és a frusztrációjukból adódó düh.
Mit tegyünk? Talán mégsem olyan nehéz megérteni ezt a szegény kicsi emberiséget, ha
arra gondolunk, hogy az emberi egzisztencia (teremtettség) szinte lehetetlenül nagy, ellentmondásos, szorongató és fenyegető feladataihoz, a létbevetettség és saját természete kétségbeejtő paradoxonaihoz így — önmaga végtelen felpuffasztásával próbál minduntalan
felnőni."
Ám így viszonyulni a körünkben pusztító gyűlölethez, talán csak nagy-nagy belső
érettség fokán lehetséges. Csak akkor, ha úgy tekintünk rá, ahogyan Bcdla Zsófia fogalmaz
erről: „De az igazi esélye annak van, ha nem a mások gyűlöletét akarjuk megszüntetni,
hanem a bennünk bogosodóra figyelünk, azt irtogatjuk szünet nélkül. Mert gyűlölni: mélyen megalázó állapot."
Magyar Szó, Kilátó, 1992. jan. 11.

40

II.
Önmagammal szemben feltámadó kételyeim során gyakran eszembe jut Sartre Undor
című regényének egyik alakja: az Autodidakta, akinek „arca úgy sugárzik, ¿kár a hajnal".
Mert megtalálta az élet célját, mely az ő szemében nem kevesebb, mint maga az emberiség.
„Nekem minden ember a barátom — vallja. — Amikor reggel elindulok az irodába, előttem,
mögöttem, mindenütt munkába siető emberek. Látom őket, ha merszem volna hozzá, rájuk
mosolyognék; azt gondolom magamban, hogy szocialista vagyok, hogy ők adják életem
értelmét, minden erőfeszítésemnek ők a célja, s hogy erről egyelőre fogalmuk sincs. Valóságos ünnep ez számomra, Roquentin úr!" Számomra az idők során Sartre Autodidaktája
lett mindannak gyűjtőfogalmává, amilyen nem akarok lenni. Ahogyan nem akarok viszonyulni másokhoz és a világhoz. Mindannak, ahogyan nem szeretnék mindenek fölé
emelkedett, könnyes szemű széplélek lenni, akinek valóságos emberek, arcok, jelenségek
meglátása helyett mindezektől elvonatkoztatott, puszta jelképeket van csak mersze tudomásul venni a világból. Nyilvánvalóan nem véletlen, hogy magammal szemben feltámadó
kételyeim során épp az Autodidakta alakja jut eszembe. Nyilván énem sötét lehetőségeként
kísért. De hagyva másra a pszichológiát, csak azt tudom mondani: még mindig jobb, mint
ha egy diktátor alakja kísértene.
Az a bizonyos kétely most legutóbbi, gyűlöletről szóló följegyzésem okán kísért.
Nem az alapállásomat illetően. Az világos és egyértelmű: Isten óvjon mindenkit a gyűlölettől. A gyűlöletről töprengő följegyzéseimhez azonban az is hozzátartozik, hogy néven
nevezzem: magyar kisebbségiként élem át e térség népeinek egymásnak feszülő gyűlöletét,
aki tisztában van azzal, hogy a véres háborúzássá fajult szerb—horvát ellentét után bármikor azzá fajulhat nemcsak a szerb—albán, de a szerb—magyar ellentét is. Aki a saját
bőrén érzi, hogy a Kalasnyikov-botrány óta robbanásra kész gyűlölet izzik a levegőben a
magyarok iránt. Mert erről bizony nemcsak olvastam, hanem az én szívem dobog a torkomban, amikor a városi buszban a két mellettem kapaszkodó utas — kezünk csaknem összeér
— épp a magyarokat pocskondiázza, mint ahogy öblös hangon az a két idős úriember is,
amint épp mellettem haladnak el az utcán. A napi hírek magyarokkal kapcsolatos híreire
és kommentárjaira ki sem kell térnem, az idegrendszeremben érzem az ellenünk nap nap
után megfoganó gyűlölet lángvetéseit. A mi utódaink anyanyelvű oktatása került veszélybe,
a mi nemzeti önazonosságunk fenntartása, folyamatossága és gazdagítása. De ami most
mindennél elevenbe vágóbb: az én hozzátartozóimat, barátaimat, ismerőseimet fenyegeti
a gyilkos háborúba kényszerítés, vagy ha sikerült elmenekülniük: a hontalanná válás átka.
Tegyük hozzá: mindazokkal a szerbekkel, horvátokkal együtt, akik nem tudták eszméletüket veszteni az évek óta tartó egymásnak uszítás ellenére sem.
A gyűlölet vak és csak skatulyákban tud látni. Minden magyar ellenség, vagy minden
szerb, vagy minden horvát. Ezektől a skatulyáktól tán még jobban irtózom, mint a gyűlölettől. S nincs megvetendőbb restség, mint az, amely abból következik, hogy nem veszem
magamnak a fáradságot, hogy megismerjem a magam vagy mások történelmét és jelenlegi
helyzetét, hanem gyűlöletem tárgyaként beskatulyázom egy szóba, egy címkébe, mely nem
több, mint a nemzeti hovatartozás megnevezése. Azt, hogy szerb, magyar vagy horvát —
valódi tartalommal feltölteni az ismeretszerzés fáradságával, „strapájával" járna.
Ha bizonyos értelemben be is vagyok tizedik emeleti lakásom „héttornyába" zárva,
pontosan tudom, mitől félek. Mindenekfelett a gyűlölettől. Kétszeresen is: hogy lesújt rám,
s úgy is, hogy föltámad bennem. Mert mi tagadás, igen távol állok attól, hogy az Autodidakta módjára, minden embert a barátomnak érezzek. Mert nem szeretek mindenkit.
Sőt, mélységesen megvetek minden barbárt, aki a nemzeti hovatartozásán alapuló önfelpuffasztást gyakorolja. Legyen az szerb, horvát vagy akármilyen más nemzet tagja. Kétségkívül fogékonyabb vagyok a magyarok gondjai, problémái, sérelmei iránt, lévén, hogy
41

magam is magyar vagyok, s ismereteim e tekintetben messzemenően a leggazdagabbak.
Ezen felül a hagyományok, a nemzeti-nyelvi hovatartozás eltéphetetlen gyökerei. Még érzékenyebb vagyok a magyar kisebbségiek gondjait és sérelmeit illetően. Azonban a rokonsors ellenére is mélységesen idegen tőlem annak a magyar kisebbséginek a gyűlöletszemlélete, aki a kolozsvári Korunkban így fogalmaz erről: „A többség által megsemmisülésre
ítélt kisebbség védekező gyűlölete jogos és természetes. Aki az igazságos és természetes
gyűlöletre már nem képes, azt nem jóságos lelkűnek nevezném. Annak ugyanis már nincs
lelke. Aki a kiszolgáltatottságot már annyira természetes állapotnak tartja, hogy nem gyűlöli az ő megsemmisítésére fegyverrel közeledőt sem, az a gyűlöletnél ezerszer megbocsáthatatlanabb bűnt követett el: meggyilkolta saját lelkét."
Lehetséges, hogy csak fáziskülönbségről van szó, s elhatárolódásom csak széplelkű
fennhéjázás az Autodidakta modorában? Tiszta szívből remélem, hogy mégsem.
Lehet, hogy a mostani fenyegetettség közepette széplelkű álmodozásnak, gyávaságnak
vagy egyenesen: kisebbségi beidegzettségeken alapuló meghunyászkodásnak tetszik, de
sorsközösséget, nemzeti hovatartozásuktól függetlenül, csak azokkal tudok érezni, akik
minden erejükkel azon vannak, hogy megtartóztassák magukat a gyűlölettől. Akik mélységesen megvetik a gyűlöletet. Az önigazolásnak és gátlástalan önérvényesítésnek ezt az
olcsó és végtelenül alacsonyrendű formáját.
JUHÁSZ ERZSÉBET
Magyar Szó, Kilátó, 1992. jan. 18.

VÁRNAI LÁSZLÓ FOTOGRAFIKÁJA
42

SZIGETI LAJOS SÁNDOR

Úton Nakonxipánba
M O T Í V U M ÉS K Ö L T Ő I M A G A T A R T Á S F O R M A
Édesapámnak, a mozdonyvezetőnek!
Képzeljük el, hogy 1907. május 11-ét írunk, s Pesten vagyunk egy tárlaton, Gauguin
kiállításán. Ha a képek között sétálunk, egy költő-festővel — Juhász Gyulával — és egy
festő-költővel — Gulácsy Lajossal — találkozunk, kik elragadtatással szemlélik a festményeket, melyek valamiképpen vágyott saját világukat, művészi-esztétikai elképzeléseiket
látszanak megvalósítani, mintha — úgy érezhetik — önmagukkal, vágyott önmagukkal,
eddig ilyen módon igazán meg nem fogalmazott, mégis hasonlóan megformált énjükkel
találnák szembe magukat, mintha „találkoznának", hiszen találkoznak is: nem véletlen
ugyanis, hogy a 19. század középi Európából, a civilizációból való elvágyódásra emlékeztető
érzés egyként jellemzi őket ekkor, nem véletlen, hogy megérinti mindkettejüket az az „új
világ", melyet épp Gauguin képein fedeznek fel: Tahiti a menekülés, az elvágyódás szimbólumává lett. Példa lehet erre Juhász Primitivaja: „Már jártán e rőt avaron, / Oly ismerős
e buja vadon, / Álmosan, szabadon. // És rokonom e barna csapat, / Mely álmatagon tovahalad / A lesült fák alatt. // És testvérem e nagy feledés, / Elpihenés, elheveredés, / Elcsöndesedés // Ó táj, Tahiti, Citere, // Álmatlan álmom szigete, // Ó vágyam ligete: // Szent
televény, velem rokon. / Be jó volna, túl gondokon / Heverni e homokon!" A vers alcíme
nem más, mint Egy Gauguin-kép alá. Hogy Juhászt is ennyire megérintette Gauguin, arra
Csepű álnéven, a Máramarosi Szemlében május 24-én megjelent méltató kritikája is bizonyíték. 1 A költő is a „Gesamtkunstwerk" képviselőjének — jellegzetes szecessziós gondolkodás! — érzi magát, bizonyítja ezt Anch'io című műve: „Művész vagyok. Kifáradt, keskeny
ujjam / Egy lant idegén álmodozva babrál, / Úgy simogatom a szép és új igéket, / Mint perzsaszőnyegét a kalmár. / Szerelmes vagyok rejtelmes szavakba, / Melyek nagy órák lázában
fogantak / És pirosan és égőn és ragyogva / Új színeket lopnak az alkonyainak. / Nem látom
én az utcák szürkeségét / S a közönyös arcok nekem nem élnek. / Testvéreim a csillagokba
néző / Nagy álmodók, a szomorú merészek. / Művész vagyok. Mélységek és magasság / Gyopáros ösvényén kúszom magamban. / Keresek egy virágot, új virágot, / Hogy érte életemet
adjam!"
A költő szívesen emlékezik vissza a napra, mikor először találkozott a festővel: tanári
vizsgája miatt utazik Pestre, s este a Vígszínházban Reinhardt rendezésében Wedekind drámáját, a Tavasz ébredését nézik meg együtt — az immáron baráttal — Gulácsy Lajossal.
A Nemzeti Szalonban látott tárlat tehát egy — ha tetszik — poétikai hagyománnyá, motívummá lett e pillanatban, melyet együtt éltünk meg Ez a magyarázata annak, hogy a híreshírhedt „újságíró" — nem egyszerűen csak az volt! —, Magyar László a költőt ötvenéves
születésnapja után felkeresi a Szegedi Kálvária sugárúti „otthonában": azaz az idegklinika
kertjében, s interjút kér tőle (Juhász nem nyilatkozott senkinek), a háromrészes beszélgetésben jelentős szerepet kap ez az első találkozás: „Gulácsyt szerettem a legjobban... sohasem
felejtem el azt a színházi estét, amit együtt töltöttünk. Nevezetes este volt. Wedekind darab43

ját, a Tavasz ébredését játszották a Vígszínházban. Azért mentem akkor Pestre, hogy letegyem a pedagógiavizsgát. 1909-ben. Május volt. Ott szorongtunk, lelkesedtünk a karzaton, Gulácsyval, Kosztolányival, Babitscsal, és tüntettünk azok ellen, akik a rosszul értelmezett erkölcs nevében tüntettek a darab és az irodalom ellen, és a rendőrök akkor azokat
a tüntetőket vezették ki a színházból, amely akkor még templom volt. Különösen a magyar
színház. Menedéket adott a német Wedekindnek, akit a császári tilalom száműzött a német
színpadról. Ő maga is játszott a budapesti előadásokon. Felejthetetlen este volt. Akkor forrt
össze a szivem Gulácsy szivével."2
Talán nem véletlen, hogy ekkor — 1908-ban — írja meg a költő Turris eburnea című
művét, melyben így szól: „Elefántcsonttorony, Művészet, / Én is boldog rabod vagyok. / Ha
kitagad, kiver az élet, / Fehér tetőd felém ragyog / Elefántcsonttorony, Művészet. / Örök
hajlék, be jó tebenned, / Örök szökőkutad csobog. / Lemossuk ott a földi szennyet, / Mi
álmodók, mi alkotók. / Örök hajlék, be jó tebenned / S be fáj leszállani közétek / Gondok,
napok, élet, halál, / Rossz emberek, bús hangyavár, / Hol sár a hó, a szépség vétek, / Rossz
emberek, bús hangyavár, / Be fáj leszállani közétek!" Ez: a „hallgatás tornya", a „nagy
Üvegház" későbbi lírájának is — nem elemzett — sajátos világa. Tulajdonképpen a jelzett
időponttól akarva-akaratlanul szinte párhuzamos poétikai világnak lehetünk tanúi a két
művészre figyelve. Bizonyság erre a hasonló időkezelésű A Nagy üvegház című vers s a
Tűnődés című festmény: mindkét mű esetében a lényeges egzisztenciális-poétikai kérdés
maga az „idő" (!). Juhász versének megszólalásakor válaszul mintegy magunk elé képzelhetjük Gulácsy festményeit: „Érezted-e, ha csókoltál szerelmes / És boldog éjjel, hogy e
percben éppen / Hány ajkat csókol a halál kegyelmes / Kegyetlen ajka, mely rád vár az
éjben? / Érezted-e, ha mámor tarka fátyla / Borult szemedre, hogy e pillanatban / Hány
kiégett szem néz az éjszakában / És hány revolver hűs ravassza csattan? / S érezted-e, ha
megalázva, fázva, / Kószáltál, vert eb s vártad a halált már, / Hány csók csattan, kehely
cseng s a világnak / Hány hitvány dús parancsol, mint a császár?"
Barátságuk elmélyül, Nagyváradon is gyakran találkoznak: 1909. június 13-án a
MIÉNK — a Magyar Impresszionisták és Naturalisták — kiállítást rendezett Nagyváradon,
s a holnaposok is fölléptek. A rendezésben, a propagálásban a holnaposok nagy szerepet
játszottak. A matinén Bölöni György mondott bevezetőt, szerepelt Dutka Ákosné — Dutka,
Juhász, Ady és Ernőd Tamás verseit szavalta —, Dutka Ákos a Holnap és a MIÉNK rokon
művészi törekvéseiről, Rippl-Rónairól, Perimutter Izsákról beszélt, végül pedig: „Gulácsy
Lajos művészetéről Juhász Gyula eredeti, új szempontokból fejtegette azokat az elemeket,
amelyekből Gulácsy modern és egyéni művészete kialakult. A stilizálás jelentőségéről, korunk történeti stílusérzékéről, Gulácsy preraffaeüta és rokokó témáiról igen érdekes gondolatokat művészi formában adott elő." (Matiné az impresszionisták tárlatán. Nagyvárad,
1909. jún. 15.) A következő matinéra június 20-án kerül sor, ezt — a beszámoló szerint —
„Juhász Gyula, a kiváló költő nyitotta meg... jelezve a művészettörténeti esemény jelentőségét. Azt fejtegette, hogy az első vidéki város Nagyvárad, ahol megértő emberek tudatában
él, mily szép és nagy jelentősége van annak, hogy a modern művészi törekvések oly nagy
alakjait, mint Ady Endre, Rippl-Rónai József, Gulácsy Lajos, együtt ünnepelheti a megértők pár száz főnyi tábora." (Irodalmi ünnep a MIÉNK tárlatán. Nagyvárad, 1909. jún.
22.) A matinén szerepelt még Gulácsy, aki Kopott freskók címmel egy XIII. századbeli
idillt olvasott föl, Rafael Irma és Mezey Zsiga zeneszámokkal szerepeltek, végül Ady három
új versét olvasták föl nagy sikerrel. A beszámoló csak az Anti Krisztus útját említi cím szerint. 3 Nem véletlen, hogy a jelzett matinékon éppen Juhász az, aki Gulácsyról szól, nemcsak a hasonló gondolkodás köti össze őket, hanem az is, amiről már szóltunk: Juhász
gyakran szól festőkhöz, festők nevében (Giorgone, 1909., Tiziánnak, 1918.), sőt magát is
festőnek állítja: Io sono pittore, szívesen ír beszámolókat, publicisztikát is festőkről, neki
is mintája Botticelli, Michelangelo, Velasques, Watteau, Gauguin, „szűz rokonaként"
44

emlegeti Gulácsy lelki atyját, Beato Angelicót, azaz Fra Angelicót (Gioconda, 1910.), Fra
Filippo Lippit, Giottót gyakran formálja meg, s tudjuk, hogy ez idő tájt Gulácsynak is
éppen az említettek jelentenek mintát, hogy Giottóban fedezi fel a lélek lükröztetésének
szándékát, a „belső látás" törvényét, Giottót hívja segítségül, amikor megfogalmazza feladatát: lélekben visszatérni az igazi szépséghez. Egyként jellemzi mindkettejüket, a költőt
és festőt egyaránt a rezignált elfordulás a világtól, melyhez követhető alapot a preraffaeliták
törekvései jelentettek. Nem véletlenül fogalmazza meg Eisler Mihály, hogy „Gulácsy az
első magyar művész, az egyébként más problémákkal küzdő Csontváry mellett, ki a valóság ábrázolását radikálisan elhagyta, és egy lelki világ kivetítésébe fogott. Képei álomlátások, álruhát öltött jövevényei az öntudatlannak, mitikus színvallomások egy soha teljesen meg nem fogható belső univerzumról. Ha fest, a dolgok mögé nyúl, és spirituális
jelentőségüket keresi." 4
Gulácsynál is összeolvad irodalom, festészet és zene, Shakespeare, Dante, Hugó,
Flaubert ugyanúgy a világban való rejtőzködést jelentik számára, mint választott „álnevei",
beöltözései — mindezek a jelen elutasításaként fogalmazódnak meg. Germanus Gyulától
tudjuk — többek között —, hogy Gulácsy gyakran öltözött be a szó szoros értelmében is:
hol Szent Lajosnak, hol egyszerűen csak középkori lovagnak. Szép példa erre az, amikor
volt osztálytársa, Germanus Gyula véletlenül meglátja Firenzében: „Lassan ballagtam a
szűk utcákon, gyakran zsákutcába kerültem, és vissza kellett fordulnom. Az egyik utca
kereszteződésénél gyerekek hangos lármája zavart meg. Rikoltoztak, nevetgéltek. Egy furcsanyurga, különös embert követtek: szűk harisnyanadrágba volt bújtatva lábszára, csak
combjain buggyosodott ki, és dereka puffos ujjú mellénybe volt szorítva. Fején strucctollas
kalapot lengetett a szellő, oldaláról tőrszerű kard lógott le. Mintha egy múzeumbeli festményből lépett volna ki a firenzei utcára, vagy éjszakai álarcosbálból csak most tántorogna
haza. Én meggyorsítottam lépteimet, hogy szemtől szembe láthassam. Meghökkentem,
mintha a múlt életre kelt volna, és felkiáltottam: — Lajos! Az ördög bújt beléd!" A harisnyanadrágos „maskara" valóban Gulácsy volt, akit nem zavartak az értetlenkedő gyerekek,
mint mondta: „...bolondnak tartanak itt is, de nem bántanak. Azt hiszik, tréfálok, pedig
halálosan komoly dolog ez. Én a múltban élek, ők ebben a fontoskodó jelenben." 5 Juhász
Gyula is gyakran ölt magára verseiben maszkot, megírja a téboly verseit (Széchenyi, Tompa),
régi figurákban kelti magát új életre (Mercutio dala, A föltámadt Lázár, Odysseus búcsúzik).
Mindkettejükről elmondhatók Oscar Wilde szavai: „Az ember legkevésbé önmaga, ha saját
személyében beszél. Adjatok neki álarcot és az igazat fogja mondani." 6 Mindketten fölveszik — hol idézőjelesen, hol valóságosan — a Watteau-kabátkát, mint Gulácsy A bolond
és a katona című képén, vagy Juhász a „Hol Watteau tája ring a tóban" kezdetű Milliárd
kisasszony — 1908 — és Watteau — 1909 — című versében, s nem véltlenül lesz közös
figurájuk Ophélia, Eugénie Grandét, Salome vagy éppen Bovaryné. Mindkettejüket vonzza
a bohóc, a clown, pierrot felölthető figurája, a rokokó világa, ami persze — a korszakot
szemlélve — nem található különösnek, hiszen a hoffmanni játékosság, a fantasztikumkeresés, Oscar Wilde, Maeterlinck hatása ott érezhető Ambrus Zoltán, Szini Gyula és mások
munkásságában is. Juhász Gyula oeuvre-jében erre példa lehet a Menüett és a Rokokó,
de ami igazán megkülönbözteti őket a kortársaktól, amiben igazán sajátosan egyek lehettek,
az az, hogy a kortársakkal szemben — kik Gulácsyban csak a deviánst látták, értékelték
vagy épp utasították el (értékelte Erdei Viktor, Balázs Béla, Bródy Sándor, Kosztolányi,
Karinthy, Cholnoky László), addig Juhász Gyula valóban „találkozott" vele és benne azzal
a kortárs művésszel — s innen az életre szóló művészbarátság —, aki a talajvesztettség, a
magányérzet, a csonkaságtudat, a „széthulló világ" képzete, a művészi kifejezhetetlenség elől
menekülve új dimenziókat keres, s valamiféle — általános művészeti-poétikai elvet követve —
a varázslásban véli fölfedezni a lehetséges szabadulásmódot. Láthattunk hasonló tendenciát a 19. század derekán is már, ez mégis más, s külön más, amit Gulácsy képvisel, hiszen
45

ő komolyan veszi a „játékot", azaz nem egyszerűen jelmezként fogja fel az „arany középkort",
hanem megpróbálja megélni: beöltözései legalábbis ezt bizonyítják. Ezzel magyarázható,
hogy Gulácsy számára nincsenek művészi ágak, csak művészet létezik — ha tetszik, ismét a
Gesamtkunstwerk szellemét igazolandó —, hogy csak az „istenülés vágya" — a múlt, a
szerelmek, az emlékek — szent számára, a halál, a melankólia, a magány érzete fogalmazódik meg minden alkonyában, a gyerekkorban s a „kert" motívuma is a maga hármasságában szerepel: az édenkert, a szerelem kertje és a sírkert — a hagyományoknak megfelelően
— együtt-egyszerre formálódnak meg festményein, de ugyanezt látjuk Juhász Gyula verseiben is: a feltámadásból való kirekesztettség élménye, az égi és a földi szerelem azonosíthatóságának kényszeredett megfogalmazhatósága a Juhász-i verset is majdhogynem szürrealistává teszi (Az építőmester éneke, Az elefántcsonttorony, A hallgatás tornyában, Feltámadás, Profán litánia s t b j . Ez az az időszak, amikor Gulácsy, a festő megteremti a maga
külön világát, elkezdi festeni képeit Nakonxipánról, a Hold és köztünk lévő országról, s
e világot a maga módján halálosan komolyan veszi, valós világként kezeli. Ezt érezhette
meg költőtársa-barátja: Juhász Gyula, amikor lelki közösségük bizonyságaként ekkor,
tehát 1909-ben barátjának ajánlotta három évvel korábbi versét, Az áloévirág címűt: „ A kert
ölén sötétlik, mint a bánat / Az áloé, a száz évben nyitó. / Rejtelmesen csobog a kerti tó, /
Tükrén az első csillag fénye bágyad. // Sötét, magas apáca árnya lebben, / Az angelusztól
megcsendül a táj, / A jázminoknak dús illata fáj, / porladó álmok nyílnak ki a kertben. // S
a bús klarissza, ráboruló éjben, / Elmélázgat az áloélevélen, / Melynek virágát látta még a
gyermek. // S mely egykor — de néki soha, soha! — / Szirmát is bontja, illatát is ontja / Jövendő ifjúságnak, szerelemnek." Juhász kitűnő érzékkel meglátta, hogy valamilyen formában „mesemondók voltak a Raffaello előtti művészek is, akik néha kezdetleges eszközökkel,
képzelettel, mégis meggyőző erővel tudták elmesélni képeiken a Bibliából, a legendákból
vagy a való életből merített mondanivalókat." 7 Ezért nem véletlen, hogy Bölöni György
oly nagy szeretettel emlékezik meg a festőről: „Gulácsyval nagyon összebarátkozott Juhász,
és az álomlátó, feminin lelkű festő, aki alig élte a földi élet realitásait, mert annyira lekötötte
Nakonxipánnak nevezett képzelt világa, amiről folyton mesélt, amit állandóan rajzolt, festegetett, s aminek világát maga teremtette fantáziás alakokkal benépesítette, a törékeny
nőies, szelíd, az egyéniségét lírájában felolvasztó Juhászban találta meg a maga mását,
rokonát, aminthogy Juhász is Gulácsyban a magáét. Heteken át együtt volt elválaszthatatlanul a két barát. Juhász méltányolta Gulácsy álomvízióinak finom művészetét, de még
inkább az igazán ritka bájjal megáldott embert. Tetszett neki ez a művészi játék, és nem
volt aztán Gulácsynak megértőbb, ragaszkodóbb és hódolóbb értékelője, mint ő. A nagyváradi nyári éjszakákban két árnyékként imbolygó, romantikus figura rótta a Hársfa-sor
alatt az utat, vagy valósággal andalgott a Bunyitaligetben, egymás szellemétől megigézve:
kora legigézetesebb piktolírikusa, Gulácsy Lajos, és az akkor már költészetében a csillagok
felé szálló Juhász Gyula." 8
A talán legkorábbi dokumentumértékű említése e világnak éppen Bölöni nevéhez fűződik, ő írja 1906. augusztus 30-án Párizsból: „Kedves Gulácsy fiú... mit csinál maga ott magyar Na'Conxypanban?" E fantasztikus mesevilág úgy forrt össze Gulácsy nevével, mint
Csontváryé a cédrusokkal és Egryé a Balatonnal. Lyka Károly még róla írott cikkének
címéül is ezt adta: „Na'Conxypan festője", jellemzésül pedig ezt írta: „Na'Conxypan egy
város neve, mely túl fekszik minden geográfián, túl a földgömbön, testetlen asztrál lények
lakják, felfoszlott formájúak, sápadt színük csak éppen dereng, cselekvésük erély nélkül
való imbolygás. Némelyik színné vált illatnak hat... Ott nincs erő, nincs akarat, nincs semmiféle mérhetőség. Mint felesleges lom, ki van belőle vetve a gondolkozásnak ama sínje, amit
mi a földön logikának nevezünk..." 9 „Gulácsynak csakugyan szüksége volt Na'Conxypanra — magyarázza Szabadi Judit —, mint egy olyan megnevezhetőségre, mely legitimitást ad különcködésének. Bohókás agyszüleményei beterelhetőkké váltak egy valóságtól —
46

de a káprázattól is! — merőben eltérő koordináta-rendszerű világba, melyet Na'Conxypannak keresztelt el, és Na'Conxypan lakói számára mindazt a szabálytalanságot megengedte, illetve természetükké tette, amely miatt ő maga a józanok szemében gyakran komikussá vált. ... Egy valóságos boschi univerzum elevenedik meg ezekben a szövegekben,
úgyhogy a Na'Conxypan-i írások talán még festészetéhez képest is újdonsággal szolgálnak.
A rajzok egyébként sem tudják átfogni ennek a »különös különítvénynek« — ahogyan
Gulácsy saját országát többek között elnevezte — valamennyi sajátosságát, mivel az
ország alkotmányának, államigazgatásának, gazdálkodási formájának, nyelvének, pénznemének, igazságszolgáltatásának stb. az ismertetését csak a verbális kifejezésmód közvetíthette." 10
Amikor — úgymond — végleg bezárulnak Gulácsy mögött az idegklinika kapui, hogy
közel egy évtizeden keresztül — 1932-ben bekövetkezett haláláig — a világtól elzárva, végletes magányban éljen, Juhász Gyula kétszer is megidézi barátja szellemét. 1925. február
elsején a Magyarságban A szépség betegének nevezi, őrületét szentté avatja. Az írás szellemét
érzékeltetendő álljon itt néhány rövid részlet: ,,Angyali lélek egy szatír testében: ez volt az
első gondolatom, amikor fiatalságomban legelőször találkoztam Gulácsy Lajossal. ...
Bevezető előadást tartottam róla az ünnepélyes megnyitáson, amelyre ő a dán királyfi kosztümjében és karddal oldalán akart megjelenni, én mint a korai reneszánsz és kései barokk
köztünk járó szellemét üdvözöltem. Ő mosolygott, kedveskedett, és egy hosszú elbeszélést
olvasott föl Nakonxipánról, amelyet a közönség nagy része ámulva és bámulva hallgatott.
... Gulácsy igazi tragédiája, amely elől a téboly lárvája mögé menekült: egy tiszta művész
egy tisztára művészietlen korba született bele, és megpróbálta azt a maga számára elviselhetővé tenni, sőt a maga képére és hasonlatosságára szépíteni. Túlságosan gyönge és gyöngéd volt ehhez, és túlságosan erőszakos és kíméletlen a kor, hogy ez sikerülhessen. így menekült lassan, de biztosan egy másik dimenzióba innen, a halál életéből az élet halálába: az
őrületbe. De mint Oféliáé, az ő tébolya is szép volt. Dalolva merült el az örvénybe és virágokat hintett a habok közé." 11 Gulácsy Lajosnak című versében is hasonló világnak lehetünk
tanúi, mintha még irigyelné is barátját a költő azért, hogy nem kell a való világot élnie:
„Lajos, elér-e hozzád még a hangom,
Mely úgy remeg, mint nyárfák estelen,
Ha rajtuk ring az alkonyi harangszó
S rájuk ragyog a csillagszerelem,
Elér-e hozzád hangom, a szivedhez,
E nagy, bíbor virághoz, mely beteg
És az agyadhoz, mely — ó drága serleg! —
Gyász és nyomor borával telve meg!
Elér-e hozzád hangom, a naiv, bús
Juhászkolomp a végtelen teren,
Es fölver-e egy percre álmaidbul,
Melyekben nincs már többé értelem?
Ó értelem! Hogy tudja ezt a többi,
A kalmár, börzés, a kalóz, betyár,
Csak okosan, csak adni, venni, ölni,
Törvényesen, míg az idő lejár.
Csak enni, nőszni és álmodni néha,
De óvakodva, mert itt élni kell,
Potom a szépség és művésze léha,
Csak egy a mentség, egy csak: a siker!
47

\

Lajos, emlékszel, amikor először
Kerített össze minket alkalom,
A boldogságos, békés délelőttön
Gauguinnek száz lázálma a falon?
A sárga fényben a kövér banánok
S a sárga tájon barna emberek.
Az elveszett Éden, mely fájva-fájón
Bennünk zokog, ujjong, ragyog, remeg.
S a furcsa bálvány, szent fából faragva,
Mosolya sir és bánata mosoly,
Önarcképem! — mondottad és a zajban
Kacajod bongott, mint ha szél dobol!
Lajos, emlékszel Váradon, tavasszal
A kis csapszékben, hol Watteau lakott,
Lerajzoltál, vén márkit, vaskalappal,
S tegnapnak láttad már a holnapot.
A Köröst néztük és láttuk Velencét,
A kávéházban Goethe ült velünk,
Esengtük Grandét Eugénia szerelmét,
A csillagot kerestük, amely letűnt.
A csillagot kerestük... merre is vagy,
Hisz még nem hullottál az éjbe le,
Még ég fölötted estenden a villany,
Még mérik, lázad nő, vagy süllyed-e?
Lajos, hiszen mi voltunk már azóta
Ott is, tudod, nem mondom, fáj a szó...
Ahol ketyeg a lélek, mint az óra,
De nem mutat időt, irtóztató.
Te ott maradtál, hallom, jobb neked már,
Mint ez a másik, józan, gaz pokol,
Hol gond, ital, nő, robot és a seft vár,
S a legszebb vágy legrútabban lakol.
Te ott maradtál: téren és időn túl
Sétálsz a kertben, csillag s híd alatt,
Nem hallasz már ugatni szűkölő bút
S nem látod a halált, amint arat,
A mosolyt, melyet festett Lionardo,
Nem látod a nőn, — csöndesen halad
Agyadban, mint a Léthe, mint az Arno,
Az örök semmi a vak nap alatt.
Nincsen remény s te nem tudod. Szelíden
És finoman — hiszen művész vagy, Lajos
Babrálsz a párnán ujjaiddal. Az Isten
Legyen irgalmas. Ó csodálatos
Szent, tiszta művész, Giotto jó utóda,
Alázatos, hü, tőled nem kíván
Már e planéta semmit és a holdba
Nakonxipán vár már, Nakonxipán.

íme, az irodalomtörténeti pillanat. Juhász e versétől kezdve egy motívum indul költői
vándorútjára. Weöres Sándor 1944-ben lel rá a Medusa című kötetében, ekkor írja meg
Dalok NaConxy Panból című húsz darabból — négysorosból — álló művét, melyet majd
a rázáruló csöndet követő, 1956-ban közölt A hallgatás tornya című könyvében jelentet meg
újra. E mozzanatok egyszerre utalnak vissza Gulácsyra és Juhászra is, hiszen az „elefántcsonttorony" motívumának igazi korábbi hazai „kiaknázója" Juhász volt, gondoljunk csak
épp A hallgatás tornyában című versére vagy a következőkre: Építőmester éneke, Turrís
eburnea, Fohászkodás, Az elrejtező. Az élet hegyén, A magány, Az én magányom, Flaubert
emlékének, Fidiász a népnek. A Weöres-vers abban az időszakban születik, amikor számos
más „utaztató" műve. Ekkor írja A célról című versében: „Nem kell ismernem célomat /
mert célom ismer engem." Rákos Péter írja erről az időszakról: „Bármilyen rejtett műhelytitkai vannak is, látszatra megejtő gondatlansággal versel, akárcsak Kosztolányi Britannicusa, akinek Néró, a féltékeny fivér, csodálattal elegy irigységgel mondja: »Minden igéd
mintegy a hallgatás tornyából lép ki, mindenkit megtévesztve, sápadtan és jelentősen.«" 12
A vers tehát akkor íródik, amikor a Kínai templom, amely azonban csak „egyik példája
csupán azoknak a távoli tájaknak, régmúlt koroknak, ahová a költő szívesen látogat el
képzeletében. Máskor .Altwien' vagy maláji ábrándképek, újszövetségi apokrifek és ómagyar nyelvemlékek világába vezet, megjelenik költészetében Médea és a Minotaurus, Etiópia
és a norvég fjordok, a cseremisz népköltészet és Na Conxy Pan rejtelmes szigete, a tudtunkkal
Gulácsy Lajos lázas elméjében fogant vízió. A hit és az imádság őszinteséggel átforrósodott
és ugyanakkor kecsesen profanizált világa is úgy bukkan fel lírája összképében, mint átváltozásainak egyik lehetősége és színtere, s éppígy a pogány bukolika, mely a földi élet örömeinek dicséretét zengi, a villonian, vagy ha úgy tetszik, rictusian nyers, naturalista hangvételű
költemények is. Minden szerepébe becsületesen beletett valamit önmagából, de egyikben
sem adta önmagát. »Csak kerete vagy magadnak« — írta egyik egysorosában." 13
Weöres verse, a Dalok NaConxy Panból az automatikus írásmódot mutató szürrealisztikus képzettársításaival egyértelműen visszamutat a szürrealizmusba átcsúszó szimbolizmusra, mely Gulácsyt jellemezte: 14
Hová repültök, háromélű kardok,
forróságtokra mely ég szele fútt,
e jeltelen világon mit akartok,
míg ajzott húrként pendül a Tejút?
Hosszú, függélyes, szűk
és csúsztam benne fejjel
mindig gyorsabban — í
hogy kiérek az igazság

fémcsőben éltem
lefelé
hasztalan reméltem,
elé.

Egészen konkrétan is megidézi a szöveg a Gulácsy prózájából ismert mesevárost:
Szép városodban révedezve jártam,
aztán a Hét Harangvirág Terén
lehelletednek szobránál megálltam
s homlokod titka átömlött belém.
Hogy a vers utolsó darabjában a költőre ekkor oly jellemző szkepszis és A vers születésének gondolata is megfogalmazódhassék:
E vers is valóság, akár az álmod.
Az élet: szív és kés egy szín alatt.
Szemeddel az egész tengert halászod
s horoggal mit fogsz? Egynéhány halat.
49

1970-ben íródott, s a Szegény Yorick záróverseként jelent meg Kormos István műve, a
Nakonxipánban hull a hó. A harmincszakaszos vers a teremtés-teremtődés folyamatát fogalmazza meg Gulácsyra utaló játékossággal és íróniával:
Se házam székem asztalom
Surabajában vásált gyöngyöm
foszlott magasnyakú pul/óver
fekszem könyéken puszta földön
de semmi vész gyerekeim
sajnálnotok fölösleges
világokat varázsolok
amikor akarom
szemem hunyom s belső faláról
elém nyüzsög Nakonxipán
orrom előtt datolya kókusz
zeppelinforma marcipán
Nakonxipánban hull a hó
csibéim nem hülyéskedek
datolyán pálmán kókuszon
zöld hópihék fehérlenek
A vers befejezése pedig — nem véletlenül — emlékeztet a Weöres-vers zárására is, példázva
egyúttal azt, hogy a közös motívum hasonló költői magatartásformát alakít ki, amely hatással van szükségszerűen a vers megformálódására-strukturálódására is:
hát szappanbuborék-havam
kiszámol ós játékom lettél
Nakonxipánom szigetem
vertem gyomorszájon magam
poharamban a jég elolvadt
meleg megmondommi a szóda
aki nem ismer még jöhet
jelentkezzen az idióta
de gyorsan mert szemem nyitom
nincs-ajtóm pedig kulcsra zárom
hajnali félnégy csak elalszom
ha isten is akarja álmom
A versről idézzük a legautentikusabbat, magát a költőt, azt a szövegét, amely 1977. április 24-én hangzott el a televízióban a „Csak a derű óráit számolom" (sic!) című műsorban:
„A vers címe plágium persze, hiszen Gulácsy adta ezt a címet egyik képének. Nakonxipánban
hull a hó — azt hiszem, ez a legszebb magyar képcím. Nakonxipánt nagyon régen olvastam én,
diákkoromban Juhász Gyula versében, abban, amit Gulácsy Lajoshoz, barátjához, vagyis
már csak barátja emlékéhez írt. Akkor bukkant fel előttem ez a Nakonxipán szó. Gulácsyképet akkor nem láttam még, sőt akkor sem, amikor Weöres Sándornak Dalok Nakonxipánból című gyönyörű versét olvastam. Aztán úgy adódott, hogy az ostrom alatt a mellettünk levő ház kigyulladt. Egész nap égett a ház. Mi a pincében csak arra vigyáztunk, hogy ne
50

terjedjen át a tűz a mi házunkba. A két háznak a pincéjét nagy vasajtó kötötte össze. Mi
vizet locsoltunk egész nap a vasajtóra, s a tűz nem jött át. De évekkel később Keleti Artúrtól, Gulácsy Lajos barátjától megtudtam, hogy abban a házban (egy orvos lakásában)
negyven Gulácsy-kép égett meg a falon. Olyan képek, amikről reprodukció sincs, fénykép
sincs. Gulácsy saját álomvilágában élt, Nakonxipánban, és én úgy éreztem, hogy ott a
falon Nakonxipánból sok minden megégett. Ezért a saját életembe loptam át nemcsak a
Gulácsy-kép címét, egész Nakonxipánját is. Ez jelenik meg a szerelmeimre emlékező öregkori versemben. A verset egyébként Fodor András lakásában írtam. A családja a Balatonon
nyaralt, nyugodtan írhattam, egyedül voltam. Bandi hazajött éjjel, látta, hogy a szobában
dolgozom, hogy verset írok. Ő a tanúja, hogy valóban fél négykor fejeztem be az írást." 15
Az idézett szöveg abban a kötetben látott napvilágot, amelyet az a Nagy Gáspár válogatott és szerkesztett, akinek első könyve éppen Kormos István szerkesztésében jelent meg,
s mint látható, Nagy Gáspár nem lett hűtlen mesteréhez, mint ahogy a másik vállalt elődhöz, Weöres Sándorhoz sem. Ezt bizonyítják idevonatkozó versei is.
Nagy Gáspár Jézusos fejlehajtva című művét Kormosnak ajánlja „a győri halpiac tövébe", A tél elé című versében nem nevesíti, hanem egy utalással kelti életre, amely utalás
így mintegy hidat alkot egy jellegzetes hagyományban. A verszárás így hangzik:
ha ekkora télre az út elhívott
parázsból lehet a csizmád,
hiszen az égést és a megfagyást
lebírtad s kibírnád
fejed mégis födetlen maradt,
bár felöltözködtél csudamód —
angyalpihék sörényeden;
„NAKONXIPÁNBAN
HULL A HÓ"
Kibiztosított beszéd című kötetében kétszer is találkozunk Kormos-utalással. Az egyikben — Verbőczy Antalnak írott „levelében" — a már ismert utalással él: „de táncoljunk
vissza a kemencéhez kérem, amiért is e levél: hogy ama péklapátra vonatkozó axiómái mint
maximák azóta állnak s e péklapátra K. I. a költő azaz Körmös úr hamisítatlan nullás liszttel előleget vagy foglalót adott ezt írván: »de odaér verseivel, ahová akar« és ebben is
igaza és bejött lapja lett mint odaát Nakonxipánban ahol agyonnyeri magát pókeren angyalai hozzák a vidám táviratdörmögést" (Epistola-féle). A másik vers pedig akkor szólal
meg, amikor már e léten túli Nakonxipánban kereste fel Kormos Istvánt nem egy azon
költők közül, kiket Nagy Gáspár is megbecsült odafigyelésével. A fikció szerint e szöveget
Nagy Gáspár csak lejegyezte K. I. súgása nyomán, amely szerint „szidtatok érte hogy be- /
intésem még túlontúl korai / de szivem ingyenben cipelték / Korniss úr magyar Pásztorai /
s fizettetek dúsan utánam / — akárcsak kisorsolt égbeli intés — / óriás költők kopogtak
nálam / Nagy Laci Jékely Illyés" (Halálon túl).
De felhangzik a motívum, s a hozzá kapcsolódható költői magatartásforma a vidékiség,
a szegediség, a Juhász Gyula-i örökség vállalásának megformálásában is, mint az 1945-ös
születésű Petri Csathó Ferenc Itt maradni című versében, amely a Gazdátlan hajók című,
1979-ben Szegeden megjelent költői antológia nyitódarabja: 16
Itt maradni.
Leülni Juhász Gyula asztalához.
Sóhajok hídja alatt
ugyanabban a harangszóban;
levelet írni Nakonxipánba
51

ugyanazon a kórházi ágyon;
ittmaradni;
őrizni Dózsa fejét,
Annával,
aki nincsen többé.
Úgy látszik, a költői-emberi teljesség felé törekvés egyik jellegzetesen huszadik századi,
modern útja Gulácsyt követve, a látott példák szerint Nakonxipánba is vezethet. Ha közülünk is bárki az említett művészeket látszana követni e Nakonxipán felé vezető úton,
annak nem kívánhatok mást, mint jó utat!

JEGYZETEK
1. Vő. Juhász Gyula Összes Művei. 5. 1898—1917. Prózai írások. Szerk. Péter László. Akadémiai,
1968. 124., 110., ill. 602.
2. Magyar László: „Amikor én írtam, a véremmel írtam." Három látogatás az ötvenéves Juhász
Gyulánál. Délmagyarország, 1933. ápr. 16. 15—16. (A kiemelés tőlem. Sz. L. S.)
3. A beszámolót idézi Ilia Mihály: Szegediek a holnaposok között. Acta Históriáé Litterarum
Hungaricarum, Tomus XXIV. Szeged, 1987. 44—45.
4. Eisler Mihály: Gulácsy Lajos. Magyar Művészet, 1933. 65—70.
5. Germanus Gyula: Osztálytársam, Gulácsy Lajos. Magyar Nemzet, 1964. szept. 13. 12.
6. Idézi Szabadi Judit: Gulácsy Lajos: A virágünnep vége. Előszó. Szépirodalmi, 1989. 10.
7. Szíj Béla: Gulácsy Lajos. Corvina, 1989. 36.
8. Bölöni György: Nemzedékről nemzedékre. Szépirodalmi, 1966. 406—407.
9. Idézi Szabadi Judit: i. m. 21.
10. Uo. 22.
11. Juhász Gyula Összes Művei. 7. Prózai írások. 1923—1926. Szerk. Péter László. Sajtó alá rend.
Ilia Mihály. Akadémiai, 1969. 173—174.
12. Rákos Péter : Az irodalom igaza. Madách, 1987. 202—203.
13. Uo.
14. Gulácsy szimbolizmusáról: A szimbolizmus enciklopédiája. Szabadi Judit utószavával. Corvina,
1984. 344.
15. Kormos István: A vasmozsár törője alatt. Összegyűjtött prózai írások. Vál. és szerk. Nagy Gáspár. Szépirodalmi, 1982. 191—192.
16. Gazdátlan hajók. Szegeden élő fiatal költők antológiája. Szerk. Szigeti Lajos (Sándor). Előszó:
Ilia Mihály. Szeged, 1979.
17. E tanulmány előadásformában elhangzott a Petőfi Irodalmi Múzeum „Költő, mű, szerep"
című konferenciáján Budapesten, 1992. január 16-án.

52

SZÉLES

KLÁRA

Regény Csiki-módra
KÉSEI LEVÉL CSÍKI LÁSZLÓNAK
A „TITKOS FEGYVEREK" ÜGYÉBEN
„... Következményeket fogok törni az igazság bányáiban,
amíg csak meggebedek."
Lászlóffy Aladár

Kedves László!
Valamikor, induló költő voltál, amikor méricskéltem szavaidat, strófáidat. Elégedetlenül, mert átlag feletti tehetségedhez mérten. Aztán sorra jöttek köteteid: novella, dráma,
regény, újra vers — közben otthonról hazatelepedés. Közegváltások és tragédiák. S egyszer csak megteremtetted, vagy inkább világra hoztad ezt a munkát. Milyen rég lehettél
terhes vele! Eszmélésed óta? Előző írói nyomok szerint is: hordoztad. Most, hogy átitat a
Titkos fegyverek (Magvető, 1988) fogva tartó, jótékony varázsa, hajlok arra gondolni:
vajon nem azért volt-e minden eddigi emberi-írói kálváriád, hányódtatásod, hogy ez, így,
egyszer megszülethessen? Kegyetlen a fogalmazás? Méltánytalan többi szellemi gyermekeddel szemben? Lehet. Elfogulttá tesz ez a regényed, amely most évek múltán újraolvasáskor
még erőteljesebben hat, mint először.
Immár négy éve annak, hogy megjelent. Számomra most válik még szembetűnőbbé,
értékét növeli, hogy a közelmúlt hatalmas történelmi változásai előtt keletkezett. 1988-ban
élénk visszhangot keltett, értő elemzéseket olvashattunk róla. Mégis, úgy érzem, hogy
most, generális változások után és közepette (s újabb, kiváló regényeid után is) — közelebb
a majdani utókorhoz — érdemes visszatérni e hitem szerint nem mulandó műhöz. Óhatatlan visszautalásokkal, idézve kollégák kitűnő meglátásait, úgy vélem, még mindig van keresni ösztökélő, nyugtalanító titka a Titkos fegyvereknek.
Mi az?
A történet?
Önmagában is lehetne fő vonzerő. Megeleveníti, „megszemélyesíti mintegy a trianoni
békekötés és az ötvenes évek közötti magyar történelmet" 1 — romániai magyar történelmet.
A második világháború után a hajdani kántortanítónő menekülésre kényszerül kisfiával
egy erdélyi kis faluból. Kitelepítés veszélye is fenyegeti — német neve miatt —, meg a helyi
káplán ellen folytatott perbe is belekeveredik. Állandó zaklatásoknak van kitéve az egyedülálló, szép, megélhetés nélkül maradt asszony. Férje, a fiú apja hadifogoly volt, majd egy
távoli építőtelepen dolgozik, Gyergyószentmiklós közelében. Gyakorlatilag elhagyta családját. A fiatal tanítónő egyetlen támasza — miután saját rokonai Magyarországon élnek,
az apai nagyanya pedig elzárkózik előle — a volt jegyző, a kis termetű Jenő, aki reménytelenül szerelmes belé. Ő menti fiával együtt Bukarestbe, a nyugdíjas francia mérnök: Jules
bácsi lakásába, mert itt él saját anyja, Mária néni, a „ribanc", akinek ő zabigyereke, s aki
„Előbb nerckeppet viselt követségi fogadásokon, aztán kapott egy trafikot." Korábban e
házhoz került cselédként, Székelyföldről Mária nőtestvére: Róza néni..
Ebbe a közegbe kerül a könyv főszereplője és elbeszélője, a tízéves Tibi. Itt keresgeti,
emészti az idegen világ, s embereinek titkait, itt álmodozik, emlékezik falujára, apjára —
mígnem Jules bácsi halála, alapvető fordulatok után anyjával együtt visszatérnek oda,
ahonnan elindultak.
53

A helyszínek? A kor?
Szintén jogos érdeklődést kelthet. 1954 nyara Bukarestben. Itt, bár csak egy városi bérlakás szobáiban, padlásterén járunk, időnként a trafikban, utcán — mégis, mint egzotikus
szigetre, begyűlnek az eltűnő és keletkező rendszer jellegzetes díszletei, alakjai. Jules möszjő
— valamikor a ház, most a lakás ura — feltehetően fiatal korában települt át, az első világháború után, a francia—román barátság jegyében, diplomáciai közvetítőként. Erre a múltra,
s a '45 után külföldre távozó Mihály királlyal való kapcsolatra a regény idején már csak a
megkopott, hervadó hajdani udvarhölgyek szertartásos csütörtöki kávézásai emlékeztetnek.
Mint ahogy a román királyság korabeli életet, a volt párizsi úr életmódját csupán a bútorok,
perszaszőnyegek, ezüstök, márkás porcelánok őrzik; padlásról előkerült frakkok, naponta
illatos fürdők, időnként csokorra kötött lyoni nyakkendő, s a lakásban szertekószáló sziámi
macskák. A múltnak ezek közé a maradványai közé jön cselédnek Róza néni, feleségnek
Mária néni. Később helyet kap Ducu bácsi is, a román úr, akinek a hírhedt Doftánán verhették ki a fogait, s rejtőznie kell. Felbukkan a vasgárdisták emléke is, már átfestett fényképként. Hírt kapunk a nagy természetátalakító vállalkozásokról: az emberáldozatok tömegét eltüntető, rettegett Duna-csatornáról; hatalmas gát építéséről, amely megfordítja a
patak folyását, tönkreteszi a jól működő csángó vízi fűrészmalmokat. Tibi apja is a gátnál
dolgozik, e kor teremtette bizarr társaságban: volt főjegyzőkkel, egyéb értelmiségiekkel, s a
megszüntetett gyergyószentmiklósi bordélyház ide került hölgyeivel. Az elhagyni kényszerült
falu égő emléke egy hazug per, amelyben a káplánt elsőáldozó kislányok megrontásával vádolják. S az a Sanyi doktor szolgáltatja ehhez a hamis igazolványokat, aki titkon a hegyi
munkásokat gyógyítja; s belehal a bűnét elkésve jóvá tenni próbáló igyekezetébe. Hírt
kapunk a fenyegetéssel nem sikerülő, de csellel mégis létrehozott szövetkezetekről Székelyföldön; s arról is, hogy a csel szerzőjét — aki éppen Tibi apja — milyen eltökélt, néma kegyetlenséggel büntetik földijei. Egy bukaresti augusztus 23-i felvonulás, népünnepély kavalkádja mintegy betetőzi, összegezi a körképet. Ekkor — s a magyar futballválogatott világbajnoki vereségének évében — derül ki az is, hogy a híres román futballkapus: Radu II.,
akinek edzéseit naponta érdeklődve nézi Tibi a padlásablakból, titkos megfigyelőként is
működik, Ducu bácsit tartja szemmel.
Kis román panoptikum 1920—1954? Igaz, de nem egészen, nem így. Az elmondottak
mind benne rejlenek a regényben, de felsorakoztatásuk rekonstrukció eredménye. A mozaikdarabok összeillesztésénél több, élesszemű és avatott kollégám munkáját összegeztem csupán,
akik kikövetkeztetésekkel egészítették, azonosították adatszerűvé a mű lényegéhez tartozóan
elmosódó, jelzésszerű utalásait. 2 A mű lényegéhez az tartozik, hogy mindez kevéssé adatszerűen, bizonyos, fontos homályossággal, latens módra található meg benne.
A szereplők
lennének a titok hordozói? Felbukkanásuk módja hasonló a jelzett politikai történésekéhez. Annál inkább, mert valamennyi magánéletet közvetlenül átsző, átmetsz ennek az
időszaknak rendszert változtató fordulata. Konkrét, de jelképesnek is tekinthető Jenő bácsi
határ által kettévágott faluja, ahol „...budira már idegenbejártam. ...Néztem a konyhakertet. Annak is más országban volt egyharmada."
Mint az emlékek és történések egymásba bogozódó szálainál, úgy a lakásban összegyűlő, élményekben, emlékekben megjelenő emberek együttese is tarka egyveleget mutat.
Egymástól földrajzilag, társadalmilag, szellemileg távol eső férfiak, nők, gyerekek kerülnek
egymás mellé — már ebben az összesodródásban is képviselve közelmúltjuk sorsfordító
önkényeit. Egy részük megjelenítésénél mintegy meghatározó is a marionettszerűség. Az
apró, púderos udvarhölgyek úgy festenek, mint „selyemből varrott babák, melyekből kilátszik a rózsaszínű férc". — „Lehet, hogy azért fogyott ki a rizs az üzletekből, s talán az
54

összes lisztet ők kenték a két királyt látott arcukra." — vélekedik Tibi. Jules bácsi szintén
bábszerű „finomka ráncai"-val az „úriasan apró tokáján"; csendes, óraműszerű szokásaival,
délutáni szunyókálásaival, „ ő maga is selyemből és porcelánból készült szinte". „Ráillett
egy cukortartóra, kibírta volna ott mozdulatlanul, hogy akár fejénél fogva felemeljék és
kikanalazzák alóla az édességet." A szomszéd lakásból átjáró román játszótárs: Gogu,
akitől a nyelvet, közelebbről „a demokráciát, az asztalt és a nemi szerveket" tanulja, sörbetet szopogatva — ugyancsak egy-egy ismétlődő gesztusával válik emlékezetessé. Megcsodálja merészségét, amint klottgatyáját letolva a „kerek padlásszobaablakon is kimeresztette
fehéren maradt fenekét, ha az utca túloldalán valamelyik udvarhölgy kinézett az ablakon".
A regény főalakjaira is kiterjed ez a sajátságos díszletszerűség. Pontosabban: szerepükben, jellegükben váltakozik a fantomszerű tünemény és élő, cselekvő lény hatása. Találóan
állapítja meg Alföldy Jenő, hogy Csiki László a személyiségmegkettőzés vagy sokszorozás
szakembereként mutatkozik. Hozzátenném: a regényfigurák mintegy sorsuk, helyzetük, személyiségük, kényszerpályáik zavara kivetítéseként jelennek meg ilyen kettősen. Ennek egyik
kirívó példája az, amikor többször különös kettészeltségük látványa jelenik meg Tibi előtt,
„...úgy látszott, a kávés tálca kettőbe vágja Mária nénit: mintha saját felsőtestét hozná be
az ebédlőbe, a Megejtett Búbánat avagy az Ismeretlen Anya mellszobrát." Hasonló kétféleségben tűnik fel Róza néni is adott pillanatban; Ducu úr fejét mintha szája vágta volna
kettőbe: kalauz- és bohócarcra; a villamos utasai is olyanok az ablakban, mint album fényképei. A bukaresti ház lakóinak viselkedését is alapvetően két részre osztja előbb a hallgatás,
majd a hirtelen meginduló beszédözön, a monológok sora. A „némaságból kimenekültek,
mint egy égő cirkuszból, különféle álruhákban, és a levegőn ráégett arcukra a maszk."
A cirkusz, álruha, maszk állandó, változatos jelenléte a szokatlan sorsszerepjátszás kényszereiből fakad. A kisfiút legsúlyosabban az anya és apa képének átváltozásai érintik. A hányattatások során az eszményit esendőnek, a biztonság forrását gyámoltalannak kell megismernie. De a legteljesebb pálfordulás Jenő bácsié, őt éri a legváratlanabb meghökkenés,
ő , akinek kisebbségérzete ellenében legfőbb menedéke volt nemzeti büszkesége, a tudat,
hogy „ősei lófők voltak és mevezsírral kenték a sebeiket" — meglett férfiként értesül anyjától: valódi apja a román prefektus volt. Ez a tény visszamenőleg visszájára fordítja, bohócágálássá üresíti mindazt a büszkélkedést, amelyet addig legszentebbnek vélt.
A jelzett kettősségek egybevágnak az ábrázolásmód egészét jellemző vonásokkal.
Azzal a fajta megjelenítéssel, amelyet a regény interpretátorai más-más oldalról láttatnak,
s különféleképpen neveznek meg. „Reális" és „fantasztikus", „közeli" és mégis „egzotikus"
a figurák rajza Hima Gabriella szerint; „színlapszerű" majd „távlat és fénytörés" segítségével jellemzett alakokat látunk Csapody Miklós észrevétele nyomán; hol eposzi világnak,
hol panoptikumnak vagyunk nézői — figyelmeztet Zimonyi Zoltán. Zimonyi fogalmazza
meg így az elbeszélésmód specifikumát: Csiki László nem leemeli a tükröt a valóságról,
hanem újabb tükröt helyez rá. Az eredmény, az olvasói élmény egyik jó látlelete: „A történet
a figurákon át hatja át a regényt." (Villányi László)
Mindezen túl (és mindezen belül is) — ahogy szintén minden kritikában különböző
súllyal felmerül — a kulcs a titkos fegyvereket fürkésző hős és narrátor, és az író egyedi
kapcsolata mindkettőjükkel.
Tibi: a tízéves

főszereplő-narrátor

Hozzá vezetnek a szálak, ő az, aki Iát és láttat. Az ő szemében tükröződnek az alakok,
az események, a színhelyek úgy, ahogy itt megismerjük. Az ő személyére, „szemüvegjére"
utalnak a felsorolt kettősségek, nagyítások—kicsinyítések; eszményítések—torzítások,
„mitizálások és mítoszrombolások", néhol „békaperspektíva", vagy „halszemlencsével"
láttatás (Alföldy Jenő kitűnő megjelölései).5
55

Ki ez a fiú? Joggal gyanúsítható azzal, hogy az író gyermekkori énjének alteregója.
Szinte túlságosan is közvetlen bizonyíték erre az író saját kijelentése: Bukarestben volt
tízévesen akkor, „néhány hónap egyetlen tankönyvvel" 6 (ezt a tankönyvet is megtalálhatjuk a regényben). Mégis: sokkal kevesebb és sokkal több, főként szövevényesebb, rafináltabb és egyszerűbb a kapcsolat az író Csiki László és a Tibi nevű kisfiú között. A Titkos
fegyverek elemzőinek érzékeny megállapításai lényegükben egybehangzóak: változékony,
de gyerekoptikán át láttat az író; annak a szemével, aki „éli, de nem tudja" világát, mintegy
előérési korban van; fiú, aki a férfi tudatával rendezi élményeit; koraérett, aki önálló tapasztalatait szegezi szembe a felnőttmagyarázatokkal. (Csapody M., Zimonyi Z., Villányi
L., Hima G.) 7 Ugyanakkor ez a fiú azonos is, nem is az íróval; hiszen az emlékezésen belül
a stilizálás, az „írói világteremtés" játssza a főszerepet (Alföldy J.). Azaz: elbeszélő és hős
nem azonos — figyelmeztet Zimonyi —, a látszat ellenére különböznek. Kettejük eltérése
a nézőpont finom időbeli elmozdításaként jelenik meg: ami a hősnek jelenkor, az az elbeszélőnek múlt.
Mindezen belül néhány sarkalatosnak látott pontot emelek ki. Azt, hogy a találó megfigyelések legtöbbje paradoxonszerű. Amint az az igen fontosnak vélt észrevétel (Alföldy
Jenőé), mely szerint én és nem én külön is válik, össze is mosódik az író alkotta narrációtechnikában. Másfelől azt, ami különös eredménye a más-más oldalról jellemzett láttatásmódnak. Eszerint az író, miközben az események, figurák felszínére tekint, azt tükrözi,
aközben távlatai segítségével alájuk tekint (Csapody), illetve kívülről, felülről képes megpillantani (Alföldy). Továbbegészíteném: nemcsak a jelenségek alá tekint, hanem mögéjük
és mélyeikbe is; nemcsak kívülről, felülről lát, hanem belülről is — éppen a maga „rafinált
naivitásával'. A Titkos fegyverek narrátorának szeme többszögű tükör, láthatatlanul kaleidoszkópszerű, prizma jellegű. Egyszerű, mint a légy szeme. S ehhez ösztön-közelségében
is rokon.
E látásmód kulcsa: Tibi személye. A tízéves fiú, aki az író különleges teremtménye,
ízig-vérig életteli, lírai-epikai hitelű — miközben rejtett művészi bravúrok hordozója. Fiúgyerek ő, kicsi még, éretlen, tudatlan — de itt és most, a szemünk láttára nő, érik, tapasztal.
Nem mindennapi körülmények, fizikai és szellemi terhelések között. A regény tekinthető
próbatételek szakadatlan sorozatának: a férfiszerepre készülés fokozatainak. (Császtvay
Tünde „becsületpróbáló" jelzője igen helyénvaló,8 de még erőteljesebben aláhúzható.) Ősi:
népmesei, mitikus mintákkal rokon, igen sajátságos változatban. Egyféle szerkezeti, eszmei
középpont az apánál tett látogatás a hegyen. Akart-akaratlan „beavatási szertartás" ez,
éppen nem szakrális, hanem többszörösen szentségtörő határátlépések soraként. De nemcsak ez, hanem az idegen város, lakás ú j és ú j találkozásai, váratlan helyzetei, s akár még a
legköznapibb mozzanatok (például a fürdés problémái); akár a felnőttek rázúduló monológjai is próbatételek. Rendhagyó feltételek között fel kell találnia magát, meg kell állnia
a helyét. Többször gyerek létére férfiként kell(ene) megmutatkoznia. (Róza néni idétlen
nőiessége nem kisebb megpróbáltatás, mint anyja gyámoltalan hozzáfordulása a trafikban).
Tibi így a regény folyamán újra meg újra gyerek és felnőtt, fiú és férfi között van, s ezt a
köztességet felfokozza apátlanságának élménye, a találkozási kísérlet kudarca. Jellemző
módon éppen e csalódásteli kirándulás nyomán fogalmazza meg, milyenek is a férfiak?
S paradoxonszerűen ez a „férfi"-kép tipikusan a gyermek alkotta, szépített valóság, amelyben ott a készülő férfi is, aki dacosan szembeszegül a kiábrándulással. Eszerint a férfiak
mind bátrak, nem függnek semmitől, „...magukban járnak, de mindenki köszön mindenkinek. Egyebet nemigen beszélnek. Úgyis tudnak mindent."
Felnőtt- és gyerekviszonylatok között mozog: m u t á l a mű egésze, a kétféle minőséget
egy harmadik, művészi szinten villództatva, mesterien. Kiváló írói cselnek bizonyul. így
például Tibi, aki térben, időben, lehetőségeiben igen körülhatárolt közegben mozog, e vibráló önarcképén és környezettükrözésén keresztül távolságok, tág esélyek megjelenítője lesz.

56

Hordozója egy helyzetnek, amely jelenvalóságában feltorlódott múlt; előzmények összepréselődése. Tibi maga is megtestesült „következmény", egy sor történelmi, etnikai, politikai konzekvencia folytatása, elviselője. Az okok, „titkos fegyverek" fürkészésével, megértésigényével: leendő tudatosítója. Az idegenbe cseppent gyerek fogékonyságával, feszült
figyelmével, éber életösztönével, élénk képzeletével nemcsak a tudott, látott, hallott —
hanem a nem tudott, nem látott, nem hallott; a pusztán sejtett, kikövetkeztetni próbált
külső-belső történések, tények, furcsaságok érzékeny nyomonkövetője. A hallottakat kiegészíti az elhallgatottakkal; a kimondottakat a kimondatlanokkal. Nem pusztán azért, mert
az akart-akaratlan hallgatózás, leselkedés mindig jelen van e különös együttélésben. Még
inkább az érintetlenség animális szimatai okán. Szagok és érintések, viszolygások és vonzások, simogatások és elhúzódások tudatelőttes csápjaival is tájékozódik.
így míg a felnőtteket gyermekmódon tükrözi, s a gyereket, önmagát is a felnőttek szemével láttatja — mindkét módot idézőjelbe teteti. Tibi szemébe vetítődik világa — s világába
ő maga, lefegyverző „közvetlenséggel", mely látatlan áttételeket sűrít. Ez a valódi gyerek/
kvázi-gyerek, valódi alteregó/kvázi-alteregó nézőpont speciális, Csiki-féle elbeszéléspoétikai
eszköztár kulcsa lesz. Esetlegesen, szeszélyesen, lazán kezeli az élményeket, de csupán látszólag. Valójában ugyancsak szigorú, szorongóan feszült figyelem, önvédelmi készenlét
áll résen. Tényekre világítása egyszerre lesz éles és homályos, fátylakon áttetsző. Érzékelése
nyers és éteri. Felfogása pátoszt nélkülöző, mégis, azt meg nem tagadó. Tárgyait, embereit
eltávolítja és beközelíti, mint fegyver a célpontot. Az író kikovácsolja e rejtegető, rejtőzködő, bujkáló világ speciális megőrzésére képes eszköztárat.
Apa és fiú
Az elmondottakat jól példázhatja egy — önmagában is mesteri — rész, az apánál tett
látogatás. A gyerekvilág apró, pontos részletképeiből téveszthetetlenül egyedi kortükörkép
áll elő.
Az anya elszánja magát, elindítja fiát, hogy személyesen találkozzon apjával; aki talán
magánál tarthatná a nyárra, hogy megismerje, felvállalja alig látott, gyanakodva kezelt
gyermekét. Sors, sőt sorsok döntője az út. De főként a fiú szemszögéből, az ő számára az.
Látható és láthatatlan várakozás, rákészülés előzi meg az indulást. Körültekintő megfontolással, szegénységüktől telcen: az eladott komódból pepita kiskabátot kap, bársony
párnahuzatból lesz útizsákja, benne kolbász, mind a büszkeség jele: lám, megvan mindenük.
A beavatás ünnepélyességére utal az apától ittmaradt nyakkendő. Szekéren viszik a szomszédék, akik Moldovába járnak krumpliért bort cserélni, átcsempészni.
Szokatlan, a többi fiútól kinevetett viseletben; kialvatlanul, az izgalomtól sűrű tyúkudvari pisilni járkálás után kezdődik el az út, amely egyre növekvő próbatételek sorozata.
Ide-oda görgő hordók közt egyensúlyozva utazik, kifeszített karokkal kell távol tartania
ezeket magától. Erőfeszítései közben teli torokból káromkodik, „akár egy igazi férfi".
Úgy száll le „síkosra izzadva", mintha most született volna meg, újra „mintha görcsben
vonagló izmok akarnának kilökni valahová". S a fizikum próbája után sorra következnek
a testi-lelki megmérettetések. Már a szekeresektől búcsúzva is hatásos, „történelmi" mondatokat fogalmaz: felnőttes szándék gyerekes bájjal. Mocsáron, nádon át, porosan, kimerülten baktat — üvegszilánk nyoma sajog talpában. Barakkok tetején meztelen napozó
asszonyok közé érkezik, igazi, nehéz puskával lőni tanul — alvás helyett; félig értett veszedelemből menekül futva. Kézről kézre adják, mint gazdátlan tárgyat, hosszan várakozik
malterostalicskán, kispadon, amelyből szálka megy a combjába. De a legnagyobb próbatétel az, amikor végre — már végképp kitikkadtan, elgyengülve, éhesen, elbátortalanodva,
félálomba merülve — megjelenik az apa — és találkozásuk nem több néhány mondatnál.
„Öcsi"-nek szólítja, s hazaküldi nyomban az oly rég idekészülő gyereket. A balszerencse
57

fatális tetőzéseként éppen a várt nagy pillanat előtt, eltört verébtojás pottyan pepita kabátjára, s ott bűzlik, „...csak mosolyogtam rajta, mint a bölcs felnőttek" — mondja. Igen, az
erejét meghaladó élmények tömege kényszerű bölcs felnőttségre érleli.
Semmiség, villanásnyi csupán maga a viszontlátás, amiért elindult, készült, szorongott, próbákat állt ki. S holott hamar kiderül: hiábavaló volt a nagy nekiszántság, mégis,
nyomban menti illúziója morzsáit, bár gyerekesen, de már sejtett férfimód: cigarettákat
kér apjától, s hajnalig, a szekeret várva, ezeket szívja — miközben boldogan gondol
vissza a „csodálatos délután"-ra.
Meghiúsult a vállalkozás, de a próbákat kiállta. Nem kiskorúként viselkedik, hanem
épülő önérzetét, büszkeségét mutatja fel — ösztönösen-tudatosan vállalva a mintául szolgáló hagyományt. Holott nagyon is tudatában van „poros kis kezének", „megreccsenő kis
súlyának" — nem sziszeg, mikor megszorítják pattanását, mikor belémegy a szálka, tagadja
álmosságát, s a késő délutáni kérdésre — „nem vagy te éhes?" — csak így felel: „Van nekünk mindenünk, tessék csak hagyni."
A fiú férfit formáz.
Egy mozaik: a ringlispil
Mintegy a regényt, a regényvilág egészét szimbolizáló jelenetsor az, amikor Jenő bácsi
és Tibi együtt felülnek a körhintára. Szédítő és szédült élmény, öröm és ijedelem. Jellegzetessé teszi az is, hogy egymás mellé kerül a ringlispilt forgató, hatalmas torzszülött Ökörfejű Ion és a kicsinek született Jenő bácsi. Az „elefántiázisos" és „törpe" elrajzolásmódnak
(Alföldy Jenő találó kiemelése), közvetlen és közvetett jelentéssíkjainak is megjelenítői.
Jenő bácsi és Ökörfejű Ion között az oly szembetűnő ellentétesség hasonlóságokat
takar. Mindketten a társadalom peremén létezőnek, hátrányos helyzetűnek tudják magukat,
olyannak, akiknek alamizsna a szeretet. Ugyanez egymás iránti rokonszenvük forrása is,
a nemzetiségi különbözőség mögötti, mélyebb testvériségérzet. Ionnak az arca az, amit
elfed kendővel (kendőzéssel, álarccal a valódit — amelyik mennyiben azonos önmagával?).
Elfedi, hogy megkímélje a körhintázókat önnön szörnyűsége látványától. S ez a „szörnyűség" egy ártatlan ember hamis látszata, hisz nem tehet arról, hogy így született, szenvedője
csupán saját látszatának. Nem őtőle kell félni (ő inkább jószívűen védi, óvja a hintázókat,
Jenő bácsit ölében hozza, mikor rosszul lesz), hanem ő az, aki fél. Éles ellentéte a ringlispilen
szóban megidézett, valódi szörnyűségnek: a háborúnak. Párhuzamba állításuk bizarr.
„Ökörfejű Ion olyan volt, mint a háború. Egyeseknek csak ingyenlátványosság. De ő is
rettegett magától."
Tibi akkor és úgy pillantja meg kendő nélkül Ion arcát, amikor és ahogyan Jenő bácsi
ringlispilforgás közben, kiabálva elétárja anyja sorsának — arcának — átváltozását ráncossá, zokogóvá, kétségbeesetté, a háború idején. Ehhez az elbeszéléshez a körhinta felfokozott sebességéből és pálinkából együttesen meríti a bátorságot. így idézi meg azt a szédült
időt. „Olyan volt a házunk, mint ez a körhinta, semmit sem láttam, forgott velem az egész."
A viszonylatok, értékek félelmes kuszasága jelenik meg egyetlen mozzanatban, a már tragikussá fokozott groteszkben, amikor végül Ion Jenő bácsit négykézlábra állítja, aki így
ismételgeti századszorra „a padlónak: — Éljen a haza."
Az egész ringlispilélmény, mint az ott elmondott történet is, telítődik többszörösen,
s kimondatlanul — szégyennel. Kifejezése rövid: „Soha többé nem ültünk falóra ketten
Jenő bácsival."
Regény —

„Csiki-módra"

Ahogy a szereplők a színhelytől, s mindőjük a látásmódtól; a látásmód pedig a szugegsztív, sajátságos narrátor-főszereplőtől, annak is a gyerek—felnőtt voltától, „mutálásától" elválaszthatatlan, úgy ez a szerves, belső összefüggésrend vonatkozik a Tiltott fegyve58

rek konstrukciójának egészére is. A választott tárgy, az adott események éppúgy, mint
előadásmódjuk, dramatizáltságuk, látszólag szeszélyes epizódról epizódra, élményről emlékre váltásaik egyedi, élő egységet alkotnak. A felépítés lényege az önforma megteremtése. Lírai epika — epikai líra ez, amelyen belül az író külön gonddal bánik az érzelmekkel,
író és tárgya, narrátora, története — egy húron pendülnek. Költőien személyes, s ugyanakkor e személyességet tárgyi módon valósítja meg. Olyan hitellel, érzékletességgel hozza
közelünkbe Tibit, hogy szinte pisszenését halljuk, leheletét érezzük. S rajta keresztül, elrajzoltságuktól külön elevenséget nyernek a többiek. Hasonlíthatatlan közeget teremt így:
meghittet, mégis kíméletlenül lemeztelenítettet. Mindez csak az adott, elhallgatásaiban is
közölni képes, hihetetlenül tömör, ízes, nagy kollektív múltat hordozó, mégis egyszemélyi
varázsú nyelven jöhet létre.
Az egész regény, így, együtt: Csiki-találmány. Egyfelől: meseminta, megfordítva. Jelen
vannak a népmesei elemek, felbukkannak a szabályok, csakhogy úgy, amint éppen nem érvényesülnek, csütörtököt mondanak, felrúgták őket. Miként a kiemelt látogatásrészben:
a várakozások, elvárások hiábavalóaknak bizonyulnak. Nem teljesülnek be. A helyzet, az
élet — más. Ez vonatkozik a regény történelmi expozíciójára — (de már a történetünk
előtti időre is, s a regény belső, apró történeti utalásaira) — egyenként a regényalakok sorsélet-alakulásaira. Riadtan, sebezhetőségükben mutatkoznak az emberek, mintegy „bőrükből": szokott otthonukból kivetkőzve; hevenyészett feltételek között, mintegy inkognitólétet élve. S a Bukarestben, hegyekben, padláson bujkálások közt a rejtőzködők számára legrejtettebb, a mindig és titkon jelenlevő „sóvár szeretet". 9 A háború sokkjai után, a kitelepítések, elhurcolások, építőtelepek, plakátok világában durvaság, közöny, ridegség, legénykedés a viselkedés felülete. A csordultig telt gyengédségvágy eldugott, csak egy-egy elvétett
mozzanatban árulja el létét: megsimítják a gyerek haját, elsírják magukat. Ezek a „lágy
részek" mintha a regény közepén megőrzött tartalmakként maradnának fenn. Mintha úgy
védené lágyságukat, lényegüket a könyv megalkotott bőre, miként a tojás lágy részeit a
tojáshéj sommázza. Törékenyen, de töretlenül. Tág körű asszociációval együtt idevágó az,
amit akkor fogalmaz meg az író, amikor a maga körül szekérrudat forgató, akaratlan
gyilkosról szól, arról, aki így a körébe belépő kedves komáját öli meg. „...A mag köré puha
gyümölcs nő. Ilyenek vagyunk. Nem szabad hozzánk közeledni, a lágy részek veszélyesek."
Ilyen „lágy rész" maga a fiú, a fiú-én világával ismerkedése. Benne maga az emberi személyesség jelenik meg, mintegy „a priori"; csíraként hordja magában önérzetét és annak védelmét, magatartásnormák évszázados örökségét. E „lágy részek" védelme a tét, erre kerestetik „titkos fegyver" a gyilkolásközeli, látható és láthatatlan fegyverekkel teli világban.
E művészi burokként — „tojáshéjként" — születik meg az író összetéveszthetetlen, új
regénypoétikája, új narrációs karakterjegyekkel. Sajátosságai jelzéséhez segíthetnek távoli
párhuzamok. „Titokzatos birtok" ez, Tibi birtoka, asszociálhatja Alain-Fournier-t, de
szembetűnő az éles eltérés: a nyers, markáns, földközeli korra z. Összevethető J. Joyce:
Ifjúkori önarcképének hasonlót hasonlóval kísérletével, ám a kük'.r bö.'ést akár a magatartás,
a kifejezésmód, akár az egész regényszerkezet példázhatja. bízvást közel hozhatja J. J.
Rousseau vallomásainak „Intus et in cute" (belülről és a !" r ödt :n, kívül-belül — mondhatnánk: szőröstül, bőröstül) mottóját, szándékát; a felnövakedésclmény sebei, büszkesége,
komikuma, fájdalma közös — csak itt többféle szempcruból is cseppben tengert hordozva.
A maga nemében remeklés ez, s azt a „maga nemét' maga teremtette meg.
Sajátos jelentéssűrítései akár az író által megadott vezérmotívum: a „titkos fegyverek"
fonalán is követhetőek. Találkozunk itt a szó legszorosabb értelmében titkolt fegyverekkel.
A háborúból szerzett, s a harcok után előre beláthatatlan bonyodalmak, életvédelmek miatt
eresz alá, pincébe, padlásra, kucsmába rejtett valódi fegyverekkel, még a gyerekeknél is ott
van. Annak is tanúi lehetünk, amint felszínre kerülnek csoportok közösen rejtegetett puskái,
lőszerei, („...semmire sem mentünk vele. Dobják el végre... Föladtuk.") Titkos fegyverek
59

átvitt értelemben az okok is, a kényszerpályákra terelők. Ezeket kutatja, nyomozza töprengve
Tibi. De legtitkosabb és legfontosabb fegyver — egyúttal a legátvittebb értelmű, s legszemélyesebb — a gyerek, a narrátor, egyben az író „szeme"; az, amit tárgyi formában is megjelenít: látcsőként. Tibi „csillagágyú"-nak hívja. Ez maga a látásmód, a művészi megörökítésnek, írói minőségnek az a foka, amelyet Csiki László éppen itt és most hoz világra. A könyv
utolsó mondata így többféle értelemben is kulcs: a mozdulat maga kort idéző, katonákat,
partizánokat, fegyveres polgárokat valóságból, filmekből; és e regény megírásának szándékát kép foglalatába helyező (miként egy középkori festő saját arcát oltárképe sa kába
csempészi): „Felszedjük a csomagokat, és elindulunk... Karom hajlatába akasztva a távcsövet viszem, akár egy fegyvert."
JEGYZETEK
1. Zimonyi Zoltán: A megnevezés képessége, Új írás, 1989/1, 126—128. 1.
2. Zimonyi Zoltán: i. h.; Csapody Miklós: Kortárs, 1988/10, 159—161. 1.; Hima Gabriella, Alföld,
1989/5, 75—77. 1.; Villányi László, Életünk, 1989/12, 1144—1147. 1.
3. Alföldy Jenő: Gyerekkori panoptikum, Élet és Irodalom, 1989/8, 11.1.
4. Hima Gabriella, Csapody Miklós, Zimonyi Zoltán, Villányi László i. h. ek.
5. Alföldy Jenő i. h.
6. A kétélű esély. Beszélgetés Csiki Lászlóval (Varga Imre), Életünk, 1989/12.
7. I. h. ek.
8. Császtvay Tünde: Kalandok kora, Új írás, 1991/2.
9. Alföldy Jenő i. h.

TARDI SÁNDOR METSZETE
60

Két bolgár költő
BORISZ HRISZTOV
A „másképp mondók" sorába tartozik. 1979-ben (éppen krisztusi korban volt) jelent
meg első verseskötete: Esti trombitaszó, 1982-ben a második: Istenemre. Rövid idő
alatt kritikusi kereszttűz alá került, a mellette s ellene érvelők vitájába (összegezőbb utó„szekértáborozások" során) inkább az előbbiek „kerekednek felül". A sorompó lassan
emelkedik — minden újnak fogadásakor. Pózolással, manierkedéssel, szónokiassággal,
hermetikussággal vádolták-illetik, „mindaz, amit eddig írt, sajnos vitatható, helyenként
eszmei pozíciója is homályos" — hangzott el jeles fórumon. A kereszt, a becsületkereszt, a
bibliai motívumok pedig még inkább zavarba ejtették az ítészeket. Avval feddik, hogy fülét
a szóra becsukta, de be a szemét is, hogy látná a bolgár létet, a való életet.
Tény: addig lírai tabuként kezelt témához fordul, képrendszere szokatlan a (mai) bolgár
költészetben. Mondható: intonációira egyközpontú körkörösség is jellemző, a versírás
mint téma, a költő szerepének vállalása s kivallása is többszörös nála.
Am: Borisz Hrisztov szigetjelenség. Úgy hoz újat, hogy le is zár. Képvisel is egy sors
nem kedvelte nemzedéket, különerkölcsű is közös érzékenységükben. Harmóniában szétfeszülő költészet az övé, amelyben romantikus színesség modern szkeptikussággal társul.
Szeretet csendül, békétlen, lágy mosoly. Nem az erkölcsi maximaiizmus a végcél, hanem a
féltés: a szellemi szegényedés „fájása". Látja a költő is a mély veszélyt, az iszaposodást, az
enyészést, az üszkösödést. „Hogyan éljünk tisztességes mimikriben, hogy az ördögfarkak
se látsszanak (ki)?" — kérdezheti érthető csüggedéssel, de nála a bibliai szimbólumok is
fojtottan szólnak — rianóan. A harmónia vágyának, tudásának és hiányának költészete is
Borisz Hrisztové: légi, égi s földi egybeér. A körforgás szünetlen: hogy fejünk Istenhez
érjen, majd tücsök házaként világítson. Eggyé olvad, mert egy minden, Isten, ember, szikla,
növény, óramutató. A test és a lélek külön egy. A lélek emelkedettsége a testé is: gyönyörű
testiség rejtezik soraiban.
Borisz Hrisztov lázadása a megalázottak és a megalázhatatlanok konok szép fejfelszegése. S a tett megbocsátó irgalmassággal is párosul.
Meditatív lenne ez a költészet? Az alkotó belső autonómiája megszenvedett értékítéletekre épül. De nem pusztán vergődik önmértékében, hanem szóval is tesz. Ezt a felelősséget
érzi és féli: az ige, a szó jelentőségét. Az emberszentséget. Hrisztovnál nagyság és törpeség,
látszólagos jelentéktelenség és nagy fontosság — egyarányú.
A kijelentő mód utáni „ironikus módról", iróniájáról beszél a költő néhány bolgár
méltatója. Nem találtam így fel verseiben (ám prózájában erősen!). Inkább a sajgó, de konok
melankóliát érezni ki gondolataiból, a nosztalgiát a tiszta, tétova gyermeki kút-volt, a
romlatlanság után: haladjunk hátrafelé — az értékekhez: ez áttételes igazság a ma hivalkodó bitangságára.
Tegezd, te árva, magányos lovag, tegezd a mindenséget, döntsd a mezsgyepalánkot.
61

A sarok a világ zuga, a magányosság mentshelye, de szeglet is, amelyen túl csak a bizonytalanság, az árnyék feketéilése.
A költő megadja a gondolat, az életfelfogás s a megformálás versbeli tisztességét. Teljesítménye: könnyedség és súlyosság, aprólékos sokattudás és (a lenge diadal előtt:) a mívesség egysége. Bíbelődöm — mondja a költő, rakosgatom a szavakat. Igaz, de szófogadalommal. Igényes a kompozícióra; zenei, nagyon zenei benne minden. Nála paradoxon
(itt is lezárva nyit:) a klasszikus verselés túl-nem-túlhaladása.
Jelentős ars poeticájában, az Istenemre c. poémájában szinte búcsúzva vallja, hogy ő
a szenvedés fizetett tollnoka nem lesz, a szó hóhérja lenni nem akar. A távolodás miértjére
is válasz a nagy vers. Folyóiratokban filmregényeivel találkozni csak újabban valóban.
A tojás apja c. regénye 1987-ben jelent meg, utána két hímes-mesés kisregénye látott még
napvilágot. A „másképp mondók" sorába tartozik így is, most is. A filmgyárban dolgozik.
(Pernikben született.)
Ami verset utoljára kezéből kiadott — ez a négysoros nekünk:
Boldog az, testvérek, ki az embersivatagban
keresztjét maga, jaj, hordozni tudja.
S ki mint édes hírt a szökő vért halkan
s örömmel issza, ha ujját éri a kés útja.
SZONDI G Y Ö R G Y

BORISZ HRISZTOV

Az élet emléke
Feküdni föld alatt és emlékezni életedre —
a dús ebédekre meg a lusta-szép esték udvarára,
vagy a téli napokra, amikor a kereveten
valamely könyv mélységes mélyén bóklászgatsz mélázva.
Emlékezni arra, hogyan is gyűjtötte össze halálod
a haragvó rokonokat az ájulat konyháján,
hogyan vittek aztán fivéreid keresztül a város
utcáin, lassan, fúvószenekarral, nagy árván.
Feküdni a föld alatt és hallani, hogy a csontjaidban
hogyan dolgozik a víz. De boldognak lenni azért, mert egy
távoli unokanővéred eljött kigyomlálni a
füvet körülötted, és hosszan sírdogálni érted.
Az asszony meg, akiben végig esztelenül hittél,
másoknak nyit ajtót, másoknak, mert így emberi.
És a szobátokból a suttogás a füledig ér —
súlyos lélegzetük a szemfedődet meglengeti.
Dübörögjenek rád, mint hordók, az üres napok itt lenn,
vasárnap meg a kedves nevedet suttogja panaszlón.
És körben narancsszínű legyen a mellétől minden —
e két kerek és nevető narancstól.
UTASSY JÓZSEF fordítása
62

Apám sírjának áthelyezése
Nagymesszi falu — kicsike élet...
Egész nap ráhatod a sarát.
Kő kő mellett, sírkő sírkő mellett.
És a legvégén ott az apám.
Majd nyugalomban az ásó pendült —
gyertya hunyorgott füstbe veszőn.
És mama könnye csöndbe leperdült:
„Irgalmazz, Istenem... Teremtöm...
Bocsáss meg, mert tudnod csakugyan kell,
hogy éltem én ezalatt —
üres ruhák, szobák felesége,
kölykök, siket szomszéd napra nap.
A ház rozoga. A kecske vad. Sőt!
Nyár suhogatja rád a sarlót —
ebédig túrod a puszta mezőt,
és mások ajtajával bajlódsz.
És könyörögsz a domború földhöz,
hogy tejet adjon a vér helyett.
S nem tudod azt, ama sarok mögött
ember vagy toportyán tévelyeg.
Az üres asztalt hőn bogarászod —
ágyban a lábad húzod össze.
S a gyerekekkel sorra bejárod
a nagy éjt, küszöbről küszöbre.
Egy kicsi láda — hát ennyit ér-e
minden, amit ígértél vakra —
hogy poharadnak legyek hitvese,
te meg a könnyeimnek atyja.
Eljöttünk, hogy elvigyünk magunkkal —
a városban megöl a bánat.
De eme zöld vizet ki öntötte
bor helyett ebbe a pohárba?
Mind, ami elszakadt, befoltozzuk —
a fiúk immáron jól vannak...
Megvan-e mindened — nézd, elhoztuk
fésűd, ceruzád, cigarettádat?
Van órád — lélegzik a mutató.
Egy-két dolgot helyezek ide tán..."
S mintha füvet ragad el a folyó —
ládástól tovatűnt az apám.
Sóhajtottam és semmit sem szóltam —
gyerünk, gyűjtsük össze a morzsát.
Ki zokogott üres sírnál szótlan,
kicsoda érti meg az árvát?
Gyertya kialszik — füstöl a kézfej.
Ment mama, vitte őket a szán.
És föl az égig, s túl is az égen
fájdalom fénylett, sírt a határ.
UTASSY JÓZSEF fordítása

Esti trombitaszó
A nyársaló nap alatt az élet minket forgat,
s a kövektől lábunkat tőröljük — mily hevülök.
Ahogy az égről azonban az este le fonnyad,
felveszem trombitám, s a küszöbre kiülök.
Eleget bolyongtam e falak között lassan,
mint tört harang korcs kongása, mi vár rám.
Hadd játsszam dalaim, zengjek, omlasszam
a csöndet — s maradjon csak a riadó kiáltás.
Hadd robbanjon a forró szél förgeteg,
s az ajtókat, kapukat ki sarkig tárja.
Hadd induljon újra a föld meg
a tücskök keresztes hada nyomában.
Hadd szakítsa zord énekem széjjel
házatok előtt a szögesdrót hálót.
Hadd halljon szomszédom nappal és éjjel,
ki tette csak, hogy eddig semmit se hallott.
Akarom, hogy ujjait a tolvaj csak kötözze
össze, s hogy az őr, a csősz szívet cseréljen.
A rozsdásuló szembe peregjen, szökjön be
könnyeimből át sok, nagyon sok szépen.
Az ünnep, a vásár is legyen még
vendégünk újra — a port hogy lefújja.
Kit az unalom öl meg, úgy szeretném,
nevettében lelje végét — halleluja!
Miként a vártán, a halott felett
hajnalig álljunk mi őrt.
S hadd mondjam el az alvóknak csendben,
hogy magunk kialudni van még időnk.
Kell — trombitálnom kell e kongó estén,
míg fülem távolról meg nem hallja,
hogy ezer messzi kürt szava zúg felém.
Vagy láthatatlan arkangyal harsonahangja.
SZONDI G Y Ö R G Y fordítása

Félelem
Lelkét a föld kiadja — erő belőle vész el.
Ledöntött bika mindenségporondon.
Hentes az ember — taglóval és késsel,
végső földi vígságra jött zordan.

Orrát megcsapja, érzi Isten, mily szag reszket
halotté, fűrothadék, pedig éltek.
Nap nyalogatja a füstölgő testet,
de egy csak a nyelv, a seb meg tömérdek.
Ha nem holmi bolond ott a sok pásztor,
és költők vezetnék az emberi nyájat,
nem hullott volna az égből lőporzápor,
lángnyelv se szisszen földi királyságra.
S mi sors vár máma a szó mártírjára,
ki világra hozta terhét, szenvedjen —
hogy mogyorószem népeknek hajbókoljon várva
ha elköhintik maguk, féljen, remegjen.
Hogy ezer és ezer szó keresztjén éljen,
s hallgasson csak alvadt csöndben bénán,
mint Jónás a cethal gyomrában mélyen,
mint a bolond kezében síp némán.
SZONDI GYÖRGY fordítása

Becsületszóra
i.
Füleimet a szavak előtt, ím, reteszre zártam.
Nem akarom, hogy művészetről essék szó e házban —
nem akarom, hogy nyafogás közt űzvén nyálas bölcselgést
az Úr neve hajbókolón hiába említtessék.
Amikor volt mit mondania, szívem szerint valót,
a nyelvem nem rejtegette szájpadlás alatt a szót,
és versekben — csendesen bár — magam-megmentö versben,
miközben kint püföltek, belülről csak zengtem...
De most, amíg az értelmemben még világosság van,
elteszem a létrát, amelyen föl az égig hágtam,
és a költészet szent templomát elhagyom sietve,
mielőtt kígyók másznak ifjú vállaimon föl-le.
Mind, mit eddig énekeltem — íme, eltörlöm.
Két kezemet összekötöm — szám összeöltöm.
S rávetem magam az élet hullámára bolondmód,
hogy kipróbáljam, mit valaha az agyam kigondolt.
Nem az én fogamnak való dió zseninek lenni;
ha nem jött el a halál eddig házastársul venni.

ha nem tudtam máig megácsolni a keresztfámat
szavakból, hogy fölmásszak rá, hogy föltámadjak...
Elszakítva ezért minden gyökeremet most,
olyan munkába kezdek, ami hálásabb s méltóbb.
Követ hordok majd otthonomhoz, s ontom verejtékem
a gondolatra: hogy húzom ki holnapig, miképpen...
Vagy elindulok mezítláb hajlatán fűszálaknak
a bűnös nő után, ki miatt az éden veszett el hajdan.
És bilincsének utolsó láncszeméhez kötözve
nézem, hogy szárad ki lelkem fája örökre...
II.
A fájdalom vulkánja bennem leülepszik mélyen,
fortyog és füstöl — beforradnak sebeim, száz emlékem.
De azt a reggelt már soha el nem felejtem, melyben
tizenkét barát és két Júdás között ébredtem.
Közülük egyik vezetni kezdett, s mikor a téren jártunk,
dicséretekkel kente meg fülem, mielőtt elárult.
És elveszett, mint a kés a sötétség hüvelyében,
a vonatsínek közötti gyomoknál feketébben.
így esett, hogy az ember, ki evett és mulatott
fiatal életem cukrát sóheggyé züllesztette.

mellettem,

Farkas volt s én nem lőttem rá — nehogy megölje
golyóm a jó bárányt is, aki tán rejtőzik benne.
Csak mint a rászedett Ádám — gázolva könnyeimben
felkiáltottam: „Csupasz vagyok, Uram, nem lehet eléd

mennem...

Rút sebeimet a tömegnek nem tudom én mutogatni,
mert nem szeretnék, Uram, varjak tanyája lenni...
Nem elég-e a világnak annyi nagy kérdés terhe,
hogy azokon túl még az enyémeket is viselje..."
De az áldozat némelykor szabadabb, mint maga a hóhér.
S ahelyett hogy siránkoznék, sorsomon szánakoznék,
otthonomba zárva, elhagyva teljesen a világot
lehántottam lassan a sebeket s a szép pikkelyhámot
versekké változtattam, s a fát, mit az élet
villáma összeperzselt, belombosítottam levéllel...
66

III.
De most — viszontlátásra, udvari búzgólkodások
s a költészet színpadán ti gladiátor-vívások.
Vas váltaidon, vonat, vigyél engem, vigyél,
mint leszakított kart, hol tátong mélység és meredély.
Potyogjon utánad rím, névutó, igekötő,
vörös orrlyukaidból tűz csapjon ki, perzselő.
Érjünk mielőbb a rőt alkonyatig, hol a bolond
vér-szökőkút — a Nap, szondát tart fölibéd, horizont...
Mielőtt a halál otromba teste összenyomna,
vagy — miket leírtam — belefulladnék a szavakba,
békét kívánok házadnak, költészet, s bízom benne,
van, ki épületed magas falait befejezze.
Am — becsületszóra — bár a lantot félrehajítom,
szálka maradsz te számban, mi fölsebzi szomjas torkom.
S utam hűséges társa —fájdalommal gondolok majd
ikonod előtt fényére az éjféli látomásoknak...
Ki pedig folytatja majd föl, föl — Isten segítse.
De én úton vagyok már, s futok a múlt elébe.
Ahelyett hogy részegednék, dicsőség, a boroddal,
visszafelé indulok én s fejlődöm fordítottan.
Visszatérek szép idejéhez a „nem tudom"-nak,
„nem akarom"-nak, „nem birom"-nak... Végül onnan
babusgató kebledre omlok majd, anyaföld,
mint a muslinca, ami élt kicsit, aztán elköltözött...
IV.
Tegnap még egyenesen jártam a vizek tetején,
mert a pénz lehúzó terhét nem ismertem én,
és mint tátott szájú béka — ceruzával a számban
beszélgetni a csönddel a partra kijártam.
De elfeledkezve a szúrós töviskoszorúról
lelkem most henyél, és gyönyörbe süppedve kuruttyol.
S ki hisz nekem vajon, ha a mézes bödönben ülve
brekegek csak tovább, s nem békanyálba merülve?...
A költő nem más, örök mozgó seb, csupasz, meztelen,
a költészet szenvedés és kiáltás óceán-közepen.

Am kifizetődő ma a szenvedés nagyon,
ha a száj meg se kukkan és nem serceg a toll...
Ha ama piszkos vízben kereszteltek volna, melybe
Pilátus kezét mosta, törölvén a tömegbe,
masíroznék a papíron reggeltől estig, számban
rikoltozna a boldogság hars papírtrombitája.
De én nem tudok élni szavakkal kötözőtten,
a szomjazók poharába nem öntöm könnyem,
nem tettetem magam birkának és nem mártírkodok,
mikor testben az egészségtől ma majd kicsattanok,
vagy hogy zörögjek, mint a kicsorbult köszörű,
s közben a szerelem vénáján már átvérzik az erő.
Megértem a sántát, ha szót fuldoklóként ölel,
a szegényt is megértem, akinek enni kell.
A csúnya nőnek a költészet rúzs, kencefice,
az őrültnek — nyíl, értelmébe lő vele bele...
Valaha ezért szerettem meg én is a költőt magamban.
De lám, azt látom, száj a szívtől most mind távolabb van.
S a kezeimnek is aligha áll jól már e munka,
hogy szavak bakója legyen, a ceruza kínzója.
V.
Tigrishez hasonlóan hever a felhő az égen.
De látja a Nap oroszlánfejét, s feltápászkodik

szépen.

S iramlik a végtelennek, esztelenül áthágja
a horizont madzagját, s lesüllyed a homályba.
így vonulok el most én is a csatatérről
s a kényszerzubbonyt magamra békén magam öltöm föl.
Mert hallom, hogyan nyög a föld és látom, hogyan izzad,
térdei a gyötrelmektől tompaszögben szétnyílnak,
míg az istenek várakozástól elképedten, elámul tan
lesik, hogy méhéből a Költő feje előbukkan...
És meglátván, hogyan készíti már a hold sarlóját,
hogy fölébe hajolva elvágja köldökzsinórját,
kucorodik lelkem, lám, a testnek szűk sarkába,
mert a nagy Költőnek nagy hely kell ám, hiába.

Füleit úgy kell szétterjesztenie a világba,
hogy el ne kerülje a lét legkisebb suttogása.
S ha lábát az óceán kék lavórjába áztatja,
folyton kéznél legyen neki a mennyek nagyharangja.
És papírlap is kell majd, írni, sivatagnyi,
a szavak fölött sóhajtozva az igazságot kutatni,
hogy patája nyomát meglássa, követhesse,
vagy strucc-fejét, mit a homokba dugott a beste...
Fehérszín virágának is fog kelleni a hely még,
amelyet picinyke kezében szorongat a gyermek,
ki mint egy csöpp hangya, kitárt szárnyacskákkal
leendő sírja felé, mely cipőnél szorosabb.

kocogat

VI.
Jó, hogy a halál az emberút utolsó állomása.
Jó, hogy a föld a kapuit minden nap kitárja
s a jóemberek végtelen sorjázó sora mellett
a gonosztevők is az öröklét bőrtönébe süllyednek...
Áldott temető, van kenyered mindenki számára,
és meleg ebédlőtermed — pehelytakaró, párna.
Mennyi nagyszerű férfiút —-fiait isteneknek
ringatott a föld ölében, majd elsöpörte őket.
És szívéhez közel férkőzni nem engedett senkit...
Hallgatnak most a világ termei, hol a könyveket őrzik —
szégyen veri őket, hogy a kicsiny ember nem tudja,
hol a kulcs, mi e világnak a zárait nyitja.
Pedig ott bújnak, burkolózva titokzatosságba,
a halál és a háborúk okai bizonyára.
S a könyvlapok közt szárad talán, rostokol időtlen
egy apró kis füvecske — gyógyszer a rák elten.
Ám mielőtt megfejtenénk írásuk igéjét,
félre kell hajítanunk szavaink fejszéjét,
és a karddal együtt — el kell ásnunk a tollat,
mellyel verssorokat fűzünk,
fülcsiklandókat,
de formulákat is rovunk és sötét igéket, zavartan,
akárha tábori postát — világító golyóviharban.

vn.
Megértem, hogy ismert mindez, avítt, kései,
avagy egy lelki rabnak, páriának elmélkedései.
De azért ismétlem őket, hogy szemünk jól
s miközben az ősök szó-mezejét kutatjuk,

kinyissuk,

jól olvassuk azt ki, mit a nagy költők már rég
elmondtak előttünk, de sorok közé rejtették.
Forduljunk vissza, de ne erőszakkal,
vérünk ragasztójával a földbe ragadtan.
Inkább mint a rák, amely a vízalatti mezőket
járva hátrafelé halad s a biztos part felé megy;
vagy amint a fűrész járja a maga változatlan
ösvényét — ha végéhez ér, tér vissza nyomban,
s gyantától ragadtan is bár, szapora munkát végez,
s lassan-lassan közeledik a fa szívéhez...
VIII.
Vas vállaidon, vonat, vigyél engem, vigyél,
mint leszakított kart, hol mélység tátong és meredély.
Ha sorsom a magányosság, immár attól se félek,
és tudom, mi vár, amikor a sínek végetérnek.
Bár utam mellett pár lépésre dübörög az élet,
nem húznám meg semmiképpen, soha a vészféket.
S hogy dicsérjem őt, szavaimat rá én nem herdálom,
mert nem a jó fejőstehén — nekem a mostohám volt,
mostoha, ki száraz csecsét előlem elrejtette,
nappal ordítozott velem, s kitakart éjjelente...
Fontosabb most, hogy a dombot el ne kerüljem, honnan
valamikor tömött tarisznyával indultam.
És hogy azt az isteni vidéket elérjem újra,
ahol szunnyad gyermekkorom csöpp koporsója.
Hogy leüljek a partra — a víz visszafelé folyjon —
s ott várjak a vak csapásokra, miket rejt a sorsom.
S ha úgy kell majd, megint rímekben beszélhessek,
utolsó cseppig kifejjem tőgyét a költészetnek,
nem szócskák után röpködve, űzvén sorról sorra,
hanem csak ütésre zengve — miként a hangvilla.

IX.
De lám, végre megérkezem, és egy pillanat múlva
a gépektől feketült füvet tiprom majd, nyomulva.
Lehanyatlik az én csillagom és felhőkben vész el —
messziek az égi dolgok, a földiek meg a szív közelében.
Ezért hát, sors, aki vagy az élet istennője,
tedd most keresztbe a tollat a tőrre,
emeld fel öklöd — inkább, mintsem hogy elrejted,
s hogy simogatsz vagy sújtsz majd, gondold meg, jól fontold meg!
KISS BENEDEK fordítása

HRISZTO FOTEV
— Szeretném meglepni. Amiket felolvasok, idézetek lesznek — nem magamtól. „Hriszto Fotev azon kevés költő közé tartozik, ki ösztönösen élt a 'felelőtlenség' egészségre hasznos
dózisával, s aki költői hangját fals színekkel nem szennyezte". Ki mondhatta, vajon érzi-e?
— Konsztantin Pavlov... Akire bármely nemzeti költészet büszke lehet...
— Ő, igen... De folytatom: „Ha Hriszto Fotev nem most élne, azt gondolnám, hogy személye, alakja az egyik — talán a legvonzóbb — megjelenése a — nagybetűs — Költő legendájának."
— Ez csak nő lehet.
— így igaz. Ekaterina Joszifova.
— Igen. Csodálatos költőnő.
— És a kihangsúlyozott, nagybetűs Költőlegenda?... Valóban Ön körül...
— Köszönöm Ekaterinának.
— Megkértem néhány költőt, hogy egy mondatban mondják el, amit Önről gondolnak.
Van még — nem árulom el kitől: „Hriszto Fotev? Messzi partokra jutott el — s a kikötőt
el se hagyta. Aligha élt lelke akár egy pillanatra is egyetlen teste börtönében."
— Ez nagyon érdekes és szép, de nem tudok rájönni, ki írhatta.
— Borisz Hrisztov.
— Köszönöm... Sugallatos költő...
— „Hriszto Fotev biztosan érzi a szó ama kényes határát, amin innen az művészet, túl
rajta azonban — szép retorika."
— Igen, ez is szép. De nem jövök rá...
— Marin Georgiev mondta.
— Igen...
— S egy utolsó: „Hriszto Fotev maga választotta komisz osztályrészül, hogy minden volt
és eljövendő idő költői keresztjét ma hordozza." Ez is szép gondolat...
—• Szép, csak zavarba hoz...
— Petar Anasztaszov mondta.
— Köszönöm.
A burgaszi költő. A par excellence költő. A bohém. A visszahúzódva szemlélő. A nők
(verses) magasztalója. A tenger szerelmese, foglya,, mindenese. Akinek verseit már Nagy
László fordította, s többen jeles magyar költők, akit leginkább ismertünk mi is. Aki Isztam71

búiban született (1934-ben — de „Burgaszban húztuk meg magunk, menekültek, hajdanán"),
aki nyolc verseskötetet adott ki eddig, az elsőt 1961-ben.
Fotev versei biografikusak, meghatározza élete, kijelölik életét. A szünetek is beszédesek. A több -ból, -bői. A hosszúversek, melyeket továbbírhatónak gondolt egykor, s
bennük volt „teljes valójában" akkor, de évek teltek, s már nem ugyanaz az ember... maradtak a nem torzó rész-egészek.
Része volt szenvedésben, rejtjeleit maga érthetővé kódolja: a szómögöttiségben is, a
szóközöttiségben, a kicsapó hullám gyökében lapulva — ő, a mindenség rokona. Analitikus
és allegorikus könyörületes és köszönő ige-szóiban. „Évekig hordozom magamban... az
úgynevezett motívumot... a szómagokat, néhány szómagot... amelytől jóformán nincs nap,
hogy egy percre újra és újra meg ne hasonuljak, amely meg ne ossza, szét ne hasítsa mindennapi, hétköznapi énemet, létemet..." A szó áhítata. Fenn vagy lenn, nem hisz a középnek. Ha csak ott lehetne, inkább a hallgatás üdvözlégye.
A gyermek megvesztegethetetlen bizalma. Mosolyog a fa. Liturgia a delfinekért. Magunknak valók vagyunk mi mind.
Már felépülőben vagyok halálaimból — mondja a költő. Már álmodik és újra él.
„Pedig nem mindig éltem ezelőtt... ami a tempót, a tenni akarást jelenti... s ez minden
világnál, a legszebbnél is fontosabb."
SZONDI G Y Ö R G Y

HRISZTO FOTEV

Uljanának
... Hogy el ne hagyjalak, de iszonyú is.
És én veszítelek — veszítelek az utcákon
és a vonatokban valami féktelen,
gyönyörű, vad tékozlással. Vonatokon és
utcákon... Magvetője vagyok én a
könnyeidnek... Meghalok ámulatomban.
Mit is őrizzek meg?
Az őrizhetetlent?
Hajadat, kezedet vagy pillantásodat
(mit ezüst kulcsokkal lakatra zár a mély)?
Hogyan is öljem meg fénylő mozdulatát
gyöngédségemnek, nővérem... A levegő
sűrül, súlyosul és a csillagok — a te
szeplőid — magasan vannak a fák fölött.
Gyere, induljunk el az esti utcákon.
És szenteljük nekik a hallgatásunkat...
Ó, olyan vagy te, nővérem, mint az emlék —
ózon — eső után. De te gyönyörű vagy.
Fogd meg a kezem, itt, az emberek között.
Az esti és a messzi emberek között.
A szavak között, amelyek roskadoznak
megbántott szépségük terhe alatt...
Induljunk.
UTASSY JÓZSEF fordítása
72

Fiamnak
És elindulunk majd a hegyen.
És eltévedünk az erdőben.
És felidézem nevét
a fáknak és virágoknak,
a füveknek,
madaraknak —
mindeneknek.
Mit én nem tudok — légy te gyermek.
És siess. Felejtsd el apádat.
Az öreg erdő belefonódik
önmagába, nyelvezetébe —
a nevetésébe.
Fölébreszti azután a hét
hosszúszakállas jó törpét.
Csak te gyerek légy — ők is
tiéid lesznek — higgyél nekem, fiam. ,
És menj.
És higgy,
és menj.
Fogj kezet a bölcs-öreg fákkal.
Fütyöréssz a mulatságos füvekkel.
A szomorú pitypangokkal táncolj.
Felejtsd el az én tanácsaimat.
Hallgass a könyörületes fűre.
Hallgass a vízre — és menj.
S ébressz fel minden erdei tündért.
És menj.
És higgy,
és menj.
Amíg csak beestelednek a fák.
És felragyognak-fellobognak a tulipánok.
Csókold meg a törpék kezét
és fogd meg kezét az ösvénynek —
ő elvezet téged hozzám,
s világít majd,
hallgat majd rád...
Te mesélj majd. Te légy a Nagy.
Segíts nekem, hogy mellédnöjek.
Én verset fogok írni...
És neked ajánlom majd.
KISS BENEDEK fordítása

A hullám
PORTRÉKÍSÉRLET
Mikor csípejével a szél a vizet szorítja, a
lökés — mozgásának kezdete. A fölső víz
hangtalan mozgása —pontosabban sikamlósa az alsó felett (az pedig elleniramlik) mélységben is erősödik. S mind mélyebben, mélyebben, mélyebben sebességét
átveszi — az első repedés pillanatáig...
A hullám — csírája szembeágaskodik a levegővel.
S az ég alatt — ezer kilométerre lassan tudatára ébred önmagának, érzi: él, sebességét alakítja az ég alatt acélnál erősebben, zöldebben. S az ég alatt, a csillagok alatt — testük konokul ugyanaz — váratlan szétomolva fölemelkedik,
építi
izmait, s csontjaiban feltámad a leglenti víz foszfora.
Maga — víz és ég között — a kilencvenedik
percben, annyi gyönyörű kudarc után épp
ahogy a Hattyú fókuszát átszeli, szert
tesz első árnyékára, árnyéka pedig kirajzolja testét, amely... Nem víz vagy
ég — ez ő. És hogy hasonlít önmagára!
Egyedülálló, s a part felé futásában
tragikusan összpontosított.
Mielőtt hegyet szegez s tökéletes geometriáját megleli, tudja, hogy sebességének
csúcsa valahol előtte s fölötte
van...
Emlékszik még a születésére. De repül
csak — repül s készül az ugrásra, a pillanatra, mikor lezuhan a szél — s az éj.
Akkor csúcsát hirtelen feltüzeli, s a levegő zizegő lemeze alatt metszőn felszökik — gyönyörű, ijesztő, egymaga.
Tökéletes, befejezett elejétől végig: kezdi
fantasztikus
premierjét. Mélyen benne
dúl a sebesség, a hullám magát ragadja
— hangja a harsogástól s a levegőtől is
remeg. Maga — minden pszeudonimja s neve felett. Ki tudná meg. Senki — hogy
nyomorítja minden csöppjét egysége nevében. Mozgásáéban — erejében.
Zöld — az élei pedig izzanak. Magasan félelmem fölött ott messze előttem ütközött
— de ne hidd, hogy örökre meghalt — ne
hidd. Nem érezted, mondd, hogy arcunkon

valami átsuhant, hogy valami — megnevezhetetlen és gyönyörű — valami, mit soha
senki néven nem nevezhet s meg nem ölhet, átsuhant — s a nap szívét sugárba
vonta?
SZONDI GYÖRGY fordítása

*

*

*

Milyen szép is vagy te!
Istenem,
Milyen szép is vagy te!
Szép a kezed is, milyen szép.
És a lábad is milyen szép.
És a szemed is milyen szép.
És a hajad is milyen szép.
Ne gyötörd magadat tovább — szeress engem!
Ne óvakodj — szeress engem!
Szeress engem
a te karod és lábad és szemed
minden erejével, mozdulataik
minden művésziességével,
Higgyél nekik mindörökké — és nem leszel
soha többé butácska, nem — szeress engem!
Ha gonosz is vagy — szeress engem!
Szeress engem!
Az utcákon, azután a lépcsőn,
kiváltképp a lépcsőn vagy szép te.
Ruhában és ruhátlanul, te szüntelen
szép vagy... De legszebb vagy a szobába lépve.
A sötétben, ahogyan fésűdet tartod.
És a fésű a hajadba mélyed.
Tele van a hajad ilyenkor szikrával —
ha megérintelek, fölvillanok tőled.
Hidd el nekem — igazán gyönyörű vagy.
És igyekezz mindig gyönyörű maradni.
Ne miattam csupán — hanem magad miatt,
a fák, az ablakok, az emberek miatt.
Ne rombold le hamar a te szépségedet
féltékeny gyanakvással — bocsásd meg nekem
valaholi váratlan összerogyásaim —
ne vidd túlzásba, kérlek, a cigarettát.
És ne veszíts el soha — fedezz föl engem,
tölts el mindig gyermeki ámulattal.
Bizonyosodjam meg újra karodban,

a lábadban, a szemedben... Szeress engem.
Úgy szeretnélek megtartani örökre.
Szeretni téged őrökké —
mindörökké.
Milyen lehetetlen is ez... Olyannyira
homokból vagy... És, kérlek, ne mondd nekem,
hogy meg akarsz tartani örökre,
hogy szeretni fogsz örökké,
mindörökké.
Milyen szép is vagy te!
Istenem,
milyen szép is vagy te!
Szép a kezed is, milyen szép.
És a lábad is milyen szép.
És a szemed is milyen szép.
És a hajad is milyen szép.
Milyen szép is vagy te!
Istenem,
mennyire igazi!

*

*

*

Istenemre — mindent megismételnék.
És mindent újra meg újra élnék,
szeretnék, átutaznék, újra szólnék,
meggyónnék, elsírnék,
s kinevetnék.
Én megismételném ezt az egész vad
és rövid de rövid életemet,
azzal a könyörtelen és naivdad
gesztussal, mely mégis — mérsékletes.
Nem sajnálom — ahogy ki szoktam állni,
újra kiállnék, kicsi és óriás,
merném dühös lendülettel vigyázni
legsivárabb napom is... Nem vitás.
Hullnék minden eltékozolt napomra
siránkozón, szertartás szerint még,
mint hullt egykor ama Patrokloszra —
Achillész, Péleusz fia —
s rínék.
És ríttam... Magányos és ismeretlen.
És újra. És újra Burgasz ragyog,
hol a szörnyű rémülettől remegtem,
és kiáltottam — én élő vagyok.
Élő vagyok — a restiben kilenckor.
A lumineszkáló tábla alatt...

Ahol fölébredt hattyú a mozdony...
Én elfogadom lelkesítő, nagy
kockázatát annak, hogy élve éljek,
ne legyek halott Hriszto Fotev soha:
született Isztambulban. Harmincéves.
De bolgár. És Burgasznak
lakosa.
... Színház Burgasznál nincs kegyetlenebb még.
Egyedül étek — mikéntha póluson.
Csupaszabb vagyok az északi szélnél...
Ne hagyj el engem, én kis kórusom.
Kórus:
Hogy sietsz te. Lehetetlen, hogy itt élj
gőgös-névtelen, ki mégis ragyog?
Döntöttél, hogy emlékezel? Hogy ítélj?
— Hinni akarom, hogy élő vagyok.

^
Ifjúságom delén ragyogtam akkor.
Vad voltam — aránytalan, gyönyörű.
Könyörtelenül szerettelek — dacból —
s ezer csoda, hogy nem föd még a fű!
I f j ú voltam — szép és valószínűtlen!
Sötét hangodra hollóhodtam én.
Bűnös vagyok — bús emlékedhez hűtlen —
fohászkodom most könyörületért.
Fényes káosszal álmodom, mint akkor...
Nem sejtettem, de fény voltam, derű!
Könyörtelenül szerettelek — dacból!
És sajnálom, hogy nem föd még a fű!
UTASSY JÓZSEF fordítása

A gyakorlati cselekvés esszéi
Csoóri Sándor: Nappali hold
Aláíráspárti vagyok. Ha az ügy és az alkalom hitelesíti, annak is súlya, jelentősége van,
ha valaki a névjegyét adja oda. Ennek ellenére kevés alkalmam nyílt arra, hogy gyakoroljam
a véleménymondásnak ezt a formáját. Egyrészt vidéki voltom elzárt a jelesebb fővárosi kampányoktól. Másrészt kényességem, finnyásságom visszatartott, hogy nevemet adjam különféle, homályos célú ügyekhez: azt tapasztaltam, hogy a dokumentumokat is, az aláírásokat
is sokféleképpen lehet fölhasználni, s akaratlanul olyan későbbi aláírókkal is osztoznom
kellene, akikkel talán nem szívesen árulnék egy gyékényen. Így aztán minden elvi egyetértésem ellenére kevés tiltakozásra került rá a nevem. Egyre azonban jól emlékezem. 1980
februárjában a kecskeméti Forrás az ötvenéves Csoóri Sándort a lap élén Egy nomád értelmiségi című esszéjének közlésével kívánta köszönteni. A cenzúra azonban a már kiszedett,
betördelt írását kivétette a folyóiratból. Öt évig magam is irodalmi folyóirat szerkesztője
voltam. Tudom, mit jelent az ilyen önkényes közbeavatkozás. A szerkesztőség eljuttatta
hozzám az esszé tördelt levonatát (ma is őrzöm), s eljutott hozzám egy felhívás is. A közbeavatkozást olyan önkényes, jogsértő, irodalomellenes eljárásnak ítéltem, hogy szívesen adtam
nevemet a tiltakozáshoz. (Csoóri '78-ban írt esszéje aztán '87-ben, Készülődés a számadásra
című tanulmánykötetében jelent meg először.)
Ú j tanulmánykötete zömmel a Készülődés a számadásra című könyve, azaz 1987 óta
írt esszéit tartalmazza, olyan írásokat, amelyek már megszületésük idején napvilágot láthattak itthon vagy külföldön. (Külhonban, mivel az írások egy része külhoni fölkérésre
született; itthon, mivel 1988 óta Csoóri Sándornak végre saját folyóirata van, a Hitel.)
Az előszó rokonszenvet ébreszt és meggyőző: Csoóri alighanem itt határolja el magát először nyilvánosan azoktól a háború utáni esztendőktől (és korai, „romantikus" írásaitól),
amelyek megtévesztették a tapasztalatlan fiatalembert: „1952 őszén zuhantam le abból az
ábrándos magasságból, ahová az ismeretlen szocializmus eszméi emeltek." Márai Sándor
Halotti beszédével és Illyés Egy mondat...-ával kapcsolatban egy másik írásában is visszatér
a magyar irodalomnak a „Hűség és hála" énekeit fogalmazó korszakára: „ M a is elámulok
magamon, hogy micsoda farkasvakság és lecsökkentett szellemi élet kellett ahhoz, hogy
mindebből a maga idejében semmit se vegyek észre!" Csoóri Sándor későbbi és mai véleményének hitelességét, érvényességét számomra — többek között — ez az önkritikus mérlegelés és szembenézés adja meg.
A gondosan megkomponált, szervesen fölépített, nagyjában az időrendet követő kötet
zömmel alkalmi (alkalomra született), elegyes írások gyűjteménye: könyvelőszók, kiállításmegnyitók, halotti búcsúztatók, interjúk, naplóföljegyzések. Az interjúk talán a legkevésbé
vonzóak: a többi írással egybevetve nem sok új gondolatot tartalmaznak. A Csoóri kezéhez
leginkább illő prózaműfaj'a napló és az egyetlen gondolatot (témát) körbejáró esszé, bár az
alkalmi Írásokban is mindig találunk egy-egy új, fontos, eredeti (vagy éppenséggel rögeszme78

szerűen visszatérő) gondolatot. Módszere, célja könnyen megismerhető, követhető. Látszatra véletlenszerűen, önkényesen kezdi a szál gombolyítását, több oldalról, lóugrásban
közelíti témáját; valójában minden lépésében logikai rend, tervszerűség, célszerűség munkál.
Önjellemzése pontos: „minden írásomat homályos, belső ösztönzésre kezdem, szívdobogtató súgásra, de a folytatásban már aggályos és nehézkes vagyok. Úgy kezdek neki egy
nagyobb terjedelmű esszének, mint a hegymászásnak, gondos előkészületek után." Belső
késztetés, személyes érintettség nélkül nem vesz tollat a kezébe, ez a személyesség minden
írásában jelen van: „én az írást erkölcsi cselekedetnek tartom" — mondja. Ennek a módszernek valósággal iskolapéldája, elemezhető, rajzban rögzíthető darabja a Sütő Andrásról
szóló portré (Az elveszített szem fényei). Hangja mindig higgadt, méltóságteljes, önérzetes.
Inkább óvatosan, körültekintően, mint elhamarkodottan, indulatosan fogalmaz. A „rémképnek is visszataszító" Vörösmarty-soron meditál: A sírt, hol nemzet süllyed el, népek
veszik körül? Bizony az autonómiájától, intézményeitől s az anyanemzet nyílt rokonszenvétől
„elszakadt" (mit elszakadt! — elszakított, megfosztott!) kisebbségekről nyugodtan írhatná,
hogy erre a sorsra jutottak, s mivel a magyarság a nyílt védekezést elmulasztotta, nyugodtan
írhatná, hogy a mulasztás a tartását s a maradék jellemét is kikezdte, de ő így fogalmaz:
„erre a sorsra juthatnak", és „ha elmulasztja... könnyen kikezdheti". A metaforikus fogalmazás emlékeztet leginkább Németh László esszéire, de ebben is mértéktartó. A „metaforákkal labdázgató prózastílust" azért kedveli, mert egyrészt a többértelműség lehetősége
rejlik benne, másrészt nyelvünk szellemiségéből és alkatából következik. Ez utóbbit mindjárt egy találó, eredeti metaforával (argumentum ad hominem) világítja meg: a magyar
nyelvben „a nyelv hagyományosabb tulajdonságai »természetesebbek« maradtak. Mintha
a szavak, az igék egy fokkal nedvesebbek volnának, mint az elvonatkoztatások szárítóján
átzötyögtetett nyelvek szavai." S tegyük hozzá: részben ez a nyelv, ez a képes beszéd tartósítja ezeket az írásokat, garantálja érvényességüket, jövőjüket, holnapi olvashatóságukat,
irodalmi értéküket. Gondolatait mindig tömören, célratörően fogalmazza meg. írásai
tele vannak kulcsmondatokkal, hosszas tűnődések végeredményét summázó „tételekkel",
paradoxonokkal. Például: „Ha igazságtalanul bántják az embert, általában közelebb szokott férkőzni az igazsághoz." Vagy: „A cselekvő ember ugyanis — épp mert szabad — elsősorban önmagával elégedetlen." A felszínes kritika leghamarabb a gondolati ismétléseket
veszi észre a tanulmányokban, s többnyire ezen lovagol. Csoóri maga is tudatában van annak,
hogy folyton visszatér „régi, százszor körberágott csontjaihoz". A szemrehányás minden
mozzanata igaz: „valóban visszatérek". Ugyanakkor az is nyilvánvaló, hogy egyfelől a
különböző időben és különböző céllal keletkezett írásokban ezek az ismétlések és átfedések
természetesek, elkerülhetetlenek, utólag sem kiküszöbölhetők. Másfelől a körülmények, a
nehezen változó állapotok is a legfontosabbnak vélt eszmék sulykolására késztetik az írót,
a továbbélő múlt „örökös hátrafordulásokra kényszerít bennünket".
A „szabadság, szerelem" gondolatpár mintájára elmondhatjuk: az esszéíró Csoórit
leginkább a politika és az irodalom gondolatköre foglalkoztatja. Ú j kötetében inkább a politika, mint az irodalom. Maga is tudatában van ennek. „Különösen az utolsó másfél évben
— írja 1990-ben — egyebet sem őröl az agyam, mint történelmet, hatalmi harcot, közéleti
cselekvést, közgazdaságtant, jogi reményeket. Egyszóval: politikát." írásai a „gyakorlati
cselekvés" esszéi, „megrendelt írások", melyekkel használni akar, közvetlenül és alakító
módon. Ez az érdeklődés persze nem újkeletű nála, a politika indulása első pillanatától
fontos volt a számára. Ugyanakkor állandó harcban is állt ezzel a hajlamával. „A politika
tehát úgy érdekel, mint valami örökös ellenfél" — mondja. Olyan vonzerő, amely elvonja a
verstől, a szépirodalomtól, a művészettől. Ehhez azt tehetjük hozzá, hogy manapság talán
egy fokkal jobban tusakodik ellene, mint korábban. A politikát hol az „időszerűség démonának" nevezi, hol „hálónak", „zsivajos életnek" mondja, hol kerítőnőhöz hasonlítja:
élete „az irodalom árbockosarából kizuhant élet, melyet jó két esztendeje a kerítőnői ké79

pességekkel megáldott politika ejtett hatalmába". Persze Csoóri hiába panaszkodik, hiába
mondja, hogy „kényszerűségből politizál", hiába érzi tehernek a közügyekkel való törődést,
hiába mondja, hogy a meg nem írt művekért nem tud fölmentést adni önmagának, mégis
vállalja az állandó közszolgálatot, a hasznos munkát, a politikai kézitusát.
És nemcsak korábban is végezte, s nemcsak ma is szívesen teszi, hanem jól is csinálja.
De ha közelebbről megnézzük, talán nem is politika már az, amit ő művel. A lelki függetlenséget fontosabbnak mondja a politikai függetlenségnél. A „feszültségteremtő vitákkal is"
egyetemes és távlati célokat akar szolgálni: a magyarság megerősödését. Számára a politika nem pártharc. A pártok közötti harc, az olyan politika, amely napi érdekeket, hatalmi
torzsalkodást, kiszorítósdit szolgál, taszítja. Számára a politika személyes ügy — ha nem
volna félreérthető, azt mondanám: költészet —; de nem a költészetet helyettesítő pótszer,
hanem a közszolgálatot a líra rangjára emelő megszólalás. Megnyilatkozása mindig ott a
leghitelesebb, a legvonzóbb, ahol a politika személyes ügyként foglalkoztatja, ő a „szellemi
politizálást" vállalja, s nem a közvetlen cselekvés, a közvetlen politizálás életformáját.
Politizál, de nem politikus. Érdeklik a köz dolgai, de nem a zsurnalizmus, az újságírói fordulatok, a sajtóhiénák szintjén. A kérdést, amibe beleütközik, nem a napi gyakorlati megoldás, hanem az elv irányában vizsgálja, s legszívesebben a kultúrák, az irodalom és a művészet sorsáról elmélkedik. A lengyel „világtanú", Ryszard Kapuscinski példája is azért
vonzza, mert a politikáról „mindig a kultúra és a történelem távlatos nyelvén beszél".
Nemcsak az esszéírói módszer tekintetében, hanem a feladat és a tartalom remek egységének tanulmányozására is az egyik legkitűnőbb példa a kötetben a Sütő Andrásról szóló
írás. Csoóri Sándor talán valóban tehernek érzi ezt az állandó szolgálatot; mi sóhajtva
fűzzük hozzá: bárcsak így, ilyen színvonalon, ilyen elmélyültséggel politizálnának „hivatásos" politikusaink.
A kötet első felét három ciklusban az 1982 és 1988 között keletkezett írások töltik
meg, második felében — ugyancsak három ciklusban — a rendszerváltozás utáni időben,
az 1989—1990—1991-ben keletkezett írásokat találjuk. Az első korszak esszéi pontos és
hiteles diagnózist adnak a Kádár-rendszer működéséről, a puha diktatúra, az „elfuserált
szocializmus" természetrajzáról, például a külső és a belső cenzúráról. A leleplezés mellett
Csoóri látja a rendszer romlását, halálraítéltségét is. Megcsodálhatjuk az író alapos tájékozottságát a huszadik századi európai történelemben (például Trianon kérdésében), és
nagy lélektani érzékenységét (például az auschwitzi haláltáborról és a sztálini lágerekről,
vagy a negyvenöt utáni, „országcsonkítási komplexusokkal megterhelt" magyarságról).
Ezekben az esszékben két központi gondolat tér vissza minduntalan. Az egyik: a nemzeti
tudat kopása. A másik: a nemzetiségi kérdés. Csoóri — Illyéssel együtt — túlemelkedve
népiségen és urbanitáson, a magyarság belső megújulását, a nemzeti tudat építését akarja.
A magyarság sorsáról szólva okkal borúlátó („A fölsorolható gondok élén én a magyarság
önvesztésének századok óta tartó makacs folyamatát látom" — írja kiemelten, önálló bekezdésben) ; jogosan tölti el rémület az erkölcsi züllés láttán („baj van az egész magyarság
lelki-szellemi életével. Hiányzik belőle a tartás, hiányzik a nemzettudat, a veszélytudat, a
jövőtudat, csupán a jobbléthez igazodó ösztöne élénk.") Mélyen igaz: a Trianonban „körülcsipkézett" országban a magyarságnak tudati és morális megújulásra van szüksége: „nincs
reform a lelkek megújulása és az erkölcs megújulása nélkül". A másik gondolat: az országhatárokon túl élő magyar kisebbség helyzete. Fájdalmas és szorongató ezeket a „régi"
írásokat, például a Duray-könyv előszavát újraolvasni. Emlékezünk az írót ért támadásra
és a támadóra is. Kit igazolt az írás? Hol van ma a megtámadott, és hol a támadó? Csoóri
tudja: az egész magyarság sorsa szempontjából létkérdés a határokon kívül élő kisebbségeink
jövője; létkérdés: hogyan lehet magyarnak megmaradni idegen államban? Tapasztalatai
főként erdélyi és felvidéki példákat löktek a szeme elé, holott legalább ennyire fontos
volna, s talán még több tanulsággal jáma a kárpátaljai, a jugoszláviai, a burgenlandi ma80

gyarság helyzetének alapos ismerete és ismertetése. Hogyan lehetséges, hogy a magyar etnikum erodálódása a legnagyobb mértékű a polgári demokratikus Ausztriában? Miféle hamis
révületben ismételgették némelyek évtizedekig az ideálisnak mondott, a lenini alapelveken
nyugvó titói nemzetiségi politika „eredményeit"? Jugoszláviában tíz év alatt, 1970 és 1980
között több mint tíz százalékkal — ezen belül Horvátországban harminc százalékkal — fogyott a magukat magyarnak vallók száma. S hogy a kisebbségek megvédésének lehetnek a
panaszkodáson, a sóhajtozáson kívül másféle lehetőségei is? Hogy ma is vannak, akik azt
mondják, amit éveken át hallottunk: ne bolygassuk ezt a kérdést, mert a magyaroknak az
utódállamokban csak rosszabb lesz? Hogy a legújabb kori európai történelem a nemzetiségek megvédésére a puszta beletörődéstől eltérő, másfajta példákat is kínál? Bizony fájdalmas, messzire vezető kérdések ezek, s végiggondolásuk elől ma már nem térhetünk ki.
A jugoszláviai öldöklések ismeretében Trianon csődje ma mindennél nyilvánvalóbb, s ez
akkor is igaz, ha a nyugati hatalmak ezt a csődöt nem akarják bevallani és tudomásul
venni. Csoórít a tanulmányokban érintett kérdésekért annak idején nacionalizmussal, magyarkodással vádolták. Ezek a vádak mára elenyésztek. Mint ahogy azok véleménye sem
igazolódott, akik azt mondták, hogy a nemzeti gondolat vállalása nem az irodalom feladata, lejárt, idejétmúlt, anakronisztikus cél. Éppen Csoóri írásai bizonyítják az ellenkezőjét.
A rendszerváltozás utáni időben keletkezett esszéi ú j kérdéseket tárgyalnak, és ú j vádakat, ú j támadásokat érleltek meg. Az esszéíró számára ez az ingoványosabb talaj. Összeomlott nálunk az állampárt és a pártállam, egész Kelet-Európában recsegnek-ropognak a
létező szocializmus eresztékei, részeire szakad a szovjet állam. „Könnyű" volt igazának
tudatában támadni a proletárdiktatúra gyakorlatát, intézményeit, a szovjet haláltáborokat
az ellenzék hadállásaiból, segíteni a bomlás folyamatát, ha csak kézifegyverekkel is, ha csak
futóárokból is. De mára megváltozott a szituáció. Most jön a nehezebbje. Mit mond a politizáló író, ha győz a rendszerváltozás, ha a hatalom birtokosa lesz, ha a szabad parlamenti
választásokon győzelmet aratott párt van mögötte? A Mécs Imrének írt válaszlevélben nyíltan föltárja gondolatait. Egyfelől önmaga is érzékeli a fordulatot, a változást, egy korszak
lezárulását, s tudja, hogy a hatalmon belül nehezebb beszélni, megszólalni. Másfelől ma
sem vállalja a közvetlen politizálást, ha lehet, a korábbinál is higgadtabban és mértéktartóbban nyúl közéleti kérdésekhez, viszont ma is vállalja az ellenzék „ősjogát", sejtjeiben
ma is ott él a tapasztalat, „hogy minden jó író ellenzéki", „az írónak... továbbra is ellenzékiként kell viselkednie, de már nem hatalompolitikai értelemben". Ebben a helyzetben a
korábbi korszak központi problémái mellett (és részben helyett) a kultúra általános és egyetemes kérdései kerülnek előtérbe. Kultúrafogalma roppant egyszerű és rokonszenves:
„Hisz mi más a kultúra, mint a végzet, mint a balsors ellenfele? Mi más, mint a mindenkori
édenekből kiűzött ember tapasztalata, óhaja, igénye és dacos eredetisége? Az a bizonyos
többletképességünk, amellyel saját magunkból teremthetjük meg azt a másvalakit, aki
különb nálunk." Okkal félti jövőjét, megmaradását, tisztaságát.
Talán az egész kötet egyik legjelentősebb, legeredetibb írása a címadó Nappali hold.
Az esszé 1990. július 1-től 31-ig Esztergomban, a világnak hátat fordítva írt, de a nagyvilág
kérdéseire mégis roppant érzékenyen reagáló napló. Szerkezeti töredezettsége ellenére gondolatilag egységes, szervesen fölépített, kibontott írás. Nagyszerű gondolati teljesítmény.
Többnyire a közvetlen környezetből, a szemléleti valóságból indul ki, hogy egy-egy fontos
elméleti kérdésig és a leszűrt következtetésig eljusson. Hol a politika természetével foglalkozik, hol a zsidóság és az asszimiláció kérdését érinti, hol a világkor pontos érzékelését és
leírását adja, hol önéletrajzi töredékek jutnak eszébe. A naplóban okos gondolatokat
találunk a politikai mozgalmak párttá szerveződéséről, a mai festészeti törekvésekről, az
ihletettség helyetti ötletességről, hajdani pápai tanáráról, az elfeledett kitűnő festőről, A.
Tóth Sándorról, a posztmodern versekről, Keményít Béla pokoljárásáról, Orbán Ottó köl-81

tészetéről és sok más fontos vagy kevésbé fontos írói és emberi gondról. A nyári hónap
tűnődéseit így summázza: „A választások után az íróknak is választaniuk kell: vagy gyakorló
politikusok, azaz képviselők lesznek, vagy a szellemi élet munkásai." Utolsó játszmáit is
elveszítheti, ha valaki egyszerre akar irni és politizálni. Ő választott és döntött: a szellemi
élet munkása akar lenni, írónak akar megmaradni. Nem az irodalmat akarja „átpolitizálni",
hanem „esztétizálni kell a politikát, amennyire lehet". Nem mond le ellenzéki szerepéről,
de abban az értelemben ellenzéki, hogy „az igazi költészet, az igazi irodalom mindig szembeszegülés az igaztalan élettel, s ugyanakkor a legforróbb vágyakozás is az igazságra."
E korszak írásai mellé is kell két hiányjelet tennünk. Csoóri kifejezi a rendszerváltozással járó aggodalmait, beszél a jelen feladatairól, látja a veszélyt, hogy vannak demokraták,
akik nem tudtak igazi hazafiakká válni, védi a nemzet gondolatát, a nemzeti érzést, a hazafisághoz való jogot, hangoztatja, hogy a jelen alapvető kérdése: „igazi nemzetté tudunk-e
válni?" Ugyanakkor mindez eléggé általánosságban fogalmazódik meg, s homályban marad
a legfontosabb kérdés: mit kezdünk a szabadságunkkal? Nincs elég fölkészült, fiatal értelmiségünk, amely a nemzet öntudatosodását, a nemzet lelki egységét akarná és vállalná.
A „nép" nem tud, nem akar élni a szabadsággal, a vezetők nem igénylik a magát szabadnak
tudó értelmiségiek segítségét. Számos pozícióban a pártállam dédelgetettjei, haszonélvezői
élnek tovább alkalmazkodva, de meg nem változva. Becsüljük-e Mohács óta ismét visszanyert szabadságunkat? Hogyan gazdálkodik mai lehetőségeivel a nemzet? Ismerjük-e a
tovább élő, hamis illúziókat: „jobb volt régen"? Értjük-e a független ország kockázatát
(most mindenért magunk vagyunk felelősek), vagy ma is csak a viszonylagos jólét megteremtése érdekli az embereket? Mit jelent megszállók nélkül élni? A nemzeti öntudat megteremtése, a nemzet szolgálata-e a cél, vagy a győzelem a pártküzdelmekben, a hatalom megszerzése és birtoklása?
A másik hiányjel ugyanilyen fájdalmas: minden gondunkkal, egész jövőnkkel magunkra
vagyunk utalva. Ahogy a Nyugat nem ismeri el felelősségét a trianoni békediktátum abszurditásáért és következményeiért, azonképpen ma is magunkra hagy jelenlegi politikai
és gazdasági gondjainkkal. Pedig lehetnek Csoórinak nyugat-európai és amerikai tapasztalatai. Látta a demokrácia, a sajtószabadság, a jóléti társadalom kockázatát. De kár tapintatoskodni. Sokkal súlyosabb dolgokról is szó van. Nyugat felelőssége nagyobb ennél.
Egyetlen példa: ha a Nyugat nem ajnározta volna körül hősként Ceau§escut, mert kimaradt
Csehszlovákia megszállásából, és nem szakított Izraellel, aligha merészkedett volna olyan
messzire a nemzetiségek megnyomorításában. S ez — mutatis mutandis — a magyarság
sorsproblémáira ma is érvényes. Európától, Nyugattól elszakíthatatlanok vagyunk, de ez
többnyire egyoldalú szerelem: Európa feje soha nem fájt értünk, ma sem azonosul létproblémáinkkal, s ez jelenlegi helyzetünk és jövőnk fontos meghatározója.
Még két megjegyzés.
Az egyik. Immár több év távlatából elmondhatjuk, hogy az idő többnyire Csoóri
gondolatait igazolta. Bár pályatársai között is egyre gyarapszik azoknak az íróknak a száma,
akik hiába jártak Erdélyben, hiába találkoztak a jugoszláviai magyarság sorsproblémáival,
műveikben ezeknek az élményeknek semmi nyoma. Elteszik a díjakat, a közéletből való
kivonulásról tesznek hangzatos nyilatkozatot (s természetesen ezzel egy időben változatlanul
jelen vannak a pénzosztó kuratóriumokban és két-három folyóirat szerkesztőségében).
Ma is vannak, akik a magyar és a kisebbségi szótól kiütést kapnak, s ha valaki tizenöt
millió magyarról beszél, a rendszerváltozás után is — akárcsak Illyés esetében — nacionalizmust emlegetnek. S teszik ezt gyakran ugyanazok, akik a hivatalos állam képviseletében
huszonöt éven át ítélkeztek, s teszik most a politikai ellenzék oldalán.
A másik. Csoóri Sándor ma is sokkal közelebb van képzelt, rangos ellenfeleihez, mint
sokan szeretnék vagy gondolnák. A Nappali holddal egy időben forgattam és olvastam el
Konrád György Az újjászületés melankóliája című tanulmánykötetét. Konrád esszéi nagy82

jából a Csoóri-esszékkel azonos időben keletkeztek. írásaiban Csoóri többször név szerint
is hivatkozik Konrád Györgyre és kapcsolatukra. De nem csupán ezek az utalások, nem
csupán a két kötet műfaji rokonsága, az írások időbeli azonossága köti össze a két könyv
tanulmányait, hanem a gondolati érintkezés több szála is. Egyetlen kérdést említek példaként: Csoóri Konráddal teljesen azonosan ítéli meg a városi élet fontosságát. Konrád a
„lakható városról", a szabad polgárok társulásának nagyszerűségéről meditál, Csoóri
pedig azt mondja a városról, hogy az „az emberi képzelet és vállalkozás nagyarányú színhelye".
Amíg a közhiedelemben a kortársi szellemi élet két szélső pólusára helyezett két jelentős
gondolkodó eszmerendszerében ilyen érintkezési pontokat találunk, talán reménykedhetünk
a szabad véleménynyilvánítás, a párbeszéd, az egymásra figyelés, a termékeny gondolatcsere lehetőségében és szépségében. (Püski, 1991.)
TÜSKÉS TIBOR

Márai Sándor: Föld, föld!...
Márai Sándor életútját már ismerjük: 1900-ban született Kassán, 1918 után több utazást tett Nyugat-Európában, 1928-ban tért vissza Magyarországra, s lett részese a hazai
szellemi életnek. A harmincas évek egyik legsikeresebb írója; Budapest ostromakor Leányfalun húzta meg magát, 1945 után újra írni kezd, ám 1948-ban az emigrálásra kényszerült. Ezt követően már nem is tért vissza Magyarországra — noha mindvégig magyar
írónak tudta magát. 1989 februárjában az elmagányosodástól szenvedve öngyilkos lett.
Művei emigrációja idején nem jelentek meg Magyarországon — életműsorozatát tavaly
kezdte kiadni az Akadémiai és a Helikon Könyvkiadó. Az életrajz után így az életművét is
megismerhetjük, odahelyezhetjük, ahová való: a század legnagyobb magyar írói: Krúdy,
Móricz, Babits, Kosztolányi, Németh László és Illyés Gyula életműve mellé. Munkásságáról
hosszú évtizedekig nem írtak Magyarországon, most gyors egymásutánban jelennek meg
róla könyvek, cikkek, tanulmányok — mintha csak a kényszerű hallgatást igyekeznének
pótolni az irodalomtörténészek. Ennél is fontosabb azonban, hogy az új sorozat révén művei is hozzáférhetővé válnak a hazai' olvasók számára. Az életműsorozatban legfontosabb
munkái közül már megjelent Naplóinak három kötete, s a munkásságát talán leginkább
reprezentáló műve: az Egy polgár vallomásai. A tavalyi könyvhéten melléjük került a
Föld, föld!... című emlékezés kötete is.
Formailag ez a mű a 43—44—45-ös Napló párja. A Napló apró, pontos és fegyelmezett
feljegyzések füzére, ez a visszaemlékezés 1972-ben íródott, és az 1944—48 közötti időszak
történéseit mutatja be: a leányfalusi visszahúzódást, az orosz csapatok bevonulását és tevékenységét, a szerző Budapestre való visszatérését, első külföldi útját, aztán az emigrációra való
készülődését. Nem jelen idejű tehát ez az írás — ennyiben különbözik a Naplótól. S különbözik abban is, hogy annak fegyelmezettségével szemben a szabad áramlás jellemzi. A kronologikus rendben történő emlékezés ugyan megteremti a mű szerkezetét, mégis azt mondhatjuk: emlékek, eszmefuttatások szabad leírása jellemzi ezt a munkát, az egyes részletek
önálló életre kelnek, s időnként szinte elburjánzanak. A naplóírás fegyelme teljesen eltűnt,
a részletek uralják a könyvet. Érdekes módon ez nem válik kárára a műnek: vélhetően
azért, mert irodalmunk egyik legnagyobb gondolkodója és stilisztája áll mögötte. Az emlékezés — szemben a Napló írójával — többlettudással is megajándékozza: látja, ismeri a
történelmivé váló események végkifejletét, kifutását: a távlat érvényesíti szavait. Ennek kap83

csón mindenképpen meg kell jegyezni: Naplójának egyetlen sora sem vesztette el hitelét,
inkább arról van szó, hogy a Föld, föld!... szerzője a történések és a megírás időpontja közötti időszak eseményeit is felhasználta véleménye kialakításához.
A Föld, föld!... című emlékezésfüzér első nagy tömbje az 1944-ben Magyarországra
érkező szovjet csapatok tevékenységének megítélésével, mentalitásának elemzésével foglalkozik. Jellemző történet: az egyik orosz katona burzsujnak tartja Márait, mert a „lelkében
őriz valamit". „A szovjet rendszer — hamarosan megtudtam — éppen ezt akarta elvenni
tőlem, amit a »lelkemben őriztem«" — teszi hozzá a szerző. „A német hadsereg szervezeti
és technikai erő volt; ez a keleti hadsereg inkább úgy hatott, mintha valamilyen biológiai
erő... öntött volna hadi alakzatot". Ez az erő mechanizálta magát, s a világ egyik leghatalmasabb erejévé vált. „Hitlernek nagy tévedése volt, amikor... lebecsülték az orosz, a szovjet
hatalmat" — mondja. S ismét csak hozzátesz ehhez egy megjegyzést: „De lehet, hogy
éppen ilyen tévedés a jövőben, amikor — valószínűleg megint hamis értesülések alapján —
túlbecsülik a szovjet hatalmat." Aligha tévedés azt állítani, hogy e megjegyzés mögött már
az 1945 utáni tapasztalatok húzódnak meg, valóságtartalmát pedig éppen az utóbbi évek
szovjetunióbeli történései igazolják.
A kötet második része a szerző Budapestre való visszatérésének körülményeit és a háború utáni Budapest életét mutatja be. Közben megidézi ennek az időszaknak a légkörét
is, a tagadhatatlan és mindenféle manipulációs szándékoktól mentes „megújhodásélményt".
Márai persze nem tud — és nem is akar — kilépni az irodalomból; a saját és Kosztolányi
Dezső elpusztult háza kapcsán hosszú, áradó kitérőt tesz: a magyar irodalomról és Kosztolányiról ír hosszan és szárnyalva. „A költők voltak azok, akik a legelőből később hazát
csináltak. Mindig a költők csinálnak hazát a legelőből" — mondja. Másutt pedig a harmincas évek nagy írónemzedékéről szólva megjegyzi: „Nemcsak írtak, gyönyörűségből,
hanem olvastak is szuszogva. Minden korban, minden megközelíthető nyelven olvastak.
Fordítottak németből perzsa kádenciákat, angolból kínai lírát... Mindent »műveltek«,
mert fel kellett tölteni a magyar nyelvet a szükségesen túl a felesleges szavakkal. Tudták,
hogy a feleslegessel kezdődik az Irodalom. És az Irodalommal kezdődik a nemzet". A „kitérő" a magyar irodalom legszebb oldalaihoz tartozik, helye van minden, irodalmunk karakterével foglalkozó antológiában.
Ám hiába a megújhodás, a társadalommal való együttlélegzés, a magyar politika balrasodródása idején Márait is támadások érik: Lukács György éles kritikával illeti újonnan
megjelent regényét, később egyik munkája zúzdába kerül. Az író ismét érzi a légkör változását: felkészül az emigrálásra. Búcsúképpen körbejárja Budapestet. ,,Mehettem egyenesen
előre, ki a Ligetbe. Vagy irányt válthattam, és elindulhattam az Oktogonon át a Duna-part
felé, hogy onnan, az egyik új hídon át, Budára menjek. Mindennek nem volt akadálya.
Csak éppen nem volt értelme, mert nem tudtam többé, merre menjek, hiszen minden útirány
ugyanoda vezetett: egy térfogatba, ahol nincs szabadság. Ahol minden utcasarkon ugyanaz
a buktató uralkodott: az erőszak és a csalás."
Talán a fenti rövid idézet is jelzi az író ítéletének és stílusának pontosságát. Éppen
látásmódja, említett kitérőinek, megjegyzéseinek gondolatgazdagsága emeli Márai Sándor
emlékezés kötetét irodalmunk egyik kiemelkedő munkájává. Sokaknak kellene megismerniük... (Akadémiai—Helikon, 1991.)
FŰZI LÁSZLÓ

84

Márai Sándor: Béke Ithakában
„Három életforma van: az ulyssesi,
a jézusi és a fausti. A többi adóalany."
(Márai Sándor)

A Naplóból (1945—1957) vett bejegyzés különösen azért érdekes — jellemzően márais
tömörsége és eleganciája mellett —, mert mintegy utólag beteljesítve, ő is megírja a maga
Ulysses- és Jézus-regényét. A Faust-téma érintetlenül hagyásában leginkább azt kell látnunk, benne olyan archetípus testesül meg, mely a 20. században már nem kelthető életre.
A Béke Ithakában 1952-ből való, a Harminc ezüstpénz 1983-ból, az idézett Napló-részlet
pedig 1949-ből.
Márainak az Ulysses regény megírásakor nemcsak azzal a nehézséggel kell számolnia,
melyet Joyce műve jelentett, hanem az akkor már négy éve emigrációban élő írónak függetleníteni kellett a maga hontalanságát hősétől. Márai ügyesen „vitorlázott" a Skyllák és a
Charybdisek között, elkerülve a regény témája hordozta veszélyeket. Alapötletét így fogalmazza meg a regény Utóénekében: „Az emberiség öntudata soha nem fogadta el az
Odysseia idillikus befejezését. A XXIV. ének, a békekötés nagy himnusza nem fejezhette
be ezt a szenvedélyes mesét. Az olvasó — minden korban — érezte, hogy Ulysses nem találhatott végleges otthont a hazatérés ¡dilijében. A Költő — vagy a költők — szándéka érzékelhető: Ulyssesnek még új utakat jósol."
Márai ezáltal nem kizárólag a századunkban oly kedves mitológiák újraelmesélésének
nagy vonalához kapcsolódik, többet tesz ennél, újraértelmezi, szabadon „átírja" a hagyományt. Ettől és az előadásmódtól lesz ízig-vérig modern regény a Béke Ithakában. Hárman beszélik el Ulysses történetét — felesége, Pénelopé, közös fiuk, Télemakhosz, és Kirkétől származó fia, Télegonos. A „történet" azonos, mégis ahány elbeszélő, annyi nézőpont,
s végső soron: annyi történet. Egymás után olvasva e visszaemlékezéseket, az elbeszélők
hitelessége (ha van ilyen) ütközik egymással. Márai azonban az elbeszéléseket önmagukban is bizonytalanná, kétessé, kikezdhetővé teszi. Ahogy a regényegészen belül is érvényesül a keretbe foglalás — szerkesztés —, úgy ez a családtagok szólamaiban is megtalálható.
Az emlékezések keretét abban a sajátosságban lehet megfogalmazni, ami az emlékezés
mint tevékenység teljességet és el nem ért teljességet felismerő kettőse között feszül. A beszámolók (visszaemlékezések) kezdetén nem merül fel a tudósítóban az a kétely, hogy
mindaz, amit elbeszél, nem az igazság (maga a történet), hanem annak csupán egy része.
Szegedy-Maszák Mihály Márairól írt monográfiájában a regényről szólva kiemeli az emlékezéseket lezáró — „azt hiszem, ilyen volt, vagy ilyesféle" — fordulatot, s bennük a „refrénszerű ismétlésre" hívja fel a figyelmet. Ez a zárás tehát annak az emlékezői folyamatnak is
a végpontja, melyben az elbeszélő eljut saját inkompetenciájának felismeréséig.
Ez a sokszorosan elbizonytalanított történetmondás az egymásnak ellentmondó elbeszélők sajátossága mellett kevésbé látványos vonása a műnek. Nem kezelhetőek e visszaemlékezések egyneműen — tartalmi szempontból. Ulysses alakja, cselekedetei, emléke mindhárom elbeszélő számára más miatt fontos. Ebből következően más természetűek maguk a visszaemlékezések is. Pénelopé és Télemakhosz egyaránt legendaoszlatók kívánnak lenni. „Viselt dolgainkról, családunk történetéről sajnos túl sok szó esett már a világban. Utolsó időkben többször felkértek, mondjam el az igazat, és írjam meg emlékeim." — magyarázza a feleség a
maga indítékait. Télemakhosz az „elhatároztam, hogy a vádaskodások végére járok" szándékával teszi meg emlékezéseit. Télegonos szemszögéből Ulysses figurája egy lehetséges legenda (kialakuló legenda) alanya. Kirké, aki eltitkolja fia elől apja létezését (Télegonos története
éppen ezzel a titokkal terhes), maga oldja fel a homályt: „Menj a világba, fiú! Keresd meg
85

az apádat!" Jól szembesíthetően állnak előttünk a visszaemlékezések. Pénelopé nemcsak
abban különbözik a két fiútól, hogy számára valóságos figura Ulysses, s nem többnyire a
trójai háborúból érkező hírekből ismerős, hanem férje szándékolt leértékelésére is vállalkozik. Nem kerülhető meg egy ilyen regény kapcsán az a kérdés sem — mennyit és mennyire
képesek felfogni az elbeszélők a hős, Ulysses alakjából. Nem tükörképe inkább önmaguknak
mindaz, amit elmondanak, mint Ulyssesnek? Ki kerül közelebb, kinek sikerül többet megsejteni a titokból, egy emberből, egy személyiségből, a Fényhozóból?
Télemakhosz sejt meg ebből a varázsból a legtöbbet, ő fogalmazza meg: Ulysses ember
volt, akinek sorsa a legtöbb. Az emlékezészárások — erre már utaltunk — mégis bizonytalanok. Az idézet variációi csak a családi viszonynak megfelelően módosulnak. „Most
mindent elmondtam róla. Vagy legalábbis mindent, amit én tudok. Azt hiszem, ilyen volt,
vagy ilyesféle. De a valóságban nem tudhatom, milyen volt — mert én csak a fia voltam."
(Márai Sándor: Béke Ithakában. Regény három énekben; első kiadás: 1952, London; második kiadás: 1978, München, Griff; harmadik kiadás: Akadémiai—Helikon,
1991.)

Márai Sándor: Csutora
Keserűen fakad ki Naplójában Márai, amikor megküldik neki a Csutora cseh kiadásának egy példányát. A fordítás számára érthetetlen és ellenőrizhetetlen, de a címlapon meglát
egy szörnyeteget, ami a drótszőrű foxterrier és a klozetkefe közötti átmenetben ábrázolja
a „hőst", pedig derüljék ki: Csutora puli, legalábbis korcs puli, akinek külsejét és belsejét
igyekezett írója hűségesen rögzíteni. Mivé alakul mások képzeletében e négylábú, és micsoda
„félelmes félreértés van minden szóban, mellyel az ember az emberhez, fordul?" — boszszankodik.
A szerző óvja olvasóját bevezetője végén: „kutyatörténet következik". A kutyaregény
az író életében — ez Márai félelme — a papucshúzás és a vasárnap. Ám, ha nagyon odafigyel a világgal most ismerkedő pulira, aki nem tudja még, mi van az ajtó mögött, tapasztalás hiányában minden apróságot a legnagyobb figyelemmel kísér, akinek, ezért is, nincs
más álláspontja sem — akkor talán az emberről is többet tud meg.
A hiányérzet vetette jobb híján karácsonyra a kutyát. A finom irónia, mely lappang, az
ünneppel, a feleséggel, és talán a világgal szemben „snorrka"-ként (jelentéktelen ajándék,
csaknem sértő arra nézve, aki kapja) talál és fizet rá Csutorára az Állatkertben.
A címszereplő hősként lép elő a kutyatelep gondozójának ágya alól, fellépése már-már
színpadias. Az író kabátzsebében vándorol a szerkesztőségen — ahol jó sajtója van! — és
bolton át leendő otthona felé, s a karácsonyfa alatt ő lesz az ünnep dísze. Csutora mindenkorijelenléte azonban félig eltakar valami mást. Biztos ecsetvonásokkal pontos, nem nagyon
hízelgő képet kapunk Krisztináról, a budai városrészről. Nem az emberektől fordul el,
amikor a puliról ír. A tablón feltűnik csaknem minden családtag, szomszéd, ismerős.
„Az ember vagy ír, vagy kutyát nevel", a kettő nem egyeztethető össze, ha mégis, akkor
a fegyelmet megtartó, időre figyelő író egyre rosszabbat rögzít. És egyre behatóbban figyeli
a világgal ismerkedő, tájékozatlan kutya ballépéseit, ez az újfajta nézőpont izgalmas. Mi
van a tapasztaláson, a megszokotton, a bevált megfigyeléseken túl vagy innen? A „kisvilág",
amit megír, még korban is megegyezik Kosztolányi Édes Annájának színterével. Csutora és
a mi látóterünkben felbukkanó és eltűnő alakok azonosak. A szerző iróniája, mely a könyvet
jellemzi, feltűnt a csaknem szomszéd Kosztolányinak is, aki a történet négylábú és kétlábú
szereplőit egyaránt jól ismerte, és jóindulattal figyelmeztette írótársát, „mert a könyvnek
híre ment a környéken — nem olvasták, de hallottak róla —, és nem lehetetlen, hogy vala86

melyik „regényhős" egy napon lesben áll és hátba szúr egy hegyes reszelővel." Hozzáteszi,
jó lenne, ha egy időre vidékre utazna.
Nincs kis téma, nincs nagy téma, csak téma van. Éppen ezért, a kisvilág pontos megfigyelése éppoly érdemesnek tűnhet a megörökítésre, mint egy vulkán vagy Napóleon. A kutya szaglászik „buzgón ír leveleket egyes meghitt fatörzsek tövébe, s átnézi itt-ott egy utcasarkon a napi postát", mindent egyformán kitüntetett figyelemmel vizsgál. Bonyolult és
szövevényes kapcsolat fűzi az emberhez a kutyát, kényelmetlen pórázon, de megtakarítva
számára a mindennapi harcot. „Nemcsak az ember szerződött az Istennel, hanem a kutya
is az emberrel" — mondja Márai. De a történet bizonyítja azt is, ember és ember kudarcos
kapcsolatán kívül létezik másfajta kudarc is: ember és kutya között.
Csutorának barátai és ellenségei vannak a lakáson kívüli „nagyvilágban". Telkes úr és
Zsombolya úr, a két kibékíthetetlen ellenfél, a kutya barátai. Zsombolya úr, a házmester
pedig az az ember, akihez Kosztolányi Dezső egy időben gyakran beült. E furcsa beszélgetésnek lett az eredménye az Édes Anna.
Az ellenségek, csaknem egész Krisztina. A szomszéd utcában dühödten ugató véreb,
a környék rágalmazó és lesajnáló közvéleménye, a Márai-lakás melletti, folyosó végében
lakó „negyvennyolcasok". Az „igazi olvasókönyvbe illő anya—leány" páros, a két idős
hölgy, akik a legtöbbet szenvedtek a kutyától. „Törékenyek" és „nyúlszívűek", akikkel
szemben a fiatalság fölényét érzi Csutora. Akik minden elképzelhető rosszat terjesztenek
gazdáról, kutyáról egyaránt. Egyikőjüknek utánakap a puli, így az úr — a regény végig
távolságtartó harmadik személyben ad elő — kénytelen egy délután tiszteletét tenni a hölgyeknél. A kicsiny lakásban tökéletes tájékozatlanságban élnek egérfogók, befőttek és
almaszagú bútorok között, mintha eszméletüket még mindig a szabadságharc balsikere foglalkoztatná — s titokban tépést készítenének a kápolnai csata sebesültjeinek. A találkozó
sikertelen.
Akárcsak a kutyapszichológus kísérletei, kit a kutya kisebb lázadásai után fogad a
hölgy. Az analízisben felmerül sokféle lehetőség, az Oedipusz-komplexumtól a „szeretlek,
de megtörlek" szándékáig, mely kutya és gazda kölcsönös megtagadásáig visz, ez pedig
a végállomás. A történetet valóságos kis dráma zárja le, a postás, Teréz (a cseléd), a hölgy
és végül az úr megharapása. Az úr puszta kézzel védekezik. Vér fröcsköl, öklétől kutyafogak törnek. A harcban nincs győztes, nincs vesztes. Az összecsapás utáni mozdulatlanságban órákig néznek egymással farkasszemet.
Annak, ami történt, nincs neve. Nem illettek egymáshoz, talán csak ennyi. A kutya
szemeiben könny csillog, s ebben a színpadias pillanatban ígéri meg az író, hogy nem lesz
utód. Csutora elmegy, eltűnik. Az utód pedig — mint az utolsó oldalakon és egy másik
könyvben megtudjuk — Jimmy King, a finn spitz kutya lesz. A korcs puli mozdulatai,
jelleme még fel-felrémlenek a szelíd, engedelmes, előkelő új szerzemény mellett. Márai
„...gyanít valamit, hogy minden harapás ellenére Csutora sötét emléke mégis kedvesebb
neki, mint a jóságos és szépséges Jimmy King erényei. Mert amint halad az életben, botorkálva és tévedések árán, kezdi megtanulni, hogy általában nem a szépet, a jót és az erényeset
szeretjük — hanem mindazt, ami elnyomott, tökéletlen, ingerült, és vicsorogva perelő,
mindazt, ami nem az erény s a beleegyezés, hanem a hiba és a lázadás. Sovány tanulság ez,
olvasó — de megkerülni sem az életben, sem a művészetben nem lehet, s mindig megér
egy ebmarást." Márai gyanít valamit. (Bp. Akadémiai—Helikon, 1991.)
(Márai Sándor: Csutora — első kiadás: 1932. Pantheon; második kiadás: 1940. Révai; harmadik kiadás: Bp. Akadémiai—Helikon, 1991.)
BOD TAMÁS

87

Hévízi Ottó—Csuhai István:
Szilénosz-gyakorlatok
Ritka dolog, hogy fiatal kritikusok, esszéírók írásait kötetben olvashatjuk, hiszen ellentétben költő és prózaíró kortársaikkal, számukra ritkán adatik meg ez a lehetőség. A Szilénosz-gyakorlatok címmel közreadott „négykezes" az 1991-es tavaszí könyvvásár egyik
legérdekesebb kiadványának ígérkezett más szempontból is. A szegedi bölcsészkar egykori
hallgatói ugyanis egy sok tehetséges esztétát felvonultató generáció képviselői, ezért a kötetet megelőző várakozás a két szerzőn kívül nemzedéküknek is szólt. Vajon mennyi frissességet tudnak hozni az olykor sablonos, megfáradt magyar elméletírás szigetére? E sziget
ugyanis gyakran szolgál szellemi párbajok színteréül a magyar közéletben, ám ezekből a küzdelmekből egy lényeges tényező, a közönség, a háttérben maradó olvasó nem élvez, és sokszor nem ért semmit. E zátonyokkal övezett területen tehát sokkal inkább a párbeszéd
(harc)modora a kívánatos, mint a párviadalé.
Csuhaiék beszédmódja a dialógusra épül. Az olvasó 6 + 4 közelebbről meg nem határozott műfajú írást tart a kezében, számtalan érdekes cím és alcím vezeti az első lapokhoz.
A kötet elején rábukkan arra a szójegyzékre, mely az írásokban legalább két alkalommal
előforduló szavakat gyűjti egybe. A szerzőpáros a szövegek explicit jelentése elé odaillesztette ezt az implicit tartalmakat hordozó szótárt. Héviziék ezzel a módszerrel megteremtették egy olyan játék lehetőségét, melyet nevezzünk el szómágiának. A szógyűjtemény előrevetít, és utólag magyaráz, attól függően, hogy a szavak vagy a mondatok között kutatunk. Ha egymagában áll a szó, számos tulajdonságára felfigyelhetünk, ami a mondatokban
elveszik. Példaként vegyük a tizenkétszer előforduló határ szót, mely Hévízinél az eszkatológikus kettős határt: saját pusztulását és a végítéletet jelenti, Csuháinál: egy zongoraművész
(Glenn Gould) saját határain túllépve együtt él azzal, amit olyan körültekintéssel csinál.
A szavak csupaszsága a szövegek faggatására késztet bennünket, átlépésre a szavak lehetőségeiből a megfogalmazás valóságába. A szómágia mégis elsősorban játék, kedvcsináló
a szavakat magukba foglaló szövegek megismerésére.
Hévizi Ottó első két írása (Az oktalan történet, Még és mégsem) a klasszikus esszé
nyomait magán viselve egyetlen történetből bont ki örök emberi dilemmákat: Cirénei
Simon történetéből a szenvedés méltóságát, Ezdrás próféta életéből az idő kikezdhetetlen
realitását. A kafkai parabola mintájára a történetek tanulságai fonákjukról, vagyis ideológiáktól mentesen jelennek meg. A Hamlet-variációk ugyanezt a gyakorlatot folytatják.
A számtalan Hamlet-értelmezés mellé felsorakozik még egy: a szuverén tettre, a reális ítéletre törő Hamleté, aki megbolygatja ezzel a színlelés világának értékeit. Két „recenzióesszé" következik ezután, melyek vegyes műfajúsága nehéz nyelvezetet, kevésbé gördülékeny gondolatmeneteket eredményezett. A Létezésszakemberek
— haláltanoncok című
írás a Mauzóleum-antológia, a Másként kezdett hermeneutika című szöveg Bacsó Béla:
A megértés művészete — a művészet megértése c. kötete ismerete nélkül aligha érthető.
Ez a két írás kissé idegen mind az előtte, mind az utána következő munkáktól, műfaját és
nyelvezetét tekintve, ezért nem szerencsés beválogatásuk a kötetbe. A Nappali Ház című
folyóirat belső borítóján megjelent, és a kötetben utolsó Hévizi-írás enyhít e kívülálláson,
hiszen a-hermeneutikus hagyomány és Szilénosz elfeledett bölcsessége a témája. Mindaz,
ami a precízen megfogalmazott tanulmányok szövegein oly nehezen szüremkedik át, e rövid
írásban egyszerűen és tisztán tűnik fel. Szilénosz lényéről szinte mindent elmond például a
következő mondattal: „Ismerte tehát a vigasz-szatócsbolt teljes kínálatát, mindazt, amiből
csak egyetlenegyet választhatunk, hogy hitet kovácsolva belőle, felfoghatóvá tegyük a felfoghatatlant."
88

Az idő megfoghatatlan varázsa foglalkoztatja Csuhai Istvánt, aki négy írásának a
Milyen az idő? összefoglaló címet adta. Az első (A megszólítható macska) egy Kafka-szöveginterpretáció, a párbeszéd, az értés és megértés tárgykörét vizsgálja. Az idézett Kafkalevél segítségével jut el a szerző az írás legfőbb tanulságához: „Megérteni csak az tud, akit
már rávezetett a megértésre a másik, s így kölcsönösen létrejött az a nyelv, amit mindkét
fél birtokol, s amely mindkét irányban működtethető." Hogy e párbeszéd folyamatos legyen, a beszélő feleknek egységes beszédmódhoz kell tartaniuk magukat. A Változatok az
operára, opusszám kettő című írás nagy szuggesztivitást és szakértelmet tükröz, ám a szöveg az imént említett beszédmód hiányában nehezen közvetíti szerzője mondanivalóját.
Csuhai mindent el akar mondani arról, ami őt az operához köti, s e szándék kissé parttalan szövegfolyamot eredményezett. Persze, mint az írás címe is tükrözi, nem meghatározott
műfajjal van dolgunk, hanem egy több felvonásból álló vallomással, mely az opera világát
a próza eszközeivel igyekszik megjeleníteni. „Legyen mindaz, ami itt következik, nyitány:
ismétlésekkel, kitérőkkel, a motívumok hol kevésbé feltűnő, hol erőteljesebb megjelenítésével — a folytatás nélkül." Ám mindaz, ami következik, nem áll össze egységes színpadképpé.
Az írásban Csuhai elszomorítónak tartja például, hogy nincs kortárs zenei életünknek
olyan nagyszerű kritikusa, mint Csáth Géza volt a század elején. A szerző ezután egyik kitérőjében kritikai fejtegetésekbe kezd a Don Giovanni 1985-ös lemezfelvétele kapcsán,
melyet Karajan dirigált. Nevek és adatok felsorolásába kezd annak bizonyítására, hogy a
felvétel minden tekintetben megfelel az opera követelményeinek. Briliáns műismerete és
szakértelme ellenére saját jelzői egybegyűjtésével igyekszik e felvétel nagyszerűségét bizonyítani, ami kissé meghaladott módszer.
Sokkal biztatóbb az előbbi folytatásaként olvasandó Milyen az idő? A szerző irodalmi
nyomozásairól ad ismertetőt a témához illő aprólékos adatfeltárással. A dátumok, idézetek,
sőt a művekben szereplő tárgyak is kijelölnek egy helyet az időben, mely közelébe csak
akkor juthatunk, ha mindent elkövetünk a körülmények pontos feltárása érdekében.
A két szerző legfőbb dilemmája, hogy meddig terjedhet a megismerés hatalma, néhány
megválaszolható részkérdéssel lett világosabb e kötetben. E megtalált bizonyosságok fölött
érzett örömtől válnak élvezetessé ezek a „gyakorlatok". Hévizi Ottó és Csuhai István kötete
ezért az utóbbi évek egyik legérdekesebb dialógusa, mely szerzők és olvasó között jött
létre. (Széphalom Könyvműhely, 1991.)
SZINCSOK G Y Ö R G Y

89

Kamillába mártott vatta
Beke László Erdély Miklósról
ROBINSON ÁCSLÁDÁJA
KURDY FEHÉR JÁNOS: Robinsoni metaforával
kezdeném:
Olyan
korszakban élünk, amely hirtelen méregtengerré
vált. És ebben a
méregtengerben
váratlanul tűnt fel egy „sziget", amely nem más, mint a felelősségtudat
önmagunk és környezetünk
iránt. Itt ért partot Erdély „ácsládája", s úgy fest, hogy
ebben az ácsládában minden benne van, ami az elkövetkező
korszak
művészetének felépítéséhez
kell. Mi van ebben a ládában?
BEKE LÁSZLÓ: Közben azon gondolkodom, hogy m i é r t v a n k é r d é s e d n e k
környezetvédelmi aspektusa. Ha az Erdély-életművet környezetbe kell beállítanom, kicsit zavarban vagyok. Nem így ismertem m e g Erdély Miklóst, m i n t
aki a környezettel szemben alkotja meg az életművét. Igaz, h a visszamegyünk
a háború előtti-alatti időszakra, ott zsidó származása m i a t t valóban k ö r b e v e t t e
egy méregtenger. Arról sem tudok sokat, a m i t az '50-es é v e k b e n csinált. De
az egész későbbi tevékenységét szívesen nézném m á s aspektusból. Bár elismerem, hogy az élete utolsó 5-6 évében pontosan ezzel a t e r r é n u m m a l n é z e t t
szembe. Voltak olyan felolvasásai, művei, amelyek k i f e j e z e t t e n a világ e l k o r csosulására vonatkoztak. Szóval nagyon felemás választ sikerült a d n o m .

„SEJTÉS ÉS RONTÁS"
— Erdély megpróbált az ismeretelméleti
kiindulópontokon
változtatni.
Valamit egészen másként
felvetni.
— Neki volt is egy elmélete erre, amit költőien fogalmazott m e g : „A f e j l e t tebb súg." Ennek az elméletcsírának van n é h á n y változata. Pl. f e l h a s z n á l t a a
freudi álomelméletet, miszerint a későbbi álom magyarázza a korábbit. Persze
itt m á r megjelenik egy probléma, hogy a kronológiai egymásutániság m e n n y i r e
jelenthet fejlődést, fejlettebb állapotot. De ez most m á r n a g y o n jellemző E r d é l y
Miklós munkamódszerére: egy szinte bizarr k é p e t alkalmaz, m i n t m ó d s z e r t a n i
elvet. A súgás motívumát, amely kifejezetten művészi m o t í v u m nála. Egyik
korai happeningjében, a U i r a c a mozi pénztár előttben, a résztvevők s o r b a n álln a k és egymásnak a d j á k á t az információkat. Vagy Altorjai S á n d o r r a l közös
akciójában, Altorjai kiállításának megnyitójaként, n e k i súgott Altorjai egy k i áltványt mondatról mondatra, s ő ezt f e n n h a n g o n ismételte meg. A f i l m j e i is
hasonlóképpen értelmezhetők, vagy mint álomrekonstrukciók v a g y á l o m i n terpretációk; a későbbi magyarázza a korábbit. Ez módszertani elvvé v á l t nála.
— Pl. a Vonatút című filmjében az időelcsúsztatásra
építette a művet.
90

— Igen. Az egy r o p p a n t érdekes dolog, m e r t ennek a filmnek az ideje
— t e h á t nem a reális idő, h a n e m a reális időhöz viszonyított filmidő — összetett szerkezet. Egyszerre két irányból m ű k ö d i k : hátulról előre és fordítva is.
Azt m o n d j a róla Erdély, hogy ez olyan film, amely egyszerre emlékezik és jósol. Hivatkozhatom m é g az örvényféreg-hasonlatra is. („Az örvényféreg mikor
társát megette, elveszítette emlékezetét.")
— Weizsäcker, Heidegger és Heisenberg szépről alkotott véleményéről
írt
egy tanulmányt, amelyben azt írja, hogy bizonyos korszakok mindig más és
más területen tudták kifejezni önmagukat. Pl. volt a festészetnek egy korszaka,
ott, azon a területen jelent meg a progresszió. Erdély szintén sokat
foglalkozott
a fizikai relativizmussal:
Heisenberggel,
Einsteinnel, a Gödel-tétellel,
vagy a
modern tudományelméletek
közül Paul Feyerabenddel.
Mit jelentett
számára
a fizikai
relativizmus?
— Ha Feyerabenddel kezdem, akkor nekem az az érzésem, hogy Erdély
Miklós n e m egy tudományelméleti teóriát f e j t e t t ki vele kapcsolatban, h a n e m
egy bizonyos, magyarul is megjelent cikkére reflektált. E r r e a cikkre én hívt a m f e l a figyelmét. A Világosságban jelent meg Altrichter Ferenc interpretációjában, és abban számára a legvonzóbb az „anarchista ismeretelmélet"
fogalm a volt, amelyet Feyerabend „dadaista ismeretelméletnek"
is nevezett. Tehát
Erdély fölkapott egy radikális és szép gondolatot, s azt ő a maga számára kibővítette. Hasonlóan j á r t el n é h á n y m á s kérdéssel kapcsolatban is.
Ilyen volt a szemiotika is, vagy pl. a gráfelmélet. Az egész gondolkodói
s t r u k t ú r á j a olyan volt, hogy szívesen beleépített egy ú j o n n a n megismert gondolatot, vagy a mástól származó gondolat köré saját konstrukciót épített fel,
amiben mindig az volt az előremutató, hogy tele volt váratlan fordulatokkal
írásának a metodikai része. Erdély írásai, előadásai nagyon sokban a meglepő
kijelentései, váratlan fordulatai miatt hatottak. A meglepő fordulat annyit jelent retorikailag, hogy ott mindig űrök támadnak, és ezekben a
beszédűrökben
vagy gondolati ű r ö k b e n tud meggyökerezni nagyon sok termékeny gondolat.
Mindezt m e t a f o r i k u s á n értem, s ez jól jellemzi Erdély művészeti nézeteit. Például a híres Marley-i téziseket. Egy sereg fizikust is meg kellene említenem,
de ahelyett, hogy az ő nézeteinek helyes interpretációján rágódnék, Erdély egy
akcióján keresztül szeretném szemléltetni gondolkodó stratégiáját.
A Ganz-Mávagban tartott egyik akciójában a filmvásznon különböző
érintéseket lehetett látni (különböző talált filmanyagokból), s hozzájuk különböző idézeteket lehetett hallani: Einsteintől, Schrödingertől és másoktól. A filmet egy óriási f e h é r papírtölcsérbe vetítették, sőt néha Erdély szájába, míg a
szentenciákat egy f e h é r r u h á b a öltözött cigánylány olvasta fel — aki egy indiai táncosnőt helyettesített, és a szöveget alig értette. Erdély ebből a rontott
beszédből, a fizikaelmélet és a filozófia néhány téziséből hozott fel ú j összefüggéseket. Erdély nagyon szívesen rontott el dolgokatt, és szándékosan kikezdett konvencionális sztereotípiákat. Hasonló volt a viszonya például a n é p m ű v é szethez is. Ilyen volt például a Réginé című festménye, amelyben elrontott
folklorisztikus elemeket helyzett el: ilyen m a g a a cím is, amely egy félreértett
dallamfoszlányból keletkezett, ugyanúgy, m i n t a tulipánok és egyéb m á s motívumok. Csak a felületes szemlélőt érdekelhette, hogy ő ironikusan közeledik
a magyar népművészethez: m i n d e n n e k az ismeretelméleti lényege a felejtés
mechanizmusából adódó jelentésmódosulás. Ezt a festményét emlékezetből még
egyszer megfestette. Jogában állt volna még egyszer lemásolni ezt a képet, de
91

nem, ő emlékezetből „rontotta" ezt a festményt. A kiállításán azt kérte, h o g y
ezt a k é t képet tegyék egymás mellé, hiszen a művészettörténészek r i t k á n
m e r n e k m a j d n e m egyforma m ű v e k e t egymás mellé tenni.

A GONDOLATISÁG SZÉPSÉGE ÉS A SZÉPSÉG GONDOLATISÁGA
— Ügy tűnik, Erdély munkáiban
minduntalan
visszatér
a
relativizmus
gondolata. Ezen a ponton szeretném, ha áttérnénk Erdély két, kvázi
művészetszemléleti nézetére, melyeket a Veled készített Egyenrangú interjúban fejt ki,
nevezetesen
a gondolat szépségére és a szépség gondolatiságára.
A gondolat
szépsége szerintem a konceptuális korszakának poétikáját jelképezi, míg a szépség gondolatisága egy új, a szépségre érzékenyebb
— a halála miatt be nem
fejezett — korszak meghatározó gondolatisága. E két korszak
ismeretelméletéről és előzményeiről
kérdeznélek.
— Nem merném határozottan kijelenteni, hogy a „szépség
gondolatisága",
és a „gondolatiság szépsége" k é t külön korszakra vonatkozik. P o n t o s a n kellene
idézni, hogy hogy volt ez az i n t e r j ú b a n . De ú g y emlékszem, hogy ez a szembeállítás sokkal inkább a beszédszituációból és a velem való konfrontációból született meg. Engem állandóan piszkált amiatt, hogy m i n d e n t a fogalmi síkra
próbálok átvinni. Persze igaza volt, hiszen m i n t művészettörténésznek, l e g f o n tosabb munkaeszközeim egyike a verbalitás. F o g a l m a k k a l kell rögzítenem egy
olyan dolgot, amelyet lehetetlen fogalmakkal rögzíteni. Nyilvánvaló, h o g y E r dély egyúttal a művészetelmélet egyik legfontosabb p r o b l é m á j á t is említi itt,
amelyet a k á r Szent Ágostonig, vagy még tovább, a görögökig vissza lehet vezetni. Másrészt pedig, mint k o n k r é t u m r a mégis emlékszem, hogy ez az egész
gondolatkör a festészeti m u n k á s s á g á b a n különösen előtérbe került, de n e m f e l tétlenül a „gondolatiság szépsége" rovására, ö t , különösen a legutolsó időszakban, olyan festészet foglalkoztatta, amelyben t u l a j d o n k é p p e n az a b s z t r a k t m ű vészet meghaladásáról van szó, és amely mégsem az expresszív érzékiség. P e r sze nagyon nehéz erről beszélni, m e r t megint a fogalmiságról v a n szó. R á a d á sul szépen kellene fogalmazni, hogy a fogalmiság szépségének jegyében f o l y j é k
ez a beszélgetés. Mindenesetre olyan festészetről volt szó, a m e l y b e n az érzékileg megjelenő elemek, a f o r m á v á alakuló festékfoltok, lenyomatok, ecsetvonások valamiféle éteri tisztaságban jelennek meg. De n e m úgy, m i n t a h a g y o m á nyos absztrakt festészet sok változatában, hogy látsz m i n d e n f é l e l á t v á n y o s s á g tól elvonatkoztatott formát, és azt kell megállapítani, hogy ezek a f o r m á k ö n m a g u k a t , és csakis azokat jelentik. Erdélynél olyan elemekről volt szó, a m e l y e k
a szellem egyfajta magasabbrendű gondolkodó állapotát jelentették.
— Pl. a „gyök mínusz egy"
—1)
megfejtése?
— Nem egészen, m e r t ez a problémakörnek csupán egy változata, a m i k o r
matematikai absztrakciók válnak festőivé. Ezt Erdély m e g is fogalmazta oly m ó don, hogy a m a t e m a t i k á t és a természettudományokat általában f e s t ő i v é a k a r j a
tenni. Egy kicsit Duchampva is utalva, aki a geometriának a k a r t kölcsönözni
n e m geometriai tulajdonságokat, pl. a szomorúságot, és ebben egy jó a d a g
irónia is van. Ebben a matematikai „leágazásban" rejlik Erdély egyik régi,
legalább a '70-es évek elejére visszamenő törekvése is, hogy az elméleti t u d o m á n y o k b a n — főleg a m a t e m a t i k á b a n és az elméleti fizikában — fölfedezze a
kreativitást, a szépséget és az esztétikumot. Ez a törekvés is a gondolatiság
szépségére irányult, ahol az olyan grandiózus gondolatok, m i n t például az idő92

ről és a térről alkotott elképzelések, meg a fekete lyuk problémaköre, művészeti teljesítményként kerülnek értékelésre. De t é r j ü n k vissza az utolsó festészeti problémához, ahol a „szépség gondolatisága", t e h á t az elv megfordítása
m e r ü l föl. Ez pedig megint csak visszavezethető a '70-es évek elejére vagy közepére és a montázselméletre, melynek a l a p j á n ú j típusú montázsokkal kísérletezett. Erre példa Az ember nem tökéletes című sorozata. Ezek a törekvései a
klasszikus montázs jelentéstechnikájának meghaladását célozták, hiszen egészen
m á s típusú az a montázs, amelyben egy emberfejet összekötünk egy növény
szárával, és az Erdély által javasolt montázs, ahol egy négyszögletes indigófelület került kapcsolatba egy homályos fénykép felületével, ö itt Malevicsre
és a malevicsi szupremáciára
hivatkozott, s az általa keresett „szépség gondolatisága" analógiájára. Erdély ugyanakkor meg a k a r t a haladni a tiszta felület
metafizikai súlyát. Ez n e m egyszerűen az üres vászon problémája. A malevicsi
„homogén" felület és a megdolgozatlan vászon üressége között fényévnyi távolság van. Mert Malevicsnél a homogenitás olyan telítettségű, hogy egy metafizikai világot hordoz magában. És valahogy így gondolhatta Erdély Miklós is
ezt, amikor a szépség gondolatiságáról beszélt.

ILLETÉKESSÉG
— Én nemcsak a festményeiben,
hanem az előadásainak a szövegében
is
felfedeztem
ezt a két utat, s a szépség gondolatisága, úgy éreztem, etikai vonatkozással is rendelkezik, amelyet ő Optimista előadásában úgy fogalmaz meg,
hogy az ember illetékessége mindenre, ami vele kapcsolatban áll, kiterjed. Ügy
gondolom, hogy egyre több erkölcsi és humán vonatkozású réteggel
telítődtek
előadásai és akciói.
— Én nem tudom, hogy mit jelent az pontosan, hogy „humánus", m e r t
nem tudom, hogy ez Erdély művészetében m e n n y i r e kulcsfontosságú terminus.
Ha úgy fogalmazunk, hogy az emberre mint olyanra vonatkoztatás, a k k o r t a lán értem a kérdést. A humanizmus és a humánus jelző m á r a '60-as években
is borzasztóan lejáratta magát. Én nem akarok ebbe belemenni, zavarba jövök
tőle. Ahogy annak idején hallottuk, hogy még Picasso a Koreai mészárlás című festményében az emberiség sorsán érzett felindultságában nagy, baloldali
polgári művészként tiltakozott, ennek az interpretációnak iszonyatosan fals volt
a csengése. Ezért az az avantgardista generáció, amelyhez véleményem szerint
Erdély Miklós is tartozott, a humanizmus fogalmát mindenestől kidobta. A n y nyira fertőzött volt ez a szó mindenféle ráaggatott jelentéstől, hogy semmire
nem lehetett használni. Viszont Erdély rengeteg javaslatot tett az emberiség
„ügyével" kapcsolatban, tulajdonképpen egy ú j h u m a n i z m u s jegyében. Rendkívül intenzíven foglalkoztatta őt a teremtés gondolata, az univerzum m ű k ö dése, s azon belül az e m b e r helye. Egy viszonylag korai művében, a Szolidaritási akcióban, amit a Varsói Foksal Galériában állított ki, egy grandiózus spekuláció bontakozik ki, amelyet valamilyen „humán matematika" m ű f a j á b a lehetne sorolni. A mindenkori háborúk és a politikai gondolkodás statisztikai
természetéről, és ezáltal az egyén statisztikai alapon való manipulálásáról. Ennek az elvnek a visszájára fordítása javaslattétel az emberiség összefogására.
— Ha mindenki csak két másik embernek adja át az információt,
akkor
az 32* lépésben az egész emberiség tudomására
hozható.
— Igen, pontosan. A k á r az Optimista előadása ban, a k á r más elképzeléseiben valóban megjelennek a '70-es évek végétől kezdve m i n d e n f a j t a konceptuá93

lisnak is tekinthető p r o j e k t e k a r r a nézve, hogy a t á r s a d a l o m n a k v a g y az e m b e riségnek m i t kellene csinálnia, hogy e l k e r ü l j e a k a t a s z t r ó f á t . I d e t a r t o z n a k a z o n
elképzelések, hogy m i lenne akkor, h a az egyes á l l a m o k b a n a legokosabb e m b e r e k r e bíznák az állam irányítását. Ilyen é r t e l e m b e n az e m b e r i s é g p r o b l é m á i
valóban egyre j o b b a n foglalkoztatják. Ilyen volt az Indigó-csoporttal
t e t t közös
felhívása a b é k e h a r c r a , de én óvakodnék attól, h o g y ezt h u m a n i z m u s n a k n e vezzük. Még ennél is j o b b a n foglalkoztatta az E m b e r és a z I s t e n k a p c s o l a t a .
Az „illetékesség"
szó szövegkörnyezetét alaposan m e g kellene vizsgálni. H a a z t
hallom, hogy „miben illetékes az ember", akkor a z o n n a l f e l kell t e n n e m a z t a
k é r d é s t is, hogy „miben illetékes az Isten". Hol v a n a k e t t e j ü k érintkezési f e lülete, h a illetékességről v a n szó? Miben illetékes egy ügyvéd, m i b e n i l l e t é k e s
egy m a g á n e m b e r , m i b e n egy etikáról szabadon gondolkodó f i l o z ó f u s és e g y h a talommal rendelkező k a t o n a i személyiség? Az E r d é l y t egész é l e t é b e n f o g l a l k o z tató n a g y k é r d é s szerintem az Isten és az e m b e r viszonya. A b e s z é l g e t é s ü n k
azzal kezdődött, hogy Te, aki n e m ismerted Erdélyt, m i l y e n v e z é r f o n a l o n v i h e t e d végig az interpretációdat. Én, aki a '60-as é v e k v é g é n i s m e r t e m m e g őt, e g y
jó évtizeden á t elsősorban m i n t a v a n t g a r d e m ű v é s z t p r ó b á l t a m m e g k ö z e l í t e n i ,
mégpedig személyes oldalról, és csak ezután k e z d t e m sejteni, h o g y a m e g ö z e l í tés érvényesebb, h a őt vallási oldalról közelítjük meg, és a zsidóság és a k e reszténység közötti helyzetében vizsgáljuk. Ez a lényegbevágó m ó d s z e r t a n i k é r dés. Az I s t e n — e m b e r viszony n a g y o b b f é n y t v e t a m u n k á i r a , m i n t h a a z é v t i z e det, a vele e g y ü t t megélt k o r t á r s szemével vizsgálnám. M e r t a k k o r e l s ő s o r b a n
a r r a emlékeznék vissza, hogy m i l y e n k ö r ü l m é n y e k k ö z ö t t született a m ű , m i v o l t
a véleményem róla, m i volt E r d é l y véleménye róla, és így t o v á b b . M e g p r ó b á l n á m r e k o n s t r u á l n i a környezetet. így viszont ráillesztek egy s z e r i n t e m m i n d e n k é p p e n a d e k v á t szűrőt, amely k i u g r a t egy sereg r e j t e t t összefüggést.
— Isten—ember,
vagy pedig
zsidóság—kereszténység?
— Egyre megy. Ügy vélem, h o g y E r d é l y t u l a j d o n k é p p e n g y e r e k k o r á t ó l
kezdve h á n y ó d o t t a zsidóság és a kereszténység j a v a s l a t a i között, és l e t t k ö z ben egyre s z u v e r é n e b b szellemiség egyéniség. A klasszikus teológiai é r t e l e m b e n
a zsidóság és a kereszténység között k i b é k í t h e t e t l e n ellentétek v a n n a k . E b b ő l
adódott Erdély r e n g e t e g d i l e m m á j a és rengeteg m ű v e . Ezek a p r o b l é m á k I s t e n
és e m b e r kapcsolatára, és különösen Krisztusra v o n a t k o z n a k . E r d é l y m i n d i g
hangsúlyozta, hogy ő Krisztus-hívő zsidó családból származik. E r r ő l szól p é l dául a Kalcedóni zsinat című m u n k á j a is, m e l y egyszersmind a r r ó l e l m é l k e d i k ,
hogy a világ statiszikailag véletlen. Olyan k e v é s valószínűséggel l é t r e j ö t t k o n s t rukció, hogy ott m á r g y a n a k o d n i lehet, h o g y m e s t e r s é g e s e n h o z t á k l é t r e , azaz
Isten t e r e m t e t t e a világot.
— Az I s t e n — e m b e r viszony és az avantgarde
magatartás
hogyan
hozható
össze?
— Erről pillanatnyilag n e m tudnék felelősséggel beszélni, de p é l d á k a t t u dok említeni. Miklós elmesélt n é h á n y t ö r t é n e t e t , m e l y e k b ő l a z d e r ü l t ki, h o g y
ő egyrészt lázadt édesapja ellen (aki egy s a j á t o s teológiai r e n d s z e r t é p í t e t t fel),
másrészt a családi tradíció ellen is. Amikor a család a h a g y o m á n y o s zsidó ü n n e p e k e n összeült, az ő megjelenése provokációnak t ű n t , a m i t i p i k u s a n a v a n t gardista m a g a t a r t á s .
— Tudomásom
szerint a családban
megvolt
a spiritiszta
hagyomány
is,
amely pedig a teológiához képest frivolnak
nevezhető.
— Az é n vallási meggyőződésem szerint n e m frivol, h a n e m tilos m a n i p u l á c i ó .
Erdély Miklós a m e n n y i r e t a n u l t a spiritizmusból, olyan m é r t é k b e n k r i t i k u s a n
94

is fordult vele szembe. Vizsgálta többek között a happening és a spiritiszta
szeánsz kapcsolatát — ez m á r önmagában e g y f a j t a kritika vagy provokáció.
Az általa levezetett spiritizmus-interpretáció még erősebb kritika, u g y a n a k k o r
avantgardista szellemi konstrukció. Felhasználta a múlt század eleji spiritiszta
fotókat. Ezeken a f é n y k é p e k e n látható az ektoplazma, amely más néven materializáció, azaz valami szellemi entitásnak az a n y a g b a n való megjelenése a
m é d i u m által. Ez a nyúlós anyag állítólag különféle testnyílásokon, a fülön, az
orron áramlott ki. A kiáradás műszóval: emanáció. Ez őt nagyon sokat foglalkoztatta. A zsidó implikáció itt válik roppant érdekessé. Erdély r á m u t a t o t t ,
hogy ezek a fényképek hamisítványok, az ektoplazmát libazsírba m á r t o t t v a t tával hamisították. A libazsír pedig kóser anyag. Tehát a zsidók „bele vannak
keverve a csalásba". Ide tartozik a megismerkedésünk u t á n n e m sokkal nekem
átadott műve, egy libazsírba m á r t o t t vatta, amit ő egy dossziéban összerendezett papírcsomag közé szánt azzal az instrukcióval, hogy: „Ne izolálj!" Ebben
b e n n e v a n a diszkrimináció. A kamillába m á r t o t t vatta pedig, a m i t az Altorjaikiállítás megnyitóján használt, a gyógyítást jelenti. Mindezeket azért mondom
el, m e r t nagyon jól pédák az ő gondolati és materiális kapcsolásaira. Kifejezetten művészeti technikák ezek.

AVANTGARDE — ÜJ SZENZIBILITÁS
— Térjünk oda vissza, hogy mit jelentett Erdély számára az
avantgarde
magatartás és az avantgarde
mozgalom?
— Az egyik legegyszerűbben megragadható síkja a m á r említett provokatív fellépés mint művészi megnyilvánulás. Avantgardista tettnek értékelhető
m i n d e n frappáns, provokatív fellépése vagy szóbeli megnyilvánulása. Volt E r délynek n é h á n y erkölcsi imperativusa, amely a r r a vonatkozott, hogy az a v a n t gardista művésznek m i t szabad és m i t n e m szabad csinálnia. Néhány a híres
tabui közül — melyek elsősorban a filmművészetre vonatkoznak: nem szabad
foglalkozni régi fényképekkel, folklórral, kisgyerekekkel. Az avantgardistának
Erdély Miklós véleménye szerint másképpen kell gondolkodnia, más oldalról
kell megközelítenie a dolgokat, össze n e m illő elemeket kell összehoznia és a
másságot keresnie.
— Nem egy demarkációs vonal volt nála az avantgarde, ami a jó művészetet a rossztól
elválasztotta?
— N e m hiszem. És még kevésbé hiszem azt, hogy élesen elkülönítette
volna az avantgarde és a hagyományos művészeket. Rengeteg kedvenc példája
volt a klasszikus alkotók között, ő maga is egy bizonyos korszakában operaénekesnek készült. Hihetetlenül szerette Szőnyi festészetét. Ezeket az alkotókat
n e m az avantgardista mentalitásuk miatt szerette. De ő olyan tulajdonságaikat
fedezte fel ezeknek a művészeknek, amelyek mások előtt r e j t v e m a r a d t a k . És
ebben megint egy avantgardista attitűd rejlik szerintem.
— Egyik írásodban említed, hogy Erdély problematikus
viszonyban volt az
új
festészettel.
— Véleményem szerint ez az egész „új szenzibilitás" és „új festészet" M a gyarországon úgy, ahogy van, problematikus. Az ú j szenzibilitás fogalmát Hegyi Loránd a legheterogénebb művészegyéniségekre alkalmazta. (Korniss Dezsőre például ugyanúgy, m i n t Nádler Istvánra
vagy Hajas Tiborra.) Erdély
festészetében valóban megjelenik egy ú j érzékenységre törekvés, de másként,
mint a m a g y a r teóriában vagy a gyakorlatban. Erdély festészeti fejlődése szer95

vesen következett A F A F E J és az INDIGÖ gyakorlatokból. Rengeteg olyan
gyakorlatot csináltak, hogy a papíron másképpen kell dolgozni, és ebből j ö t t e k
ki számára a kompozíciós és dekompozíciós elemek, amelyeket fokozatosan á t vitt a vászonra is. Így hozott létre expresszív és lírai felületeket, de ezek a b b ó l
származnak, hogy a papíron hagyott festéknyomot, m i n t h i b á t m e g kell s z ü n tetni. Ez jellegzetesen konceptualista
festészet. I t t n e m arról v a n szó, h o g y
expresszív stílusban kell egy kompozíciót csinálni, amely t u l a j d o n k é p p e n az
összes többi m a g y a r ú j festőre jellemző volt.

MI MARADT?
— Az életmű nagyon szerteágazó; képzőművészet,
irodalom, film,
„pedagógiai munkásság". Te melyiket tartod leginkább
kidolgozottnak?
— Nagyon nehéz erre m i t mondani. Kidolgozottnak kell t e k i n t e n e m a költészetét, m i n i m u m azon a szinten, ahogy az m e g j e l e n t a Kollapszus orv. című
kötetében. Kidolgozott a filmművészete abban az értelemben, ahogy az Álomrekonstrukciók,
a Verzió és a Tavaszi kivégzés megjelenik. Rengeteg „ k e r e k
egész" m ű v e van. De mivel meghalt, egy sereg k é r d é s n e m érlelődhetett ki
benne. Például a festészeti probléma is megszakadt nála.
— A hagyaték feldolgozásának
milyen problémái
vannak?
— Kizárólag csak problémái vannak. Egy h a g y a t é k feldolgozásához v é l e m é n y e m szerint annyi idő kell, m i n t a m e n n y i idő alatt létrehozták. A k é p z ő m ű v é szeti életműve, azon belül a festményei és a g r a f i k a i m u n k á i viszonylag jól
dokumentálva, restaurálva megvannak. De rengeteg olyan t e r ü l e t van, a m i h e z
még hozzá sem lehetett nyúlni, például a hatalmas levelezése, a fotói, a m e l y e k
bizonytalan státusúak abból a szempontból is, hogy a m u n k á k a t g y a k o r l a t i l a g
sohasem ő csinálta — t e h á t n e m ő t a r t o t t a a fényképezőgépet. Rengeteg k é z i r a t a
m a r a d t fenn, de a feldolgozásában alig t a r t u n k valahol, m e r t borzalmas m e n y nyiségű és rengeteg olvasati problémát vet fel. V a n líra, próza, előadásszövegek,
s rengeteg olyan írás, amiről nehéz eldönteni, hogy naplófeljegyzés v a g y v a l a mi más. Állást kellene foglalni vele kapcsolatban, h a az e m b e r b e n n e m l e n n e
mérhetetlenül nagy erkölcsi gátlás, hogy milyen m é r t é k b e n szabad e b b e „belenyúlni".
— Mennyire él ma az életmű?
— Hát él. (Nevetés.) Ha én Démiurgosz lennék és egy csapással, egyik
napról a másikra publikussá t u d n á m tenni a műveit, a k k o r f a n t a s z t i k u s h e l y zet jönne létre, s akkor talán társadalmi m é r t é k ű revelációt okozna. I n k á b b
azt hiszem, hogy szép csendesen be f o g épülni a m a g y a r irodalom, a m a g y a r
képzőművészet és a filmművészet nagyjai közé. Az avantgardista művészek, az
u t á n u k jövő, m o n d j u k , két generáció egyfolytában róla beszél, és r e n g e t e g vonalat visznek tovább, amit Erdély Miklós jelölt ki számukra. Az i r o d a l m á r o k
között is v a n egy csapat, aki m i n d e n t elkövet azért, hogy m u n k á i t i s m e r t t é
tegye.
— Köszönöm

a

Budapest, 1990. májusa

96

beszélgetést!

S

ú ^ z j - r j

c i s x r b o c t ,

A szegedi Ifjúsági Házban április 3-án bemutatták Siflis Zoltán Temetetlen holtjaink
című dokumentumfilmjét. Az 1944-es bácskai vérengzést fölidéző mű levetítése után rendezett kerekasztal-beszélgetésben részt vett a rendező, valamint Blaskó Márta, az újvidéki
televízió szerkesztője, A. Sajti Enikő történész és Olasz Sándor irodalomtörténész.
A Költészet Napja alkalmából április 8-án Lászlóffy Aladár estjét szervezte meg a
Juhász Gyula Tanárképző Főiskola Irodalom Tanszéke és a Juhász Gyula Alapítvány.
A költővel Olasz Sándor, lapunk főszerkesztő-helyettese beszélgetett.
*

Alapítványunkat jelentős összeggel támogatta a Szegedi Sütőipari Vállalat, valamint
Szeged város önkormányzata. Segítségüket ezúton is köszönjük.

MOLNÁR DÉNES METSZETE

Ara: 25 Ft

