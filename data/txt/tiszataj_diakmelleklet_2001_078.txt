A TISZATÁJ DIÁKMELLÉKLETE
2 0 0 1 . MÁJUS

78. SZÁM

VASY GÉZA

A beérkezés ígérete
KORMOS ISTVÁN 1947-BEN
Első kötete, az 1947 júniusában megjelent Dülöngélünk alapján Kormos István tehetséges, de még kiforratlan költőnek bizonyult, akit a kor egyre baloldalibbá váló kritikai közvélekedése további ideológiai
- és poétikai - elmélyedésre buzdított, s az előbbiekhez a legfőbb biztosítékot a származásban, a nyilvánvalóan egyre tudatosuló osztályelkötelezettségben vélte
fellelni.
A kötet megjelenése után, 1947 nyarán különös
helyzetben találhatta magát Kormos István. Nyilvánvalóan örült a megjelenésnek is, a pozitív fogadtatásnak is. Tényleg néhány hónap alatt vált az irodalmi
élet ismert szereplőjévé. Szerencsés pillanatra esett
igazi indulása. Az irodalmi élet őszintén várta újabb
tehetségek jelentkezését, szerette volna látni a „negyedik" nemzedéket a huszadik században. S bár a fiatalok
mintegy tucatnyi folyóiratban jelenhettek meg, kötethez még kevesen jutottak. Az említést érdemlőek közül 1946-ban Nemes Nagy Ágnesnek, Pilinszky Jánosnak, Végh Györgynek, a következő évben - Kormos
István mellett - Darázs Endrének, Rába Györgynek,
Szabó Magdának, Vidor Miklósnak jelent meg pályakezdő - vagy a pályát újrakezdő - kötete. 1 Kormost
a népi indíttatású lírikusok közé sorolták - okkal.
N e m z e d é k é b e n a hadifogságból csak 1948-ban hazatérő Csanádi Imre után ő volt a legidősebb azok közül,
akik elsősorban a népi irodalom igézetében indultak,
így bizonyos mérvű helyzeti előnye is volt. A babitsi
hagyományt zászlajukra tűző, ekkor szerveződő újholdasok mellett így elsőként ő, majd hamarosan Nagy
László, néhány hónapra rá Juhász Ferenc is sejtetni engedték munkáikkal, hogy az induló nemzedék több-

KORMOS ISTVÁN

(1923-1977)
1947 második felében Kormos
Istvánnak - különböző utak
találkozási pontján állva el kellett döntenie, hogy
merre induljon tovább.
[...] döntése igen hosszú, némi
megszakítással egészen
1962-ig tartó hallgatási
periódushoz is vezetett,
ugyanakkor elősegítette azt,
hogy az érett költő életműve
mindvégig megtarthassa
a maga megszenvedett
„ kettősségét", összetettségét.

fajta elképzelés híve, s az irányzatosodás egymást megsemmisíteni nem szándékozó
változatai formálódhatnak. A fordulat éve azonban hamarosan szétfoszlatta ezeket a reményeket. S voltaképpen az 1948-1949-ben zajló radikális politikai változások késztették-kényszerítették pályamódosításra Kormos Istvánt is.
A kötet megjelenésekor azonban még nem ez a közeg vette őt körül. Aggodalommal nem a politikai helyzet töltötte el, hanem a kötet túlzottan kócos volta. Bár jóval
későbbi nyilatkozata szerint azonnal nekilátott a versek átdolgozásának,2 ennek egykorú dokumentumait nem ismerjük. Az viszont dokumentálható, hogy az 1947 júniusa utáni két év termésében sokkal nagyobb fokú az igényesség. A megjelenés tudatosító és emellett ösztönző erejű is volt. A hatás: robbanásszerű költői fejlődés. Lélektanilag feltehetően akkor is nehezen lehetett volna kideríteni, hogy a megjelenés
öröme volt-e a hajtóerő vagy inkább az elégedetlenség. Varázserejük talán felváltva érvényesült. Mindenesetre még ugyanabban az esztendőben megszületett a Kereszttel hátuk szőrén, amely kötetértékű vers. 1954 óta a Hét évszázad magyar verseinek, mindegyik kiadásában szerepelt.
Aligha lehet pontos határvonalat húzni egy vers újraírása és jobbítása között: a legszebb elméleti fejtegetés is használhatatlanná válhat a gyakorlatban. Mégis, több ok
miatt sorolható a Kegyelem és a Realizmus az utóbbi csoportba. A Kegyelem egy lehetséges újabb kötet beköszöntőjévé is válhatott volna: tömör bemutatkozás és ars poetica
érvényű vallomás a mesterekről és a célokról. Az első hat sor a későbbiekben sem változott, pedig itt is erős a József Attila-hommage: húsz évem, tiszta lettem, loptam,
éheztem. Jellemző, hogy a harmadik versszak már nem a kezdet mestereit: Erdélyit,
Sinkát emlegeti, ugyanakkor a szerző szinte büszke a „leparasztozásra":
Kamasz, ki szalmazsákon
töpreng a népe sorsán,
Józsefet, Illyést mondván '
léptem át pocsolyákon.
Éljen, ki
simuljon
higyjen a
tisztuljon

leparasztoz,
mosolyomhoz,
kegyelemben,
szerelemben.

Ez a program 1947/1948 fordulóján elég egyértelműen a fényes szelekével azonosuló. S ezt teszi már címadásával is a Realizmus. Ez idáig ez Kormos leghosszabb lírai
alkotása, hatvan soros. Falusi vagy majorsági életkép, azonban sem a cím, sem a vers
közlései nem vezetnek ki abból a bemutatott világból, amely a költő gyermekkori élményeiből táplálkozik, s legfeljebb derűjével, világos színeivel utal közvetetten egy
megváltozó világ csiholta költői szemléletmódra. A Realizmus voltaképpen a Kereszttel
hátuk szőrén világának, kifejezésmódjának változata. A költői szándék a szamaras versben pontosan érvényesül, a másikban azonban meg-megbicsaklik. S mivel ez esetben
csupán javításokról van szó, ezek szemléletesen mutatják, hogy mit kellett később
- s talán lehetett volna már 1947-ben - igazítani a versen, elsősorban az elhagyással,
a törléssel. A vers új címmel - és javított szöveggel - jelent meg 1954-ben a Hét évszázad
magyar verseinek második kiadásában. Ez a szöveg a Szegény Yorick kötetbeli közlésben már alig módosult tovább. Vagyis valódi igazoló bizonyíték arra, hogy Kormos

2

István rendszeresen javított versszövegein, s az 1947-1949 közötti közleményeket nem
csupán a Szegény Yorick 1971-es megjelenése előtti időszakban dolgozta át, hanem sokkal korábban is.

Katlan

Realizmus

A mélyúton fehér üszőkék,
szaguk mint tejes friss kalács
a kövér lóherétől nyáluk
a napban édes csordulás.
Terhes asszony hűsöl a dombon,
hasa szép dinnye-gömbölyű,
keserű szaggal fut az árok,
a mennyben villogó ölyük.
A licium kiégett zöldjét
beharmatozza egy kölök,
tajték a felhőn sistergéssel,
kordét húzó szamár zörög.
Tátog a vályú tikkadozva,
szomjában apróra hasad,
a por kék lánggal nyaljafalja
az őrjöngő szilánkokat.
Kötélen húzzák a bikához
szarvas-tőgyes menyasszonyát,
a templom tornya sírva kongat,
kínálja unt harangszavát.

A mélyúton fehér üszőkék
szaguk mint friss tejes kalács
a kövér lóherétől nyáluk
a napban édes csordulás
terhes asszony hűsöl a dombon
szoknyája alatt gömbölyű
hasán cicázik szalmaszállal
a mennyben villogó ölyük
a líciumnál főre csurrant
félig futtában egy kölyök
tajték a felhőn sistergéssel
kordét húzó szamár zörög
tátog a vályú tikkadozva
szomjában apróra hasad
a por kék lánggal nyalja falja
az őrjöngő szilánkokat
kötélen húzzák a bikához
szarvas tőgyes menyasszonyát
a fejőslányok vörös képpel
állják körül a ház farát
a földre toccsan le az ágról
három mosolygó üdvözült
hűshasú körte de a legszebb
a tehénganén elterült
sárgul a moha unalmában
folugrana bogáncs bürök
sörényüket görcsösen rázzák
a kókkadozó csődörök
árok szélén a karcsú nyárfa
szendergéséből fölriad
mint tettenért ijedt szüzecske
hánytorog és az égbe kap
törött ekén üvölt a rozsda
mint az élve eltemetett
dödög a koldus az ajtóban
izzad a menny kék gyöngyöket
kútnál a szőke dézsatündér
dalol inget gatyát terít
a pattogó szél csiklandozza
gatyán babráló ujjait
a szénaboglya illatában

Sárgul a moha unalmában,
folugrana bogáncs, bürök,
sörényüket görcsösen rázzák
a kókkadozó csődörök.
Arok szélén a karcsú nyárfa
álmát feledve fölriad,
a kútgém néz a száraz kútba,
hánytorog és az égbe kap.
Törött ekén üvölt a rozsda,
mint az élve eltemetett,
dödög a koldus az ajtóban,
izzad a menny kék gyöngyöket.
A kútnál süldőlány, magában
dalol, inget, gatyát terít,
a pattogó szél csiklandozza
ágaskodó szép lábait.
A szénaboglya illatában

3

fujtatva szuszog a vidék
szoptat a göndör anyadisznó
a nap szikrázó bugyborék
béka gyantáz a kék kövécsen
kerék alatt bugyog a sár
répát csámcsog a folyó mellett
Balázs Bálint meg Boldizsár
Nyakigláb széltoló szól Bálint
megmarkolásznám Sós Bözsit
röhög vele a másik kettő
a lágyékát a köldökit
papsajtra dűlt a kígyóhagyma
kígyóhagymán a lódarázs
fehér az ég fehéren füstöl
szellőzködnek ingek, gatyák
bíbic csibe zokog a sás közt
sírásában a szerelem
öreg cseléd keféli ökrét
tenyerében a szerelem

fujtatva szuszog a vidék,
szoptat a göndör anyadisznó,
a nap szikrázó bugyborék.
Béka gyantáz a zöld kövécsen a kerék alól hol a sár?
A cselédházat földbe nyomja
a kastély, e balkáni vár.

Papsajtra dűlt a kigyóhagyma,
kigyóhagymán a lódarázs,
fehér az ég fehéren füstöl,
az ösvény porlepett parázs,
Bíbic-csibe zokog a sás közt,
sírásában a szerelem,
öreg cseléd keféli ökrét,
emlék neki a szerelem.

Statisztikát készítve: a 60 soros vers 52 sorosra rövidül. Törlődik 16, megíródik 7
teljesen új szövegű sor. Bizonyos elemeivel megmarad, de módosul 9 sor. Változik az
íráskép, egyértelművé válik a mondattagolás, de ez átmeneti megoldás, a Katlan végső
változata ismét elmossa a mondathatárokat. Két hosszabb rész maradt ki teljesen: az
egyik a körték és a tehéngané összhatásában groteszk képe, a másik a három széltoló
durván erotikus kisjelenete. Mindegyik az 1947 előtti versek világának már elhagyni
szándékozott eleme volt. Az átírt sorok legtöbbjének eredeti szövege elüt a vers egyszerre bájos és komoly alaphangulatától, s indokolatlanul gyakran, az embert és az állatvilágot is bevonva foglalkozik a szexualitással, a termékenységgel, a táplálkozással és
végtermékével. Mindez többféle nyelvi, hangulati réteg vegyítésével történik. Olykor
az lehet az olvasó benyomása, hogy egy kamasz-Móriczka írja e sorokat. Elhagyásukcsökkentésük egy motívumkört elhalványított, ugyanakkor egységesebbé tett a versben. Az első szövegváltozatban a groteszk jelleg kissé szervetlen, nem értelmezi át, inkább csak megzavarja az idilli-elégikus alaphangot.
A Katlan 1954-ben megjelent változatához képest a végső - az íráskép módosítása
mellett - egyetlen lényeges változtatást tartalmaz. A teregető lányról szóló szövegrész
így módosul:
. tereget egy szép dézsatündér
ingektől roskad a kötél
ágaskodó lábain hasáig
keringel részegen a szél
Szembeötlő a dézsatündér megnevezés visszaállítása. E kifejezés legalábbis csúfondáros, de van némi groteszk jellege is, így feltételezhető, hogy ebből az elhagyott hangnemi vonulatból mentett vissza vele egy villanásnyit a költő. Hasonló lehet a funkciója
a „sármennyért sír az anyadisznó" módosításnak is.3 Ez utóbbi azonban még valamire
figyelmeztethet: a sírás motívumára. Az első szövegben ez csak egyszer szerepel: „sírásában a szerelem". A másodikban már „a templom tornya sírva kongat" sor is helyet

4

kap, s ezzel is összefüggésbe hozható a sármenny képzete. Egyik sírás sem emberi
hang, de e vers befejezése eléggé áttetszően az emberre is vonatkoztatja a sírást, a siralmas sorsot.
A vers eredeti címe voltaképpen programvállalásra utalt a megjelenés időpontjának
irodalmi közvéleménye számára, s különös bájt adott ennek, hogy a közlő fórum az az
Újhold volt, amelyet hamarosan kiiktattak az irodalmi életből, s éppen azért is, mert
nem tartották realistának. E felfogás számára ez a mű tájleíró költemény, lényegében
a Petőfi-hagyomány kevéssé módosított továbbvitele. E szellemben életképi elemeket
is alkalmaz, de a mű nem válik életképpé, a látványkör leltárszerű számbavétele gátolja
ezt. Szembeötlő az is, hogy az 1947-ben keletkezett szöveg - a címétől eltekintve nem tartalmaz semmiféle utalást a társadalmi változásokra, a bemutatott világ múltvagy jelenbeli voltára. Ezt majd csak a későbbi változat teszi egyértelművé a cselédház
és a kastély szembeállításával, egy kicsit a Dózsát idéző versre is visszautalóan.
A Realizmus valóban életképi elemeket is tartalmazó tájleíró költemény. A módosított cím, a Katlan még egyértelműbbé teszi ezt, ugyanakkor újabb képzettársításokat
indukál: egy olyan körülhatárolt, zárt világra utal, amelyből nincs igazán kiút, a természeti lét és az egyéni emberi sors is inkább csak ismétli önmagát, s idős korára mindenki kifosztottá válik.
A verset indító nyolc sor idillje után mindvégig érződik valamifajta drámaiság.
Ellentétek feszülnek egymásnak: az idillé és a kiégettségé (konkrét és jelképes értelemben is), a mozdulatlanságé és a mozgásé, sőt a harmonikus és a disszonáns mozgásé,
a csendé és a harsogásé, durva zajé, az eloldottságé és az idegességé, a nyáré és a kánikuláé. „Gyötrelmes és gyönyörű / ez a nyár" is, Nagy László egy sokkal későbbi költeményét idézve (Szárnyak zenéje).
E feloldhatatlanságban egy szintre kerül ember, állat, növény, természeti jelenség,
tárgy. Egyik arcuk szerint vannak, élnek, a másik szerint olyanok, „mint az élve eltemetett". Idézek egy-egy példát az idilli és a disszonáns jelenlétre az embertől a tárgyig: „Terhes asszony hűsöl" - „dödög a koldus", „fehér üszőkék" - „kókkadozó csődörök", „kövér lóhere - „sárgul a moha", „tajték a felhőn" - „a nap szikrázó bugyborék", „szellőzködnek ingek" - „tátog a vályú tikkadozva".
A vers indításának idilli jellegét az teszi teljessé, hogy az élet keletkezése, a fiatal
élet, a bőség képzetei hatják át. A becézett fehér üszőkék, a friss tejes kalács, a kövér
lóhere, a terhes asszony ebbe az irányba viszik a képzeletet. A licium kiégett zöldje,
majd a szárazság, a nyomasztó hőség részletező bemutatása, a víz hiánya szinte magát
az életet is kérdésessé teszi, hiába érzi jól magát a kölyök, a dézsatündér, sőt még a három széltoló is. A bibic-csibe zokogása a szerelem kontextusában egy tragikummal is
telített életút megsejtésére utalhat, a csibe után az öreg cseléd említése pedig elkerülhetetlenül kezdet és vég kapcsolatát fejezi ki, az „emlék neki a szerelem" szövegváltozattal még egyértelműbben. Az idill megvalósultnak látszott, ugyanakkor a szemünk
előtt semmisül meg, emlékké válik minden, ami igazán érték az ember számára. Az
egész életmű összefüggésében egyértelmű, hogy a két legigazibb érték a gyerek-lét és
a szerelem, s ezek jelen vannak már a Realizmus világszemléletében is.
A táj egy majorság lehet, ember lakta tehát, de az emberek a vegetáció világához illeszkedve vannak elsősorban jelen. Főként ez teszi lehetővé a különböző szintek egyneműségét. Szinte gondolattalan a létezés, az ösztönök, az elemi életigények a meghatározóak. Az ember is elsősorban érzékszervein keresztül fogadja be itt a világot: illatok, hangok, színek, maga a látvány, ízek, tapintások a meghatározóak. Ez a szen-

5

zualizmus az idilli és az elégikus rétegeket is áthatja. De érzékel és reflektál az embertől a tárgyakig mindenki és minden. Elsősorban a hanghatások, a cselekvések zajossága
a feltűnő: csurrant, sistergéssel, zörög, apróra hasad, toccsan le, görcsösen rázzák, fölriad,
hánytorog üvölt, dödög dalol, pattogó szél, fujtatva szuszog béka gyantáz, bugyog csámcsog szól, röhög zokog. E megfogalmazások közül egyedül a szól tekinthető semlegesnek, a szövegösszefüggés azonban egyértelművé teszi, hogy ott sem ilyen a közlés.
A mozgások és a hanghatások expresszív jellegűek, s még a tárgyak is emberi módon
szenvednek:
tátog a vályú tikkadozva
szomjában apróra hasad
a por kék lánggal nyalja falja
az őrjöngő szilánkokat
A Realizmus első pillanatra egymást ötletszerűen követő, leltározó képek sorozatának látszhat, pedig határozott szerkezeti íve van: az idillitől jut el az elégikusig. S eközben is egyfajta rend érvényesül. Az 1-12. sor az idill képe, azzal a kiegészítéssel, hogy
a nyolcadik sortól megkezdődik a változás előkészítése. A 13-36. sorok a kánikula
disszonanciaélményét fejezik ki erősen expresszív és groteszk képekkel. A 3 7 - 5 6 .
sorok ehhez képest nyugodtabbá, leíróbb jellegűvé válnak, inkább a játékos groteszk,
mint a disszonancia a meghatározó. E rész utolsó négy sora ugyancsak összekötő jellegű, előkészíti az 57-60. sorok elégikus zárlatát, amely fontos elemeivel utal vissza
a kezdetre: bibic-csibe - fehér üszőké, sás közt - mélyúton, zokog - hűsül, cicázik, szerelem
- terhes asszony, öreg cseléd - terhes asszony, ökör - fehér üszőké, emlék - terhes asszony.
A megszerkesztettséget erősíti a szó-, kép-, motívumhasználat is. Az emberalakokban érdekes kettősség figyelhető meg. Az egyik nő terhes asszony, s az összes többi
mintha arra várna, hogy hozzá hasonlóvá válhasson: a fejőslányok, akik a bika nászát
lesik, a dézsatündér, az emlegetett Sós Bözsi, s még a nyárfa is tettenért ijedt szüzecskéhez hasonlít. A férfiak azonban vagy még (kölyök), vagy már (koldus, öreg cseléd)
nem alkalmasak a szerelemre, vagy pedig társadalmi helyzetük olyan (a három széltoló), hogy csak ábrándozhatnak erről. Akik szóbajöhetnének - a bika nászának segítői - személytelenül a háttérben maradnak.
Sokrétű az állatalakok szerepeltetése: a madaraktól a háziállatokon át a mezőkig
terjed a leltározó figyelem: üszőkék, ölyük, szamár, bika, a „menyasszonya", csődörök, anyadisznó, (a malacai), béka, lódarázs, bibic-csibe, ökör. Kiemelt szerepet kapnak a szarvasmarhák: a bika és a tehén nászából lesznek majd újabb üszőkék, s közülük a három-négy éves korban kiherélt bikákból az ökrök. Az emberek és az állatok
sorsában sok a párhuzamosság, az „állatmesék" az emberről szólnak elsősorban. Legérzékletesebben a négy záró sor fejezi ezt ki, mint láttuk. A bibic-csibe zokogása természetrajzi értelemben anyja elvesztéséből, árvaságából következhet, nem a szerelemhiányból, ám a verset író, még mindig a szegénylegényekkel-széltolókkal közösséget
érző személy a maga életérzését ajándékozza a madárfiókának.4
Hasonlóan leltározó jellegű a növényvilág szerepeltetése: kövér lóhere, szalmaszál,
lícium, körte, moha, bogáncs, bürök, nyárfa, szénaboglya, répa, papsajt, kígyóhagyma,
sás. Az állat- és a növényvilágnak ez a változatossága is kifejezi a bemutatott táj gazdagságát. Igazolja ezt a helyszínek megnevezése is: mélyút, domb, a líciumnál, a ház
mellett, árok szélén, kútnál, kövécsen, folyó mellett, sás közt. Igazi körkép bontakozik ki, egyszerre talán be sem látható, csak a képzelet segítségével. Egyértelműen

6

a bemutatott világhoz illeszkednek az említett tárgyak: kordé, vályú, kötél, ház, törött
eke, ajtó (dézsa), ing, gatya, kerék, (kefe).
A táj nemcsak nyári, hanem kánikulai: alapmotívum a hőség és a tőle való szabadulás vágya. Érdekes, hogy nem annyira a versbeli emberek szenvednek, sokkal inkább
a tárgyak (a vályú, a törött eke) és maga a hőséget ontó égi világ („izzad a menny",
„a nap szikrázó bugyborék", „fehér az ég, fehéren füstöl"). A tikkasztó hőséget érzékelteti a színhasználat is: a fehér és a kék ismétlődő jelenléte. Olyan hőség van, hogy
az égi kék is fehérré változik, a kékséget szinte „kiizzadja" magából, a földközeli levegőrétegben vibrál a kékség. A mozdulatlanság a természeti jelenségek szintjén is megmegszűnik: némi szél támad, azért riad föl a karcsú nyárfa, az csiklandozza a teregető
lányt, azért terjedhet a szénaboglya illata.
A nyár a termés beérésének, tehát az elemi létfeltételek biztosításának az időszaka.
Közvetlenül ez alig jelenik meg, de az emberi és állati táplálék, a táplálkozás motívuma
is határozottan jelen van: tejes friss kalács, kövér lóhere, szomj, nyalja-falja, (fejés), három körte, szoptat a disznó, répát csámcsog. Lényegét tekintve ide kapcsolódik a termékenység, utódnemzés és -nevelés motívuma is (üszőkék, terhes asszony, kölyök,
bika - menyasszonya, fejőslányok - vörös kép - far, szoptató anyadisznó, bibic-csibe).
Az idő látszólag moccanatlan ebben a versben, de éppen a termékenység motívuma jelenít meg egy olyanfajta időszemléletet, amely természetközeli, azzal azonosuló, tehát
az ismétlődést, a körkörösséget tekinti lényeginek. Az indító állókép idilli voltát ebből
a szenvedést okozó hőség, majd ez a fajta időszemlélet változtatja a groteszk játékosság
közbeiktatásával elégikussá.

Kereszttel hátuk szőrén
Az országút porában a szürke szamarak
kereszttel hátuk szőrén a szürke szamarak
patájuk alól fölszáll a por szép lepedő
szitál a por fehéren ragyog a lepedő
ragyog lebeg és fólszáll alul a szamarak
átlépnek át a kórón a szürke szamarak
letérnek le az útról eléjük áll a fű
a szájuk elé ugrik a kövérhusu fű
mosollyal a mezőben a szürke szamarak
mennek kik mindent tudnak mennek a szamarak
eléjük áll a forrás fölugrik nyelvükig
fölugrik és kínálja hűsítő gyöngyeit
fejüket lassan rázzák a szürke szamarak
ők Krisztus anyját vitték nem érzik szomjukat
mennek napon esőben a por szép lepedő
a sár sötét az ég kék a fűzöld lepedő
A Realizmus és a Kereszttel hátuk szőrén 1947 végén majdnem egyidőben jelent meg,
nyilvánvaló, hogy keletkezésüket sem választhatta el, legfeljebb néhány hét egymástól.
Nem tudjuk, hogy melyik a korábbi alkotás, mert bár a Szegény Yorick kötet az előbbit helyezi hátrébb, ez önmagában nem perdöntő. S az sem tekinthető bizonyosság-

7

nak, hogy a jobb mű lenne későbbi keletkezésű. Nem is a sorrendiség, hanem a szoros
együvétartozás a vizsgálatra érdemes. Mert bár a Realizmus körképet rajzol, a Kereszttel
hátuk szőrén pedig egyetlen metszetet emel ki egy tájból, s nem is maga a táj a lényeges,
hanem a jellemrajz, feltűnően sok a rokon vonás:

Kereszttel hátuk szőrén

Realizmus
mélyút
kövér lóhere
a por
hűsöl
kútnál
fehér az ég fehéren füstöl

országút, út
kövérhusu fű
a por, porában
hűsítő gyöngyei
forrás
szitál a por fehéren ragyog a lepedő

bugyog a sár
fűre csurrant
fölugrana bogáncs
sörényüket rázzák
vályú szomjában
izzad a menny kék gyöngyöket
kék gyöngyök
szamár

a sár sötét
a fű
ugrik a fű, a forrás fölugrik
fejüket rázzák
nem érzik szomjukat
az ég kék
hűsítő gyöngyei
a szürke szamarak

A táj, a természeti körülmények azonosak, de míg a körkép tobzódik a sokféle látvány rögzítésében, amelyben szinte csak véletlenszerűen jelenik meg a kordét húzó
szamár, itt ezek az állatok lépnek elő főszereplővé. A Realizmus tájképe dinamizmusa
ellenére is egynemű és egyszerű, hasonlót százfelé elképzelhet az ember, meg is találhatott, s nem is csupán Magyarországon. Lehetséges a fokozás: a szamaras vers még
egyneműbb és egyszerűbb, mégis nagy a különbség: ennek a műnek a tája látszólag
ugyancsak százfelé fellelhetőnek ígérkezik, mégis csak a látomások világában található
meg. Mosoni tájakról indul, mégsem ott kanyarog már az az országút, s a szürke szamarak sem egyszerű állatok, hiszen mosolyognak, fejüket rázzák, mindent tudnak,
„ők Krisztus anyját vitték".
Kormos István életművében fontos a szerepe nemcsak ennek a versnek, hanem magának a szamár-motívumnak is. Szinte címer-állat lett ez az igénytelen s többféleképpen, eltérő minőségekben számontartott faj. A teljes életmű alapján arra is gondolhatunk, hogy a clown-szerephez társítható elsősorban a szamár: méltó társa Yoricknak,
a királyi bolondnak. Ám ez a jelentéskör inkább csak háttérsejtelemként érzékelhető,
sokkal erősebb, elsősorban éppen ebben a versben a biblikusság. E kétféleség nem
mond éppen ellent egymásnak. A király bolondja szerep egyúttal az igazmondóé is.
Másrészt gondoljunk Jézus halálraítélésének bibliai jelenetére. O is igazmondó volt,
ezért kellett meghalnia, mint a zsidók „királyának". A tömeg azonban nem tekintette
őt királynak, gúnyból adták rá a bíbor köntöst és a töviskoronát, s megköpdösték,
csúfolták. Látszat és valóság, szerepek téves és helyes megítélésének konfliktusa a meghatározó mindkét esetben. Szegény Yorick játékosságában van valami végzetes szomorúság, amely az életre és a létre egyaránt vonatkozik, amely a szépséget is fátyolossá teszi. Ugyanakkor felsejlik a keresztény hitnek - vagy legalábbis e hit jelképtárának -

8

segítségével egy olyanfajta biztonságtudat is, amely bizonyos értékeket öröknek gondol. Ezt tudva az életet végig kell és végig érdemes játszani és szenvedni, akár a feltámadás hite nélkül is. Jézus sorsa és József Attiláé egymást nem cáfoló, hanem kiegészítő példák a huszadik századi költő számára. Mindegyik sors feladatteljesítő. A csecsemő Jézust azért menekítik szülei szamárháton Egyiptomba, hogy ne öljék meg Heródes katonái, a hitvalló Jézus pedig azért megy szamárháton harmincvaíahány évvel
később Jeruzsálembe, hogy beteljesedjék sorsa.5 S azért éppen szamárháton, mert az
Ószövetség szerint ennek így kell lennie: a szabadító király így fog érkezni. József Attila se menekült sorsa elől: legfőbb, minden más háttérbe szorító feladatának azt tartotta, hogy nagy költészetet hozzon létre, olyant, amelyik élni segít, s ezt a célt meg is
valósította. Igaz, erre „ráment" az élete.6 Egy idő után pontosan tudta, hogy ez így fog
történni, ott volt a szomorú síkon, kereszttel a hátán, „mindent tudott", mégis végezte
tovább a dolgát, mert mást nem tehetett.
A Kormos István élete végén készült, s már posztumusz sugárzott tévériport e szamaras verssel kezdődött, s ehhez kapcsolódott a költő első megszólalása: „Emlékezetem szerint, vagy legalábbis szeretném az emlékezetet úgy irányítani, hogy azt mondhassam, hogy az első állat, amit láttam - szamár volt. Pedig nem jászolban születtem,
mint a Kisjézus, de a szamarakat és általában az állatokat gyerekkorom óta nagyon szeretem. Amikor betlehemest játszottunk gyerekkoromban, mindig nagyobb fiúk voltak
a társaim - nagy fájdalmam volt, hogy már nagy lónak éreztem magamat, már iskolás
voltam, és még mindig a betlehemezésben Kisjézust kellett játszanom. Legalább pásztor szerettem volna lenni! [...] Legelső emlékem, hogy egy szamár nézett rám. Sokszor
írtam állatokról, ez az előbb elhangzott vers az első szamaras versem volt, de a szamarak sokszor visszatérnek a verseimben."7
Vallomásában a költő őszintén szólt az emlékezet bizonytalanságáról, dehát itt elsősorban nem az életrajzi tény, hanem annak a művekbe emelése a fontos. Nyilvánvaló, hogy a majorságokban voltak szamarak, nyilvánvaló, hogy a betlehemes játékban
is szerepelhetett ez a figura is, ugyanakkor az is látható, hogy az ős-élmény lényegi
voltára maga a szerző is csak e versben döbben rá. 1947-ig meghatározó mértékben
közvetlen élménylírát alkot, s az egyedi, a személyes, hiába fejez ki általános igazságokat, ritkán tud igazán egyetemessé válni esztétikai értelemben is. Először az Eltűntek
az égben tett határozott különbséget élmény és élmény között, a lényegkiemelés és az
egyszerűség összhangját teremtve meg. Ami akkor ösztönösen sikerülhetett, azt néhány évvel később a Kereszttel hátuk szőrén már sokkal nagyobb fokú tudatossággal,
teljesebb poétikai eszköztárral volt képes hibátlanul megoldani. Az érett Kormos-lírának majd állandó jellemzője lesz az a lírai realizmus hagyománykincséből kiinduló,
arra építő, visszafogott látomásosság, amely itt megjelenik.
Tökéletes indító példa erre e vers második sora, amelyből a cím is elvonódik: „kereszttel hátuk szőrén a szürke szamarak". A versegész összefüggésében a kereszt elkerülhetetlenül Krisztusra vonatkozik, de ez általában is igaz: a keresztény kultúra körében a kereszt, a kereszt cipelése egyértelmű jelképiségű. Ugyanakkor a szamarak hátán, a fejhez közeli részen van egy sötétebb, kereszt alakú folt. A verssor közlése elemi
szinten tehát egy biológiai adottság közlése, amelyről azonban egyre kevesebb és kevesebb embernek van tudása, s még kevesebbnek közvetlen tapasztalata. Ezért gyanítható, hogy a legtöbb mai olvasó „csak" jelképi szinten olvassa, érti ezt a sort s így a címet is. A szöveg megformálása olyan, hogy minden erőltetettség nélkül tartalmazza
mindkét jelentésszintet, sőt még az is beleérthető, hogy a szamarak valóságos kereszte-

9

ket cipelnek, nemcsak jelképeseket. Miután a középkorban a szamár - némiképp szakralizálódva - a Jézus-történet szerves részévé vált, s az állat mindennapos használói az
iskolában, a templomban ilyenként találkoztak vele, állandósulhatott a többszintűség:
az állat hátán a kereszt Jézusra, a szegényekre, a szenvedőkre, a létezés szomorúságára
emlékeztetett, s arra is, hogy a sorsot türelemmel kell elviselni. Ugyanakkor a szamár,
ugyancsak a középkorban a bolondság, majd máig tartóan a butaság, az együgyűség jelképe, kifejezője is. Szakrális és karneváli jellege van egyszerre, s így kifejezheti a dolgok, a jelenségek színét és fonákját. Élt ezzel a költő is, hiszen, bár az idézett vallomásban nem jut eszébe, a korai Szamárhangverseny, ebben a másik jelentéskörben él a motívummal.
A Kereszttel hátuk szőrén szürke szamarai azonban a szenvedéstörténetre mintázódnak rá, bár a szakralitás csak profán módon nyilvánul meg, a vers nem vallásos mű, bár
hangsúlyozottan él a keresztény hagyománykinccsel. A költőnek készülő fiatalember
nemcsak gyermekkori életében és a keresztény hagyományban találkozhatott a szamarakkal, hanem lírai életművekben is. Szó volt már Sinka István hatásáról, akinek pásztorvilágot bemutató lírájában természetesen a szamár is szerepel, s akinek élményanyagát Kormos a magáéhoz közelinek tudhatta. De említeni kell egy francia költőt is.
Kormos István kamaszkora, a versolvasások kezdete óta a francia líra híve volt.
Először Villon és Rimbaud hatott rá.8 A szamaras vers ihlető forrásai közé viszont
Francis Jammes-ot kell sorolnunk. Neki önálló kötete ugyan csak 1958-ban jelent meg
magyarul,9 de Kosztolányi Dezső már 1914-ben bemutatta a Modern költőkben,10 s hamar népszerűvé vált nálunk is. Pályakezdő éveiben Kormos István egy jelentős antológiában (Illyés Gyula: A francia irodalom kincsesházan) és három műfordítás-gyűjteményben (Radnóti Miklós, Szabó Lőrinc, Rónay György 12 ) friss olvasmányként találkozhatott a költővel, s természetesen megismerhette Kosztolányi fordításait is. Egészen bizonyosnak vehető, hogy Illyés antológiájában vagy Szabó Lőrinc Örök barátaink c. kötetében olvashatta Jammes leghíresebb szamaras versét, amely Ima azért, hogy
szamarakkal mehessen a Paradicsomba:
Add meg Uram, hogy oly napon szólítson el az ég
amikor porzik az ünnepi vidék.
Szeretnék, ahogy itt lent szoktam, valami
kedvemrevaló utat választani
a Paradicsomba, nagy csillagokkal rakottat.
Fogom majd botomat, megyek az országútra,
s így szólok a szamarakhoz,
barátaimhoz:
Francis Jammes vagyok, és az égbe indulok,
mert a jó Isten a poklot nem ismeri.
Sfolytatom: Jöjjetek, kék ég barátai,

V

és add meg hogy a lelkek édenében égi
vized fölé hajolva,'olyan legyek én is,
mint ők, akik szelíd s nagy szegénységüket
az örök szeretet tükrében nézegetik.
A Kormos-vers szürke szamaraira ugyanez a szelíd s nagy szegénység és örök szeretet jellemző. Ugyanennyire fontos előkép a Kosztolányi fordította Szeretem a jó szamarat, amelyben a költő kedvesének dicséri az állatot:

10

Hát azt mondom, kis édesem,
te nem szeretsz ily édesen:
Hisz ő a kék ég szamara.
Jézust is vitte valaha.
(-) .
Menj a szegény csacsi utan
s mondd meg hogy lelkem is bután
kószál, nagy utakon bolyong
az is ily jó és ily bolond.
Kérdezd meg arcra essek-e,
és sírjak-e, nevessek-e?
A csacsi bölcs, nem is felel:
mellettünk csöndesen megy el,
csak a virágos útra néz,
mely csupa rózsa, csupa méz.
Jammes átütő sikert 1898-ban megjelent A hajnali harangszótól az esti harangszóig c.
kötetével aratott. Ennek szerzői előszavában olvasható: „Isten, ide hívtál az emberek
közé. Itt vagyok. Szenvedek és szeretek. Azon a nyelven beszéltem, amelyet te adtál.
Azokkal a szavakkal írtam, melyekre te tanítottad anyámat és apámat, akik azokat
rám hagyták. Megyek az úton, mint egy teherhordó szamár, amelyen nevetnek a gyerekek, és amely lehajtja a fejét. Oda megyek, ahová akarod, amikor akarod..."13
Jammes a francia líra nagy megtérői, nagy katolikus költői közé tartozott. Kormos
Istvánra nem a vallásossága, hanem egyszerűsége, természetessége hatott. O a Kereszttel
hátuk szőrén kapcsán erről így nyilatkozott: „Amikor ez a vers megjelent, alaposan félreértették - igaz, hogy elég nehéz világ volt - , de egy nagyon tekintélyes kritikus vallásosnak, klerikálisnak tartott, mert Jézus anyját emlegettem ehhez a szamaras vershez.
Noha soha nem voltam se istenhívő, se istentagadó. A paraszti osztályban vagy vallásosak az emberek, vagy közömbösek Isten iránt. Nálunk nem volt napi téma Isten
jelenléte az életünkben."14 Egybevágónak ezzel más megnyilatkozásai: „a katolicizmus
egész életemben csak mint emberi produktum érdekelt" 15 , illetve amit ezügyben
a nagyanyai nevelésről vallott.16 A Jammes-idézetek érzékletesen szemléltetik a hatást
is, a Kormos-vers hommage-voltát is. Kormos ős-élményének tudatosításában meghatározó lehetett Jammes-lírája. Erősíti ezt a nézetet az is, hogy bár a Kereszttel hátuk szőrén az alkotói szándék szerint nem vallásos vers, az olvasó, minden belemagyarázás
nélkül ilyennek is értheti.
A szamár-motívum nemcsak elvontan, hanem jellegében is nagymértékben rokon
a két költőnél. S nemcsak abban, hogy különös vonzalmat éreznek egy állatfaj iránt, hanem e vonzalom szemléletmódjában is. Fodor András, aki épp e Kormos-vers kapcsán
említette Jammes-ot,17 utalt a francia költők panteizmusára. Alighanem e fogalom segítségével pontosítható a vers vallásosságának kérdése. A panteizmus - Spinozától eltekintve - nem annyira filozófiai traktátusok tárgya, inkább költői világképeké. Az Is-

11

tent és a természetet azonosító szemlélet áthajolhat a leghagyományosabb vallásosságba, de érintkezhet az ateizmussal is. Lehet Istent kereső, de tőle eltávolodó is. így
érthető, hogy Jammes és Kormos világszemléletében található közös elem is.
Kormos István fontos mesterei közül Illyés Gyulára éppen nem volt jellemző
a panteisztikus szemlélet, de azért nála is található néhány ellenpélda. Elsősorban bizonnyal a korai A ház végén ülök...,iS amely már nagymama-dicsérő volta miatt is felkelthette a tanítvány különös érdeklődését. Ugyanakkor e mű programosan, szinte ars
poetica-szerűen panteisztikus:
Isten, aki mondják, fűben, vízben fában,
bujkálsz, mint a mosoly a szerelmes lányban
(...)
Holnapra útrakelek. Engedd, hogy mentemben,
menjek fűvel, fával, vízzel beszélgetve
s együgyű népekkel, kiknek fia vagyok.
(...)
Elült krumpli-bokrok közt vigyázva lépek,
nehogy alvó, meleg fészkeikre lépjek.
Búcsú nélkül megyek. Ha észrevennének
ezüst csibe-hangon sírni kezdenének.
Gyanítható, hogy Kormos István magától értetődőnek tartotta, hogy versét az Ilylyés szerkesztette Válasznak adja oda. E folyóiratnak egyébként Szabó Lőrinc volt
a versrovat szerkesztője, bár ez nem jelenti feltétlenül azt, hogy a megjelenés előtt látta
a kéziratot.
Még egy példaképet szükséges újra említeni: Weöres Sándort. Az ő - Hamvas Béla
szellemi hatását nagymértékben tükröző — könyve, A teljesség felé 1945-ban jelent meg.
Nincs rá adat, de nagyon valószínű, hogy Kormos olvasta a rövid bölcseleti írásoknak
ezt a megszerkesztett gyűjteményét, amely bevezető mondatai szerint „arra szolgál,
hogy a lélek harmóniáját megismerhesd, és ha rád tartozik, te is birtokba vehesd". 19
E könyvben az Útravaló azt hirdeti, hogy „tanulj meg mindenkitől tanulni", s ez nyilván vonatkoztatható azokra, akik Kormos verse szerint „mindent tudnak". Az öszszegző igényű ötödik részben a vers-szerű Tíz erkély különösen tanulságos a szamaras
vers szempontjából:
A
A
A
A
A
A
A
A
A
A

teljes lét: élet-nélküli.
teljes öröklét: idő-nélküli.
teljes működés: változás-nélküli.
teljes hatalom: erő-nélküli.
teljes tudás: adat-nélküli.
teljes bölcsesség: gondolat-nélküli.
teljes szeretet: érzés-nélküli.
teljes jóság: irány-nélküli.
teljes boldogság: öröm-nélküli.
teljes zengés: hang-nélküli.

Weöres műve elsősorban természetesen az emberről szól, de mivel felfogása szerint
„A létezés mindenben azonos." (A létezés), a Tíz erkély paradox, koan-szerű axiómái

12

Kormos szürke szamaraira is vonatkoztathatlak, annál is inkább, mert e szamarak az
emberről is elmondanak valami nagyon fontosat. S ha az emberek jelentős része nem is
fogadná el Weöres idézett tanítását, az antropomorfizált szamarakra nagymértékben
vonatkoztathatóak azok, hiszen ők Kormos István szándéka szerint valóban úgy vannak a teljes lét, tudás, bölcsesség, stb. birtokában, ahogyan azt a Tíz erkély lehetségesnek tartja. Weöres individualizmusellenes álláspontja és Kormos antropomorfizmusa
félúton találkozik, s átmenetileg egyetért egymással. Weöres az ember belső tökéletesedését tekintette célnak, Kormos szamarai pedig lényeges szempontból „tökéleteseknek" nevezhetőek.20
A feltételezett és legalább részben bizonyára tudatos hatások összjátékából Kormos
István első remekműve született meg, amely elrejtette, asszimilálta a valódi és a lehetséges inspirációkat. Egyéni és a pályán több szempontból is egyetlennek-kivételesnek
tekinthető mű született. Sem korábban, sem későbben nem volt jellemző a költőre,
hogy a lírai én ne szólaljon meg közvetlenül is. Ennyire személytelen verse talán csak
a sokkal későbbi Agborisrét, amely szintén nagymértékben antropomorfizálja a természetet. Elszemélytelenít az is, hogy a versben nem jelenik meg emberalak, csak ráutalásszerűen: „ők Krisztus anyját vitték". Igaz, a vers értékrendjében itt a legfontosabb
emberről, a Megváltóról és anyjáról van szó. A szürke szamarak mintha csak velük
lettek volna igazi kapcsolatban, mintha a mai utódoknak nem is lennének gazdái,
mintha nem is a teherhordás, a szekérhúzás lenne fő feladatuk, hanem a kereszt felvállalása, a szenvedés, a meg nem nevezett, de érzékeltetett értékekért. Az ember helyett
szenvednek ők is, ezért lehetnek szent állatok. Létezésük és cselekedetük nem időhöz
kötött: a földi por örök vándorai ők, akiknek feladata van, nem pihenhetnek meg
a „kánaáni" mezőkön sem, mert az csak látszatboldogság lenne, amiként ezt mosolyukkal és mindentudásukkal kifejezik. A vers a kimerevített jelen időben szólal meg, de
nem egyetlen pillanatot ragad meg, hanem az időbeliségben létező változatlanságot,
amely egy múltbeli cselekedet („Krisztus anyját vitték") óta áll fenn. Másodlagossá válik, hogy azóta mennyi idő telt el: e szürke szamarak elvileg lehetnének testi valóságukban is azonosak a kétezer évvel ezelőttiekkel, s akkor közülük az egyik lenne
a szent családot menekítő állat, akinek tette a többiekre is átsugárzik; de lehetnek a versírás időpontjában létezőek is, akiket máig mássá tesz a régi esemény. Ez az egymásbamosódás e vers szimbolikus erejének döntő előidézője.
A jelenidő különösségét érzékletessé tevő fő poétikai eszköz az ismétlés. A költemény - a címmel együtt - 112 szóból áll. Ebből 22 határozott névelő. E viszonylag
magas szám a tájleíró jellegből, a személytelenségből is következik, ugyanakkor utalhat
a közlendő egyértelműségére, axiomatikusságára. A névelők nélkül 90 szóból éppen
a harmadrész, 30 a megismételt szó, s ezek egy része szókapcsolat. A szamarak hétszer,
ezen belül a szürke szamarak ötször, a por és a lepedő négyszer, a f ű és a mennek háromszor, a fölszáll, ragyog, áll, fölugrik kétszer szerepelnek, de hozzájuk csatlakoztatható az
országút - út, az ugrik, és az elé, eléjük páros is, valamint a nyomatékosító igekötő-ismétlés: letérnek le, átlépnek át. Feltűnő az ismétlődés a rímelésben. A nyolc rímpárból
hat önrím, ám ezek korántsem verstani értelemben fejeznek ki monotóniát. A műforma a litániára utal, annak szabadabb változata. Az ismétlődések mellett Szűz Mária
központi szerepe, a leltározó, mellérendelő körmondatszerű szerkezet, s nem utolsó
sorban az örök körben való menetelés is a litániákra utal, hiszen ezek alaptípusa a Szűz
Máriához való könyörgés, s litániákat gyakran énekelnek körmeneteken is. Kormos
István verse éppen csak azt nem mondja ki, ami a litániák szokásos kezdő és záró for-

13

mulája: Kürie eleiszon, azaz Uram irgalmazz. Nem is kell közölnie, hiszen e szürke
szamarak már elnyerték az irgalmat.
Egyszerű és egynemű a vers szókincse is. Kormos István látomásos tájképében két
fogalom áll a látomásossá-szimbolikussá varázslás középpontjában: Krisztus (a rá utaló,
etimológiájában vele azonos kereszttel) és a lepedő, amely szép, fehér és a fölszálló
porból képződik. A fehér vászonnak is van biblikus vonzata. Krisztust, az angyalokat
általában fehér ruhában szokás ábrázolni. A porból képződő szép lepedő akár a fehér
felhőkkel is egybeolvadhat, s könnyen elképzelhető egy olyan oltárkép, biblikus festmény, amelyen felhők közül angyalok őrzik a menekülő szent családot, s némi fantáziával lehetséges ennek olyan változata is, amelyen már a szent család is a felhők közt
van, s a lenti mezőben csak a szürke szamár, miként a versben, ahol persze nem látjuk,
csak odagondolhatjuk a biblikus eseményt, sőt, a vers sugallata szerint oda is kell gondolnunk. Ugyanakkor nemcsak reneszánsz, hanem impresszionista-szimbolikus festményhez is hasonlítható e vers, hiszen olyan időjárási, fény- és látási viszonyokat ragad
meg a nyelvi kifejezés révén, amilyenekkel az ilyen irányzatú alkotások foglalkoztak.
S az ilyenfajta kép már ugyanúgy nem szemléltetné, csupán érzékeltetné a központi
eszmét, mint Kormos István költeménye.21
Belátható, hogy a vers kulcsszava a kereszt-Krisztus páros, s ezek révén meghatározó lesz a biblikus jelleg. Nemcsak a szamarakra, a lepedőre vonatkozik, hanem az
útra és a porra is. A bibliai tanítás szerint az ember porból vétetett és porrá leszen, így
a fölszálló és szép lepedővé váló por - bár erre a szerző aligha gondolt - , egyúttal valami üdvözülésfélére is utalhat, főleg annál, aki úgy élt, mint a szamarak, kereszttel
a hátán, azaz követve Krisztust, aki kinyilatkoztatta: „En vagyok az út, az igazság és az
élet".22 Az út motívum biblikus értelmezésének ugyan ellentmondani látszik a „letérnek le az útról" közlés, amely ilyen összefüggésben tévutat jelentene, a versben azonban arról van szó, hogy a szamarak a számukra való, élvezeteket nyújtó-kínáló mezőben sem „letérnek", hanem ellenállnak a „kísértéseknek". A mező is útjuk értelmét világosítja meg.
Miként a por, a vers ritmusa is emelkedő jellegű: a jambikusság a meghatározó,
nagyfokú szabályossággal. A 13 szótagú sorokban a hetedik szótag csonka láb, szünet
követi. A metszet csak a 3. és a 4. sorban választ szét szorosan összetartozó szókapcsolatokat. Ezt a jambikus tizenhármast a hazai gyakorlat - helytelenül - nibelung-sornak
szokta nevezni, feltehetően Kormos is ilyenként ismerte meg, például Radnóti Miklós
Erőltetett menet című költeményéből. Kormos versében helyenként anapesztusok,
choriambusok teszik változatosabbá a ritmust: a „szép lepedő" például tiszta choriambus, a 8. sor anapesztikus. A 10. sort viszont csak a vége teszi jambikussá. A rövid szótagokat olykor hangsúlyosságuk illeszti be a jambikus rendbe: „a szürke szamarak".
A Realizmus - első szövegváltozatával különösen - többesélyűnek mutatta a költői
pályát, a Kereszttel hátuk szőrén talán túlságosan is egyirányúnak. Hosszú távon a folytatás és a kiteljesedés mégis inkább e költemény poétikai és léttapasztalatait hasznosította.
1947 második felében Kormos Istvánnak - különböző utak találkozási pontján
állva - el kellett döntenie, hogy merre induljon tovább. 1949-re véglegessé váló döntése
igen hosszú, némi megszakítással egészen 1962-ig tartó hallgatási periódushoz is vezetett, ugyanakkor elősegítette azt, hogy az érett költő életműve mindvégig megtarthassa
a maga megszenvedett „kettősségét", összetettségét. Vas István - véletlenül ugyancsak
1947-es - római versét, a Nicolaus Cusanus sírját, illetve magát a reneszánsz filozófust

14

idézve: csakugyan ellentétek keresztezési pontja a világ, s e szellemben a Kormos-lírában ott van a mítoszi lantos Orpheusz és Yorick, az udvari bolond, a tragikus és a komikus, a szakrális és a profán, a tárgyias és a légies, az ünnepi és a hétköznapi, a komoly és a játékos, a patetikus és az idilli csak feltételesen szétválasztható szintézise.

JEGYZETEK
1
2
3

4

5

6

7
8
9
10

11
12

33

14
15
16
17
18
19

20

21
22

Rába György, Végh György és Vidor Miklós első kötetei még 1945 előtt megjelentek.
A vasmozsár törője alatt, 27.
Csupán stiláris szerepe van a „földbe nyomja a cselédházat" és a „papsajtra dőlt" módosításoknak.
E z a madár a hangjáról kapta a nevét, s a biii-bic hangsor önmagában is értelmezhető sírásként.
„Imé jön néked a te királyod, igaz és szabadító ő; szegény és szamárháton ülő, azaz
nőstényszamárnak vemhén." Zakariás 9,9.
Megjegyzendő, hogy az egyiptomi menekülés leírásakor az Újszövetségben, nem szerepel
a szamár, annak említése, ábrázolása ugyanúgy ókeresztény korabeli fejlemény, mint ennek
az állatnak a betlehemi istállóban való elhelyezése - az ökörrel együtt.
Nagy László használta e kifejezést a József Attila! című versében, amely következetesen egymásra mintázza a költő és a Megváltó alakját.
A vasmozsár törője alatt, 210.
Uo. 175.
Francis Jammes válogatott versei. 1958. (kétnyelvű kiadás)
Miniportréval és négy verssel. A későbbieket is figyelembe véve Kosztolányi Dezső összesen
26 Jammes-verset fordított.
1942. Atheneum.
Szabó Lőrinc: Örök barátaink, 1941. Radnóti Miklós: Orpheus nyomában, 1943., R ó n a y
György: Új francia költők, 1947.
Idézi Szabó Lőrinc a maga Francis Jammes-esszéjében, amely 1944-ben keletkezett, de sokáig
kiadatlan maradt (A költészet dicsérete, 1967. 150.) Viszont ugyanezt a részt idézte már 1914ben Kosztolányi is a Modern költők kis esszéjében.
A vasmozsár törője alatt, 210.
U o . 175.
U o . 18.
Kormos István: Ház Normandiában. Verselemzés. = Fodor András -.Futárposta, 1980., 148.
Megjelent a Sarjurendek c. kötetben (1930).
Weöres Sándor: A teljesség felé. E műről egyébként a Kormos által bizonyosan olvasott Diárium és a Válasz is közölt bírálatot.
A Weöres-mű értelmezésében Kenyeres Zoltán Tündérsíp c. könyvére támaszkodtam (1983.,
91-96.)
A vers festményszerűségét erősíti az is, hogy a nyomatékos két indító és a záró sor igétlen.
János evangéliuma 14.6.

15

