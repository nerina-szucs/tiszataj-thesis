tf

ft

f

f

f

IRODALMI, MUVELODESI ES TAI

JMPOLITIKAI F0LY0IRAT

m

HB I 3

<.ÜNj

ff SS.Ï
kV/.
4>v< V
K

'88

1

tiszatáj
IRODALMI, MŰVELŐDÉSI ÉS TÁRSADALOMPOLITIKAI FOLYÓIRAT

flj^F

Főszerkesztő
KAPOSI MÁRTON

Főszerkesztő-helyettes
LENGYEL A N D R Á S
i
A szerkesztőbizottság elnöke
TÓTH BÉLA
A szerkesztőbizottság tagjai
Berényi Bogáta, Besenyi Sándor, Borvendég Béla, Csatári Dániel,
Kaposi Márton, Szentpéteri István

A szerkesztőség tagjai
Csatári Dániel, Nikolényi István, Szabó Tibor,
Tóth Béla, Zsoldos Sándor

Tartalom
XLII. ÉVFOLYAM, 1. SZÁM
1988. JANUÁR

KOLOZSVÁRI GRANDPIERRE EMIL: Megismerkedésünk (regényrészlet)
BELÁNYI GYÖRGY: Parafrázis (vers)
JUHÁSZ ZSUZSANNA: Kísértés (novella)
TÖNKÖL JÓZSEF versei: Zöldkányák, kéklábú sólymok; Nagypénteken, sírás idején; Bogáncsok leszünk;
Jegenyék testvére
DEÁK MÓR versei: Aranyrög; Elunta
SIMON OTTÓ versei: Könyörgés a szomjazókért; Romlás ellen való ének
KÁNTOR ZSOLT versei: Iszap op. 2; Képernyő
DOBAI PÉTER versei: Kátchentum! — Katalinság! Katinkaság! Szent Gellért fürdő! Csongrád! Veszprém!
Bécs! A Tisza-partok! A Körös-torok! 1964!—1968!;
Olasz tengerparti táj teliholddal; Versek a Vitorlák
emléke és a Delejtű ciklusokból: Kari Schmidt-Rottluf:
Világítótorony a Balti tengeren, 1913; GITI, Mangália, Fekete-tenger, 1979

3
9
13
21
24
25
28

29

TANULMÁNY
LÖRINCZY HUBA: A gyermek toposza Csáth Géza novelláiban
32
KABDEBÓ LÓRÁNT: Levél az „ómódi modernségről" 42

MŰVÉSZET
Tiszatáj-galéria
SZUROMI PÁL: Galambos Tamás ..
SÍK CSABA: Pablo Ruiztól Picassóig

47
48
:1

HAZAI TÜKÖR
Szegedi

műhelyek

SZEGFŰ LÁSZLÖ: A régmúlt igézetében. Beszélgetés
Kristó Gyulával
66

ESZMECSERE
ÁGH ATTILA: Az elfáradt permanens forradalom
avagy az extenzív politikai rendszer korlátai
80
SZABÓ TIBOR: „Az egész rendszer igényli a megújítást ..." Interjú Király Zoltánnal
93

KRITIKA
VASY GÉZA: Simonyi Imre: Különvélemény
HAUBER KÁROLY: A verbalizmus veszélyei. Jókai
Anna: Az együttlét
PÉTER LÁSZLÓ: A szellemtörténet irodalomelmélete.
Thienemann Tivadar: Irodalomtörténeti alapfogalmak
HORPÁCSI SÁNDOR: Magyar Mozaik '86

103
105
108
111

ILLUSZTRÁCIÓ
Galambos Tamás rajzai a 12., 46. és 65. lapon és a
műmelléklet I—IV. oldalúm.

A Csongrád Megyei Tanács lapja. Kiadja a Csongrád Megyei Lapkiadó Vállalat.
Felelős kiadó: Kispál Antal — 87-5687 — Szegedi Nyomda — Felelős vezető:
Surányi Tibor igazgató.
Szerkesztőség: Szeged, Tanácsköztársaság útja 10. — Táviratcím: Tiszatáj Szeged,
Sajtóház. Telefon: 12-670. Postafiók: 153. Terjeszti a Magyar Posta. Előfizethető
bármely hírlapkézbesítő postahivatalnál, a posta hírlapüzleteiben és a Hírlapelőfizetési és Lapellátási Irodánál (HELIR), Budapest V., József nádor tér 1. — 1900,
közvetlenül vagy postautalványon, valamint átutalással a HELIR 215-96-162 pénzforgalmi jelzőszámra. Egyes szám ára: 16 Ft. Előfizetési díj negyedévre: 48, fél
évre 96, egy évre 192 forint.
Kéziratot nem őrzünk meg és nem küldünk vissza.
ISSN 0133 1167

KOLOZSVÁRI GRANDPIERRE EMIL

Megismerkedésünk
csöppet sem regényes, csöppet sem poétikus körülmények köá&tt történt. így
aztán ennek a fejezetnek a hangja élesen elüt egyik-másik fejezet hangjától.
Szilveszter éjjelén ismerkedtünk meg. Magda szerint 1939 szilveszterén,
az én emlékezetem szerint 1940-ről 1941-re virradólag. Ezen az éjjelen három
baráti kör számított rám, Gyöngyössy Pistáék a Szerzetes utcában, Péter Bandi
a Gül Baba utca tetején és végül Szerb Tóni, ha nem csalatkozom, a Torockó
utcában.
Minthogy gyakorlatilag Péter Bandi vezette a Franklin Társulatot, ahol
lektorként dolgoztain, úgy határoztam, hogy Pistánál kezdem, Bandinál folytatom a szilveszterestét, s ha futja az időmből, Tóniéknál fejezem be.
A találkozásunkat a Hullámtörőkben
megírtam. Nagyjából fölidézem az
eseményeket, ami következik az úgynevezett rekonstrukció s mint minden
ilyen kísérlet, valamelyest gyanús.
Éjféltájban angolosan megléptem Gyöngyössy Pistáéktól és 1940-ben megérkeztem Péter Bandiékhoz. A házat, ahol lakott, a hegyoldalba építették,
lépcsőn közelítettem meg a bejáratot, ahonnan másik sor lépcső vezetett az
egy szinttel alacsonyabban fekvő hallba, ahova enni-inni jártak a vendégek.
Ahogy a lépcső tetejéről végignéztem a színesen kavargó tömegen, a szemem megakadt egy nőn, akinek földig érő fehér selyem ruháját keresztbe
futó széles fekete csíkok díszítették, mégpedig alulról fölfelé csakúgy, mint
felülről lefelé haladtukban egyre szélesedőn, ennek eredményeként a nő
alakja plasztikusan kidomborodott.
Ez a harsányan föltűnő, mégis ízléses öltözék, mint a villám hasított bele
az estélyi ruhák csaknem egynemű tömegébe. Lerohantam a lépcsőn, s mire
— a hölgy — magához tért, már vadul tettem neki a szépet. Az elragadtatás
kirobbanó megnyilvánulása szemlátomást lefegyverezte, egész testével hozzám
simult, úgy éreztem, minden a legjobb úton van, ám ekkor a szomszéd szobából betántorgott egy magas, karcsú fiatalember. Amint meglátott bennünket, a terített asztalhoz lépett s egyetlen határozott mozdulattal lerántotta az
abroszt poharastul, palackostul, tálastul, tányérostul.
— Jesszusom! A férjem!
A tettes a falhoz támaszkodva lihegett. A vendégek pedig igyekeztek menteni a kárt.
Én találomra beoldalogtam az első nyitott ajtó mögé, valamilyen hálófülkeszerűségbe, ahol magas kereveten mint egy odaliszk, nagy darab szőke
nő hevert, öntudatlan kacérsággal kínálva bájait.
:3

Szemlátomást ittas volt. Fölibe hajoltam, hogy beszélgetést kezdjek vele,
de az arcomba csapó sűrű, szinte tapintható testszag visszariasztott. Elhúzódtam.
— Hová mégy, Dedi? — kérdezte mintegy álmából ébredve, lustán gurgulázó torokhangon.
Válasz helyett visszatértein a hallba. Ott még mindig a merénylet romjait
takarították. A zebraábrás nő meglátott, de félrenézett.
Ennek a flörtnek befellegzett. Odébbálltam hát. Az ebédlőben fölszedték a szőnyegeket, javában folyt a tánc. Sorra valamennyi nőismerősömet
elkaptam egy-egy fordulóra, önfeledten lubickoltam a népszerűségben, igéző
mosolyok, fölcsattanó kacagások kereszttüzében. Annyira élveztem a sikert,
annyira megrészegültem tőle, hogy sorra szalasztottam el a legkínálkozóbb alkalmakat. Pedig — csakúgy mint máskor — nem táncolni, hanem vadászni
jöttem ide.
Egy idő múltán kifulladtam s egy sarokba húzódva törülgettem izzadt
homlokomat.
— Velem nem akar táncolni?
Alacsony, formátlanná hízott, vöröses nő lépett hozzám, s alulról fölfelé lapos pillantásokat lövellt felém.
— Nem emlékszik rám? — kérdezte aztán.
— D e . . . — Múlt év szilveszterén találkoztunk Devecseri Gabiéknál.
— Micsoda memória! — kiáltott föl túlzott elragadtatással.
Akkor még nem formátlanodott ennyire el, megpróbáltam közeledni hozzá, de lerázott magáról. Most viszont magakelletőn csóválgatta a kebleit.
— Táncoljunk! — mondta parancsolón.
Alig öleltem át, hozzám tapasztotta altestét, ugyanakkor derékból hátradőlt és fürkészve vizsgálta az arcomat. Amit tervbe vett, elérte, erről csípője
kígyózó mozdulatai tudósítottak, valamint önelégült arckifejezése. Rám meredő szeme viszont dermesztőn hideg volt.
— Megyek, iszom valamit — azzal kibontakoztam öleléséből. Elhűlve bámult utánam, a szája is kinyílt.
Mire megtöltöttem poharamat, ott állt mellettem.
— Tegeződjünk — javasolta, s nyújtotta a száját. Akkorát csókolt, majd
kibökte mandulámat.
Vadászni jött ide, akárcsak én, s nem ez taszított, hanem a lerohanás stílustalansága.
— Gyerünk táncolni! — szólt rám és karon ragadott.
— Nem megyek!
— Hogyhogy nem?
— Mert nekem az a nagydarab szőke nő tetszik, nem maga.
Véletlenül épp a saját atmoszférájából kibontakozni nem képes nő tévedt
a látómezőmbe.
— Annak hiába udvarolsz, egy hónapja ment férjhez Dedihez, és nyakig
szerelmes. Na gyere. Engem megkaphatsz, ha nagyon igyekszel.
—_ Semmi kedvem igyekezni.
— Pedig éreztem, hogy tetszem neked.
A corpusz delictire célzott s oda is nézett. Ám azóta odalent már teljes
szélcsönd uralkodott.
Eddig a színét élveztem a népszerűségnek, most azon küzdöttem, hogy a
fonákjától megszabaduljak.
:4

Fürge testcsellel odébbálltam. Eleinte csak azon iparkodtam, hogy minél jobban eltávolodjam az elszánt vöröstől, akit semmilyen porcikám nem
kívánt. Mustrálgattam a nőket, s minden energiámmal rá akartam venni magam, hogy válasszak közülük. Csakhogy ez szerfölött nehezemre esett, szívem
szerint ugyanis egy-két kivétellel egyik nőről sem mondtam volna le. Mind
kellett, mindet megkívántam s ennek többnyire az lett a vége, hogy egyiket
sem kaptam meg.
Tusakodásomnak egy hangsúlyosan kiejtett francia mondat vetett véget:
— Retenez-moi, retenez-moi, de peur que je ne le tue!
ö t e n ültek egy asztal körül, s pezsgőt ittak. Két nő .és három férfi. Egy
vonzalma utolsó maradékát birtokló nő vitte a szót, a végükön szabályosan
fölkunkorított mondatai született franciára vallottak, testi fölépítése is. A másik nő magyar volt, sajátosan nyálas, elhízottan kényelmes kiejtése elárulta!
— Vous permettez?
Engedelmükkel széket toltam, s közéjük ültem. Kíváncsi voltam a történetre, aminek egy párizsi házaspár volt a hőse, a férj nyugalmazott birkózó,
böhöm nagy férfi, francia méretekkel valóságos óriás, felesége pöttömnyi
asszonyka, o fenyegette a férjét: — „tartsatok vissza, mert félek, hogy megölöm" — ezt jelentette magyarul a fönt elhangzott mondat.
A hervadó asszony — ez volt egyik kedvenc lemeze — kedvemért eleitől
elmondta a történetet, kiváló színészi játékkkal éreztette a fenyegetés komikumát: — egy ökörszem halállal fenyeget egy elefántot, egy kolibri egy szirtisast.
— C'est drole n'est pas?
— Vraiment s'est trés drole — vagyis, valóban nagyon mulatságos, hagytam rá szórakozottan, mert egy eléggé föltűnő nő huppant le mellém, s a
következő kérdéssel fordult hozzám:
— De qui s'agit il? — vagyis, hogy miről van szó.
Az a fajta nő volt, akin a férfiak szeme fönnákad. Elegáns volt, de kopottan elegáns, az egész társaságban egyedül ő viselt karjait eltakaró ruhát.
Kissé kiálló zöldesszürke, kifejezését szüntelenül változtató szeme valósággal foglyul ejtett. Kíváncsiság, vidámság, kacérság, tartózkodás, kétség, ijedtség tűzijátékszerűen követte egymást tekintetében.
Tetszett, tehát bókoltam:
— Magának különlegesen szép a szeme.
— A szemem kedvéért ült ide mellém?
— Tisztázzuk a helyzetet, maga ült mellém.
— Ez volt a helyem. Innen vittek táncolni. Szóval a szemem vonzotta?
Fejet csóváltam.
— Nem! A szemét csak most láttam.
— Akkor hát? — mintha kissé unta volna már a párbeszédet.
Végigfuttattam a szemem rajta.
— A mellei.
— A melleim? Hisz azokat nem is látta.
— De alig várom, hogy személyesen tiszteletemet tehessem náluk.
Ezt a formulát gyakran használtam. Mindig hatásos volt.
— Mindenesetre értesítsen a vizit idejéről, hógy legyen időm fölkészüni.
— A szeme bűnös a dologban.
A riposzt nem sikerült. Ez elkedvetlenített.
— Mi köze van a szememnek a mellemhez? A szemem fent v a n . . .
:5

— Szerencsére a melle sincsen lent.
Most már jobb kedvem lett. De nem tartott sokáig.
— Ami magát illeti, mindegy hogy fent van vagy lent.
Nem húzta ki magát, holott megtehette volna, de szemlátomást nem
akart kikezdeni velem, csak a szóváltás mulattatta. Nagyot nyeltem, mert hiába erőltettem az agyam, semmi ötletem nem támadt. Csak ennyit nyögtem:
— Mert mind a kettő magához tartozik, s egyik vonzóbb, mint a másik.
Állok, bámulok, s ha agyon ütne sem tudnék választani.
— Maga udvarol nekem?
Percről percre jobban a hatása alá kerültem, s ez csak fokozódott tánc
közben. Tartózkodó közelsége megittasított. Csakhamar bekormányoztam egy
sötét zugba, ajka biztatón nyílt szét a szájam alatt, eleinte csak ízlelgettük
egymást, aztán egyre vadabbul csókolództunk. A szoknyája alá nyúltam, hogy
megfogjam a fenekét. Ellökött magától és faképnél hagyott. Végigjártam
ahány szoba volt, sehol sem találtam. Kérdezősködtem felőle. Senki nem
ismerte. Végre valakitől megtudtam, hogy Rácz Ferencnének hívják.
— Ki a férje?
— Fogalmam sincs róla.
Beborult az ég: — megint kicsúszott kezemből egy jó nő! Hányadik ma?
Ráhajtottam a szép Fügedynére, aki a vendégek új hullámával érkezett, s
örömmel fogta át a nyakamat. Majd kicsordult belőle a jókedv, az életerő.
Nyeregben éreztem magam, hiszen minden jó mondásomra édes kacagás bugygyant ki a száján, s olykor mintha meg-megszorított volna.
— Emilke — szólalt meg végre — maga olyan kedvesen udvarol nekem,
hogy szinte bánom, de beleszerettem Tomsics Vilibe.
Mintha hallotta volna a végszót, Vili meghajolt. A szép Fügedyné a karjai közé omlott, ugyanakkor a válla fölött kacérán rám pillantott.
Ügy éreztem, nincs már semmi keresnivalóm itt, az előszobába mentem
a kabátomért. Már útrakészen álltam, mikor Ráczné nyitott be az utcáról
jövet, a hideg pirosra csípte arcát, halántékán a zúzmara fehér csipkéi. Olyan
váratlan volt a találkozás, másodpercig szótlanul néztünk össze.
— Hát maga hova készül?
— Hát maga honnan jön?
— Devecseriéktől. Volt ott egy undok pasas, aki rámszállt. Szóval hova
megy?
— Nincs kedve velem jönni?
— Nem bírom az éjszakázást — mondta bosszúsan. — Nem is tudom,
miért nem mentem mindjárt haza.
— Ha nincs kedve velem jönni Szerb Tóniékhoz, szívesen hazakísérem.
— Maga ismeri Szerb Antalt? Én régóta szeretem. Senki nem írt olyan
vonzón a magyar irodalomról, mint ő.
— Akkor gyerünk.
Elfogtunk egy taxit, s megadtuk a címet. Klári fogadott, Tóni felesége.
Valakit mindjárt fölszalasztott a férjéért, aki egy emelettel följebb szilveszterezett Piri Kálmán festőművésznél.
„Azonnal" kellett volna jönnie, mindazonáltal majd egy óra beletelt,
amíg kissé kapatosan beevickélt az ajtón. Bemutatkozás után kikötött Rácznénál, én átmentem a szomszéd szobába, ahol egy vidéki író idétlenkedett a táncolók között, mellette a felesége, tornatanárnő, szintén facéran. Fölkértem,
nagy türelemmel akrobatikus tangófigurákra tanított. .
:6

Egyik könyvemben beszámoltam az estéről, Klári más beállításban ismertette az eseményeket, szerinte ekkor keveredett Tóni élete egyik legromantikusabb románcába. Nyilván ezért jött le késve Piri Kálmánéktól.
Én Ráczné mgfigyelései alapján írtam. Nagyon földúlta, „Tóni nyilvános
megalázása". Tóni Rácznét kísérte ki, én a hátuk mögött búcsúztam Kláritól,
aki valamelyest zavartan tudakolta:
— Ki ez a szigorú fekete nő?
— Péter Bandiéknál ismertem meg. Mást sem tudok róla, minthogy nagyon szexepiles.
Éveken át fekete nőnek emlegette, holott nem volt fekete. A lépcsőházban kiderült, mivel szolgált rá a „szigorú" minősítésre.
— Képzelje — mondta fölindultán — a felesége arra kényszerítette Szerb
Antalt, hogy térden állva kérjen bocsánatot, amiért nem jött le azonnal.
— Szerb Antal térden állva!
Szavaiból szinte sütött a fölháborodás.
— Hát I s t e n e m . . . mentegetni akartam Klárit.
— Nem! Nem! Borzasztó volt!
A sötét utca gyér fényeibe a kerítések fölött bele-belehaj oltak a fák.
A távolban villamosok verték a síneket, autók végevárhatatlan sora siklott,
surrant, tülkölt, fékezett az úttesten. Ahány taxi elzúgott mellettünk, mind
foglalt volt.
Egy darabig idegesített, hogy hasztalan integetek, a kocsik fütyülnek
ránk, nem állnak meg. Holott minden gondolatom akörül forgott, hogy mihelyt a taxi ajtaja becsukódik, átölelem ezt a gusztusos nőt, magamhoz szorítom, s az önkívületig csókolom élveteg, húsos ajkait. Párizsról beszélt, a
francia irodalomról, a francia szellemről, de csak a száját láttam, jóformán
nem is hallottam, amit mondott, míg egyszer csak gyanú támadt bennem, s
megkérdeztem:
— Nem tudom, hogy szólítsam, nem mondaná meg a keresztnevét.
— Magdának hívnak, Szegő Magdának.
Megdobbant a szívem: — a francia nő, a párizsi dáma! Micsoda szerencse! S én — hülye — nem is sejtettem, pedig nyilvánvaló volt, hisz annál az
asztalnál, ahol találkoztunk született franciák, franciául tudó magyarok ültek.
Ettől kezdve nem amúgy leeresztett vitorlával, hanem minden szellemi
képességemmel részt vettem a beszélgetésben, igyekeztem villogni, hogy megszédítsem, elkápráztassam a sors e gyönyörű ajándékát.
Annyira elmerültünk a beszélgetésben, hogy egész sereg üres taxit elszalasztottunk. Egyre pontosan emlékszem, a közelünkben lassított, hogy oda
inthessük, de minthogy nem reagáltunk, gázt adott és eltépett.
— Ezt elkaphattuk volna — jegyezte meg Ráczné. Megborzongott. —
Kezdek fázni.
— Érdekes — mondta — itt mindenki Thomas Mann bűvöletében él.
Senki nem emlékszik a régi Thomas Mannra, aki az Acélfürdőben az első világháború mellett nyilatkozott.
— Nem ismerem ezt a könyvét. De csakugyan úgy beszélnek róla, mintha
soha ilyesmit nem írt volna. Én különben az újabb műveiért sem lelkesedem
különösebben. A Józsefet hasonlattal kezdi, hogy mély a múlt kútja, ami szép
h a s o n l a t . . . De aztán tovább mélyíti, egymás után rakja belé a betongyűrűket, a végeredmény artézi kút, nem h a s o n l a t . . .
— Azt hiszem, igazságtalan...
:7

— Nálunk Erdélyben hagyomány a németellenesség... Na nem a német
népet utasítjuk el, hanem a német politikát, az erőltetett katolizálást...
— A németek többnyire protestánsok...
—vAz osztrákok nem.
•— Az igaz. És a jelenlegi helyzetben honnan vár segítséget?
— Pillanatnyilag semmitől és s e n k i t ő l . . . De ami a jövőt illeti, egyetlen
mentségünk, ha minél teljesebben kibontakozunk á német kultúra és főleg
a német politika öleléséből... Én annyira imádom a francia kultúrát, hogy
néha még Trianonról is megfeledkezem. Egyébként, ha jobban megnézzük,
Trianont is a németeknek köszönhetjük...
— Ezen még nem gondolkoztam. Nekem Racine a költészet c s ú c s a . .
U n seul étre manque et tout est d é p e u p l é . . . Senki ilyen tömören nem fejezte
ki az elhagyott szerelmes lelkiállapotát...
— Tudtommal még nem akadt magyar költő, aki ezt a sort le tudta volna fordítani. Pedig maga az egyszerűség. „Egy valaki hiányzik s mintha a
föld kiürült volna." Magának Racine a csúcs, nekem a. próza csúcsa Voltaire:
— le superflu, si necessaire... Ezt sem lehet egykönnyen lefordítani: — „semmi sem oly fontos, mint ami fölösleges", szószátyár f o r d í t á s . . . A francia
nyelv pontos, de merev és görcsös, a magyar gazdag és pontatlan...
A párbeszéd persze nem így zajlott le, de ezek körül a tárgyak körül forgott. Engem ugyan Magda szája, melle, egyszóval a teste vonzott, mindamellett a nyilvánvaló szellemi rokonság sem hagyott közömbösen. Később százszor meg százszor visszatértünk erre a beszélgetésre, amely sorsdöntő volt
kettőnk szerelmében, de csak a nézetek azonosságára emlékeztünk vissza, a
részletek elmosódtak.
Hajnalodott már mire hozzánk farolt egy taxi. Alig foglaltunk helyet,
átöleltem Magdát, amolyan tulajdonosi öntudattal:
— Maga nagyon kedves fiú — hárította el könnyedén —, nem szívesen
ébrednék föl. Aludni akarok.
— De a z é r t . . . — dadogtam meglepetten.
— De azért p e r s z e . . . — válaszolt kedvesen.
í g y aztán a kapu előtt, a Személynök utca 25. szám kapuja előtt azzal a
sziklaszilárd tudattal kértem tőle randevút, hogy lám, mégsem megyek haza
„üres kézzel".
Kezet nyújtott, jó éjszakát Ícívánt s még vissza sem nézett, mikor a kapu becsukódott mögötte.
Elhűlten bámultam a kapura, egy darabig fényben úszott, aztán elsötétült. Vártam, hogy kigyúljon egy ablak; Nem gyúlt ki. Még vesztegeltem egy
darabig.
Fejcsóválva indultam útnak: — Egy ilyen bombanőt elszalasztani! Állatság!
Ugyan ki gondolta volna a helyemben, hogy új fejezet kezdődik az életemben?

:8
•

BELÁNYI GYÖRGY

Parafrázis
Ne szólj nekem semmiről.
Lassú kidőlt
napok falain vergődtem át, megvan
bennem és kívülem is minden, de hogy
ezt bárki tekintete összerakhatná, arról nem tudok. Hallgass hát te is,
többet ennél már a boldogtalan istenek sem tehetnek értem. A házam
köré fákat növessz, álmomban nehogy
kiessek az ablakon —, éjszakánként
csak azt hallom már, hogy közel a föld.
készül a férfi el innen és nem áll
félre se már, de remény, melengetni
való sincs szívében többé —, harcot ő
vagy békét nem is énekel. Halkan csak
himbálja magát a világ kitett ágán, és nézi, mely futva hagyja most el
felvert szállását évre év. Már hír járja be a várost, de nem győzedelmes
hírnök hozza, hanem lármás keleti
szelek. Fegyvert nem lel itt a férfi, ha
széttekint a tágterű rónán, s boldog,
hogy a futamodó égtájak között
csak hinni kell már, amit lát. A szája
nyílna még szóra, de Múzsák hatalmát
sérteni ó-

Nem.

vakodik. A hallgatását sem bízza
másra, ki tudhatja, mire visz, ha más
formál abból szót. De csendje elől megfutni nem kíván.
Elmondani én nem
tudom már a neved, mert a tenger elvette tőlem halk, meleg szavát. Vállam
koré hószínű vásznak verődnek, s csak
kutatom az ösvényt, ahol beszédre
foghatók bennem a fák. Ideje nincs
már annak, ha arcodra emelem arcom —, a némaság helyén azt érezni

:9

csupán, hogy fölöttünk egy örök mosoly
elsuhan.
Közel vagy, mint testem súlya.
S jár közöttünk a férfi, ki magában
most nem talál vigaszt, és alkonyatkor
a meglazult egektől bocsánatot
nem remél. Egy naplemente kimért lüktetése tapintja ki érverését —,
elesett szívében részvét sincs már a
leomlott napokért. így jár közöttünk
egyre még, ki szóval nem kéri már a
szavait vissza és szavak helyett szóval beszélni nem kíván. Világtalan
fényben csak a lomb kitömött bánata
ring vállán, és múltját bátran tartja oda a jómívű szeleknek. Nem lesz ő
a győzedelmes hírnök és nem dadog
felkínált szavakat senkinek többé —,
eldönti majd a nép maga, győztes harc
volt ez vagy csak megnyert csata. Sokbajú
lelkével a férfi nem terheli külön a fákat és külön nem a füvet:
megtartja magában, míg ki nem szívja
belőle a humusz. De szíved alatt
elesni nincs helye.
Fogd össze súlyom,
az ötemeletnyi, zöld hullámok még
terhem nélkül omoljanak vissza a
mélybe. Itt egyre kevésbé bízható
csontjainkra a hús, de nélkülük most
megállni sem kész már ez a nap. így múlt
el hömpölyödő félelmeivel tíz
év, így sodorják arcunkat kényükre
az egek. Nem látogat már emberi
álom engem, és beszédem is nem fogható semmilyen szóhoz. Csák jöjj most
némán, s növessz fákat az ajtóm elé —,
e súlytalan csendben húzza le árnyam
a felsuhogó lombok irgalma.
Nincs
abban se föld, se ég, ki jó hírben kész
megtérni a halkuló éjbe, napról
napra. Kedve is nagy már dőlni vissza
védtelen kövek közé, s a kékhajú
szél csak elhajózik tőle e feldúlt
partok alól. Szívdobbanásra forgott
a hajnál véle és mind a fűvel kör-

bekerített mezők, mikor vállára
kihűlt ágakat húztak a madarak.
Tartani magát ő szóval a fákhoz
kívánta mégis, bár látta elhullni
örök, ringató terheit a földnek
itt, hogy a megkapaszkodó ég se nem
tudná befogadni azt mind. Tovább hát
lelkét s erejét már senkinek nem serkenti e szókkal most, hiszen jártas ő
nagyon a hallgatásban.
Tagadj el engem, mert nincs,
nem lehet beszéd arról, amit a hajléktalan hajnal némán melenget a
szánkban, amit a szó lassan megforgat
ajkunkon. Mint jászolnál egy elesett,
lágy állat meleg torka, úgy lüktet a
nyakam csókod helyén. Tagadj el engem,
mert szavaimra már nem hajlik szívem,
mert hosszú kilenc napon át vártam, hogy
ne legyenek többé nekünk a szavak,
és hosszú kilenc napon át vártam, hogy
ne szólalj meg a szavaid, se nem a
szavaim nyelvén. Jog szerint van bennünk
a gyönyör meg jog szerint a fájdalom,
de nem fogyatkozik az arcunk el már
egyikben sem. Egy édes jószág mozdul
bennem, amikor csak elérsz. És bátor
erő telepszik még belém, és kedves
szíved udvarában ujjaim fenn dobolnak.
Így jár magában egyre ő, négy
árnyékot vet a teste világnak négy
tájéka felé. Népes szelek hajtják
tova csordákban társait, s a fákon
hangtalan vacog egy-egy világvégi,
irgalmas levél. Szívéből a férfi
most gondosan kirakja bánatát, most
szavakra szót építve bocsájtja ő
beszédet a múlt elébe, és lelkét
végig kockáztatva kézrekeríti
még a félelmét. Tündökölő, magos
hajnal ácsolja össze napról napra
a világot.
Hajléktalan mozdul a
tenger felénk.

Hószínű vásznait közrefogja a fény, és az elesett partokon
hosszan, szabadon, világtalan szelek
járnak. Külön súlya van itt az égnek,
a jóravaló remény itt megannyi,
külön égtájra vár. De kibontani
a föld csendjét még nem lehet.
Olyan vagy,
mint egy sohanemvolt nap. Mint amiről
azt tudni csak, eljő, bizonyság nem lesz
rá, úgy jő. Olyan vagy, amilyen csak én
lehetnék nélküled. Már nem tudom, hogy
hozzá m-e vagy hozzád —, magamtól én már
elválasztottam tebenned magamat.
Beszédem is bűn, ahogy hallgatásod
hallgatva is csak vétkezem. A testem
köré fákat növessz, mert éjszakánként
egyre kiveti az ég a súlyomat.
S ne szólj nekem itt semmiről —, szád
meleg hajlékában engem majd feloldanak
szavaim —

12

JUHÁSZ ZSUZSANNA

Kísértés
Tudta, hogy mindig inhalálni fog. Tavasszal és ősszel, mikor odakint langyosra vált a levegő, őbenne aszályos órák indultak, amiket nem tudott megállítani, amiknek megadta magát újra és újra. Ügy tűrte megfázásait, mint valami rossz szokást, torkának, tüdejének ritka és nem túl veszélyes csínytevéseit. Űjra és újra megbocsátott, azt képzelte, forró, napsütötte templomlépcsőn fekszik és hűs gyümölcsöt, virágot hordanak rá a láztalan, vasárnapra öltözött helybéliek. Vagy csak ült a konyhaszéken és nézte a vízben kavargó
gyógytörmeléket, az apróra darált, fertőtlen avart. Nézte, ahogy a hajdanzöld
levelek újjászületnek, nem zöldek már, de friss-barnák a bennük menedéket
találó víztől, nem zöldek már, de mozognak, mint az első bogárkák a tavaszi
kövek alatt, akiknek megbocsátjuk bogárságukat, mert elsők, mert tavaszlakók. Tudta, hogy mindig inhalálni fog, virágot vesz majd magának, papírzacskóban zörgő, azonosíthatatlan szirmokat és szárakat, virággal kell meglepni magát míg él, gyorsan fogyó, újra vásárlandó — kabalákkal. Míg kicsi
volt, az anyja ölbe vette, s együtt hajoltak a gőz fölé, később párnát raktak
alája, s ha nagyon beteg volt, az apja vitte a konyhába, s mintha csak arra
járnának, egy pillanatra a gőzölgő lábasba kukucskáltak. Míg kicsi volt, azt hitte, az apja lélegzete az, ami a lábasból előjön. Mindig szerette a gőzt, az illatos, közeli, forró ködöt, amit nem foghatott meg ugyan, de aminek arcán érezhette kisebb-nagyobb lökéseit, a finom, sose durvuló, ujjatlan bökdöséseket.
Mikor a gőzbe hajolt, hirtelen tejbe csobbant előtte a világ, s ahogy lassan
lélegzetet vett, felszáradtak, kiszínesedtek körülötte a tárgyak, látta a konyhacsempék útkereszteződéseit, a balraát-gombokat a gáztűzhelyen. Talán ezerszer is átélte már, mi történik a vakság nyugalma, s a tisztánlátás izgalmai
között. Nem vágyott kiváltságokra, nem kívánt különleges kezelést, titokbirodalmában nem volt más, csak sok-sok langyos vízcsepp — a gőz, a tűzhely
fölött töltött órák újra és újra váratlanuló ajándéka. Megoszthatatlan volt az
élmény: a cseppek, mint álkönnyek, mint valami álfáj dalom maszkos könnyei
csorogtak le az orrán-száján-homlokán, vagy mintha valaki sírt volna fölötte,
s ő — együttérzésében — az arcát adná a valódi síró való könnyeinek.
*

Hosszú volt az apja — gyorsan és erőszakkal húzott felkiáltójel, amiben
a pont felcsúszott középre. Azok közé tartozott, akik keskeny csípőjűnek születtek, s a hasuk csak úgy fért el, hogy kis pocakot eresztett maga elé. Katona voft, olyan katona, aki nem nagyon vigyázott arra, hogy magas, a gyerekek által elérhetetlen helyre tegye a sapkáját, mikor hazaérkezett. Hamisíthatatlan egyéltű volt, boldog mozizója a mások életének is. Tudott várni a
villamosmegállóban, tudott várni az ajtók előtt, mert tudta, előbb-utóbb minden megkerül. Nem kopott meg, mert nem tudta, hogyan kell megkopni, hiszen nem vette észre azt, ami visszatetszést keltett volna benne, nem vette
észre a ráncot, a haj fehér karcolásokat. Körülötte kamaszarcú prókátorok tették a dolgukat jégsima, térnyi emelvényeken, neki pirospozsgás volt minden
:13

élő, és hasznos minden áldozat. Hívni szeretett, nem felállni, és sose várta be,
hogy csalogatni kelljen. Nem érdekelte, mire van még szüksége a tolvajnak,
és tudta, hogy mire valók az esőcseppek az ablakon. Neki mindig volt valaki,
aki eltakarította a havat, aki szakszerűbben nyújtott elsősegélyt, akit ezért
fizetünk, aki örül, hogy végre szolgálatot tehet. Ritka fogú, kicsit pocakos
ember volt az apja, aki mindig felkapta őt, ha hazaérkezett. Mindig.
*

ö csak nagysokára szerette meg a kést meg a villát. Az ő számára nem
illettek egymáshoz, mert mindkettővel csak mást lehetett csinálni. A késsel
vágni kellett az egyik kezének, s a másiknak szúrni kellett a villával. Akkor
békélt meg, mikor rájött, hogy a villa feje sok apró késből áll. A két szélső
késecskével vágni is lehet, de a középsők éle alá nem fér oda semmi. A középsők nem vágnak. Soha.
*

Tánctanár volt, vagyis inkább tánctaníttató. Mindig kijárta, hogy néhány
érdes Jérdű és könyökű fiatal lányt és fiút tarthasson maga körül, szép, kiskorú tehetségeket, akik még nem terelődtek a hírnév expresszfantáziái elé,
akik még nem kaptak semmilyen előleget majdani művészlétükre. A kis segédtanároknak se bocsátottak meg többször, mint másoknak, és mindig mozogniuk kellett, örökmozgó jellé kellett válniuk, mert mozdulatlanságukban
soványak voltak és félszegek. És nagyarcúak, mint a haláltáborok gyermekfoglyai. Ő mindig megtiltotta, hogy növendékei haja szabadon álljon. A lányoknak széles, homlokra csomózott gézbe kellett gyürkészni kicái, cikkanó
kontyukat, vagy oldalra tűzni, fejtetőre szorítani — mindegy volt hová teszik a hajukat, csak el az arctól. Tiltott volt a bozont, a hajápolók fészkelőhelye, a hátmozgásokat bújtató sörény, a göndör bizonytalanság. Mintha ott
nem vették volna figyelembe, hogy hajat ritkábban mosunk, mint kezet vagy
lábat. Mintha ott a hajak elnémultak volna, mintha felkötve-elsimítva-csatolva nem emlékeztettek volna a beléjük mórált illatokra, szobákra, amiket
a mások cigarettája mérgezett, párnákra, amikbe izzadságglóriásan feküdtek,
vagy úgy merültek el, mint tündéradta hajtányérban — hajtányérban, ami
fölött nem szitkozódik senki és nem kutatja a hajszálak birtokosát. A kis
segédtánctanárok sovány, kezesbárány, alig-férfi, alig-nő testüket adták a tánchoz, ő pedig mindenben lelket látó, de felnőtt-fegyelmű fantáziával irányította e parancsszűz testeket. Nem azt mondta, hogy magasabbra, hanem azt
kiáltotta szakadék, nem azt kérte, hogy lendületesebben, hanem úgy, ahogy
kivágott fa koronája hullik az avarölbe. Egy-egy este több tucat egyszerűbb
vagy népesebb fantáziaképet egyeztetett — az övéit a tanítványokéval; addig
mesélt, amíg a többiek is azt látták, amit ő, s azt tették, amit láttak^ Nem
ritkaszavú táncvezérnek engedelmeskedtek immár, hanem díszmunkába fogott
képzeletüknek: tájnak, állatnak, ablak üvegének — bárminek, amit el tudtak gondolni. Bennük sziporkává válhatott a tömegesen elkerült is — ők a
jelentéktelenből építgették táncaik mentsvárát. Fiatalok voltak, kerülték hát
az általánost, az elvontat; és szerették a hasonlítást, a világ teremtményeinek,
s az ember csinálmányainak egymáshoz édesgetését. És kinyújtott, mozdulatlan, táncelő kezük valóban annyi hullámot vetett, mint a sohasem felfelé tö:14

rő, hanem oldalra hajtó cédruság. És értették tanáruk kezét is, tudták, hogy
mit jelent egy-egy mozdulata, egész történeteket tudtak így hibátlanul olvasni, és megesett, hogy egymással is kézjelekkel beszéltek, mert az anyanyelvnél ez egyszerűbb volt. És bátrabb, szabadabb.
•

Az arca kisebb-nagyobb fényes félgömbből állott. Nem látszott meg rajta a.
kora. Csak a félgömbök zsugorodtak, mint a hóember hasa-feje a napsütésben.
*

Sohasem hiányzott barátai társaságából, akár az utolsó pillanatban is, de
mindig volt valaki, akinek eszébe jutott, hogy hívják meg. őt is. Valójában
arról volt szó, hogy mindenütt szükség lett volna rá, ahol ismerősök vagy
sarokból-szemlélt, lámpaárnyékba huppanó idegenek jöttek össze. Mert az első órában körbekínált, ő hallotta meg, ha valaki kért még, ő ült a konyha
felé eső székeken, szívesen hozott be még valamit, de kicsit mindig későn,
mert nem tudta, mit hol tartanak a háziak. A második órában a kidőlt poharak alól cserélgette a térítőkét az asztal színes, szeszpisis pelenkarongyait, a
morzsákat figyelte, a poharak dőlésirányait a bútorpárkányokon szédelgő kezekben, ámult a két kezek spicces pantomimján, ahogy a balok ezt-azt tartanak, s a jobbok mértéktartás nélkül gesztikulálnak. Nem mindig figyelt arra,,
amit a többiek mondtak, de mindig észrevette a csapót, aki a veszekedések
holdbéli felvételeit indította, felfigyelt a gyülekező bűnbakvadászok friss, életteli morajgására, tudta, kinek a kárára van roppant szüksége a társaságnak,
hogy más kárán tanulhasson, ő fel tudta mérni, hogy hány és hányféle veszélybeszámolón kell együttesen átesniük ahhoz, hogy mindegyikük átélje:
neki is szántak valamit, őt is megkörnyékezték valamivel, amiből mégis szerencsésen kimaradt. És látta az örvénybe csendesülteket, akik aztán a mások
szennymedrén rúgták el magukat a végső erőfeszítésben, akiken nem segített
más, csak az, ha legalább egyetlen estén másokat láthattak szegénynek, tehetségtelennek, sápadtnak, ügyetlennek, ügyesek együgyű balekjának, ha azon
az estén legalább egyetlen olyan arcot láthattak, amin befolyásolhatatlanul
rángott a szemhéj vagy akaratlanul is hátra-hátrarándultak a száj zugok. Látta, hogyan segítik a párt az egymásból való végső kiábránduláshoz, és látta
az új jelentkezők díszmasírozását, el-elhallgatta díszszavaikat, elámult testük díszváltozásán és követte józanodásukat a jóbenyomás-keltés erőfeszítéseiben. Tudta, hogy a harmadik órára elkészül minden társaság s magára hagyottan is elélne jó ideig. Ilyenkor a harmadik órában — a másik szobába
vagy konyhába, fürdőszobába kísérte a társasággá-társadalommá alakulás imilyen-amolyan károsultjait, békített, ha kellett, elismerte, hogy sápadt, ügyetlen, tehetségtelen, olyan silány bűnbakot talált ki, amit leteríteni se lett volna
érdemes, s azt mondta, az arcrángás gyógyítható. Vagy csak felnyögött, vagy
csak halkan nyögdécselt-nyüszítgetett a megfelelő pillanatokban. Hasznos volt,
mert a segítségével... nem történt semmi, amiért a társaságnak fel kellett
volna oszlani az éjszakai órákban, együtt maradhattak, megvárhatták az első
hajnali munkásbuszok indulását, lepihenhettek, telefonálhattak az otthonmaradtaknak. ő — egyébként — valóban ügyetlen volt, nem szorította meg
azt, amit fogott, csak hozzáformázta az ujjait.
*

:15

Ha egyszerre beszélgetett nagyothallóval és ép hallásúval, akkor ő montlatonként változott: az egészségeshez el-elforduló arccal beszélt, összevissza
hajigált pillantásokkal szólt, de ha a fogyatékossal beszélt, akkor ügyelt rá,
hogy a száját mindig láthassa a másik. Rövid, de az érzelmek szavaitól hemzsegő mondatokat használt ilyenkor, nagyobbakat bólintott, s bosszankodás
nélkül — akárha a saját örömére, az ismétlés öröméért — ismételte meg a
Tcérdéseket. Talán csak kihasználta az alkalmat a felbátorodásra, mert talán
kevesen várták meg általában, míg felbátorodik. Olyan volt ilyenkor, mintha
fiatal, külföldi turistákkal találkozott volna. Több nyelven beszélt, de a tanulásban egyikkel se jutott el odáig, hogy használatakor megfontolt, árnyalt,
tapintatos, körmönfont lehessen. Csak annyi szót tudott, mint a kis németek,
oroszok abban a korban, mikor az embert boldoggá és hatalmassá teszi az, ha
m e g tudja nevezni a körülötte létezőket. Ő szívesen hallgatta a nyelvimitátorokat, nevetett a hangzáshű blablákon és sohasem érezte, hogy becsapják
ilyenkor. Néha a hazájabeliek között is idegen nyelven szólalt meg, többnyire
akkor, ha azt akarta mondani, hogy nem vagy hogy nem akarom — mintha
az anyanyelvén nem tudott volna tagadni. Majdnem mindig az angolt használta ilyenkor, azt a nyelvet, amelyikről egyszer az anyja azt mondta, mintha
almát forgatna a szájában, aki beszéli.
*

Nyugodt táncórákat tartott. A próbákon hiányzott a zsongás, a fajta-*
beliekkel való találkozás izgalma, az ősbarlangönteltség. Vigyázott arra, hogy
tánckarában uralkodhasson a tánc egyetlen törvénye, az önfeledtség, a készség a teljes és önkéntes megadásra; a gyanútlan, mértéke-nincs odaadás.
A gonddal, a fegyelmezetten, száz-szem-előtt táncolót magához hívta, és megkérdezte, mi történt vele a legutóbbi óra óta. A válasz után visszaküldte a
-csoportba, s ha még mindig homlokráncolva táncolt, újra magához hívta a
tánckarost. Addig ismételte a hívogatósdit, míg lazává nem beszéltette a teljes tánckar minden izmát a fejtetőtől a lábujjakig. Tanítványai ily módon hamar megtanulták, hogy máskor se fogjanak semmihez, míg valami más foglalkoztatja őket, hogy valami különös, de csak kezdetben célszerűtlen erkölcsi
kódex szerint nem becsületes dolog valahol csak részben ott lenni, csak elverni
az időt, csak készülni valamire mindig, gyógyíthatatlan jövőbetegként. A tánckar előadásai meghittek voltak, mert a táncból sohasem hiányzott a kötelék
jele vagy valamilyen utalás az egymáshoz tartozásra. A kompozíciók különösségét éppen e jelek-jelzések hirtelen eltűnése, majd rögtöni, hasonló felbukkanása adta. A kapcsolatjegy egész előadás alatti biztosítása néha brutálisan
nehéz volt a kartagok számára, mert például hogyan lehet több órán keresztül úgy_ előállítani minden mozdulatot, hogy közben a fej ferdén, oldalra hajtva maradjon vagy az egyik kar, de mindig csak az egyik, szorosan a test
oldalán. Szólótáncosa se volt a csoportnak, vagy ha volt is valaki, aki kiválasztott volt a táncban, az nem táncolt, hanem mozdulatlanul állt és szembenézett az időnként hozzászökkenőkkel. Mintha az lett volna a szerepe a táncban, hogy felfrissítse a többieket, erőt adjon, jóváhagyja azt, ami körülötte
történik a beavatkozás hatalma nélkül, hiszen nem mozdulhatott. Ebben a
tánckarban megszólaltak a táncosok, jobb kapcsolatjel híján értelmetlen szavakat adtak egymásnak tovább. A kötelék folytonos érzékeltetése miatt a táncok nem voltak szépek, hanem groteszkek voltak, de nem annyira, hogy ki:16

váltsák az értetlenség dühét, és nem voltak sohasem harmonikusak; hiszen a
közösen létrehozott harmóniához az egyesek magányos bátorsága is kell, félelemmentes magára figyelés. Azok szerették a táncaikat, akiket nem zavart,
a folytonos kötelék a táncban, akiket gyerekkoruk óta arra szoktattak, hogy
másokban éljenek — akik másokat szorongattak folytonos, valódi vagy szimbolikus jelenlétükkel. Akik az elidegenedés ellen nem apró-cseprő magánteremtésekkel védekeztek, hanem a megbúj ássál: nem ítéltek, csak hivatkoztak
családra, nemzetre, divatra, a katolikus szigorra; akiknek az önként vállalt
áldozat is majdan felhasználható hivatkozástartalék volt. Ők nem tűrték a
vesszőfutást vágyaik akarom, nem akarom sorfala közt, hanem inkább ideamonstrumokat építettek az élet minden területére, s elvárták, hogy szeretteik
is e nehezen kivilágítható, nehezen kifüthető monstrumokban éljenek.
•
Szerette a mozgólépcsők előtti vaskorlátokat, mert úgy terelték össze az
embereket, mint öreg, kismozgású pulikutyák — elcsodálkozott azon, hogy milyen kevés elég, hogy olyan sokan egyfelé tartsanak. Sajnálta a nem működő vagy üresen járó mozgólépcsőt, bár életében csak egyszer indult felfelé
kikapcsolt lépcsősoron. Mellette, jobbra és balra embertörzsek előzték meg
vagy hagyták el szembejövet — megannyi felfelé igen és lefelé igen. Akkor
minden arcot magabiztossá tett a puszta haladás és minden mozgólépcsői tettet törvényesített az egyetlen parancs: várni kell, míg fel- vagy leér a lépcsősor.. Csak ő haladt lassan, csak ő akarta a maga erejét, csak ővele nem lehetett
együttérezni, hiszen ha vár a sorára, most nem kínlódik egyedül. Szerette
volna, ha a többiek maguk közé segítik, ha valakinek eszébe jut, hogy kinyújtsa a karját és a mozgók közé rántsa, vagy azt mondja, fordulj vissza,
lehetetlenre vállalkoztál. Lassan úgy érezte magát, mintha két ellentétes
irányban forgó fogaskerék: közt mozogna — s a fogaskerekek percről percre
közelebb kerülnének egymáshoz.
*

Nem értette, miért építünk szögletes házakat. Az ember nem téglaszerű.
Homorú, mint a lábnyoma, és domború, mint a föld, amin lakik. A legsarkabb sarokba dárda illik, csókolt madártollas íj, vagy a földre vertek orra;
és esendes portanya békeidőben. A sarok pontosít, ponttá hámlaszt, szót váltani vele csak folyton fogyatkozva lehet. Kedvelte hát a félbehitetlenült boltívglóriákat, szerette az alkonyt, mikor az ég burálkodik mindenek fölött. Eleitapogatta öreg rokonai sétabotjának állat-ember-ördögfejét és dohányszenvedély nélkül is értett a pipákhoz. Tudta, melyikben fog úgy süllyedni a parázs, hogy kövesse a szippantások ritmusát, hogy ne kényszerítse a pipázót se
mélátlanító kapkodásra, se türelémre. A gerelyt is azért szerette, mert az ferdén csapódott a földbe, s aztán is csak ferdébb lett, mikor estében kiszakított
egy hüvelykujjnyi gyepdarabot. Csak illemből ugrott fel, ha valami eldőlt,
ha valami leesett, ha valamit leejtettek körülötte. Nem tudta még, miért kell
az embernek légellenállásra-áramvonalra hivatkozni ahhoz, hogy le merje
gömbölyíteni az éleket.
*

:17

A szobája olyan volt, mint bárkié. Csak a sarkokat bélelte ki: vázával,
nehéz, fűrészporral töltött labdákkal, utcára dobott, lassan növő kölyökállatok
fekhelyével.
*

Nem értette, hogy távolodhatnak el a dolgok eredeti helyüktől, vagy miért nincsenek ott, ahol szükség van rájuk. Nem tudta, ki és mikor fizet meg
ezért az általános, kortéri széthajigáltságért? Ki szór festéket az elfekvők
stoptábláira? Neki idegen volt a toll is, ha nem madarakon látta, és csöppnyi
kegyelettel hordta a valódi bőrből készült cipőket. Jó tanácsadó volt, mert
tudta, ki, hova vágyik; számtalanszor tapasztalta már, hogy az olyan válaszok, mint tenger, oázis, erdei lak, nemzetiszín tanya mind egy-egy kis, esendő kereszt- vagy becenevet rejtenek — tudta, hogy az ember embertől nyugszik és embertől veszi rossz sorát. Tudta, hogy aki helyzetre, hangulatra, ciklusra panaszkodik, azt megrövidítették valamiben, s aki időhiánybéli műveletlenségét meaculpázza, azt általában ki szokták rekeszteni a mindennapi pletykálkodásból. ö nem élt az elkülönülés hagyományos lehetőségeivel, az utcán
rá-rápillantott a járókelők arcára, összemosolygott az illetlenkedőkkel, ő nem
meredt zakógombra, ruhaövre tömött liftben és . csúcsforgalomban. Igénytelen volt, kevéssel is beérte, hogy nézelődhessen. Néha talán tapintatlannak
tűnt, de az volt a mentsége, hogy akit megnézett, azzal szívesen szóba is
elegyedett volna. Kérés nélkül is beszélt volna a vizslatás okáról, arról, hogy
kire emlékezteti a megbámult arca, járása, hogy mi jutott eszébe — azaz, mit
kapott a másiktól azáltal, hogy felbukkant előtte. Szeretett sok embert együtt
látni mozikban, koncertek megalomán termeiben — tanulta, hogy az ember
orra percek alatt elveszti érzékenységét az éppen észlelt szag iránt, s ezért
minden további perc, minden félhangos megjegyzés a kipárolgásokra csak
célszerűtlen-kirekesztő finnyáskodás. Ügy gondolta, mindent az éltet, ha a helyén él. Iskolás korában egy rajzórán az egyik padsornak csak fejet, a másiknak csak törzset, s a harmadiknak csak lábat volt szabad festeni. Óra végén
összerakták a véletlen testeket; de őt nem mulattatta a copfos, de bőszoknyás
kislány, a szembenéző arc, s a jobbra lépő láb együttese. Ügy gondolta, mindent az éltet, ha a helyén él — a halnak életeleme a víz, de ugyanez a víz
bomlasztja szét, ha elpusztul.
*

Azt szerette volna, ha a műélvezők is feláldozhattak volna valamit a
művekért, de ő tágas köszönethelyekre gondolt a koncerteken eltaposottak
s a műkincsrablások áldozatai helyett. Szeretett úgy dúdolgatni, hogy falat
kenyér volt a szájában, mert ilyenkor olyan lett a dallam, mint kiskorában,
mikor selyempapíros fésűn muzsikált, s a fésűfogak megbizseregtették az ajkát.
Különben nem volt jó kritikusa a zenének, a kortársi disszonanciákban karhatalmi szigorral végrehajtott harmóniátlanítást látott, a csak éjszakára barbárosulók hobbiját — lázítást az elhangzás utáni csöndre, éjszakára. Nem kedvelte a versenyműveket sem, neki minden ellenpontról a féltve küzdő gladiátorok jutottak eszébe, és a provinciusi látvány, amiben harc volt a harcért,
miközben néhányan, a baráti szolgatársak a ferrum nélküli kimenetelre gondoltak. Szívesebben hallgatta hát a nehéz operabaritonokból kikacagó, incsel
:18

cavatinákat; megkedvelt bármilyen stílust, ha abban volt valami előszobaszerű, azaz olyan volt, mintha az énekes fülközeiben lett volna, de a zenekar
távol, a szobaajtókon túl. Barátja volt a schönbergi, harákoló, krákogó fagottnak, annak a hangszernek, ami kellemetlen hangjával is helyet talált a hangszerek közt, míg ő egyedül maradt tavaszi-őszi lábadozásának élményeivel. Ha
zenére vágyott, a szólók szólóit kereste, az isten tudja honnan jött, hová megy
dallamokat.
*

Öt kevésbé zavarta a fogyatékosság, nem bosszankodott a világtalanok'
szócséplésén, és nem volt túlontúl udvarias a tolókocsikkal. Ö is szeretett
volna szőrtelen koponyát egy délutánra, míg az összevissza forgatott tükrök
között egész eddigi életére kiértelmetlenkedte volna magát, tette volna az
egyet, amit ilyenkor kell, amit mindenki ajánlott volna, amiért senki se merte
volna kérdőre vonni — nézte volna magát. Gond- és agyéhes gondolatok nélkül, nem leírón — nincs haja, nincs szempillája —, nem úgy, mint aki a tükörbe nézéskor próbálja erősebbre állítani lelkiismerete hangfalait, nem úgy,
mint aki mimikabeli szenzációkra éhes, mint aki biztosan talál valami kiigazíthatót. Csak nézte volna magát a szemöldökszőr hiányával haragtalanítottan,
magasról lesetten, mint a koraszülöttek. A vakságot viszont valóban megpróbálta, órákig kóválygott a lakásban, mire tapogatózva-emlékezve felhúzta
újra a falakat, bebútorozta a tárgynémított szobákat, meghatározta az ablakés ajtókeretek helyzetét, mint a nevét a ritka növényeknek. Mire végzett, rájött, hogy vakon már nincs több dolga, rá-ráemlékezett még egy-két részletére
annak, ami akkor körülvette, ült egy kicsit a színcsendben, majd levette a szeméről a kendőt. Járt bottal is, egy estére kölcsönkapott kastélyparkban, kölcsönkutyával. Azt hitte, lassan a bothoz öregszik-bölcsül majd, és érezni fogja
a fájdalom nélküli, vértelen, pánikmentes gyengeséget, amihez az öregeket
csak lassan szoktatja valami földmélyi kegyelem, halálhóbort. Sétált a fűre
ereszkedett, lombszárnyú fák között, és a levelekre gondolt, amik pihe korukban mind egymásra hasonlítanak, azt gondolta, névtelenséggel áldott minden,
míg kicsi, s magára hagyva védtelen. Járta a parkot, amiről tudta, előbb-utóbb
vissza kell adnia, szólítgatta a vendégkutyát — és lépett a bot végre föltalált
bölcső-ritmusára.
*

Az első tavaszi napokig lazán kötött sálakat hordott. Mindig is ijesztőnek'
találta, hogy az ember vállai olyan hirtelen szűkülnek a nyak felé, mintha a
vállak azért hevernének olyan nyugodtan az egész életen át a nyak alatt, hogy
egyszer a nyakra és a fejre vetődhessenek. A sál azt sem engedte, hogy túl
mélyre hajtsa a fejét, nem hagyta tehát, hogy megadja magát és kivonszolja
az arcát a vita arénáiból. Ehelyett egy-egy pillanatra elrejthette az állát a sál
ráncai közt — el-eltüntette a többiek elől a dac és kegyetlenség emberközi
szimbólumát, megpihenhetett, és beszívhatta a sálgyűrűből ki-kipüffenő, tiszta bőrszagot — saját bőrének, valódiságának bizonyítékát. Ha tehette, kezét
a kabátszárnyba, nadrágzsebbe dugta, gyerekkorában pedig nem kesztyűt
kért, hanem muffot, nyakba akasztható, szőrös kis alagutat, amiben kedvére
játszhatott az ujjaival miközben szidták vagy lehetetlent kért, miközben el:19

fordította fejét a hóban, hogy levegőt kapjon, hiszen a kezére nem támaszkodhatott eséskor. Minden este úgy aludt el, hogy mutatóujjával befedte a
köldökét.
Gyerekkorában sétálni küldték egy kisbabával. A gyereket piros bundazsákba tették, így olyan volt, mint egy eleven, nagy, rücskös tégla, ö egy
parkba tolta a babakocsit a szendergő gyerekkel, leült a padra, majd felállt,
bámulta a bundazsákot, elindult. Kezdetben hátrálva távolodott, átvágott a
parkon, aztán átsétált a park melletti ütca túlsó oldalára. Megállt és figyelte
a babakocsit. Nyugodt volt, hiszen olyannak látszott a babakocsi, mint amilyenek azok a nők, akik mindig, mindenütt otthonosak, mert reggelente magukkal viszik a kényelem hosszan és fegyelmezetten válogatott kellékeit. Télen bundában és vízhatlan csizmában járnak, hogy a leghosszabb, legszelesebb utca se kergethesse őket haza, nyáron pedig olyan kevés ruhát vesznek
magukra, hogy míg mások alig várják, hogy levethessék átizzadt gönceiket,
ők önfeledten barnulnak a zsúfolt megállókban vagy a gyümölcsárusok pavilonjai előtt a sorukra várva. Sminkjük többnapi haza nem térésig is kitartana, és táskájukban annyi szépségápolót hordanak magukkal, hogy egy egész
forradalmi statisztacsoportot kisegíthetnének. Nézte a babakocsit, és tudta,
hogy a gyerek felébredhet, hogy éhes lesz, valakinek feltűnhet majd a gazdátlan gyerekjármű. De addig, addig nem hiányzik senki senkinek.

Esős napok után vigyázott arra, hogy a csikket már felszáradt járdafoltra
dobja. Leginkább akkor ügyelt erre, ha túl hamar jött a villamos és még sok
szippantani való maradt a cigarettában. Valakinek.
*

Egyszer késői, szomorú vendége volt. Ő vigasztalta a vendéget, étellel, fürdő- és alvóhellyel kínálta. A vendég nem volt éhes, nem volt álmos és nem
kívánt forró vizet a testére. Minden testi-lelki kínálgatást azzal utasított el,
hogy elmegy inkább, nem akar tovább zavarni. Látszott, ahogy felfrissül a
sokféle tagadástól, és egyre éberebben várja az újabb megoldást-felajánlást-tanácsot, amit rögtön elháríthat magától, mint valami veszélyét a továbbélésnek. ö pedig enni szeretett volna, vagy csak vakarózva eltüntetni a bőréből
a fotelszövet mintázatát. Jó ideje tehetetlenül. hallgatta gyomrának fejszecsapásait és szégyenkezett a titokban összevissza nyomorgatott húgyhólyagja miatt. Találgatott még, majd csak szavakat mondott, embernek kedves, minden
korban és a föld minden táján kedves szavakat és várta a szintén egyszavas
válaszokat, a hitetleneket, cinikusokat, kiforgatókat.

Keveset sírt kiskorában, és később sem esett kétségbe,, ha azt látta, hogy
gyereket vernek vagy idegenek veszekszenek. Kerülte a beavatkozást, mégis
jól viselte az együttérzés szabadságveszejtő perceit, sohasem tiltakozott a perces fogságokért. Tudta jól, hogy aki mégis a beavatkozást választja, az nyu:20

galmat akar maga körül, örök 'fegyvercsendünnepet — ujjakat a szenteltvízben. ö csak megfeszítette a lábát, a comb-lábszár-talpizmokat és így várta
be az ütlegelők és szitkozódok pálfordulását. Vigyázott arra, hogy a feszítés
ereje állandó maradjon, s megfeszített lába láthatatlan.
*

Nem értette, mért van az, hogy az ember a városban egész életére arra
Kényszerül, hogy azon a helyen, ahol az úttestre lép, ne találkozzon semmivel, és ne álljon, meg. Egyedül kell lennie, holott kocsik és buszok lökhárítóit
cirógathatná. Egyedül kell mennie egyik oldalról a másikra, innen oda.

TÖNKÖL JÓZSEF

Zöldkányák, kéklábú sólymok
Isten veletek, mondom már a magas erdőbe húzó
madaraknak,
köves vidék halottjainak, mert halottja lesz
tücsök és csillag, ember, fűi csirke, fogoly,
téli kánya, nyerítő vércse, széltapogató,
amikor senki se beszél a szülőföldről, senki
a letyegő kapudeszkákról, kapcás fecskékről,
senki az asszonyok mozdulatlan szívéről,
amikor harangok csengnek á szélben, amikor
nő a hold, látszanak tengerei, hegyei, sólymai.
Isten véletek, mondom a füveknek, az esőknek,
én volnék az, kinek lába a messzi páskomok alatt
gyökerez,
aki csuris városokban csatangol, s kémleli:
a hó messze még?
Bár sohase fáznál, vendége sohase lennél
ennek a háznak!
Udvara nincs, ide nem jár csaláncsattogató,
tüskebújkáló ökörszem, hegyesszárnyú kánya,
csak a sárnak, annak lennél édes gyereke,
a sárnak,
amivel a csizmád naponta ékítette magát
a major pallangja mellett, kerekes kútnál,
és ha összeakadtál kivénhedt kocsisokkal,
háború, kígyó, nők, sok bolondság került elő,
és észre se vetted, hogy ősz lett, zörgette
kapudat a szél.

:21

Isten veletek, mondom már a zöldkányáknak,
az izgatott szalakótáknak, a vakvarjuknak,
mondom az útra induló legényeknek,
akik ugyanolyan fáradták lesznek, mint mi,
fogyatkozó seregűek, nyűttek,
agyonhajszoltak.

Nagypénteken, sírás idején
Félések jönnek rám, a hegykapuk közelében
feketesárga prémesbogarak.
Jön velük a sötétség, a düh, a szégyen,
jön a május, mint egy hegedülő cincér,
megadom magam nekik,
nagypénteken, sírás idején vonulnak,
eljönnek árnyék-arcomat szeretni,
kialudt testemet nézni a szépasszonyok,
sindőkön kirepedt oltárgyertyákat nézni,
és a hunyorgó temetőt, hol az árvácskák
sokáig elidőznek,
hol nem fú szél, nincs szerelemcsütörtök,
csak nevek, számok halványulnak gyorsan,
csukladozó mátyásmadarak söprik le
az aranyport a keresztekről, sírás idején,
nagypénteken betérek a kocsmába,
menekülök oda,
hol istállófálak köhögését nem hallani,
nincsenek lakodalmi jelek, vasonveretett
piros hajkötők,
muskátlis rozmaringok és lagzizászlók,
vastagcombú bogarák, tulipánvörös fények.
Valami eltűnt. Vagy én aludtam?
Didergek háromélű sás ajtajában,
kuporgok bölcsőkben, kórusokban.

Bogáncsok leszünk
Eg a gyöp, de nem a szem, nem a két domb közé
gomolygó füst,
hanem egy madár jelzi riadva,
ahogy negyvennégyben a vadászgépeket.
Eg a sűrű gyöp a faluvégén, páskom zugában,
ott van minden kisborjú, fürj, büszke fácán.

Te is csak azt mondod: bogáncsok leszünk,
lehanyatlőba sok szonett, vershagyta puszta,
bevéreznek otthon az asszonyok, elvetélnek.
Megtanultál szomorkodni és átkozódni
mester tanítóktól, majori cselédektől,
megtanultad a hűséget nyelvhez, hithez,
néphez, erős ékű fejszékhez, csákányokhoz,
megtanultál imádkozni az emlékmű nélküli
katonákért,
a meggy alázottakért, a megcsúfoltákért.
Lásd, mennyit elbír az ember!
Ez a sápadt is, ez a megvénült, aki most
ágyam szélére ül, de nem szól: ez a te falud.
Inkább azt mondja: nem dalolnak a tücskök,
itt már csak a kocsmáros, a pap és még
néhányan élnek,
postásuk nincs, kigazolják a szülők sírját,
azt mondja, gyöp füstje viszi az almafákat,
visszanéz
pókhálós hernyókra, téli aranyparmen ágaira,
szuronyos istállólégy rá nem röpül,
bogáncs lesz majd égi mezsgyéken, útszélen.

Jegenyék testvére
(Káldi Jánosnak)

Hó indul, fű, holdvirágcsengős.
Fölszáll veled lőtt lábú madár.
Az ajtó csukva van, a szél
violás kertekre fújdogál.
Valaha zengő fahíd volt itt,
ázik a galagonya bokra,
hosszan néz egy búzatábla,
esik az eső kalapodra.
Lyukas a zsebünk, kotorászunk.
Dűlőúton így hányan mennek?
Jaj, a szerelem! Az röpül
ludas rékettyésből a mennynek.
Pajta és csordakút beroskad,
gyenge vállamat a jég veri,
segíts, jegenyék testvére,
ha elesek, fölsegíteni!

MÓR

Aranyrög
Kicsi ér eredt szívemen,
aranyrögöt görgetve.
Mossa, mossa reménytelen.
Késő ősz vari. És este.

Néztem s zokogtam hangtalan,
ahogy nyomomban felnő.
Nagy tisztásokról álmodtam.
S elnyel az őszi erdő.
*

Láthatatlan eső
Apró szemével
Áldozat vagyok
Csontvázamra

szitál.
megles.
s tettes.
feszítve.

*

Láthatatlan eső szitál.
A föld fuldokliktőle.
Ártatlan gyerek-halál
szaladt ki az esőre.

Későősz van és este.
Áldozat vagyok s tettes.
Már végleg térdre esve
figyelem, ami nem lesz.
Aranyrögökre térdel,
s bekötött szemmel szólít.
Szólít röggel, erekkel.
Fuldokló földdel szólít.

Elunta
Az éjszakáim gyűrött lepedők.
Rosszul alszom el majd,
időnap előtt;
átizzádt vánkos az ég,
tollcsomó a nap;
Isten is elunta a hajnalokat.
Nincs közöm hozzá, mire ébredek.
Az válik fontossá,
amielveszett:
s nekem már minden fontos,
csak múlik napra nap,
Isten, bocsásd meg nékem,
hogy ilyen lett fiad.

SIMON OTTÓ

Könyörgés a szomjazókért
„Ürss vagyok mint
szeretkezés
után a csönd"
Zalán Tibor

zuhanó vércse alatt
megrettent apró állat
tigris karmai közt
sebes gazella
utolsó remegés
lepattant puskagolyó
ez a „mondatod"
lehet halálos is
mondd
csak tévedés
csak tréfa
mondj valamit
védekezz

. • <

a hiány benned is falánk ragadozó
magát növeszti naggyá fölzabál Téged is •
vörös-kék lánggal egyre égetnék fölgyújtott szeszek
lidércek suhannak veled átszakítva tér-idő hálóját
súlytalan lebegsz
de leszel-e hűséges Holdja bolygódnak?!
ha már körötte keringsz
a csönd a titkok kapuja
sosem érintett-látott világok
kitárulkozása
hova az ész be sem hatolhat egyedül
összesimuló testek bőrén is át
érzik az erek bolyhos virágzása .
a csend vizében
ők ketten úsznak
köröttük fehér kócsagok
siklanak halak
hajlonganak bóbitás nádak
s a parton a tengerért sóvárgó hegyek
lassú körtáncba
kezdenék...
önnöngyönyörűségére
gyönyörűségedre
ezért a némaság
ezért a tékozló lobogós
ezért a hamuvá szelídült parázs
:25

hogy a születő
az Egészet átható
mélység mélyén
magasság magasán
ne csak Te benne
benned is
a Mindenség
fölvirágozzék

Romlás ellen való ének
„Ha bennünk meg nem testesül,
mire való a világ csodája?"
Fodor András

Állok a parton a szélben
tékozló szívig lüktető
morajló hullámverésben
szárnyak feszülnek zuhannák
korhadó
tölgyfákeresztek
utószor arccal a Napnak
hegyek közt kék-zöld völgyön át
madárhadak szeme tükrén
esti szivárvány-gyöngyön
át
Pannóniám rommái ékes
vérben ragyog féltett kincsed
tengered a fényességes
kardos páncélos vitézek
föltámad fejfáhadsereg
hullám taraján az ének
Csillag éltető fénnyé
hívő romlás ellen váló fohásszá
két szerelmes test egymássá átváltozik
sejtjeikben ott
búvik az értelmes öröm
kecses vad az erdők erdejének legmélyén
lába alatt roppan a gally
fejét magasra tartva fülel meg-megáll
hallgatja a szívlüktető csendben
a mindenség robaját

Fölrepülnének a bokrok is
de érdemes-e röpdösni ITT
ahol annyi a
kitépett-szárnytollű-madár
s még a tájat is
saját képére formálta a történelem
mindig fölnégyelték a lázadókat
fényes szellőink hamar lovai kifulladtak
és ma sem tudjuk még
mikor volt a bűnös is áldozat
s az áldozat vétkes vagy tán bűnös is
ünnepi ingünk is véres már
e csendesebb szellők idején
lehet-e lombja annak
ami csak úgy szabadon kihajt
nem jő-e fejsze kicsapni gyökerestül
vagy olló ágait formára nyesni
elbúvik az értelmes öröm
kecses vad az erdők erdejének legmélyén
lába alatt roppan a gally
fejét magasra tartva fülel
meg-megáll...
állok a parton a szélben
tékozló szívig lüktető
morajló hullámverésben
utószor arccal a Napnak
korhadó tölgyfakeresztek
szárnyak feszülnek suhannak
e hamar lánggal égő ÖNPUSZTÍTÓK ORSZÁGÁBAN
az ezer éves álom testet öltött
európaibbak lettünk Európánál
most mikor egykor felszentelt poéták
is azt nyilatkozzak
„nem olvasok verset, a vers halott"
MOST KÉNE NAGY VERSET ÍRNI

Iszap op. 2
— (Sziveri Jánosnak) —

alkony alvad
fényes fekete köveket látsz álmod álján
tajték sodor ..
halak piroslanák a Napkorong alatt
egy holló profilból: árny
megijeszt
ahogy hajad lobog a szélben
úgy lebegnek s'remegnek az idegek
valami.új folyadékban
mélyen

Képernyő
Hol az erő elhatárolni magam
Reménykedni türelem ákárat
Tövestül kitépni a szavakat
Zárkózni toronyba megrepedt harang
Hol a lüktetés mi továbbít
Kimondhatatlanból
mondhátóba
Hasadék megrepedt időzóna
Viszonylagosságaival elámít
Ropog szíved iszony fogai alatt
Az ablakpárkányon egy kék rongydarab
A hit foszladozik mániák között
Nekem ne mondd hogy az egész eltörött
Hogy semmi nem javul minden így marad
Nézd kedvesem ez itt a vers.szép.szábad

DOBAI PÉTER

Kätchenthum! — Katalinság! Katinkaság!
Szent Gellért fürdő! Csongrád! Veszprém!
Bécs! A Tisza-partok! A Körös-torok!
1964!—1968!
„Csak hallanám örökké hangodat:
Elfeküdném a koporsóban, élve,
Behunyt szemekkel; némán, mozdulatlan,
Sötét, hideg sírbolt alatt,
Örökkön örökké,
Világok kezdetétől egyik
ítéletnaptól másikig ..
Csapongás, I. Vajda János, 1862
„Ha eljövend a búcsú-óra,
Ha majd e szív végsőt dobog,
A percben, mely létem kioltja,
Majd akkor is rád gondolok."
„És jól tudom, előre látom,
Mi bú, öröm van itt ezen
S az .ismeretlen túlvilágon:
" Egyszerre mind átérezem."

„Hittem, hogy lesz idő, midőn megösmersz
S helyet cserél bennünk a fájdalom;"
„A múltból fölmerül egy pillanat,
Mint óceánból elsüllyedt sziget;"
Harminc év után, Vajda János

Utolsó dal, Ginához, Vajda János

Te a régi lángot álmodd,

azt a régit, az első tüzet,

azt, amikor az aranykor elégett,
amikor életeinkben föllobbanhatott
és minket is eleven elégetett!
Az első, legelső nyarat álmodd,
s ami előtte élt: azt a tavaszt:
ezerkilencszázhatvannégyet!
1964-et!
Ne ezeket a mai, mostani, homályhoz
oly közeli és élesárnyék-határos
életfélénk fél-fényeket álmodd,
ne ezeket emiékezdd, ne

ezeket

tükrözze a te jeltűz őriző szemed!
Ne! Soha! Életfogytiglan ne a múlást,
hanem az első, a legelső
jelent,
igen, bátran: a kezdeteket!
Te, Käthe, azt a régen ellobbant, de „betelt"
lángsort lássad, amíg csak élsz, amíg csak élek,
:29

amíg mi magunk adhatunk nevet egymásnak és annak
a Tisza-parti,
Körös-torkolati
1964-es nyárnak:
mintha a valóságnak is, mintha a világnak!

Olasz tengerparti táj teliholddal
Johann Wolfgang Goethe akvarellje
„... titokzatos hűség

önmagunkhoz..."
Goethe

Az örökzöld, téltelen latin tájban,
a Hold bolygó ezüstjének visszfényében alvó öbölre,
a báloldali képhatáron egy királydprus
koronája
dől, szinte egy álomképet rajzolva a víz virrasztó ércébe.
A rejtélyes öböl túlpartján az ókori római élet romjai:
egy vízvezeték megtört-íves, súlyos pillér-sora,
az Itáliát-járó Goethe ákvarelljén tisztán lehet látni,
hogy csak egy északi férfi, Frankfurt am Main fia
festette ezt a komor, „erlkönigi", éjféli idillt,
amelybe a nyílttenger felől, hogy megtörik tömegétől az öböl:
egy belső szemhatáron: feketén robban az ezüstfénybe egy szirt.
Weimar . . . a miniszter Goethe, a FAUST, a Farbenlehre . . .
igen, Egmont vére . ..de az a sziklasziget minden zöldet megöl —
és mégis!—: valami születő-vénuszi makacsul megmarad élni és élvel

Versek a Vitorlák emléke
és a Delejtű ciklusokból
Kari Schmidt-Rottluf:

Világítótorony a Balti tengeren, 1913
A szinek, a születő szinek délről támadó
dinamit-robbanása után: forró sugarakban
fürdik és pihen a dünék és sziklák sziluettje
alatt kirajzolódó komor, borongós
Bálti-partvonál.
A világítótornyot déli-égövi, itt-ott trópusi
virágtűzbe borult fák takarják, mintha süllyedne
:30

az északi égbolt és távol: örökzöldben lángol
egy képzelt látóhatár,
nem az igazi horizont, csak önkényes képkeret!
A festő merészen tévedett, Észak s a balti táj
soha nem volt ilyen, nem szikrázott, nem égett
ilyen boldog, vad, déli szinekben, mint ezen a képen,
ezen a festményen.
S mégis, — egy festett képen legalább — most a borús
Baltikumot is kiszabadítja az örök-ködökből, az ólmos
felhő-alakzatok

alól, a sugarak átvilágítják a sirályokat/

De csak festmény-káprázat ez! Itt, az északi partokon
nincsenek ágávék, nincsenek oleánderek, nincsenek
ciprusok, nincsenek királypálmák! És szürkék a sugarak!
És túl a dünéken, túl a zátonyokon, túl a sziklákon,
túl a mólókon, túl a halászbárkák során
s túl a világítótornyon: a tél, a jég, a köd: hármashatár/

GITI, Mangália, Fekete-tenger, 1979
„Most önkéntelenül felszakadtak
belőle e g y vers sorai, telve
bánatos szíve minden kínjával:
Gyászban Tekonát
Elsiratom, s Mijagit,
A hitvesemet,
Zokogom: bánatom már
Örökre kettős l e s z . . . "
Igaz, elég gyatra vers ez, de fogyatékossága is költőjének feldúlt

lelkiállapotáról vall.", Ueda Akinari,
Eső és Hold meséi, Elhagyott mezei lak
Testének rejtőző rejtélye:
leányalakban vad és vadon
fiúerők, fiúvonások, fiúálak:
volna ő alvó Adonisz-kisértet?
Sokáig néztem öt a tengerparton,
teste, mintha puma, párduc, gepárd,
leopárd vagy ágról ugró vadmacska volna,
de delfin is tombolna sellői testének
ismeretlen idegeiben
Sudáras alakjának bambusza! királypálmája,
mégis valami ősi, boldog növényi létezést
visz bele az állatiba, az emberibe, a nőibe!
S átsudarazza-átsugározza összes lényének
ragyogó rejtényét: az állatit, az emberit
és az ősi
nőit!
Céltiszta test! Ragadozó Angyal! Titokzatos
futár, akit nem-állít-meg se sorompó, se határt:

LÖRINCZY HUBA

A gyermek toposza
Csáth Géza novelláiban
Egy író téma- és hősválasztása sosem indifferens, hanem mindig sokat
oláruló, roppant beszédes gesztus. Nem csupán a mű felületét, jelenségvilágát
befolyásoló cselekedet, hanem útjelző az alkotás lényege, mélyrétegei felé, s
fénycsóva egyben, amely a szerzői személyiség titkaiba is bevilágít. Kivált
így v a n ez, ha egy-egy téma- és hőstípus ugyanazon írónál gyakorta visszatér,
jelezvén az érdeklődés folytonosságát, az ábrázolni, megjeleníteni kívánt dolog és szereplő sokrétű voltát, fontosságát. Súlyt növel, jelentőséget fokoz,
rejtett összefüggésekre irányítja a figyelmet ez esetben is — mint mindenkor — az eltérésbe bújt hasonlóság, a variációs ismétlés.
Ha van téma, amely korán derékba tört pályafutása során mindvégig
foglalkoztatta Csáth Gézát, ha van hőstípus, kihez érdeke makacsul, újra s
újra visszatért, a gyermekhős s a gyermektéma az. S nemcsak szépíróként
kötődött hozzá oly nagyon.' Felbukkan e téma, ez a hős Csáth publicisztikájában is (bizonyság rá — egyebek közt — a Szegény pesti kisgyerekek
c.,
1906-os avagy a Gyerekszerelem
c., 1914-es elmefuttatás), s jelzi egy-egy kitérő v a g y utalás, hogy a zeneesztéta és -kritikus sem feledkezett meg róla.
Akad drámája is a szerzőnek, amelyben az imaginárius centrum, a katalizátor szerepét egy színre sem lépő kisfiú, A Janika tölti be, a gyermektéma
megannyi változatát, a gyerekhősök sokaságát viszont a méltán híres rövidpróza jeleníti meg. Egy évtizeden át élt e téma s e hőstípus bűvöletében Csáth
Géza, az első kamaszzsengéktől jószerével az utolsó novellákig. Ciklussá, öntörvényű corpusszá — aminő volt például A szegény kisgyermek
panaszai
Kosztolányitól — ugyan nem rendeződtek ezek a történetek, ámde ennek híján sem kétséges: az életműben igen fontos rendeltetés jutott nekik. Jelzi ezt
gyakoriságuk s többük esztétikai rangja, súlya. Sokatmondó adat: Csáth kisepikai hagyatékának majd egyharmada — húsz-huszonegy elbeszélés — gyereknovellának minősíthető, s olykor még a más témájú históriákba (pl. a
Tálay főhadnagyba)
is beékelődik a gyermekkor, bevillan a hősök gyerekkori arca.
A művelődéstörténet s kivált a századforduló irodalmának ismeretében
nincsen ebben semmi meglepő. A gyermekhős, a gyermekmotívum — sokan
figyelmeztetnek reá — archetipikus jellegű, a legősibb, a leggazdagabb jelénElhangzott 1987. október 2-án Balassagyarmaton, a Magyar Irodalomtörténeti
Társaság vándorgyűlésén.
:32

tésű képek egyike. Kultúratörténeti toposznak tekinthető. Feltűnt már a mítoszokban is, s korántsem véletlen, hogy gyermekeket, kisdedeket vártak
megváltóként mind a különféle vallások, a krisztusi csakúgy, mint a buddhai.
Az ember, az emberiség el nem apadó reménykedésének jelképe a sokféle
„Gottkindmythos". (E vonatkozásban nélkülözhetetlen forrás mindmáig Carl
Gustav Jung és Kerényi Károly közös munkája, az Einführung in das Wesen
der Mythologie. Gottkindmythos
c. monográfia.) S a gyermekhős, a gyermekmotívum új s új alakokat öltve, jelentés változatok sokaságát teremtve
végigkísérte a művelődéshistóriát, szűkítve a kört: az irodalom történetét.
Goethe Euphorionja, Dickens Twist Olivérje, Cocteau, Richárd Hughes, Golding „vásott kölykei" csupán futólag és töredékesen jelezhetik e toposz nyitott, összetett, sokrétű voltát. „Róla (a gyermekről: L. H.) beszélve — Király
István jegyzi meg — általában tíz-tizenöt, kikristályosodott, áthagyományozott jelentést tartanak számon a szimbólumszótárak" (In: Kosztolányi. Vita és
vallomás. Bp., 1986. 23.).
Váratlanul magasra szökött az érdeklődés a gyermek, a gyermekkor, a
gyermekhősök iránt a századforduló idején. Mohó várakozással fordult felé,
feléjük a tudomány (a pedagógia és a pszichológia), de légióként az irodalom, az édent és a poklot egyaránt keresvén és megtalálván e toposzban. Ellen Keytől, Maria Montessoritól Sigmund Freudig, Rainer Maria Rilkétől,
Róbert Musiltól Frank Wedekindig és Alain-Fournier-ig, Ady Endrétől, Szép
Ernőtől Török Gyuláig tanulmányok, versek, drámák, kis- és nagyepikai művek fókuszába került a gyermek. „Kosztolányi megtalálta a hálás témát, amely
úgyszólván a levegőben v a n . . . " — jelentette ki 1910-ben, A szegény
kisgyermek panaszait méltatván Szini Gyula, maga is számos finom gyereknovella
szerzője, a ciklus alkotója pedig, visszatekintve ifjúságára, utolérhetetlen pontossággal fogalmazott: „Ellen Key írta: »a huszadik század a gyermek százada«. Valóban, e század első éveiben világszerte ünnepelni kezdték a gyermeket, költők örökítették meg szenvedő és rejtélyes arcát, tudósok figyeltek
bimbózó l e l k é r e . . . Ebben sok gyakorlati cél volt, de sok titokzatos vágy is.
A gyermek jelkép lett. ö volt az érzés, az ösztön és a sugallat, aki kívül áll
az osztályharcok porondján és az ész meddő töprengésén. (...) A gyermekbe
. . . sok mindent beleláttunk! Ö volt az Ember kezdete, majdnem mintaképe
is" (In: Kosztolányi: írók, festők, tudósok. Bp., 1958. II. 29. — a mi kiemelésünkkel: L. H.).
Korán, jóformán kamaszfővel, unokafivérét évekkel megelőzve rálelt e
jelképre, e toposzra Csáth Géza is. Bajosan hihetnők, hogy csak a kordivatnak engedett, s 1907-ig (vagy tán 1908-ig?) a freudi inspirációt is bízvást kizárhatjuk. A pszichologizálásnak nincs sok értelme itt; annyi bizonyos csupán, hogy Csáthot már a kezdet kezdetén, 1904 táján erős vonzalom és kíváncsiság fűzte a gyermekidőkhöz, s hogy — több novella is tanúsítja ezt
— felejthetetlen trauma volt számára anyjának korai halála. (Az árvaság, a
félárvaság ténye vagy panasza, a hiány, a jóvátehetetlen veszteség tudata
— alig-alig stilizált formában — fontos összetevője nem egy elbeszélésének.)
Fürkésznünk azt sem igen érdemes, hogyan hatott a később nyilván fölismert
kordivat s a készséggel befogadott freudi tanítás a gyermekhez, a gyermekkorhoz eleve kötődő Csáth Gézára. Nincs kétség: fokozhatta csakis a benne
spontán jelentkező érdeklődést. Nem az a nagy kérdés ezúttal: milyen úton
jutott el az író a gyermek toposzához, hanem az: milyen művészi erővel s
minő variációkban jelenítette meg.
:33

o

Csáth Géza leginkább a „rettenetes gyerekek", a hideg, számító kegyetlenséggel pusztító kamaszhősök megörökítőjeként mint az Anyagyilkosság
és
A kis Emma szerzője él mindmáig a köztudatban. Tegyük hozzá: nem oktalanul és jogtalanul. E novellák — első megjelenésük pillanatában csakúgy,
mint napjainkban — fölötte alkalmasak a gyermek eredendő jóságáról, ártatlanságáról, tisztaságáról szőtt hiedelmek és konvenciók szétszaggatására, s nem
csupán a bennük felépült — Csúri Károly kifejezését kölcsönözve — „lehetséges világ" démoni ereje hat reánk, hanem ennek esztétikai kisugárzása is.
Bajosan tagadhatnók: mind az Anyagyilkosság,
mind A kis Emma remekmű.
Hiba volna azonban csak e novellák Csáth Gézáját látnunk és abszolutizálnunk, hiszen ismerte és megjelenítette ő a gyermektoposz másmilyen arculatát is, s noha a produktum és hatásmechanizmusa jóval kevésbé látványos
vagy hátborzongató, művészi értékekben korántsem szűkölködik. Célunk
csakis egy lehet: föltárni a téma, a motívum valamennyi vetületét, láttatni
komplex, sokszínű voltát, megmutatni centrumát, variációit és végleteit. Hiteles képet csupán így adhatunk.
Akár kortársai, Csáth Géza is immanenciájában ragadta meg s ábrázolta
a gyermekkort. Számára sem a felnőttség előjátéka volt elsősorban ez az életstádium, hanem befelé lélegző és virágzó, zárt, öntörvényű világ. Mottója
lehetne az ő gyermeknovelláinak is az a mondat, amellyel Hermann Hesse
nyitotta 1904-ben publikált, Peter Camenzind c. fejlődésregényét: „lm Anfang
war der Mythus", az ő hőseit is autentikusan jellemzik Poszler György szavai: „ . . . a gyermek- vagy kamaszpsziché mikrokozmosza . . . nem tud, dacosan nem akar közlekedni a külvilággal. Öntörvényű, rendetlen rendet épít.
Lehet, hogy félelmes, lehet, hogy fájdalmas, de biztosan szuverén" (In: A regény válaszútjai. Bp., 1980. 254.). Tudva-tudatlanul mítoszban élnek, autonómiájukat építik és óvják Csáth Géza gyerekszereplői, s akad példa arra is,
hogy az író megsejteti e toposz archetipikus dimenzióit és jellegét. Most csak
a Délutáni álom című, szecessziós vonalvezetésű és dekorativitású novellára
utalunk. A gyermekkori mesék megannyi motívuma és hőse, tarkabarka színvilága elevenül meg e történetben, s a histórián jól kivehető körvonalakkal
átdereng a Gottkindmythos. A felnőtt nyugtalan álma hirtelenül ősi, vallási
allúziókkal telítődik. A szív- és szájnémaságra ítélt grófkisasszony, a boldogtalan, elátkozott szerelmespár megváltója a gyermek lesz, ki csak azért született, hogy meghaljon anyja s apja új életéért. Ha magánmítosszá zsugorítva
is, jelzi e novella: mélyre vésődött a büszkén, programosan ateista Csáth
Gézába az iskolásévekben lázadozva elutasított, későbbi publicisztikájában
fennen kárhoztatott hitoktatás üdvösségtana.
Érdekes, bár némely elemeiben s zárlatában a kelleténél érzelmesebb történet a Délutáni álom, ám a gyermektoposz ábrázolása szempontjából tipikusnak aligha nevezhetnők. Másmilyen alakváltozatait örökíti meg inkább e hőstípusnak a csáthi novellisztika. Célszerűnek látszik a továbbiakban, hogy különbséget tegyünk az erősen személyes-vallomásos érdekeltségű és énformájú,
valamint a kerettel avagy az auktoriális előadásmóddal tárgyiasító elbeszélések között, s kivált az előbbi változatban tekintsük igen fontos tényezőnek
az időkezelést. Az elhatárolás korántsem formális. A közvetlenül énformájú
novellák zöme a szelíd, a maga ártatlan-ártalmatlan képzelgéseibe, apró örömeibe, fájdalmaiba, szorongásaiba merült gyermeket jeleníti meg (bennük a
hőst nemegyszer — s nagyon árulkodóan — Józsikának hívják), hogy az életet „Nagyúri foglalkozásnak" fölismerő, hidegvérrel kegyetlenkedő kamaszok
:34

inkább a kerettel leválasztott-eltávolított vagy a szerzői előadásmódú históriákban tűnjenek elénk. Az időkezelés pedig azért nem indifferens, mert a
gyermekkort múltként ábrázoló elbeszélések már a felnőtt reflektált emlékeit, ítéletét, nosztalgiáját (stb.) közvetítik, a jelen idő, az egyidejűség fikciójára épített történetek (mint pl. a Szombat este avagy az Egy vidéki gimnazista naplójából) viszont leplezetlenül a gyermeki tudat rekonstrukciójára vállalkoznak. Különös, vegyülékes képződmény a Józsika c. novella. Benne a kétfajta időszemlélet és tudatállapot keveredik, ám a felütésben és a zárlatban
ismétlődő mondat — „Abban az időben így éltem" — mindent a múltba
transzponál. Űjító, kezdeményező szerepű ez utóbbi három elbeszélés; immanens értékei okán főként a Szombat estét és a Józsikát tartjuk sokra.
Az énformájú, vallomásos gyereknovellák értelmezésekor maga Csáth
Géza siet a segítségünkre. Ö mondja el — Tavaszok c., 1906-os írásában —,
hogy szerinte háromfázisú ez az életszakasz, s a novellák rendre követik is
ezt a tagolást. Az Üllői úton újra rügyező fák látványa — ne feledjük: Kosztolányi versben szólongatta őket azidőtt — „ . . . az elmúlt tavaszok emlékei"-t
zendíti föl az ifjú medikusban. Hosszan kell idéznünk a konfessziót:
„A c-mollt hallom újra és újra. Nálam ez a tavasz hangneme. Ez foglalja
össze és olvasztja egybe a sok különböző zenét. ( . . . )
Magamba figyelek. Vigyázok, hogy határozottan külön semmire ne gondoljak. ( . . . ) És amint így hallgatom az elmúlt tavaszaim egybezengő szimfóniáját, mind világosabban értem a harmonikus alapgondolatot, a c-moll akkordot, a szenvedélyes, fájó és bátor septimhanggal, a h-val.
C—esz—g—h.
Először csak a c hang szólt. Egyetlen puszta hang. A gyermek, akinek
még nincs sorsa, mert még nem történt vele semmi. Egy hang, amely a legvidámabb és legszomorúbb muzsikában egyformán szerepelhet. ( . . . )
Igen, ezek a tavaszok a gondolat és fájdalom nélküli létezés boldog napjai voltak. Séták a déli verőfényben apámmal. Egyszerű örömök: az új lakkcsizmácska, a kék bársonyruha, az ólomkatonák. Bámészkodás az ablakon:
amint lakodalom, temetés vonul el az utcán muzsikaszóval. Vagy ha jönnek — rukkolnak — dobolnak a katonák. (...) Azután a kutyák. (...) Szabadok és boldogok. Mehetnek, ahová akarnak. És igazában senkitől se félnek,
csak a sintértől. És jó a sintér is (...)
Telnek-múlnak az évek, s mire beáll a sorba a hetedik is, már két hang
kezd szólni. A c és az esz. Két hosszan kitartott klarinéthang. Kicsit méla, de
elégedett és szép hangzás! Békesség. A csendes és finom boldogság, amit az
ad meg, hogy akik között élünk, szeretnek bennünket. És hogy minden napra
van valami kellemes és örömet adó dolog. A kis tanulópad fiókja tele van
sorba ragasztott gombfestékekkel. Rajzkönyvek. Mindent lefesthetek, ami
eszembe jut. Milyen nagyszerű boldogság ez. (...)
És a könyvek. A Vas Laci. A Jelky András. És Andersen meséje: Útitárs. Félelmes, szomorító, kábító és tündéri! (...)
A kőépítőszekrények. (...) Mind az enyém. Holnap is építhetek, holnapután is. És annyi mindenfélét, amennyit csak akarok.
Mily gyönyörű mindez, nyitva az ablak, és csütörtökön, amikor nincs iskola, egész délután dolgozhatik az ember.
Mily kár, hogy mindennek meg kell változnia. Mert észrevétlenül, egész
halkan megszólal a harmadik hang is: a g. Eleinte alig hallható, de elmúlik
:35

egy-két esztendő, és már határozott mezzofortéval egyenlően zeng mind a három hang. A teljes moll-akkord komorsága: c—esz—g.
El kell szenvedni most másodszor (Csáth kiemelése!) is a világra jövetel
fájdalmait. Mert a születés előtti öntudatlan, boldog növényi létezés után, ó,
akkor is nehéz, sírásokkal teljes és keserves volt a lét. De a gyerekkor örömei megvigasztaltak, és a képzelet újra mindenhatóvá, azaz elégedetté tett
bennünket. A serdülés esztendői azonban elrabolják tőlünk a mi kárpótlásunkat, vigasztalásunkat. Űjra meztelenül, pajzs és ruha nélkül állunk künn a
sors hidegében . . ."
Fölösleges mondanunk: az első és viszonzatlan szerelem, az ébredő nemiség felhőzi be itt a moll-akkordot, a diadalmas „szeptemhang", a h pedig már
az ifjúság, a vitaiizmus tomboló öröméről beszél: „Az élet muzsikája most a
gyönyörűséges és hosszú fejlődésű crescendo kezdetéhez jutott el. (...) Ó, élet,
a te nagyszerű crescendód mámorral és elégedettséggel tölt el engem. Legyen
a crescendo hosszú, idegfeszítően lassú, de folytonos és valóban mesteri"
— hangzik végezetül a fiatalságtól, a léttől megittasult Csáth Géza fohásza és
vallomása.
Ugyanez a három stádiumra tagolt gyermekkor tűnik elénk a novellákban is, s — megfelelően a zenei párhuzam, a moll-akkord természetének
— más-más szubsztanciával bír mindenik szakasz. Megelevenülnek elsőként
„.. . a gondolat és fájdalom nélküli létezés boldog napjai...", s jelzéseként a
csáthi elképzelés konzekvens voltának, visszatérnek a Tavaszokban
említett
motívumok is. Elénk lép a négy-öt éves gyermek, „ . . . akinek még nincs sorsa,
mert még nem történt vele semmi". „Istenem, elmúltam öt éves — meditál a
Józsika címszereplője —, mennyire megváltoztam, hogy elrepült az idő! Szomorú elgondolni! Mi történt velem, valami szép, nagy dolog? Semmi. Még
semmi. Semmit sem láttam. Mennyi idő kell még, hogy felnőjek, hogy megismerhessem, hogy miért érdemes élni? Ezt csak a felnőttek tudják, nem lehet
kétség, csak ők tudják!..." Manifesztálja már ez az idézet is, hogy korántsem csupán a felhőtlen boldogság állapota a novellista Csáth szerint a gyermekkor első fázisa, hiszen benne lapul egyszersmind az elégedetlenség, a teleológia, a célelvű létezés hiányának szomorúsága — de ne siessünk túlzottan
előre. A Tavaszok c. írás említette motívumok közül visszatér a Józsikában a
séták, az új ruha, a muzsikás temetés öröme, illetve látványa, a katonákra
bámuló kisfiút pedig az Emlékirat eltévedésemről
örökíti meg.
Az öntudatlanul is tudott védettség, biztonság, a világra csodálkozás stádiuma is Csáthnál a korai gyermekség. A burokban létezés időszaka, meganynyi dolog, aprócska öröm fölfedezésének és befogadásának gyönyörűsége. Lubickolás a szenzációkban — és minden szenzáció lehet! —, ámulat s a gazdagság sejtelme. Lebegés a szubjektív időben, a boldog súlytalanságban. A felnőttekre utaltság érzése, s a tőlük független belső világ, a mítosz felépítésének
igénye. „Azt hiszem — mereng a Józsika hőse —, nem az az ember a boldog,
aki gazdag — mint a nagymama mondja —, vagy akinek fehér lova van
— mint Margit mondja, a szomszédék kislánya —, hanem aki senkire se szorul. Én például, ha gyenge is vagyok, és fölöltözni magam rendesen nemigen
tudok, ha a dada mosdat is, és ha a nagymama azt hiszi rólam, hogy afféle
oktondi kisfiú vagyok, ha a felnőttek tudnak írni és olvasni, és én meg
nem — azért én tudom magamról, hogy ki vagyok, és elmulatok egész nap a
gondolataimmal." S megfelelően e vallomásnak, „csodás, óriási paloták"-ká,
egy »boldog ország"-gá válnak tüstént Józsika számára az alkonyi égen úszó
:36

felhők — Arany János „Képtöredék"-ében, A falu bolondjában, Weöres Sándor Rongyszőnyeg-cikhxsában
(a 102. darabban) találhatni hasonló játékát a
gyermekképzeletnek.
összefügg az eddigiekkel a felfokozott ünnepigény, a hétköznapok szürke
egyhangúságának, fantáziátlanságának elutasítása. A lét unalmától, az ismétlődő dolgok gépies monotóniájától szenved oly nagyon, előle menekül a maga
mítoszába, képzelgéseibe, álmaiba a Józsika címszereplője, csodákra, titkokra
les, kalandokra kész a Szombat este és az Emlékirat eltévedésemről kicsi hőse.
S ünnep minden, mi szabálytalan, mi eltér a megszokottól. Kivált a Szombat
este jeleníti meg nagy művészi erővel a csodaváró, titoklátó gyermeket, aki
ösztönösen érzi: nem oly szimpla és racionális a létezés, miként a felnőttek
hiszik. Túl a biztonságos tényvilágon, létezik egy bizonytalan fantomvilág is,
amelyben érvényüket veszítik a hétköznapi, józan evidenciák. S ezt csak azok
érzékelhetik, kik még nem tompultak el, kikben a tudásnál fontosabb a sejtelem. A gyermekek.
Jelezte már egy-egy utalás: nem csupán éden, problémátlan boldogság és
teljesség Csáth Géza novelláiban a kora gyerekkor stádiuma. Komplexitásában, ambivalenciáiban ragadja meg ő ezt az időszakot, színét és fonákját,
magasát és mélységét egyaránt bemutatván. Otthonos és otthontalan, hívogató és taszító, szenzációs és unalmas, értelmes és értelmetlen, ismerős és
idegen, nyájas és félelmetes, feloldó és szorongató világ veszi körül a gyermekhősöket, egy preegzisztencialista életérzést is körvonalaznak a történetek.
Erről hoznak hírt pl. az. Elfeledett álom dúlt, kaotikus futamai. E novella
freudi ihletése nyilvánvaló, váltásai, képzetkapcsolásai már-már a szürrealizmust idézik. Elfojtott, a tudatalattiba szorított élmények és emlékek törnek
elő az álomban, s a gyermekkor makacsul vissza-visszatérő képei idegenséget,
rémületet, szorongást árasztanak. Néhány részlet:
„Az öcsém jön szembe. Maga elé néz, elfordítja a fejét. Miért? Elébe
állok. Nem akar megismerni.
— Kit tetszik keresni!
— A bátyámat!
— De hiszen én vagyok!
Nem felel, megfordul, elindul. Utánamegyek. (. ..)
Megdöbbentő és rettenetes ez az elhagyott szoba, üres és céltalan. Mi
minden történhetett itten! Talán embereket gyilkoltak? (...)
. . . nem tudok előrehaladni. Az út tele van apró békákkal és más meztelen, rózsaszínű, apró állatokkal. Mik ezek? Koraszülött kutyák és macskák?
És ni, itt fekszik köztük a Zsoli is, a régi, szép fehér kutyánk. Vérzik, az
egész hasa tátong, és saját mája előtte fekszik a poros földön. Nyalogatja.
Éppen mint amikor elütötte a vonat a pályaudvaron. Sírni szeretnék dühömben és fájdalmamban.
— Miért kellett akkor magunkkal vinni Zsolit a pályaudvarra?
Én akartam erőnek erejével. Apa azt mondta: »-Maradjon csak itthon a
Zsoli«, de én akartam. Az ember bizonyos dolgokat nem tehet jóvá. Sőt, semmit sé tehet jóvá. Minden G lépésével tulajdonképp elősegíti a saját pusztulását
és a másokét is.
— Zsoli, Zsoli!
Le szeretnék térdelni, és meg szeretném csókolni ezt a drága, kedves állatot, ezt a jó pajtást. Azt szeretném, hogy reám nézzen, megbocsásson, hogy
:37

megszabadítson ettől a borzasztó önvádtól, ettől a fájdalomtól. Nem néz reám" stb.
S ugyanez a preegzisztencialista életérzés ölt testet — ámbár kevésbé lidércesen — más novellákban is. Megjelenül a létbe, a világba vetettség riadalma, szorongása. Elszökik otthonról, felfedező útra indul az Emlékirat eltévedésemről „négy és fél esztendős" kicsi hőse, ám a szabadság, az önállóság
mámora, a tilalmas dolgok gyönyöre hamar rettegésre cserélődik. Labirintust
idéz, idegenül és fenyegetőn fölmagasodik a nyájasnak, ismerősnek hitt világ, a parányi ember a nyomasztó végtelennel szembesül. S noha számára van
még visszaút a védettségbe, kalandja előjáték volt csupán. „Az eset maga
egyike azoknak az eltévedéseknek, amelyek életem során azóta oly csodálatos
módon ismétlődtek és annyiszor, hogy nagyrészt elfeledkeztem róluk" — hangzik a narrátor vallomása a novella nyitányában, majd hozzáfűzi: „Ezt az eltévedésemet azonban nem feledtem e l . . . " S leckét kap a lét lényegéből a
Józsika címszereplője is. Rettegés, az állandó fenyegetettség érzése tölti be
nappalait és estéit, rémek, fantomok, gyilkosok népesítik be képzeletét. Ellenségesnek, ellenségének látja a világot. „A jó angyalom nélkül én már rég
nem élnék. És még így is folyton félek" — jelenti ki, hogy a mű végén ekként összegezzen: „De hát az élet fele álom, és így nincs ok a zúgolódásra.
Elvégre nem lehet mindig jó. Az élet, az ébrenlét tele van félelemmel, unalommal, sok rossz emberrel és sok olyan emberrel, akik jók, kedvesek, mint
a dada és nagymama, de akikhez tulajdonképpen semmi közünk; az álom kárpótol mindenért." Sanyarú konklúzió, s a szülők, nagyszülők, ismerősök léte
sem kínál feltétlenül lelkesítő perspektívát. Szomorúság lappang a felnőttek
világában — figyel föl a Szombat este narrátora, üresség, céltalanság, értelmetlenség, hiábavalóság ásít az ő mindennapjaikból is — veszi észre Józsika
és a Palincsay c. novella gyerekhőse. S ezzel a kör bezárul.
Nincs kétség: jóval bonyolultabb képletet tár elénk a gyermekkor első
periódusáról Csáth Géza, mint a Tavaszok c. írásban tette volt. Messze van
ez holmi obligát édenlátomástól, hiszen a paradicsomban a pokol is benne
rejtezik, az ámulat a riadalommal, az ujjongás a kétségbeeséssel vegyül.
S ugyanily bonyolult, ugyanily ambivalens a gyermekidők második fázisa is.
Feltűnik benne a Tavaszok emlegette „Békesség. A csendes és finom boldogság, amit az ad meg, hogy akik között élünk, szeretnek bennünket." Egy felejthetetlen karácsonyestéről tudósít, majd meg „ . . . az otthoni boldog betegállapot"-ra réved vissza A vörös Eszti elbeszélője, a családi idill, harmónia
látványa, az összetartozás már-már templomi áhítata mondatja ki a hőssel
másutt: „Olyan jó, olyan igen jó volt mindez körülöttem, hogy azt kívántam,
bár tartana így örökké...", illetőleg: „Jobban szerettem ekkor ezt a petróleumlámpa-világot, mint a napét, s a szobát jobban, mint az erdőt, a mezőt,
az udvarunkat" (Mese a kávéházból). S feltűnnek a „ . . . kellemes és örömet
adó" dolgok is, a festékek, a könyvek, a kőépítőszekrények, az önfeledt játékok, a teremtés gyönyörűsége. Mítosz, autonómia, szuverenitás ez is. „Eleven,
bátor és mozgékony fiú voltam akkor — emlékezik a „Souvenir" c. novella
hőse. — Állandóan az élet külső valósága foglalkoztatott. Minden percemet
egy örömteli csodálkozásban éltem át. Festőnek készültem. Rajzoltam, festettem és mintáztam. A színek, a formák, a vonalak folytonos elragadtatásban
és izgalomban tartottak. (...) Bennök, velők éltem késő estig. Soha többé nem
fogom olyan szépnek, egyszerűnek látni az életet. Milyen boldogan feküdtem

:38

ágyba esténként! . . . meg voltam elégedve mindennel, ahogy folyt az életem,
amit rajzoltam . .
Ez a mítosz, ez a boldogság, ez a „ . . . tökéletes életöröm..." azonban
nem zavartalan. Ki kell zökkenni, a valóságra kell ocsúdni belőle. S épp a
mítosz fölfeslését, jóvátehetetlen elvesztését ábrázolják többnyire Csáth novellái. Csak kevesek, az erősek őrzik magukban érintetlenül e csodabirodalmat, hogy — miként A varázsló kertjének hősei, a Vass fiúk — Anteusz módján visszatérhessenek hozzá — a többség számára megszakad, szétfoszlik a
varázslat. A személyiség harmóniáját megzavaró gátlások és tabuk létrehívója
épp a békesség és boldogság fészke, a szülői ház — derül ki A vörös Esztiből, egy hosszú évekre elfeledett gondolat miatt mindörökre elvész a családi
idill öröme — panaszolja a Mese a kávéházból narrátora, s kilendül — egyelőre csak ideiglenesen — „tökéletes életöröm"-éből a „Souvenir" hőse is a
nemiség hívására. S a védettség, a szeretet mítoszát szaggatja, léttörvényekre
tanít az iskola, a barátok, osztálytársak nemkülönben. A nagy leckék és föleszmélések ideje a gyermekkor második fázisa. Szembeállítja egymással a
Pétereket és a Gyurikat, az élhetetleneket és az élelmeseket a Péter levele c.
történet, hogy ekként vonja le becsapatásának, első balekségének konzekvenciáit: „így jártam én már azóta néhány, sok bicskával, amelyeket az élettől
ajándékba kaptam, s amelyeket könnyelműen elherdáltam. Így történt, . . .
hogy igen korán bele tudtam nyugodni, hogy vannak a világon Gyurkák és
Péterek. És természetesnek találtam, hogy az élet küzdelem (a mi kiemelésünk!) az efféle bicskák körül, amelyeket a Péterek elvesztegetnek, s a Gyurkák lassan, ügyesen megszereznek." Öntörvényű voltában is a felnőttkor előjátéka Csáth szerint ez a periódus, s jellemzőnek, meggondolkodtatónak találnók: az énformájú gyereknovellák narrátora majd mindig a szelídek, a
félénkek, a kijátszottak — a „Péterek" közül való.
Kétarcú, átmeneti, a boldogságot, a mítoszt még birtokló, ám már el is
vesztő időszaknak láttatja az első iskoláséveket az Egy vidéki gimnazista naplójából c. novella is. (A diáktémában rejlő lehetőséget Csáth évekkel korábban fölfedezi, mint Karinthy remeklése, a Tanár úr kérem.) A játékok, a kalandregények, a palacsintaevés önfeledt öröme, immanens boldogsága is jelen
van ebben a történetben, de már csak mellékesen. Nem véletlenül sóhajt oly
rezignáltán a naplóíró gimnazista, iskolába nem járó öccsére pillantván: „Milyen boldog az ember még abban a korban!" ö viszont már érzi „az ismeretlen birtok" tűntének fájdalmát, ő már kényszerűen eszmélkedik. A lét komolysága, szigorúsága legyinti meg a gimnáziumba lépvén, fölismeri a felnőttek bölcselkedéseinek üres, közhelyes voltát, csendesen lázadozik az ésszerűtlen regulák, a gépies kötelességteljesítés ellen, átéli a függés, a szürkeség
fájdalmát. S a régi hiedelmek, problémátlan bizonyosságok is omladozóban
immár. Isten léte kérdésessé válik egy pillanatra, s. föllebbennek a fátylak a
születés misztériumáról. Gyermek még a gyermek, de mezsgyére ért. A mítosz és a mítoszhiány közt tétovázik. Csupán az elszántak, „a Vass fiúk" ragaszkodnak alkuvás nélkül a maguk szuverén világához, hasítják ki s őrzik
mindenkitől a titokparcellát, „a varázsló kertjét". „ . . . Persze, akkor nem
mondottuk el senkinek a dolgot" — hangzik egyikük vallomása. Jelképes a
kontraszt: ez a csodakert nem a „villanyfényes főutcán", hanem egy eldugott,
„vak utca" mélyén rejtezik, s szecessziós bujaságú vegetációját tetszés szerint
népesítheti be a mesék rémalakjaival a gyerekképzelet. Együtt van itt minden: titok, félelmetesség, erőszak, szexualitás, s a Vass fiúk „elmélázva",
:39

enyhe rezignációval, ámde feltöltődve, új erőre is kapva egyben búcsúznak
hajdani mítoszuktól. Mert ha volt is ilyen, s azok a boldogok, kik birtokolták,
ki kell lépni belőle, hogy elszenvedjük „ . . . másodszor is a világra jövetel fájdalmait".
Meglepően hangzik, de igaz: az énformájú novellák többsége a gyermekkor harmadik fázisát, a serdülést ábrázolja a leginkább differenciálatlanul.
Kevés az invenció, kevés a szín ezekben a történetekben, Csáth jószerével
csak a szexuális ébredés bemutatására vállalkozik. Egy naiv és affektáló bakfis mindennapjait, rendre a nemiség körül settenkedő gondolatait tárja elénk
a Részletek Mariska naplójából c. korai írás, a Jolánból a kamaszálmok, kamaszvágyak forrósága árad, egy tiszta, bár némiképp meghökkentően csavarintott gyerekszerelem históriája a Pál és Virginia, s a nőhódítás titkaiból,
fortélyaiból ad leckét Józsikának a Pista c. elbeszélés címszereplője. Többékevésbé érdektelen novella mindahány, együttesen sem adják autentikus képét
a serdülés bonyolult, végletek közt hányódó, örömös-fájdalmas idejének. Épp
az a polifónia hiányzik belőlük, mi oly nagy érték volt a gyermekkor előző
szakaszait megjelenítő történetekben. Csupán a Kisfiúk c. novella villant meg
egy újszerű, a freudizmustól inspirált összefüggést. A diákszerelem, az imponálás vágya felébreszti a hős — éljünk a pszichoanalitikus Csáth szavával
— ambíciókomplexét, s ezért kell oly értelmetlenül, egy fatális véletlen következtében meghalnia. S noha a mű esztétikai értékei nemigen gyarapodnak
e mozzanattól, feltétlenül növekszik a lélekrajz hitele.
A Kisfiúk — akár a Részletek Mariska naplójából, valamint a Pál és Virginia — már nem tiszta változata az énformájú novellának. Egyes szám első
személyben szól ugyan a narrátor, ám a történet nem az övé: mástól hallotta,
mástól kölcsönözte. Eszköze e fikció a leválasztásnak, az eltávolításnak, lehetővé teszi a — legalább részleges — kívülállást, az ironizáló hangütést. Azt
jelezné ez a megoldás, hogy kevésbé érdekes, kevésbé becses Csáth számára
a serdülés periódusa, mint a korábbi kettő? Koránt sincs így! Sokat tud ő a
kamaszidők mélyvilágáról, démoni ösztöneiről, de az infernót csak ritkán, s
inkább — kerettel, auktoriális előadással — tárgyiasítva ábrázolja. Mindössze
három novella — a Fekete csönd, az Anyagyilkosság
és A kis Emma — tartozik a „pokoljáró" történetek közé, s bennük a halál angyalává, a könyörtelen pusztítás jelképévé lényegül a gyermek toposza. A lehetséges végletet,
a mítosz elfajulását, örvénylő veszedelmét jelenítik meg e históriák, a gyerekemberben lapuló ősembert, a rációval ölelkező irracionálist. Arról beszél a
maga módján Csáth Géza is, miről Róbert Musil Törless kadétja töpreng:
„ . . . minden lehetséges . . . az is lehetséges, hogy az eddig egyetlennek tudott
fényes, nappali világból egyszer csak átlép az ember egy másik, egy fülledt és
tomboló és szenvedélyes, és mezítelen és megsemmisítő világba. S . . . nemcsak átléphető a küszöb, . . . hanem . . . végtelen közel is van egymáshoz ez a
két v i l á g . . . " (Bor Ambrus fordítása). Ezt a küszöbátlépést, pontosabban: a
nappali és az éjszakai, az apollói és a dionüszoszi világ kölcsönhatását, egybeépülését ábrázolja könyörtelen pontossággal a három novella, a káosz irgalmatlan rendjét, a pusztítás dermesztő logikáját. S ha ősképi jellegű volt a
Délutáni álomban felbukkanó Gottkindmythos, szintúgy archetipikus karakterű a bennük szereplő gyilkos gyermek. A toposz végleteit, két ellentétes
pólusát egyaránt bemutatja Csáth Géza. A megváltó gyereket és a kárhozatos
gyereket, bár ez utóbbit jóval nagyobb művészi erővel.
A testvérgyilkosság szörnyű bűnét, Káin és Ábel bibliai történetét transz:40

ponálja a századelőre, egy pszichiátriai vallomásba a Fekete csönd, épp csak
azt bajos eldönteni, melyik szereplő e történetben Káin és melyik Ábel. A z
énformában megszólaló narrátor öccsét vádolja, ki egyik napról a másikra
ártatlan gyerekből ártalmas, pusztító kamasszá nőtt, „Iszonyú izomzattal, vastag sörtehajjal és gonosz, égő, félelmes szemekkel". Tettei alapján ő lehetne
Káin, ámde éppen őt gyilkolja meg tulajdon testvérbátyja, hogy halálában
újra Ábellé változzék: „Az ágyban egy kis gyönge gyermek feküdt. Szederjes
kék arccal . . . a szőke, piros képű, petyegő Richárd öcsém. És sötét szemei a
végtelenbe néztek." Lehet e novella pusztán egy bomlott elme hagymázos
képzelgése, szimpla patológiai esetrögzítés (erre vallana a történet időkezelése, vizionárius-hallucinatorikus jellege), viszont ha így van, csakis klinikai
érvényű és érdekű. Lehet a testvérféltékenység kirobbanásának, tudathasadásos drámájának megjelenítése, csakhogy 1905-ben, a mű születésének esztendejében Csáth nem ismerte Freudot, s még messzebb volt tulajdon komplextanának kidolgozásától. Egy készen kapott avagy készülőben lévő elméletet
semmiképp sem illusztrálhat így az elbeszélés. A legvalószínűbb magyarázatnak azt tartanok, hogy a Fekete csönd vitathatatlanul kóros históriája a Káinés Ábel-szerep viszonylagosságának, felcserélhetőségének, vegyülésének a története, a „küszöbátlépés" drámája, a lélekantinómiák harcának megjelenítése.
Amiként Ady írta:
Uram, én Jehovám,
Tudtam, hogy ölni nem szabad
S Kain megölte újra Ábelt:
Megöltem
magamat.
(Kain megölte Ábelt)
S lehet-e méltóbb, alkalmasabb terepe e küzdelemnek, mint a végletek
közt verődő, a nappal és az éjszaka határait oda-vissza áthágó kamaszpsziché? Az antinómiák egybeöltődésének, a szélsőségek találkozásának törvény voltára döbben rá az Anyagyilkosság egyik hőse is: „Witman fia a bagolyra gondolt, és átvillant az eszében az, hogy mindaz, ami az életben szép,
nagyszerű és izgalmas, miért rettenetes, megmagyarázhatatlan és véres egyszersmind?" E novella gyerekszereplői a lét titkaira, „ . . . a fájdalom misztériumá"-ra kíváncsiak. Irgalmatlan felfedezők, hódítók, „kincskeresők" ők ketten, ártatlan bűnözők. Mivel apjuk meghalt, anyjukhoz nincs közük, az iskola
nem hat rájuk, a környezet nem törődik velük, gátlásaik sincsenek. „Kísérleti", laboratóriumi helyzetben lévén, őseredeti, archetipikus módon viselkedhetnek: „ . . . terveik és dolgaik voltak, (...) Nagyúri foglalkozásnak ismerték
föl az élést, s öntudatlanul és korán a saját szükségleteikhez formálták az
időt." Mítoszuk valóban szuverén és félelmetes, a végletek egyesítésén alapszik. Pusztulásában figyelik az életet, a kínban a kéjt találják, anyagyilkosság
árán tartják meg szeretőjüket. Minden tettük racionális és irracionális, zűrzavarukban rend honol. Ilyen a világ, ilyen a lét immanenciája, ilyen a csak
ösztöneit követő, nem szocializált ember — sugalmazza az Anyagyilkosság,
s
szélsőségeket szikráztat egybe A kis Emma c. novella is. Tőszomszéd ez utóbbiban szintúgy a játék és a pusztítás, a szeretet és a gyűlölet, az ölés és az.
ölelés (Irma „ . . . minduntalan elhívta Emmát, ölelte, csókolta, majd megfojtotta" stb.), csakhogy mi még öntörvényű volt a Witman fiúk históriájában,
itt már a felnőttek gyakorlatától is tápot kap. A gyermeki, archetipikus ösz:41

tön a világ legalizált, nap nap után hivalkodó agressziójában ismer magára.
„Az ember veszedelmes portéka" — ismerte fel Nóvák Antal is, Kosztolányi
Aranysárkányának
tanárhőse.
Látni való: végleteket fog át Csáth Géza gyermekábrázolása. A novellák
egyként megjelenítik a toposz vonzó és rémületes, tipikus és rendkívüli változatait, kötve vannak a századelő életérzéséhez, el is oldódnak tőle. A legjobb darabok érvénye egyetemes. S noha a preegzisztencialista létszorongás,
a dermesztő kegyetlenség ideje is Csáth számára a gyermekkor, édenét, magánvaló boldogságát sem tagadta. Ismerte ő is a mély nosztalgiát, miről
Pilinszky János így beszélt:
Gyerekkorunkban
meg kellene halnunk,
tudásunk csúcsán, alázatunk magasán,
de tovább élünk, foltozgatva és
toldozgatva a
jóvátehetetlent.
Még jó, hogy elalhatunk
közbe-közbe
és utoljára.
(Egy életen keresztül)

KABDEBÓ LÓRÁNT

Levél az „ómódi modernségről"
Kedves Itamár barátom!
Hogy kérésednek eleget tegyek, követnem kell múlt századi költőnk,
Arany János példáját, akinél a hírvivő „kezdte a beszédet Miklósnak nagyapján". Te, ki a klasszikus magyar költészet antológiáját elkészítetted és kiadtad nyelveden, most nehezebb vállalkozásba kezdesz: kortársainkat akarod
megszólaltatni. És az én tanácsomat is kéred: rendszerező összefoglalást. Nem
könnyű kortársainkra úgy tekinteni, mint régebb korok alkotóira. Történelmi
távlatból ugyanis sokkal könnyebb körülírni a korstílust, és az értékrendet is
nagyjából kialakította az idő. A jelen jellemzője éppen a sokféleség, ahány
költő, annyi lehetőség. Mi lesz belőlük maradandó? Mely tulajdonságok hasonlósága alapján jellemezheti majd a jövő történésze napjaink „korstílusát"? Legfeljebb találgatni lehet. Mégis megkönnyíti a válaszomat a te egyik
megjegyzésed. Amikor itthon jártál és antológiádért átvetted a magyar PENclub kitüntető plakettjét, a rádióban elmondottad, hogy a magyar antológia
után egy latin költői gyűjteményt terveztél, csak a közben személyesen is
megismert magyar költők megbecsülő barátsága részrehajlóvá tett. A latinok
várhatnak. És én most visszakérdezlek: miért érezted szükségét a magad részéről a huszadik század végén éppen a latin költészet fordításának? És miért
cserélhetted fel ily könnyen fordítói programodat? Esetleg nem is olyan ellentétes a két feladat, mint első hallásra hinnénk? Talán még lehet valami:42

lyen kapcsolat is a két költői világ között? De ehhez valóban „Miklósnak
nagyapján" kell kezdenem.
Századunk költészetében két jellegzetes, egymást váltó és ellenpontozó
meghatározó tendenciát figyelhetsz meg: az új formákat teremtő avantgárd
megnyilvánulásokat és a különböző hagyományos formákat követő-megújító
klasszicizáló versalakot. Amíg csak a kizárólagosságot veszed tekintetbe, vagyvagyokban gondolkozol, a huszadik századi magyar költészetben nem tudsz eligazodni. A maiban sem. Ezek az irányzatok nálunk nem kizárják, nem váltogatják egymást — hanem
egybefonódnak.
Miért nem fejlődhetett ki nálunk az avantgárd a maga teljességében?
Okfejtések, viták, vádaskodások jellemezték már a kortársak vélekedéseit, és
ezt megörökölték az utódok is.
De ne felejtsd el: századunk történelme világháborúk, társadalmi és nemzeti katasztrófák sorozata. Mindegyik történelmi változás nagymérvű értelmiségi emigrációt eredményezett. 1919-ig még minden lehetséges volt, mint a
tudomány bármely ága, a költészet is naprakész kapcsolatban állt a nyugatés közép-európai kezdeményekkel. Csakhogy a forradalmak bukása után a
magyar értelmiség egy jelentős részével együtt emigrációba kényszerültek a
következetes avantgárd költők. Az újonnan indulók számára az avantgárd
már nem a lehetséges, hanem csak egy megörökölt forma volt. így éppen a
húszas években alakul ki a mai magyar lírára is jellemző irányzati kevertség:
a hagyományok egybefonódása. Ekkor indul az a három költő, aki tudatosan
követte ezt az utat: a teljességet az irányzatokon túlfejlődő szintézisben kereste. Szabó Lőrinc, Illyés Gyula, József Attila mind nagyműveltségű, széles
tájékozottságú költők, akik az avantgárd elméletét és gyakorlatát is jól ismerik, mégis ők adnak példát az avantgárd kizárólagosságának felszámolására.
Elsőként Szabó Lőrinc gondolja végig és éli át mind a szociális indíttatású,
mind az erő elvét hirdető avantgárd szélsőségeit: az előbbit a görög kardalok
modorában, az utóbbit Shakespeare monológjainak zárt, szerepjátszó formájában, ironikusan idézőjelbe is téve (például a szörny Calibant megszólaltatva). Majd Illyés Gyula, otthagyva Párizst — bár az avantgárd hőseinek barátságát életük végéig tartva —, a latin költészet lüktetésével fegyelmezi és
emeli általános érvényűvé versében paraszti indulatait. A múlt század romantikus-realista nemzeti költészetének jogfolytonosságát teremti meg avantgárdon iskolázott, klasszikus fegyelmezésű lírájában. így kapcsolódik benne a
kortárs világirodalom üzenete a nemzeti költészet feladatvállalásával. Ezáltal
érthető és poétikailag hitelesíthető gyakori ironikus kifejezése: a nemzet érdekeit mint nemzetközi szürrealista költő képviseli. Legfiatalabb társuk József
Attila brilliáns szavakat felszikráztató dalformában éli át a megalázott lélek
legfájdalmasabb megrendüléseit. Ügy társadalmi forradalmár, hogy közben
az egyes ember személyes világának teljességéről sem mond le. Túl a legszélsőbb avantgárd felfedezésein és a legkegyetlenebb formafegyelmen belül
olyan költői szintézist teremt, amelyet leginkább a bartóki zene eredményeivel
lehet jellemezni.
Vedd ehhez hozzá, hogy a magyar szabadvers meghatározó mestere, Füst
Milán vagy alkalmi megvalósítója, Karinthy Frigyes sem az avantgárd, hanem
a szintézis irányában alakítja versét, amelynek soraiban bibliai lüktetés és a
klasszikus latin—görög metrum erőteljes emléke hallszik.
És még egyet ne feledj el: a magyar költő életművéhez — mint nálatok
is — szervesen hozzátartozik műfordítói tevékenysége: nemcsak kortársakat,
:43

rokon törekvésűeket, de a világirodalom egészét ismét és ismét birtokba veszi általuk irodalmunk. így a magyar líra állandó világirodalmi közegben él.
Minden újabb generáció olvasása kezdetén — akarva-akaratlan — végigélheti a költészet teljes „törzsfejlődését".
Talán mindezek közrejátszanak, hogy a szélsőségek egymást kizáró véglete, de éppen a művön belüli kigyenlítődése a jellemző századunk magyar lírájára. Mondhatod azt is, hogy — egy-két szélsőségesen határozott homogén
karakterű költőtől (mint mondjuk Pilinszky volt) eltekintve sajátos eklektika
jellemzi költőinket. Én inkább azt mondom: coincidentia oppositorum — a
középkori bölcs, Casanus szavával. Vas István idézi versében: ellentétek keresztezési pontja. Ez volt líránk helyzete már a harmincas években is (amelynek első fele a magyar költészet egyik magaslati pontja) és ez jellemzi mai
költészetünket is. Az akkor indulók mai irodalmunk doyenjei: Weöres Sándor és Vas István. A más-másként megvalósított „ómódi modernségük" a híd
tegnap és ma között, az ő pályájuk változatos kiteljesedése a példa a század
magyar költészete alaphelyzetének állandóságára.
A külföldet járt, avantgárdtanítvány Vas István Illyés hatására nemzeti és
klasszikus akar lenni, lázadásból és dacból választja a klasszikus formákat.
A lazán klasszicizáló forma lesz a legtágabb otthona a történelem legnehezebb megpróbáltatásait nem is egyszer átélő embernek. Ebben a formában a
független emberi magatartás legfeszesebb példázatát teremti meg. Meddig
vers a vers — azt próbálja; valójában arra kíváncsi: meddig marad meg embernek az ember. Versében a közösségében nemegyszer erőteljesen korlátozott ember etikáját gondolja át. A látszólag csak önmagát bemutató, életmenetéről, élményeiről, meditációiról lírai elbeszéléseket készítő költő egyben az eszmékejt vállaló, közösségében gondolkozó alkotó. A valóság mindennapi mozzanataihoz való következetes kötődéssel tartja a kapcsolatot a
történelem alakulásával: végigjárva korunk sok poklát, átérezve a pusztulás
szörnyűségeit, minduntalan legyőzésük, a velük szembe állítható emberi méltóság lehetőségeit kgresi.
Weöres Sándor távoli vidéki udvarházban parasztdalok között, egy kifinomult műveltségű anya védőszárnyai alatt csodagyerekként felnőtt tünemény,
aki mindent magába szív, amit a költészet bárhol eddig teremtett. Szavak varázslója, aki mindent ismerni akar, ameddig a poézis segítségével elérhet.
Célja: a változatlan keresése a változóban. Költészetében korábban elérhetetlennek hitt, kimondhatatlannak vélt tartalmak válnak közölhetővé. Jellemzője
az aggódást, a szorongást ellenpontozó derű; az egymás ellen feszülő ellentétekre szakadt világ versében kiegyenlítődik. Egyszerre jelzi az ellentéteket és
a kiegyenlítődés vágyát.
Kedves Barátom, mindezt csak bevezetőnek szántam. Te néhány költőbarátodról kérdezel, én pedig azt az égboltot próbálom vázolni, ahol azok a költők felnőttek, akiktől fordítani szándékozol, és ahol azok a versek megszülettek, amelyek a te nyelveden is megszólalnak majd: meteorok robbannak bele,
álló csillagok fénylenek, egyiket — úgy érzed — eléred karnyújtásnyira, a
másik megközelíthetetlen távolságról világít. Katasztrófákat éltek át, nem is
egyet, és ez nyomot hagyott bennük, és mint a túlélők, ők is egyszerre kiégettek és reménykedők. Szemben a felbomlással emberként akarnak végső percükig viselkedni. Tisztelik a másik embert, de elvárják a tiszteletet önmaguk
számára is. A század ezt az üzenetet bízta rájuk.
És most néhány szót az általad kérdezettekről. A háború utáni líra talán
:44

legnagyobb formátumú jelensége Juhász Ferenc, óriás látomáseposzok alkotója. A háború látványa, az att követő történelmi csalódások a kétségbeesés
poklába taszították, apja, majd első feleségének tragikus halála, barátainak
korai pusztulása a halállal való ellenkezést váltja ki belőle: a „bomba" ijesztő
rémületében is lehetséges az ember önmegmentő feltámadása. Témái: „végső"
helyzetek, amelyekből az egyes ember helytállása kiemeli környezetét, a szerelem pedig megújítja az embert.
Nemes Nagy Ágnes keményen megmunkált, zárt verseiben az emberi sors
elviselésének példáit keresi. Tárgyi környezetét írja le: bennük szemléli a
megmaradás tényeit. Azt a belső erőt keresi, ami a tárgyakat összetartja: a
veszéllyel való szembenézés erejét tanulja és tanítja egyszerre. Pontos, körülírt
tárgyak vesznek körül verseiben. Micsoda felkiáltójelek: kínzóeszközök, állandó viszonyításra kényszerítők. Nemes Nagy Ágnes tárgyaiban az emberi sors
szólal meg: az erőszakra a túlélés keserű kényszere válaszol az emberlét
esélyeként.
Lakatos István a legpontosabban feltámasztott klasszikus metrumokban az
emberi létezés legteljesebb szabadságát hirdeti. Racionális világszemlélettel
vizsgálódva minden sértő korlátozás ellen szenvedélyesen perelő költő. Költői
világa szigorúan emberközpontú, az emberi sors megpróbáltatásainak büszke
átgondolója. Legyen bár témája az ostrom kiszolgáltatottsága, a szerelmi
szenvedély izzása, a kitaszítottság poklában való hányattatás vagy a létezés
korlátai között tájékozódó ember tanácstalansága, verseinek jeges szikrázása
jelzi: mindenfajta megalázottság, korlátozás következetes ellenzője. Költői
formavilága: igen szilárd külső forma és szerkezet, ezen belül a játék kötetlensége. Számára ez a szabadság poétikai megtestesülése.
Gergely Ágnesnél a leírt szónak mindig tragikus árnyéka van. Micsoda
erő feszül benne, ha vergődéseiről és diadalairól tud dalolni. Amikor versében
minden szó egyénileg megszenvedett. Amikor „csak" önmagáról beszél, sorsa
van a versnek. Ne érts félre: nem életrajzi vallomásokról beszélek, hanem
az életmenet tüneteire gondolok. Állapotokra, amik meghatározzák a ma emberét. Korunk költője — még személyes jól léte esetén is — millió szörnynyel kénytelen birkózni. Benne lakik, életében van a bizonytalanság. A zuhanás lesz meghatározó élménye. A biztos tárgyak bizonytalansága kísérti.
Ezt nemcsak az érzékeny lelkű költő, de szinte minden ember átéli napjainkban. Gergely Ágnesnél az emlék a bomlást sugallja, a vers pedig a kapcsolatot
építené ember és ember között.
Mezei András jól ismert költő felétek. Külön kötetet fordítottál te is tőle.
A hagyományos versalakhoz ragaszkodás nála alapvető tartalmi jelentőséggel
bír: ahogy a forma összetartja a verset, úgy képes megmaradni az ember századunk veszélyesen széthúzó tendenciái közepette. Mind emlékeiben, mind a
világban szétnézve acsarkodó veszélyeket figyel. Tulajdonképpen félnie kellene. Ö mégsem tud félni. A jóság, a szeretet, no meg a szerencse erejében
bízva naiv jóhiszeműséggel vallja, hogy a világnak meg kell menekülnie. Reményeit olyan meggyőző belső átéléssel mondja, hogy olvasóit is bevonja ebbe a megbékélt, ünnepi áhitatba. Nem menekülésként, hanem szuggerálva
ennek az életérzésnek a követésére.
Csoóri Sándor a sok műfajú, közéleti személyiség, a költészetben arra törekszik, hogy a vers kapja vissza a maga valódi hivatását, legyen az, ami őse
volt, a népdal: az ember érzelmi életének megszólaltatója, az egymáshoz fűző kapcsolatok átélője, szenvedélyeink lázmérője. A dal jellegzetessége: a
:45

jelenben élés. A jelen adott hangulatát adja a vers úgy, hogy közben megjelennek ezt a jelent meghatározó, alakító emlékképek. Témái: természet, t á j ,
szerelem, élet-halál-gyász. Verseiben fény és árny villódzása jut kifejezésre.
Az árnyak széles skálájából vezet az ú t a nosztalgikus fénykívánásig, a nyár,
a nap teljességéig, a nyomasztó hangulatoktól az önfeledt, boldog játékig —
és viszont. A t á j élmény, a tárgyi leírás olyan belső t á j felé nyit bejárást,
ahol egy élethelyzet teljes drámája sűrűsödik. Legjobb verseiben az önmagával találkozás élethelyzetét éli á t : az ő legbelsőbb csodálkozása, haragja, szeretete, kapcsolatai válnak dallá. A legszemélyesebb megoldás így lehet egyben a legbarátibb mozdulat: az egymagában daloló ember soha sincs egyedül.
Székely Magda versei mint a tengerparton szabályosra csiszolódó kavicsok. Valami tárgy, jelenség, jelenet: pontosan annyi, amennyit róla el lehet
mondani. És mégsem annyi: több, más is. Benne van egy asszony élete. A bizonytalanságban a magában bízni akaró ember elszántsága. Mindent pontosan kimond, mindent vállal, ami méltó arra, és mindent megtagad, ami múlandó, hűtlen, változó. Él mint J ó b a csapások u t á n : „mi most elért, lecsaphat
ismét". A védtelenség tudatában a versben kimondott kemény ítélettel védekezik.
A legfiatalabb Turczi István. Neki kellene a legtávolabb lennie a megszokott versmodelltől. És a valóságban: verseiben ismétlődik és megújul a magyar vers századunkbéli sajátsága. De hiszen a történelem is ismétli magát.
A fiatalok elégedetlenek mindazzal, amit maguk körül látnak: amit elődeik
felépítettek, omlani látják. Mi marad állandó: az élet ténye, és az embereket
egymáshoz fűző kapcsolat. A fiatal költő a körülötte változó-alakuló-bomló
világban hova fordulhat biztonságért? A szerelemhez, a társhoz. De mennyi
arca, belső szörnye, de a bizakodót védő menedéke is van versében a szerelemnek. És hogy mondhatja el megrendülését és reményeit? A legkötöttebben hagyományos formákban. Pedig hát éppen az emberi kapcsolatok formáinak bomlásáról beszél. Mint valaha Vas István. És keresi a feloldó menedéket, a kétségbeejtő ellenétek közül, mint Weöres Sándor. Ügy látszik: minden kezdődik elölről. Vagy „történelmi távlatból" nézve: még mindig egyazon korszakban vagyunk?

46

Tis^atáj-galéria

Galambos Tamás
A hatvanas esztendők környékén még többé-kevésbé szépnek, romantikusnak
látta a valóságot. Képfelületein úgyszólván hemzsegnek a füvek, a fák, a bokrok és
a virágok. De hol van már a pályakezdés világszemléleti ártatlansága! Ami korábban természeti mítosz volt: időközben a fordítottjába csapott át. A társadalmi gubancok megidézésébe, az emberi mítosztalanságba. Legutóbb egy mozgalmas, ünnepi felvonulási jelenetet állított ki a III. Szegedi Táblakép-festészeti Biennálén.
A művön békés menetelőket és katonai alakulatokat szerepeltetett, aztán magasba
emelt vezetői portrékat és lózungos jelmondatokat, nem beszélve a papírmasés
gyári környezetről. A nézők pedig sorra-rendre ott kuncogtak a kép előtt. Mindenki
értette a tragikomikus példázatot. Hogy rólunk van szó.
Tragédia és komédia? Romantika és illúziótlanság? Galambos Tamás festői világát keresztül-kasul átszövik az efféle szellemi feszültségek. Egyszerre szelíd és
gunyoros, historikus és aktuális. Nem is lehet őt egykönnyen beskatulyázni. Igaz,
kezdetben naiv, neoprimitív szemléletű művésznek látszott. Amolyan Rousseau-féle
utódnak. Elvégre ő is részletező, rajzos és ironikus látomásokkal operált, másrészt
tiszta, ragyogó színakkordokkal. Ahogyan napjainkban is lényegében ugyanezekkel
az eszközökkel dolgozik. Csakhogy menet közben több minden kiderült. Észrevehettük: az előbbi forma tartalmak legalább annyira kötődtek a kora reneszánsz vagy a
bizánci hagyományokhoz, mint a francia mester felfogásához. Ráadásul az alkotótól
távol áll a kifejezésbeli állandóság. Míg a hetvenes évekig a szerves, szürrealisztikus képesítés jegyében munkálkodott, addig az utóbbi időben már a mellérendelő, metafizikus és töredezettebb szerkezetekre hagyatkozik. Galambos naivitását tehát egy jól megválasztott festői álarcnak tekinthetjük.
Annál inkább, mivel kortárs művészetünk egyik legszellemesebb, legintellektuálisabb alkotójával állunk szemben. Hogy mire való akkor a színészkedés, az
alakoskodás? A bátrabb, kendőzetlenebb szókimondáshoz. Mi tagadás: eddig magam
is elsősorban csak az egyéni hangvételű, humoros moralizálást becsültem Galambosban. Aki olyan otthonosan mozgott az antik, a keresztény, egyáltalán a történeti kultúra szimbólumvilágában, akár a vadász az erdőben. Ha úgy adódott, a
bujaság paradox komikumára hivatkozott, máskor az emberi telhetetlenségen és.
butaságon mosolygott. Mostanában viszont rájöttem: ez a piktúra nem csupán moralizál, de politizál is. Határozottabb véleménye van a hatalom kérdésköréről.
A mondvacsinált demokráciáról, netán a demagóg önigazolásról. Elég most csak a
Nagykormányos gyermekjátékaira vagy az elöljáróban idézett Sej, a mi lobogónkra
utalni.
Galambos Tamás historikus töltetű munkásságában mindenesetre kitüntetett
helyet kapnak a bibliai szituációk. Rajtuk keresztül is a jóról, a rosszról, az emberi
gyarlóságról és kiszolgáltatottságról elmélkedik. Mikor fiatalon meghalt barátjára
emlékezett: szelíd, méltóságos corpuszokat festett. Amikor viszont az autókkal övezett nagyvárosi embert idézte: gázálarcot helyezett Krisztus arcára. Az itteni rajzokon is ugyanez a témakör folytatódik. Hol epikusabb vagy önállóbb kompozíciókat, hol mikroszkopikusabb részleteket látunk. És ezúttal sem beszélhetünk drámai látásmódról, noha az események rendje a tragédia felé tendál. Galambos előadása inkább a középkor és a kora reneszánsz szenvtelen, bumfordi emberábrázolásaival analóg. E rajzi elemzés különben szerencsésen jelzi az alkotó szakmai, művészi alaposságát. A részletek iránti tiszteletét. Ennek köszönhető, hogy a lábfejekbe mélyeszteti apró szegecsen is felfedezi a kereszt motívumát. Mint cseppben
a tengert.
SZUROMI PÁL
47'

SÍK CSABA

Pablo Ruiztól Picassóig
1. PÓTFEJEZET A LEGENDA AUREÁHOZ
1881. október 25-e éjszakáján negyed tizenkettőkor, Malagában, a Plaza
de la Merced — a népnyelv Riego tábornok terének hívta — 36. számú bérháza második emeletének egyik lakásában holtnak hitt csecsemőt segített világra a bába. A megszokás iszonyú közönyével a szoba közepén álló asztalra
fektette a reménytelen újszülöttet, hogy az anyát vegye mielőbb gondjába.
Spanyol szokás szerint jelen volt a fél rokonság, szerencsére a fiatalasszony
sógora, dr. Salvador Ruiz Blasco is.
— Akkortájt nálunk az orvosok, mintha foglalkozásuk cégére lenne, hatalmas szivart szívtak. Salvador bácsi nagyot pöfékelve az asztalhoz lépett,
szemügyre vett, s a füstöt az arcomba fújta. Tüsszentettem, aztán felszakadt
belőlem az első sírás — szokta volt befejezni születése legendáját Picasso.
A napról napra életerősebb gyereket november 10-én a Santiago el Mayor
templomban tartották keresztvíz alá, a keresztségben a Pablo Diego Jósé
Francisco de Paula Jüan Nepomuceno Cipriano de la Santissima Trinidad
nevet kapta.
Az anekdota, akár igazat mond, akár nem, megbízhatóan jellemzi a Picasso-mítoszok természetét. Csodálatos történet nyitánya; ismerkedjünk meg
az első években legfontosabb szereplőivel.
Dona Maria Picasso Lopez apró termetű, dundi asszony, jókedvét egy
pillanat alatt harsány méregre váltja, alapjában mégis derűs természet; férje,
Don Jósé Ruiz Blasco mindenben az ellentéte, magas, sovány, kortalanul szikkadt arcú, őszülő haja vörösesszőke, már foglyul ejtette a neurózis, hogy később egészen hatalmába kerítse. Picasso Sabartés útján közzétett elbeszéléseiből az anyáról sematikus kép rajzolódik ki: szeretetteljes és szeretetre méltó,
meggyőződése fia nagyra hivatottságában nem ismer kétséget; Mary Mathews
Gedo szarkasztikus képlete szerint minden valaha élt művész lehetséges legjobb anyja. 1943. október elején Picasso legújabb rajzait mutogatván Brassainak a következőt jegyezte meg férfialakjairól: „Mind szakállas. És tudja, miért? Valahányszor férfit rajzolok, önkéntelenül is az apámra kell gondolnom.
Számomra a férfi mindig ,Don Jósé', és az is marad, amíg csak é l e k . . . Többé-kevésbé mindig őt látom, ha férfit rajzolok". 87 évesen csinált, a teremtő
Erósznak áldozott, alkotóképességet és szexuális szenvedélyt azonosító metszetsorozatának apja gyakori szereplője, hol a pajzán, néha már-már obszcén
jelenetek szemlélője, hol résztvevőjeként. Picasso emlékezéseiből árnyalás nélküli szentkép helyett reményeiben csalódott, nehéz sorsú embert ismerünk
meg, mintha Don Joséről nyíltabban és őszintébben beszélt volna, mint Dona
Mariáról. Malagai barátai angolnak hívták megjelenéséért, száraz humoráért,
amellyel kávéházi beszélgetéseiket fűszerezte, főként míg független művész
volt maga is. Jósé Ruizt felnőttként is apja, majd Don Diego elhunyta után
bátyja, Pablo, a malagai székesegyház kanonokja tartotta el, aki bohém öccséből szeretett volna valódi művészt nevelni. A tíz testvér úgy vélte, a megkomolyodás első feltétele a felelősségvállalás, ezért gyorsan meg akarták nő:48

sos.
X- 'HSV. stz

f i l i a n ® os

síteni. Nővérei előkelő családból származó, gazdag lányt választottak neki,
Don José azonban rövid idő múltán átpártolt a kiszemelt menyasszony szegény unokahúgához. A gyors eljegyzést csak két év múltán követte házasság,
a nagy jövedelmű kanonok báty váratlan halála miatt. A végzet most aztán
bőkezűen gondoskodott felelősségről: felesége, anyósa, két vénlány nővére eltartásának gondja szakadt Don José nyakába. A független művészként töltött
évek alatt elegendő szakmai képzettséget szerzett, hogy tanári állást vállaljon
az 1849-ben alapított San Telmo művészeti és iparművészeti iskolában, amelynek ekkor, az intézménynek tekintélyt szerző Bernardo Ferrandíz utódjaként
barátja, Muñoz Degrain volt a vezető mestere. Mikor Degrain a madridi akadémia tanára lett, átvette tőle a helyi múzeum kurátori tisztét is, a hivatal
azzal a kötelezettséggel járt, hogy restaurálnia kellett a sérült, megfeketedett
képeket. Megbízható technikai tudása, kézügyessége, érzéke és vonzalma a
részletekkel való pepecselés iránt kitűnő restaurátort csinált belőle, mivel a
múzeumhoz műhely is tartozott, ezután műteremre sem volt gondja. Az iskolában követendő ízlés egyezett a sajátjával: a precízen minuciózus naturalista
stílus elsajátítására oktatta a San Telmo növendékeit.
Pártpolitikai viszálykodások következményeként a városháza urai hamarosan tiszteletbeli állássá minősítették a múzeum kurátorságát, Don José elvesztvén jövedelme tetemes részét, kénytelen lett megbízó vagy vevő után
loholni, nővérei pedig sújtásokat, rozettákat fonni, varrni a hadsereg számára.
Gyakorta gondolhatott nosztalgiával a házassága előtti felhőtlen évekre, mikor
független és sikeres művészéletről álmodott; a siker azonban sosem volt több
ábrándnál. S a gondok terhe alatt, neurózis táplálta aggályai szaporodásával
az álmok szétfoszlottak: dalmahodó kétségei tehetségében egyre inkább megfosztották a munka örömétől. Örömöt eddig is csupán a kész műben lelt, a
munkában alig, a befejezettség ténye valamennyire csitította kételyeit.
Picasso szeretett élcelődni apja „ebédlőbe való képein", gyakran mesélgette, egyszer galambdúcot festett, „száz, ezer, millió galambbal". (Ma a barcelonai múzeum őrzi a képet, kilenc galamb látható rajta.) Harmincadik éve
és házassága után Don José egyre nehezebben dolgozott, mindinkább meggyőződött róla, igazi alkotóképesség helyett csupán ügyes keze bátorította
vonzalom él benne a festészet iránt, de mivel családot kellett eltartania, nem
hagyhatott fel vele. Pingálta tovább a virágcsendéleteket s turbékoló galambjait. A galamb az ég, a menny, azaz a vágy, a tisztaság, az ártatlan áldozat
szimbóluma — éppen ez a „pederaszta madár"!, mondta egyszer gúnyosan fia
kései szerelmének, Frangoise-nak, pedig épp eleget festett, rajzolt ő is —, nem
az erőé. (Ezért lett Don José számára legfontosabb témává, tudatalatt mintegy
én-képmássá?) Kozmikus jelkép is: mindenek anyja, a termékenység istennője galambként tojja a világtojást, s mint Milton vélte, a múzsa szintén
galambként ül a földgolyó felett, az ikonográfiában a lelket jelenti, az újjászületést, a békét, gyengédséget, szeretetet; Don José számára bizony tyúkudvari változatban. (A fiának viszont az apát talán, azt, ami nemes, emelkedett, áldozatkész volt benne. S a nyújtotta biztonságot, 1901-ben Párizsban,
depressziós időszakában szép képet festett egy galambot dédelgető fiúról, úgy
simul tenyerébe a madár, mint védelmet kereső gyermek a biztonságos apai
karokba.) Don Jósénak kivált a kompozíció volt gyengéje. Ezért a vázlatlapra
rajzolt galambokat kivágta, s addig tologatta őket ide, oda a vásznon, míg
valamifajta arányos egység részeivé váltak. Legmeghökkentőbb munkája egy
ready made volt — bigott szürrealista is elégedett lehetett volna vele —: gipsz:49

bői készült görög istennő arcára szemöldököt, arany könnycseppeket ragasztott, vállára gipszbe mártott csipkepalástot borított, posztamensként csillogó
festékkel bemázolt XVIII. századi asztalka szolgált, a L'Oeil 1955. április 15-i
számában közölt reprodukció szerint. Hogy nem pillanatnyi bizarr ötlet szülte,
bizonyítja Don José ragaszkodása művéhez, a talapzatot hangulatához igazodva mindig más színűre mázolta. A vágyott elszakadás jelképe lenne mindattól, amit a kor a művészettől elvárt, a lázadás gesztusa talán, és nemcsák
az esztétikai környezet ellen?
Házasságkötés után az újdonsült család a napsütötte, jótékony árnyékot
adó fákkal körülvett Plaza de la Mercedre költözött, régi zárda helyén épült,
franciaablakos, mértéktartóan stukkózott elegáns házba; lakbér fejében a tulajdonos képet is elfogadott. Az anya családja régóta a téren lakott, a Picasso nevet Malaga-szerte ezért ismerték. Mikor José Lachambre tábornok az
esedékes lázadás leverése alkalmából ágyúkat is bevetett a város ellen, a sok
ártalmatlan lövedék közül egy elvitte a Picasso család házának tetejét. Az aridalúz zenei érzék dalokat költött az esetből, az egyik csúfondáros ballada refrénjében a Picasso név ismétlődött. A nyugodt, polgári módon mértéktartó
Merced fölé délkeleten az Alzacaba és a Gibralfaro magasodott, a XIX. század
végén a dombokat ellepték a föníciai alapokra emelt mór erődítmény és kastély köveiből épült, cigányok lakta odúk, akik az afrikai hódítóktól örökölték
dalaikat, táncaikat: Esténként, mikor jól öltözött néppel telt meg a korzó, a
gitárszó lehallatszott a térre, s érezni lehetett a kagylóleves savanyú bűzét is.
Picasso emlékezése szerint a dombok koldus lakói egész életükben azon éltek,
amit ingyen kínált a tenger, a kagylóhéjak mint a guanó, borították a dombok lejtőit.
1953 májusában a milanói Galleria Nazionale d'Arte Modernában nyílt
retrospektív Picasso-tárlat alkalmából a filmrendező Luciano Emmer társaságában, aki filmet szeretett volna csinálni a festőről, elárasztották Vallaurist
az olaszok. „ . . . magukkal hoztak egy könyvet, amelyik kimutatta — minthogy a Picasso család Génuából származott —, hogy Pablo az anyja révén
tulajdonképpen félig olasz, továbbá, hogy régebben élt egy Picasso, aki festő
volt és telivér olasz, és valamilyen csodálatos genealógiai trükk segítségével
még azt is, hogy a Picasso család egy bizonyos ponton egybeolvad Kolumbus
Kristóf családjával — írja Françoise Gilot Carlton Lake-kel közös Életem
Picassóval című könyvében. — Persze valójában senki sem hitte el mindezt,
de remek mese volt, jó hangulatot teremtett, és egyengette a pillanatnyilag
fontos dolog, a római és a milanói kiállítások útját." Néhány életrajzíró tagadja, mások kérdőjellel említik a feltételezett rokonságot Matteo Picassóval
(1794—1879), akinek a genovai múzeumban őrzött, egy hercegnőről festett
portréja tartotta fenn a nevét. Matteo Reccóban született, akár Picasso dédapja. Az olasz származás, a művészrokonság fénye elhomályosul a Sabartés
felfedezte XVII. századi krónika mellett, amely egy Picazo nevű mór hercegről beszél, a család ősei tehát Afrikából jöttek volna az ibér félszigetre.
A festő nagyapja Francisco Picasso Guardeno már Malagában született. A zajtalan életű polgárcsaládban ő volt a kalandor. Angliában tanult, később Havannában lett vámtisztviselő. Nem tartott kapcsolatot családjával, leszármazottai 1883-ban bekövetkezett haláláról csak tizenöt év múltán szereztek tudomást. Dona Maria a padláson őrizte apja hajókofferét, a lelakatolt, poros láda
a kis Pablo számára titkok és képzelgések tárgya lett.
Az apai családot Alfred H. Barr Jr. baszk eredetűnek tudja. A Picasso:50

életrajzok történetét Juan de Leon lovagig nyomozzák vissza, tehát 1541 táján
fedezik fel a családfa gyökerét, hangsúlyozván az oldalág tekintélyét: egy
Almoguera Arequipa püspöke volt, majd limai érsek és perui alkirály. Állítólag tekintélyes birtokát a család korán elvesztette, Picasso dédapja már
vagyontalanul telepedett le Malagában. Kesztyűkészítő műhelyében inaskodó
tizenegy éves fiát büntetésül félholtra verték a franciák, mert kővel dobálta
meg Napóleon hadseregének a városba bevonuló katonáit. Színes, életvidám
ember volt Don Diego Ruiz de Almoguera, foglalkozását majdnem mellékesen űzte, szívesebben rajzolgatott, festegetett, esténként pedig a színház zenekarában játszott.
A XIX. század végén Malaga provinciális város, a nagy szőlőbirtokosoknak, akik trópusi virágokkal beültetett, parknak beillő kertek mélyén épült
luxusvillákba zárkózva éltek, bizonyára boldog is. Kevésbé a kagylólevesen
tengődőknek, bár az enyhe éghajlat, a kitűnő és olcsó konyha kedvéért telente idelátogató angol turisták a nyomornegyedek lakóinak mindennapjait is
felszabadultan vidámnak látták. Lenyűgözte őket a büszke és méltóságteljes
flamenco és a cante jondó, a dallá formált kiáltás, amelynek ritmusát a létezésnek a társadalmi élet ellentétei, a szegénység és gazdagság, a jóllakottság
és az üres gyomor konfliktusa fölébe kerekedő biológiai derűje ütemezte.
A könnyedség, megelégedettség, nyugalom felszíne alatt lázadó indulat parázslott, sem a gazdagok, sem a szegények nem felejtették el a Riego és Torrijos
tábornok vezette monarchiaellenes felkelést, kivégeztetésüket még kevésbé.
Idős korában, mikor a mediterráneum gyönyörűségébe zárkózva, pompásabb
villákban élt Picasso, mint szülővárosa milliomos bortermelői, szívesen emlékezett a jókedélyű Malagára, amely nemcsak ideális környezete volt születése
legendájának, de része is, akár ékszernek a foglalat. A holtan született csecsemő feltámadásáról szóló elbeszélés költői utalás a Ruizból Picassóvá változás „misztériumára", jelképe azoknak a „csodáknak", amelyek segítségével
mindig győzelmet vett élete emberi és művészi válságain. Legalábbis így gondolkodott a mesét formába öntő és elterjesztő Sabartés, aki Picassónak Eckermannja helyett inkább evangélistája volt. Ihletettje, inspiráltja leginkább akkor, amikor barátja és gazdája valamit takargatni akart. Valóságos kapcsolatát anyjával például, mit nem óhajtott mindenki szeme elé teregetni. A róla
adott kép idealizált, mint egy olajnyomat, tehát joggal gyanút keltő. A meséből annyi bizonyára igaz, hogy az anya isteníthette fiát, kérdés, a fiúnak
megfelelő, törekvését elősegítő módon tette-e? 1923-ban Dona Maria még
mindig azzal dicsekedett Gertrude Steinnek, hogy Pablo egyszerre angyali és
ördögi szépsége megbabonázott mindenkit, aki ránézett. Vajon szépségéről
akart-e hallani a fiú, mikor már apjával vetélkedve rajzolt, festett? Mary
Mathews Gedo, a pszichológusból lett művészettörténész, akit új foglalkozásában is kísértenek az előző ártalmai, feltételezi, hogy az anyának identitászavarai lehettek, mert a maguk önértékelésével küszködő asszonyok szoktak
vallásos áhítattal csüggni fiúgyermekükön, rajongani valamely valódi vagy
vélt testi-lelki tulajdonságáért. Akár tévednek, akár igazuk van, mindenképpen túloznak, s az arányérzék hiánya bizony oka lehet az imádott frusztrálódásának. Pablo annyit rajzol már, mint egy felnőtt hivatásos, sejti tehetségét,
amely célt ad neki, irányt mutat, anyját azonban nem munkái érdeklik, hanem kárbunkulus szeme. Françoise Gilot-nak vallotta meg először, anyja zsarnok volt, akitől menekülni kellett; egyelőre nem tudott távolabbra, mint
apjához.
:51

1884 decemberében földrengés rázta meg Malagát. Don Jósé baráti körben
töltötte az estét. Mikor az első lökések megmozgatták az épületet, hazarohant,
s elvitte családját Muríos Degrain, hátával a Gibralfaro sziklás falának támaszkodó biztonságosabbnak vélt házába. A fiú először látta apját nagynak,
erősnek, védelmet adónak, rémületét lassan felváltotta karjai közt a biztonság
érzete. A földrengés megismétlődésétől tartva bekvártélyozták magukat- a
Degrain-házba, itt született húga, Lola, karácsony éjszakáján. Az anyának
csak az újszülöttre jutott ideje, Don Jósé, hogy eloszlassa fia vissza-visszatérő
rettegését, magával vitte sétáira, és elkezdte módszeresen rajzolni tanítani.
Együtt mentek bikaviadalra is, s mivel az apa nemcsak rajongó volt, hanem
értő is, bevezette a rítus ismeretébe. A gyermek Picasso rajzainak ettől fogva
gyakori témája az aréna. Egy kilencéves korából fennmaradt lapján a matadorról nem tudni, a földön fekszik-e, vagy éppen most zuhan a földre, hátából dől a vér, segítői a rohamra induló bikát igyekszenek elterelni a sebesülttől. Kompozíciójában, részleteiben egyaránt gyermeki munka, aligha igazolja Picassónak egy gyerekrajz-kiállítás megtekintése után tett öregkori vallomását, miszerint gyerekként úgy rajzolt, akár Raffaello, s egy életbe telt
megtanulnia úgy, mint a gyerekek. Mestere arra oktatja, amit ő tud, s ez
bizony igencsak távol esik attól, amit Raffaello tudott. Patrick O'Brian szerint Don Jósé kitűnő tanár volt, elsőrangú technikai felkészültséggel; JuanEduardo Cirlot úgy tudja, döglött galamb lábát szegezte a falra, a viszszataszító témát a fiúnak addig kellett rajzolnia, míg teljes naturális hűségében tudta visszaadni. Pablo is rengeteg galambot rajzolt, az övéi elevenek s
nem kitömöttek, mint apjáéi, ritmusuk van, egyetlen vonallal érzékeltetni képes a formát. Ügy tanul, mintha csak emlékezne.
Ma úgy mondanók, deviáns gyerek volt. Az iskolától rettegő, sírva, kiabálva apjába kapaszkodó kis kölyök korántsem tetszik annak az önbizalomtól
duzzadó, mindenkit meghódító zsenipalántának, aminek magát láttatni szerette. Beíratása egybeesett Conchita születésével; élete második válságán megint csak apja segítette át. Kivette a nyilvános iskolából, s magánelemibe
íratta, amelynek igazgatója a barátja volt. A helyzet alig valamivel lett könynyebb, Pablo betegséget színlelt, vagy beteg is lett, hogy otthon maradhasson,
ha sikerült mégis elvonszolnia, Don Jósénak zálogot kellett adni, hogy biztosan érte jöjjön, kitömött galambot, ceruzákat, a sétabotját. Hiába, a fiú nem
tudott a helyén megülni, előfordult, hogy kisétált a teremből, s hazament.
Később a tanító hagyta, csináljon amit akar, ha békén rajzolhatott, legalább a
többieket nem zavarta a tanulásban. Picasso nem emlékezett, hogyan tanult
meg egyáltalán írni, olvasni. Tömzsi kis vasgyúrót kell magunk elé képzelnünk, rövidre vágott fekete hajjal, hatalmas, fekete szemekkel, elégedetten,
mert kivívta a jogot, azt csinálni az órán, amit akar; először aratott győzelmet az ellenséges világ felett.
Don Jósé hiába remélte, hogy visszakapja kurátori fizetését. 1891-re a
megnövekedett család anyagi helyzete kilátástalanná vált. Ám tudta, a középiskolára képesítő vizsgákat Pablo aligha lesz képes másutt letenni,
mint a malagai magániskolában. Vásznat, olajfestéket ígért neki, ha levizsgázik: a sikerben azonban nagyobb része lehetett az igazgatói pártfogásnak,
mint a fiú igyekezetének. Ahogy túljutottak az akadályon, a szülők és a három gyerek elutazott La Corunába, ahol Don Jósé a képzőművészeti iskolában
kapott állást. Fiát is ide íratta 1891 szeptemberében. Nem tudhatni, valóban
csak az anyagi szükség kergette az ország másik csücskébe, a Földközi-tenger
:52

mellől az Atlanti-óceán partjára, vagy neurózisa elől is menekült az újrakezdés reményében? A La Coruña-i évekről egyetlen forrásunk Picassónak a
hétköznapi részletet a szimbolikus nagyjelenetért mellőző, tények által ritkán
korlátozott emlékezete. Ezért csupán találgathatunk és következtethetünk.
Don José vállán a teher talán kisebb lett, hiszen Malagában maradt anyósa
és nővérei eltartásának gondja már másra hárult, ezért azonban fizetnie kellett. Magánnyal, napjain elhatalmasodó depresszióval. Elhagyta szülővárosát,
ahol otthon érezte magát, barátai éltek, kiszakadt abból az érzelmi-szellemi
áramkörből, amely a kísértő búskomorság ellenére képessé tette az öröm érzékelésére, kapcsolattartásra a világgal és az emberekkel, valamennyire ébren
tartotta még hitét művész voltában, ahol képei gazdára találtak, bizonyítván
számára, talán mégsem teljesen értéktelenek, mint kétségei súgják. Malaga
kék ege helyett La Coruüában csüggesztő palaszürke borult föléje, neurotikusra jellemző tartózkodása folytán nem talált új barátokat: szellemi helyett
itt a kereskedelmi élet pezsgett. Idegen maradt az Instituto de Guardában is,
kollégái görcsösen ragaszkodtak a malagainál is merevebb madridi akadémizmus korlátolt előírásaihoz; helyzetét az is súlyosbította, hogy fia itt sem bizonyult iskolaérettebbnek, mint otthon, a baráti kezek kormányozta magániskolában. Gyógyíthatatlanul megsebezte legfiatalabb gyermekének, Conchitának halála, aki az ő testalkatát, vonásait, természetét örökölte, akihez a gének
sugallatával ragaszkodott. Dolgozni már csak hébe-hóba tudott, erejéből
annyira futotta, hogy fiát napról napra rávegye az iskola, s az iskolát Pablo
elviselésére; némi vigaszt a gyerek tanításában, s mind kivételesebbnek érzett
tehetségében talált. A család helyzetéről, az érzelmi összetartozás kötelékeinek foszladozásáról kulcskép Picassónak a La Coruña-i időszak vége felé készült olajfestménye: a lámpabura fehér foltja alatt, az asztal körül ül az anya,
az apa és a kamaszlánnyá serdült Lola, előttük könyv, újság, Don José azonban olvasás helyett tenyerébe támasztott, félrebillentett fejjel bámul maga
elé csüggedten, fáradtan. Apjáról készült portréi sebzett, szenvedő, célját vesztett embert ábrázolnak, testtartása többnyire ernyedt, mintha nem lennének
csontjai, izmai, gyötrődve keresi a kapcsolatot legalább önmagával. Rajzai
közül leginkább ezek mutatják, milyen odaadóan tanulja, próbálgatja a mesterség fogásait, a lélektani tanulmánynak beillő, élethű portrék, egyben a
forma — fej, kezek — kutatásának, a formaalkotás beidegzésének dokumentumai is. Apja megengedte neki, hogy megfesse mind ritkább képeinek egyes
részleteit: évtizedek múltán Sabartés megkísérelte összegyűjteni Don José
festményeit, de csüggedten lemondott kiállításukról, helyette inkább Picassónak a freudi példatárba illő — megtörtént, kitalált? — anekdotáját sulykolta
az életrajzírókba. Don José belátván, nem ő az igazi, a hivatott, ünnepélyesen
átadta a 12-14 éves Pablónak palettáját, ecseteit, festékeit; a kasztrációs jelkép
a fiúnak nemcsak az apa, hanem a művészetnek általa megtestesített állapota
feletti győzelmét is megörökíti.
Annyi bizonyos, már a kisfiú rendelkezett Picasso kezének tüneményes
gyorsaságával, gyerekkorában is egész rajzfüzetet tudott egyetlen nap alatt
megtölteni. Kétségtelen az is, apja állapota őt is megviselte, kínozta Galícia
klímája, mint a malagai rokonoknak küldözgetett, maga írta, rajzolta újságaiban, a Kék és fehér-ben, a La Coruüában elpanaszolta. „Vasárnap jelenik
meg. Cikkek, rajzok: Pablo Ruiz igazgató", állt a fejlécen. A fő téma az időjárás, az állandóan szitáló köd, a kínzóan tréfáskedvű, váratlanul elálló, aztán személyhez szóló gyűlölettel újra eleredő eső. „Elkezdődött az esőzés,
:53

nyárig fog tartani", mondja az egyik ingerült karikatúra szövege; „Fúj a szél,
addig fúj, míg egész La Corüííát el nem fújja", áll egy másik alatt. A rajzocskák a kétségtelen ügyesség, mi több rutin ellenére gyermeki fantáziáról tanúskodnak, kivált a Dumas-regények naiv mesevilágát idéző jelenetek: tunikába öltözött, rómaias sisakot viselő figurák csapnak össze; megdöbbentő a
„centurió" néhány vonással felvázolt lovának elevensége. A téma szinte mellékes, az ifjú művészt a testtartás, a gesztus izgatja, a párhuzamos vagy egymást keresztező kardok, lándzsák ritmusa. Tizenhetedik századi jelenetnek keresztelt rajzán ajtó méretű tükör előtt indulatosan vádaskodó férfival négyen
állnak szemben, az előtérben „D'Artagnan" már a kardjához kap, a kis kompozíción sistereg a párviadal előtti pillanat feszültsége; a Vidéki ház című kép
ezeknél ügyetlenebb, de személyességével megnyerőbb: a képmező átlója mentén elhelyezett, hibás perspektívájú tanyaépület bágyadtan áll a déli napsütésben, magányos rózsaszínek, barnák villannak fel a személytelen fehér és
sárga fényében. A festményekből még inkább hiányzik a művészi egyéniség,
mint a rajzokból, s ez fájóbb a technikai ügyetlenségnél; de végül is gyerek, s
nem Raffaello munkái ezek. Az 1893—94-ben keletkezett lapok elárulják, kezében mindig készen állt a ceruza a kínálkozó téma, a valóságos pillanat megörökítésére; nemegyszer viszolyogtatóan húsba vágó lélektani felismerések
rögzítésére képes. Feltűnően sok öreget rajzol, fest — szakállas férfit, megtört
fényű szemmel, amint könyörögve az égre emeli reménytelen tekintetét, botjára támaszkodó, vak öregasszony fülébe súgdosó aggastyánt —, honnan kíváncsisága az élemedett kor, betegség, testi hiba, közelgő halál iránt? A képek
szinte robusztusak, árnyalatokban visszafogottak, elütve kissé a kisubickolt
madridi akadémizmustól. Pierre Cabanne az élet sötét oldalát vizslató érdeklődést tanára, Isidoro Brocas Gomez hatásának tulajdonítja, akinek egy rajztömbjét a barcelonai Picásso-múzeum őrzi. Pablo Ruiz La Coruna-i munkái
szinte összetéveszthetők az övéivel; csodálatos adaptációs készsége, képessége,
hogy elsajátítson és kisajátítson, már ebben az életkorban hibátlanul működött benne, amikor a gyereknek még minden játék. A múlt század végi spanyol akadémizmus, Brocas Gomezé is, csupán civilizációs tünet, egzisztenciális tartalom nélküli közhely; milyen erejű művészi ösztön működött ebben a
kiskamaszban, hogy ebből is ki tudta vonni a folytathatót, tovább építhetőt?
Don Jósé lassan mégis csak szert tehetett közelebbi ismerősökre, barátokra La Corunában, egyre legalábbis, mint fiának Szobabelső...
és Hálószoba Don Raimundo Perez Costales házában című 1895-ben festett képei bizonyítják. A két festmény igencsak spanyolos és polgári, súlyos függönyök,
felesleges bútorok, irgalmatlan mennyiségű dísztárgy; az enteriőröknél fontosabb Perez Costales személye. A doktort 1873-ban Pi y Margalés, a Proudhonfordító belügyminiszter, majd a király lemondása után köztársasági elnök és
rövid ideig diktátor kormányának hajdani munkaügyi és művészeti miniszterét vonzották az anarchista eszmék, s ha nem tagadta meg elveit, bizonyára
beszélt is róluk, és a spanyol társadalom szervi betegségeiről Don Jósénak.
Pablo pedig fülelt; Barcelonában tanúsított érdeklődése az anarchizmus iránt
talán innen ered. Festett egy portrét is Perez Costalesről, a jó arányú fej, a
vonzó és tekintélyt parancsoló arc elárulja a fiú rokonszenvét modellje iránt.
Conchita halála után, aki dr. Perez Costales orvosi tudománya és gondossága ellenére diftéria áldozata lett, Don Jósé minden áron menekülni akart
La Corunából. Szeretett volna Palma de Mallorcán letelepedni, de csak barcelonai kollégával sikerült helyet cserélnie. A katalán főváros művészeti aka:54

démiáján tanítani kétségtelenül előrelépésnek számított, de ő nem lármás, és
megint idegen környezetbe vágyott. 1895. március 17-én családját hátrahagyva
utazott el új állomáshelyére. Doña Maria a gyerekekkel Malagában töltötte a
szünidőt. Don Salvador rögtön pártfogásába vette szivarfüstje feltámasztotta
unokaöccsét, napi öt peseta ösztöndíjat adott, s modellt szerződtetett neki
— kiérdemesült, öreg tengerészt —, és műteremként rendelkezésére bocsátotta orvosi rendelőjét a kikötőben. Ö rendelte meg Pepa néni arcképét, aki
hosszas vonakodás után hajlandó volt ünneplő feketébe öltözve modellt ülni
Pablónak. (Egyes történészek 1896 nyarára datálják a festményt.) A képen
öreg nagynénjének feje zaklatott, sötét környezetből világlik ki, az aszkétikus
arcból a bigottság enyhíthetetlen szigora, szinte vadsága mered a nézőre.
1895 kora tavaszán apja segítségével megrendezhette első kiállítását.
A rajzokon, festményeken Velázquez, Ribera típusait látjuk a kor festői modorához igazítva; ha valóban megkapta apja palettáját, azt használta, egyelőre csak azt.
2. VERGŐDÉS, KERESÉS
Mikor Aragóniai Ferdinánd és Kasztíliai Izabella házassága dinasztiákat és
országokat egyesített a reconquista magasztos célja szolgálatában, a volt aragon székváros egyszeriben elvesztette korábbi jelentőségét. Vidéki helység lett,
amely alkalmas történelmi pillanatban azonban mindig visszaemlékezett hajdani függetlenségére, büszke múltjára: a katalánok 1640-ben a spanyol király
ellenében XIV. Lajost választották uralkodójuknak, majd az örökösödési háborúban az Ausztriai ház oldalára álltak, kockáztatva V. Fülöp bosszúját, aki
el is törölte Barcelona inkább papíron, mint gyakorlatban létező kiváltságait.
Az amerikai gyarmatosítás előnyeiből, hátrányaiból kimaradt, a XVIII. században megéledő kereskedelem hasznából viszont már kivette részét, a város
kereskedő céhei monopóliumot szereztek az Antillák kakaójának behozatalára.
Okos üzletemberek találkoztak a barcelonai Kereskedelmi Testületben, kieszközölték Madridban a textilipar termékeire kirótt vámok eltörlését, és a szabad kereskedelmet Amerikával. A kor a politikai világhatalom eszméje helyébe a gazdasági fejlődését állította, amelynek a hagyománytisztelet, a ragaszkodás a megszokotthoz éppúgy korlátozta eredményességét, akár a felvilágosodás tanaiból csak csipegető spanyol szellem teljesítményét. A fény századának Franciaországában is megfért ész és esztelenség, Spanyolországban a
majdnem épen maradt középkor megőrizte a hajlamot az egyéni és közösségi érzékcsalódásra.
Barcelona lakossága 1860-ban 190 ezer, 1897-ben már több mint félmillió,
spanyol mértékkel mérve iparosodott nagyvárosnak számít. Gyönge lábon álló
s megoldhatatlan ellentmondást szülő kapitalizmus ez: létezéséhez védővámok kellenek, melyek egyre súlyosabban nehezednek a megművelt földterület nagyságát tovább fokozni képtelen mezőgazdaságra. „A 20. századra Spanyolország népsűrűsége eléri azt a kritikus pontot, amelynél már új gazdasági
és technikai fejlettségi szintre kellene eljutnia" — írja Pierre Vilar —, a központi hatalom azonban nem talál megoldást, ezért a fejlettebb rész ki akar
szakadni az egészből. A katalán függetlenségi mozgalmat gazdasági kényszer
ösztönzi, de az önigazoláshoz, a központhoz hasonlóan, a hagyományban talál
ideológiai, kulturális támogatást.
Mihelyt meggyengült Róma összetartó ereje — tanítja Mommsen —, a bi:55

rodalmat alkotó népeken úrrá lett az önállóság vágya. Ortega szerint Spanyolországban „Az egységesülési folyamat II. Fülöpig beteljesedik. II. Fülöp uralmának huszadik esztendeje vízválasztónak tekinthető a Félsziget történetében.
Spanyolország történelme felívelő és felhalmozó, egészen a csúcspontig; attól
kezdve mostanáig hanyatló és széteső. A bomlási folyamat szigorú következetességgel halad a peremvidék felől a középpont irányába. Először Németalföld és a Milánói Hercegség szakad el, azután Nápoly. A XIX. század elején
a nagy tengerentúli tartományok válnak le, a végén pedig a kisebb amerikai
és távol-keleti gyarmatok. 1900-ra a spanyol test ismét anyaszült meztelen:
csupán egy félsziget. Vajon ezzel kezdődik a bomlás? Alighanem véletlen, de
az utolsó tengerentúli birtokok széthullása olyan, mint valami jeladás a Félszigeten belüli széthúzás megkezdésére." Katalóniában kezdődik, ahol a föld, a
nép, a nyelv s a történelem pontosan kitölt egy régiót. A tevékeny, jómódú
barcelonai polgár felismerte, hogy az együttélés nem jelent együttes cselekvést, azt azonban nem, hogy álmai kergetése közben a lényeget mulasztja el.
Beruházást és korszerű fejlesztést; közben a természeti kincsek, az olcsó
munkaerő vonzotta külföldi tőke akadálytalanul hatol be a bányászatba, nehéziparba, villamosenergia-termelésbe, közlekedésbe. Barcelona ipara jórészt
csak feldolgozásra és szolgáltatásra képes, a kis és közepes üzemekben a munkás az elvont tőke helyett a személyesen ismert tulajdonossal áll szemben.
Az ő házához, életmódjához mérheti a maga viskóját vagy odúját a bérkaszárnyában, és mindennapi küzdelmét a megélhetésért. Ez is az oka, hogy a munkásmozgalomban az anarchizmus győzedelmeskedett. Akiket szüntelenül becsapott a politika, s türelmetlenné tett az állandó várakozás, s akikben fékezhetetlen gyűlöletet ébresztett a maga sorsát mindig a nemzetével azonosító
államhatalom és egyház, nem változtatni akarnak, hanem mindent és azonnal
szétrombolni. A XIX. század közepétől kétségbeesett, ám hideg fővel kitervelt
merényletek követik egymást; egy bombarobbanásnak röviddel Barcelonába
költözése után majdnem áldozatul esett a Picasso család.
Don Jósé 1895 őszén a XVIII. században alapított, jelenlegi szervezeti
rendjében 1834 óta működő La Lonja művészeti iskolába íratta fiát, amelynek
a tanára volt. Portréra, zsánerre, tájképre szakosodott festők oktatták hol békés együttélésben, hol éles rivalizálásban növendékeiket, akiknek egy hétig
tartó felvételi vizsgán kellett előzőleg képességeiket bizonyítaniok. Picasso
— a hivatalos életrajzi adattá emelkedett legenda szerint — egyetlen nap
alatt birkózott meg a feladattal; Pablo Ruiznak azonban két vizsgarajza átvészelte az évtizedeket: egyik szeptember 25-én, a másik szeptember 30-án
készült. A La Lonján állítólag nem volt mit tanulnia, mégis szorgalmasan látogatta az órákat. Festő akart lenni, s ekkor még aligha tudta, hogy célja
elérésének más útja is lehetséges, mint az akadémiai képzettség megszerzése.
Egyet akart családjával: vinni valamire a polgári normák szerint, ott volt a
kötelező órákon, szabadon felvehető kurzusokra járt, esztétikát, művészettörténetet hallgatott. Elismerve a vizsgán tanúsított kivételes képességét, a felvételi bizottság eltekintve a korhatártól a haladó csoportba osztotta; idősebb
osztálytársai közt akadt, aki hallott már a Jugendstilről, Art Nouveauról, a
preraffaelitákról. Odaadása, tapasztalván, mily kevés, amit tanulhat, rögvest
csökkent, elkalandozása a leckéktől aggodalommal töltötte el professzorát,
Antonio Cabát, a város divatos arcképfestőjét, s bizonyára Don Jósét is.
Érhették olyan élmények is, mint Csók Istvánt, Münchenben, 1896-ban
a vidéki országok akadémiái hajaztak egymásra: „Löfftz gyönyörű félaktot
5€

állított be az iskolában. Göndörhajú szőkeség volt ez, amint két kezét hátul a
nyakán összetéve néz maga e l é . . .
Az aktot felrajzolni, a festésbe fogni tüneményes gyorsasággal történt.
Míg a többiek méricskéltek, s kenyérbéllel törülték ki a rajzhibákat, én már
nagy ecsetvonásokkal, széles foltokban raktam fel a festéket a vászonra, ahogy
láttam, — nem! ahogy éreztem. Bántam is én, jó, nem jó. Modern, régi, impressió, plein air, meg mit tudom én, miféle cifra szavakkal raktározzák el a
művészeket az eszthetikusok; csak azt tudtam, csodaszép, ami előttem van, s
hogy nekem ecset van a kezemben. És készült a tanulmány, lázasan, merészen. A színek égtek, a hús világított, a hajban villanyos szikrák pattogtak
— az egész iskola izgalommal várta, mit szól a tanár, ha majd korrektúrára
kerül a sor? És jött Löfftz és korrigált. Karját vállamra téve magyarázott jó
háromnegyed óra hosszáig. Az egész iskola lélegzetvesztve mögöttünk. Minden
szó, minden mondat egy cseber jeges víz az én lángoló tüzemre. Hogy ő mekkorát csalódott bennem. Azok után a pontos rajzok után ez a mázolás! Szigorúan, pontról pontra kell követni az ecsettel, a színnel a modellt és minden
árnyalatát, beszámolni minden részlettel. Sarlatán van elég, de kevés az igazi
művész!
Oh, álmaim, oh, lelkem! Mily keserűek voltak e szavak! Hisz igaz, iskolában tanulásnak van helye, nem szárnypróbálgatásoknak, de t á n . . . ? Aztán
fogtam a késem, egy nagy mozdulat, a ragyogó test eltűnt a vászonról. Mintha
sírást hallottam volna! Nem, csak az ajtó nyikorgott a távozó Löfftz után.
El, el Párisba! Ott szabad a levegő."
Lyka Károly Magyar művészélet Münchenben 1867—18D6 című könyvében
tanúként ad számot az oktatás elméletéről és gyakorlatáról: Gabi „megkívánta, hogy a palettán mindig készen legyen egy kis szürke festékkupac, amelyet
aszfaltból és fehérből kellett kikeverni. Festés közben ebből a szürkéből e g y
csipetnyit hozzá kellett keverni minden színhez. Célja ennek az eljárásnak,
hogy e mindenütt jelenlevő szürkének lappangó hálózata összetartsa, tónusegységbe foglalja a kép minden részét. Akik ezt a tanítást elfogadták — és.
sokan voltak —, elérték azt, hogy fáradság nélkül, de a színek rovására, látszólag egységes lett a képük. Könnyítésnek látszik, csakhogy vérbeli festő nem
szokott nehézségeken könnyíteni, hanem legyőzi a z o k a t . . . A modern franciáktól eltértek azzal is, hogy modelljeiket formáról formára haladva festették,,
míg amazoknak a legjobbjai mindig az egész képen dolgoztak, s a tónus segítsége nélkül is egységben tartották képeiket. A münchenieknek viszont
szükségük volt az utóbbi elemre, nélküle darabossá lett volna képük. A festék,
fölrakásának módjához tartozik az ecset járása is, amely Münchenben gyakran fajul virtuózkodássá, ami minden művészeti elmélyedés m e g ö l ő j e . . .
A müncheni realisták képein a színek kizárólag lokális színek, azaz, a modellen, a tárgyakon látható olyan színek, ahogy azokat a műterem rendes világításánál közelről megfigyelhetjük. Hogy kint a szabadban ezek a lokálisszínek nagyon elváltozhatnak a levegő vagy a szétszóródott fény- és reflexhatások következtében, arról nem vettek tudomást. A festőknek népes csoportja a szabadba helyezett modelleket és tárgyakat is lokális színekkel adta.
elő, bár erősen hangoztatták, hogy a valóságot a maga reális megjelenésében
f e s t i k . . . Fontos jelentőséget tulajdonítottak a szobrászi értelemben vett modellatúrának, a modellen látható formák domborodásának és süppedésének,.
s lehetőleg hangsúlyozták az alakok és tárgyak klasszikus voltát, testiségét.
Rajz és szín segítségével azon voltak, hogy az alakokat és tárgyakat azok.
5T

.-anyagi mivoltában, szövetszerűségében mutassák be. Ebből következett, hogy
kizárólag modellekről festettek. Senki sem gondolt olyasmire,. hogy egy májusi képet télen is lehet festeni, mint ahogy nagy pályatársuk Szinyei Merse
cselekedett. Realizmusukkal nem fért volna össze, hogy a valóságot valamely
stilizáló szándék értelmében átalakítsák, mint azt nálunk például Rippl-Rónai
vagy Párizsban Puvis de Chavannes tette".
Az iskolától Pablót hamarosan elcsábította az utca, rajzai pillanatfelvételekként, összefüggő naplójegyzetekként fedezik fel Barcelona mindennapi
életét. Az ismeretségek, barátságok szintén, az egyelőre léghasznosabbat Ma::nuel Pallarés-szel kötötte, aki szívesen látott, a szülőket megnyugtató vendég
lett Ruizék otthonában. 96 éves volt, mikor Pierre Cabanne felkereste, hogy
^elmondassa vele emlékeit ifjúkora felejthetetlen barátjáról. (Kapcsolatuk később sem szakadt meg, Pallarés évente rendszeresen két hetet töltött Franciaországban Picasso vendégeként, reggel kocsi ment érte a szállodába, s este
visszavitte.) Avítt bútorokkal berendezett lakásán, a maga csinálta festmények között fogadta a francia írót, s rögtön felhívta figyelmét a müncheni
módon naturalista Beteg nőre, amit Picasso különösen szeretett „szobrászi tömegei"-ért. Bitumennel alapozott önarcképe alatt üldögélve beszélte el, hogy
Pablo Ruiz tizenöt évesen érett művész volt öt-hat évvel idősebb osztálytársaidhoz képest. Pillanatok alatt felfogta a lényegét annak, ami érdekelte, ami
-nem, lepergett róla. Zárakat nyitó kíváncsiság élt benne, noha átlagosnak
mondható műveltséggel sem rendelkezett, úgy tetszett, tanulás nélkül is birtokolja mindazt, amire szüksége van. „Tudta, hogy fölöttünk áll, de sosem
mutatta." Puszta megjelenése vagy jelenléte figyelmet keltett, gyors és váratŰan hangulatváltásai zavarba ejtették környezetét, egyik pillanatban magába
süppedve ült, szeme még sötétebbre vált, aztán hirtelen megélénkült, magához ragadta a szót, ilyenkor koránál idősebbnek látszott. Szerette Barcelonát
és a katalánokat, minden alkalmat megragadott a katalán nyelv elsajátítására, míg apja annak is ellenállt, hogy egy-egy szó ráragadjon.
A provincionális környezet, amelyben élni kényszerült, kezdetben legalábbis kielégítette, bár valószínűleg apja tanácsára határozta el, hogy nevét
rangosabb művészkörökkel megismertető nagyméretű „szalonfestményt" csirnál, amellyel hivatalos sikert arathat. Ismervén várható közönségét, morális
tanulságot akart megfogalmazni, egyértelműt, könnyen felfoghatót. A Tudomány és jótékonyság szegényes kamrácskájában betegen fekvő asszonyt ábrázol. Az orvos bal keze mutató- és hüvelykujja közé fogva a nő csuklóját
— egy kritikus szerint mintha üres kesztyűt lógázna —, jobbjában órát tartva,
elmélyültnek is, közönyösnek is vélhető arckifejezéssel olvassa érverését.
: Az. ágy másik oldalán apáca áll, karján az asszony gyermeke, jobb kezével
tele csészét nyújt a betegnek. Aki búcsúzó pillantását gyermekére emeli — mi
llesz vele, istenem? —, úgy is láthatjuk, hogy az apácára — ugye, nem hagyod
el? A kép azt mondja a nézőnek, az irgalom még segíthet ott, ahol a tudás
tehetetlen, inkább a szerkesztettség illúzióját keltő tónusokkal, mint a formák
felépítésével. A főalak modellje a Ruiz-család szomszédságában lakó koldusa s s z o n y volt, az orvosé Don Jósé, az apácáé pedig a művész barátja. Hét vázlat maradt fenn a festményhez készültek közül, köztük négy olaj. Az egyiken
piros ruhába öltöztette a gyereket a festő; apja állítólag figyelmeztette: ez túl
merész. A kész kép nem az, bár az 1897-es nemzeti tárlaton kétségkívül a
jobbak közé tartozott. Elismeréssel említették, később egy malagai kiállításon
fS8

aranyérmet nyert. Utána Salvador bácsi ebédlőjébe került, köszönetként a
Barcelonában árva Ruizék támogatásáért.
. A Tudomány és jótékonyság előtt néhány vallási tárgyú képet festett,
alighanem ugyancsak Don Jósé biztatására, kérésére, mert vallásosságnak
soha jelét nem adta. Katolikus családban nőtt fel, gyermekkorában templomba
is járt — bizonyítja a malagai Mater Dolorosa szobor, amelynek emléke feltűnik a Guernicán —, az persze túlzás, amit O'Brian állít, hogy ugyanúgy
lázadt a templom, mint minden más kötöttség ellen, mert ekkor még legfeljebb ha közönnyel védekezett. (Azt sem eltúlozva, családjával élt, s a szülők
aligha lettek volna elragadtatva, ha megtudják, fiuk gyakrabban fordul meg
a közeli Calle d'Avinyó bordélyaiban, mint az isten házában.) A képek is a
személyes érdekeltség hiányáról árulkodnak, a feladat iránti unottságról.
A Belles Arts í Indústrias 1896 tavaszán rendezett kiállítására festette az
Elsőáldozást Loláról, Mas y Fontdevila szakmai és közönségsikert előlegező
modorában. A Ministráns szentelt olajat ad az öregasszonynak a téma jelentéktelenségét a szociális érzés hangsúlyozásával próbálja ellensúlyozni; a Menekülés Egyiptomba című vásznat viszont a maga kedvére festhette. Dávid
Douglas Duncan 1956-ban a Villa Californiában bukkant rá, Picasso tehát lakásról lakásra, kastélyról kastélyra magával hurcolta 1895 őszén festett, a többinél kevésbé kifényezett képet. A szent család a palesztinait elképzeltető tájban pihen, az anya ölében ülő gyermek apja felé repes — Mary Mattews
Gedo, akinek mindenről egy pszichológiai példázat jut eszébe, a művész anyjától apjához fordulása jelképes kifejezéseként értelmezi a gesztust. Duncan
megkérdezte Picassót, hol látott a festett házakhoz hasonlókat? — a mester
válaszként a vállát vonogatta. A következő kérdésre viszont: a Szűzanya felett lebegő furcsa folt talán a Szentlélek?, kitört: „A fenét! Egy pálmafa
datolyákkal. Valamit nekik is kellett enniök!"
Míg a hivatásos és hivatalos festőkarrier útját kövezgette, a barcelonai
utcákon anarchista tüntetések zajlottak, június 7-én ismeretlen terrorista
bombát dobott egy körmenetbe, hét ember halt meg. A nyomor és eszme szította indulat a „fekete" Spanyolország, a központi hatalom és az Egyház ellen majd szétvetette a várost, ám szándékával ellentétes célt szolgált: Madridét, a kormány beépült emberei révén támogatta az anarchista akciókat, a
terrort alkalmas eszköznek találván az önállóságra törő katalán burzsoázia
megfélemlítésére. Picasso szkeccsei tanúsága szerint megfordult anarchista
összejöveteleken, tanúja volt tumultuózus utcai jeleneteknek, és már képes az
egyidejűség érzetét kelteni, a felhevült pillanatot megörökíteni, könnyű és
gyors vonalakkal többszereplős jelenetet komponálni. És számot vetni a látványon túli realitással. Spanyolországgal, amely „ . . . sosem igazította lépteit a
történelemhez — mint Jósé Garcia állítja Spanyolország
a XX.
században
című könyvében. — Évszázadról évszázadra ugyanazok a problémák gyötörték.
Évszázadról évszázadra szinte hozzászokott ahhoz, hogy lemarad Európától.
A XIX. század öt forradalma sem tudta megszabadítani a középkor terhétől.
A főbb európai országokban lezajlott viharos kapitalista fejlődés alig-alig hatott a gazdaságilag elmaradott Spanyolországra. Az ország uralkodó rétegeit
az egész XIX. században jobban foglalkoztatta az, ki ül a trónon, mintsem az,
milyen alapokon nyugszik ez a trón." A politizálás a történelemnek csak a
felszínét érintette, ezért az új társadalmi erők a félig értett kényszernek engedve inkább ösztönösen, mint tudatosan, a hivatalos politikát megkerülve
óhajtottak a valóságra hatással lenni. A közélet libikókáján változatlanul a
:59

konzervatív és liberális párt ült, céljaik alig különböztek, a népnek mindegy
volt, melyikkel billen a hinta éppen felfele. A falusi szegénység éppoly kilátástalanul tengődött, mint a slumoké, a földtulajdon 42 százalékát a birtokosok
1 százaléka tartotta kézben. A parasztokat a középkorból fennmaradt örökbérlet nyomorította, a kapitalista haszonbérlet sem kínált kedvezőbb feltételeket, alkalmazkodva a spanyol állapotokhoz. A következmény: sok millió
parlagon maradt hektár, a megművelhető földterületnek alig negyven százaléka került eke alá. „A fehér kenyeret lakodalomba viszik csemege gyanánt
—- írta Ramos Oliviera —, a cukor meg az olívaolaj pedig fényűzési cikk,
amihez csak a tehetősek jutnak hozzá." Mit láthatott a szép hegyeken túl
Picasso Pallarés falujában? Sivár, fáradt szegénységet, amelynek emléke életfogytiglan elkísérte, s művészetének közeljövőjét félreérthetetlenül meghatározta.
Spanyolország elmaradottságát végképp bebizonyította a Kuba birtoklásáért 1898-ban kitört spanyol—észak-amerikai háború. Elaggott páncélosok
vágtak az óceánnak flottabázis és remény nélkül, senki sem hitte, hogy az
ország nyugati gyarmatai fölötti uralmát képes fenntartani. A hadsereg a politikát képviselte, nem a nemzetet, a katonai kiadások 60 százalékát elvitte a
tisztek és tábornokok javadalmazása. A következmény távolabbra mutatott a
nemzeti körénél: megtörtént a világ végleges felosztása, , , . . . nem abban az
értelemben végleges, hogy újrafelosztás nem lehetséges — ellenkezőleg, az
újrafelosztások lehetségesek és elkerülhetetlenek —, hanem abban az értelemben, hogy a tőkés államok gyarmati politikája befejezte bolygónkon az el
nem foglalt területek meghódítását. Most van a világ először teljesen felosztva, s így ezentúl csak újrafelosztásról lehet szó, vagyis arról, hogy valamely terület az egyik tulajdonos ,kezéből' a másikéba megy át, nem pedig arról, hogy a gazdátlan föld ,gazdára' talál" — magyarázta Lenin az okot, amely
másfél évtized múltán világháborúhoz vezetett.
A háborús vereségnek politikai-társadalmi átalakulás helyett szellemi
megújulás lett az eredménye. A 98-as nemzedék két vezéralakja, Unamuno
és Ortega y Gasset élesre fent kritikai érzékkel tárta fel a spanyol társadalom betegségét, anélkül, hogy hatásuk az értelmiség körén túl is terjedt volna.
„Bizony szörnyű megállapítanom — írta Marazmusról szóló esszéjében Unamuno —, hogy nekünk csak ifjú embereink vannak, de fiatalságunk nincs.
Fiataljaink vértelenül hullanak bele abba a hálóba, melyet az ordonáncszellem s a korlátoltság köréjük s z ő t t . . . Az intellektuális élet — akárcsak a bikaviadal — a formalizmusnak esik áldozatul, s ha az ifjú nem kapaszkodik bele
az öreg matadorokba — holta napjáig lesajnált újoncocska marad. A fiatalság
megvetését méltán egészíti ki a magas polcra jutottak áhítatos kultusza. Nálunk elfojtják a fiatalságot — mielőtt megértenék, s a felnőttek előtt komolynak, érettnek, s főképp illedelmesnek kell mutatkoznia... Pedig ott,
ahol nincs fiatalság, nem alakulhat ki a társadalmi lét egybefogó szelleme
sem, amelyet csak az élet pezsdíthet f e l . . . Ügy látszik, a mi egymást követő
társadalmaink már megcsontosodva születnek, ha egyáltalán új társadalomról
lehet beszélnünk, mert hiszen az inszociabilitás egyike nemzeti létünk legjellemzőbb sajátságainak." Mivel Spanyolországban a tehetségesek és tehetségtelenek osztályharca a hivatalos színtéren legalábbis eleve eldőlt, igazi
közösségi szellem, azaz, szellemi közösség sem a tudatban, sem a lélekben
nem verhetett gyökeret, az újat, változást akaró fiatalokat magányos kényszer hajtotta, hogy mássá legyenek, mint amivé a beidegződött kényszer foly:60

tán lenniök kellett, többnyire csak a véglegesnek bizonyuló első kudarcig.
Ha Cézanne az én hazámban születik, bizonyosan máglyára hurcolják, mondta
•egyszer ifjúságára emlékezve, keserűen Picasso. A társadalom gyűlölete az
értékes, az érték iránt, elidegenítette a spanyol művelődést az európai formáktól : „ . . . a spanyol művészet csodálatos, ha népi és névtelen formában
— dalban, táncban, kerámiában — ölt testet, de igen szegényesek a művelt
•és személyes formái. Néha feltűnt egy-egy zseniális ember, de elszigetelt és
előzmény nélküli műve nem volt képes magasabbra emelni az alkotás átlagos
színvonalát. Nem volt' közvetítő, így hát kapcsolat sem lehetett az ő magányos személye és a szürke tömeg között. Ráadásuk még ezek a ritka spanyol
zsenik is mindig félig-meddig ,népiek' voltak, így művük sose tudott teljesen megszabadulni a plebejus vagy közönséges sallangoktól" — mondja a
szellemit okvetlenül az arisztokratikussal egybevágónak képzelő Ortega y Gasset. A harc a túlélésért folyt, a barcelonai burzsoázia fütyült holmi kulturális közvetítőszerepre. Támogatta ugyan a katalán nyelv s a kasztíliaitól különböző művelődési tradíció felélesztését, de csupán azért, mert alkalmasnak
ítélte a Madridtól különbözés hangsúlyozására. Egyetlen célt ismert: beolvadni
a több profitot ígérő kapitalista Európába.
Európa Madridnál is messzebb esett, a gyártulajdonos viszont közel volt:
a munkásság tudatossá tett politikai tapasztalat, valódi érdekeit szolgáló szervezet hiányában az egyéni terrorhoz folyamodhatott csak, amelyhez Bakunyin, Proudhon, Stirner, Malatesta adott ideológiát. Tanaik, az egyénnek az
únkultuszig fokozott joga a lázadásra, a tett, amelynek legfőbb célja önmaga,
a tekintélyek és kötelékek elvetése nemcsak a munkásságból verbuválódott
elszántakra hatott, de az osztályuktól elszakadt értelmiségiekre is, a régivel
harcban álló művészekre leginkább. Példaképükké lett a szimbolista Remy
de Gourmont, aki Párizsban a burzsoázia hatalmának lerombolását, a szellemi
•elit önkényuralmát hirdette, Valéry, aki szentnek nevezte az ártatlan áldozatokat követelő terrorcselekményekért halálra ítélt Ravacholt. A Bakunyinrajongóból trockistává lett Victor Serge emlékirataiban a századelő értelmiségének közhangulatát így jellemzi: „Kropotkin még egy egészen más Európában nőtt fel; nem volt annyira megcsontosodott még ez a világ, a szabadság
•eszméje még némi kilátással kecsegtetett, az emberek hittek a forradalomban és az embernevelésben... A háborúba rohanó Európában v i s z o n t . . .
•érezni lehetett, elkerülhetetlenül közeleg az erőszak korszaka, öntudatlanul is
felgyülemlett bennünk a robbanni vágyó kétségbeesés. Az embernek vége, az
•ember elveszett. Eleve legyőztek bennünket, bármit is t e g y ü n k . . . Verhaeren,
ez a Walt Whitmanhez (akit még nem ismertünk) legközelebb álló európai
költő, izzó színekkel villantotta fel nekünk a modern város fájdalmas, szorongató, termékenyítő képét, a vasútállomásokét, a pénzen kapható nőkét, a
hánytorgó tömegét; és amikor erőszakért kiáltott, velünk együtt süvöltötte:
»•Kinyitni, vagy öklünkkel törjük be az ajtót!«" Spanyolországban a népi emlékezetben élő, az európai libertétől tartalmában, formájában különböző, gáttalan individualizmusból és gátlástalan gőgből ötvözött szabadságösztön magára ismert az anarchista elvekben, a terror találkozott a meggyőződés táplálta hittel, miszerint a szélsőséges ellentétek csak látszólag vannak távol egymástól, mert eljön a döntő perc mindenki életében, mikor diadal a bukással,
élet a halállal találkozik, mint a bikaviadalon az „igazság pillanatában". Az
1897 nyarán megnyílt Négy Macská-ban — amely, mint a tulajdonos, Pére
Romeau Barcelona-szerte kiragasztott plakátjai tudtul adták: az otthon me:61

legét nyújtó étkezőhely az epikureusoknak, taverna a szőlő levére szomj azoknak, „minden jó ízlésű e m b e r n e k . . . akinek nemcsak testi, de szellemi táplálékra is szüksége v a n . . . " — békésen és elvi egyetértésben üldögéltek festők,,
írók, anarchisták. A fiatal Pablo Ruiz bizonyosan megfordult itt malagai családi nyaralásra utazta előtt, látta a hátsó traktátusban rendezett kiállítást az
idősebb modernisták, Russiñol, Utrillo, Casas, Noñel munkáiból, ismeretséget
is köthetett egyikükkel, másikukkal. Életrajzírói azt is feltételezik, hatottak
rá, alakuló egyéniségét formálták az anarchista eszmék. A Blanco i Negroban megjelent Anarchista gyűlés című rajza viszont, amely Gavarni s a sokkal fontosabb Daumier ismeretéről tanúskodik — karikatúra; úgy tetszik,
már tizenhat évesen színéről, visszájáról egyaránt szemügyre vette az emberi
jelenséget. Izgatott félbolondok ágálnak, heccelik egymást, az ifjú rajzoló felismerte, az örök forradalom ezeknek izgatószer csupán.
Sabartés szerint Don Jósét Barcelonában már csak fia jövője érdekelte.
Hogy fejlődését a kívánt irányba terelje, mindenáron a taadridi főiskolán szerette volna tovább taníttatni. Rábeszélte bátyját, Don Salvadort, fektessen
pénzt a fiú bizonyára busásan kamatozó jövőjébe. A doktor nemrégiben nősült, Casa-Loring márki vénecske unokahúgát vette feleségül. Feljebb lépett a
társadalmi ranglétrán, s ennek megfelelően is viselkedett. Pablóval éreztette,
hogy szegény rokon, akinek a támogatás fejében meg kell szívlelnie a kapott
bölcs tanácsokat. Fölényesen osztogatta ezeket, mert egyre több kivetnivalót
talált öccse_ magatartásában, sőt munkájában.
A fiú azonban 1897 őszén a San Fernando akadémia felvételi vizsgáján
mindenkit lepipáló teljesítményt nyújtott, s nem szorult Muñoz Degrain protekciójára, aki néhány éve már a főiskola tanára volt. Az atyai barát azért
figyelemmel kísérte pályáját, bár önelégültségét sértette a fiatalember magabiztossága. (Már nevet szerzett Párizsban, mikor Degrain kijelentette: „Ha
tudtam volna segíteni rajta, talán hozzám hasonlóan jó naturalista művész
vált volna belőle." (Picasso ugyan azt állította Sabartésnek, feléje sem igen
nézett a San Fernandónak; az ellenkezője igaz, egy ideig szorgalmasan látogatta.) Odafigyelt tanáraira, Moreno Carbonero kijelentését, miszerint a tehetséges művészek ne maradjanak Spanyolországban, s ha festő fia lenne,
Münchenbe küldené tanulni, saját véleményeként írta le barcelonai barátjának, Basnak küldött levelében: „Ha lenne egy fiam, aki festő akarna lenni,
nem engedném, hogy Spanyolországban é l j e n . . . de Párizsba sem külden é m . . . inkább Münchenbe, ahol komolyan tanulmányozhatja valaki a festészetet anélkül, hogy a divathoz kapcsolódna, mint a pointilizmus és egyebek . . . Én nem vagyok híve meghatározott iskolák követésének, mert ebből
az sül ki, hogy a követők mind egyformák lesznek." A toledói osztálykiránduláson is részt vett. Megnézték az Orgaz gróf temetését, amit Carbonero le is
másoltatott tanítványaival, elsősorban arra kíváncsian, megértették- s megszívlelték-e a görögöt helyreigazító kommentárjait. Picasso tanárait, osztálytársait festette a Gerco-figurák helyébe; a tanár a blaszfémián felháborodott,
a szépreményű növendék pedig kimaradt a főiskoláról. Salvador bácsi azonnal
megvonta a támogatást, amit apja tudott küldeni, összehúzódzkodva is kevés
volt. A szegénységnél is nehezebben tűrte az egyedüllétet, a magányt felnőttként sem tudta elviselni, mindig szüksége volt egyetértő társra, versenyre
késztető partnerre. Apja bátorító biztatása is hiányzott, lassan megingott önbizalma, Madridban keveset dolgozott, s változatlanul barcelonai modorában.
Az urbánus tájat festegette, ceruzával a kezében megleste a városi élet pilla:62

natait, tétova kísérleteket téve a Négy Macska-beli kiállításon látottak hasznosítására. A Pradóban többet tanult, mint az akadémián, másolatot készített
IV. Fülöp Velázquez festette portréjáról, a Capricchiók néhány lapjáról, s egy
Pepe Hillót ábrázoló régi metszetről. Ez a rajz az első, bizonyára öntudatlan
— vagy mégsem egészen tudattalan? — szembenézése a spanyol örökséggel,
egyik történelmivé vált jelképéről tesz benne vallomást. Láthatóan fontosnak
érzi a témát, mintha a gyónás kényszere hajtaná, csak azt nem tudja még,
mit kellene bevallania, feltárnia, lelepleznie, mi között választania.
Carlos Rojas Goyáról írott regényének legdrámaibb fejezetében Pepe
Hiilo utolsó viadala előtt odalép a palánkhoz, köszönteni a festőt. Goya riadtan fedezi fel, mennyire megöregedett a matador az elmúlt télen, pocakja
kidagad az ezüsttel zsinórozott kék nadrág felett. Rábeszélné, vonuljon vissza,
de az ötvenes éveihez közeledő Pepe kineveti: „Hová vonujjak vissza, a temetőbe? Én nem azér' állok ki az arénába, hogy meghajjak, hanem, hogy megéjjek." A halállal tréfálni is baljós, különösen, hogy délelőtt kisebb sérülés
érte, ezért gyorsan a bikákra tereli a szót. Legjobban Barbudo tetszik neki,
hatalmas, fekete állat, tekintélyt parancsoló szarvakkal.
— „Amikó má a markomba lesz, e'dobom a posztót, és az órámmá fogom
vezetni, hogy lássa, nem az én órám ütött, hanem az övé."
De Barbudo három pikával a púpjában is könnyed ügyességgel mozog.
Mikor eljön az „igazság pillanata", a döfés ideje, Pepe köpenyével megforgatja néhányszor a bikát, mellé lép, hogy egyetlen szúrással ölje meg. Ebben
a pillanatban Goya felismeri az állatot, s tudja már, mi fog következni. „Annak a bikának élő mása volt, amelyet akkor festettem, amikor magamhoz
tértem öntudatlan állapotomból, és rám tört a süketség. Ő volt hagymázos
álmaim halált hordozó b i k á j a . . . Barbudo parázsló, szénfekete szeme a szemembe fúródott, mintha ő is fel akarna ismerni engem..'. Amikor egy kis
időre abbahagyta a zihálást, cinóberpiros nyelve hegyével végignyalta a pofáját. ,Ki vagy?', kérdeztem tőle, de a számat nem nyitottam szóra, és a
tekintetemet sem fordítottam el az övéből. .. Engem nem vezetsz félre, mert
túlságosan is hasonlítunk egymásra. Te nemcsak egy bika vagy a többi közül.
Ezt maga Pepe Hillo is tudta, amikor Arroyo Abronigalban téged választott,
hogy megöld őt." A torreádor kardja éppen csak behatolt a bika testébe, mikor az állat bal szarvát belemerítve Pepe Hillo hasába, levegőbe emelte és
meghintáztatta. Mikor végre kicipelhették az arénából, halott volt. Royas
hangsúlyozza a matador művészetének szociológiai jelentőségét. Küzdőmodorának „felszínes pompájáért" éppúgy rajongott a nép, mint az arisztokrácia.
Goya korában „ . . . a nemesség legműveltebb része buzgó odaadással süllyed
le a csőcselék szintjére. Átveszi és népszerűsíti a szalonokban a külváros beszédét, Pepe Hillo nagyobb dicsőségére. Eközben Pedro Romero, akit hidegen
hagy a népszerűség és az ünneplés, továbbra is mindent megtesz művészetének tisztaságáért, és csupán az igazi hozzáértők egy kicsiny csoportja követi.
Amikor végül is visszavonul az arénából, belefáradva a sokaságba és a Pepe
Hillóval folytatott vetélkedésbe, már gazdagabbá tette a bikaviadal művészetét intellektuális és világos esztétikájával, amely a legkidolgozottabb látványosságok értelme és létérve." Pepe Hillo a spanyol tragédia szimbólumaként,
a közönséget inkább csábító, mint öntudatra riasztó, sorsát tudatosító művészet jelképeként tűnik fel a fiatalemberként Pedro Romero példáját választó Picasso utolsó rajzain; 1897—98 telén azonban választás helyett inkább
még a tónus változatosságának próbálgatásával van elfoglalva. Küzdve mind:63

0

jobban elhatalmasodó rossz kedve ellen. Bálkon című rajza a ráccsal, a franciaablak behúzott függönyének ráncaival, komor, baljós, fenyegető, mint egy
börtönablak. Tavasszal skarlátot kapott — Gedo szerint betegségbe menekült — s felgyógyulván júniusban megkönnyebbülten hazautazott Madridból.
Pár nap múltán barátja társaságában tovább ment Hortába, Pallarés
szülőfalujába. Az „apahelyettes" jelenléte, a szívélyesség erőszakolása nélkül,
egyszerű előzékenységgel otthont adó család körében lassan megnyugodott,
elhagyták a magányos madridi hónapok kísértetei. Munkához látott, lerajzolta, lefestette a^kocsiszínt, az istállót, a családi olaj ütőt, vázlatokat készített
bikákról, szamarakról, kecskékről; Cabanne úgy véli, a vizuális emlékezetében
megőrzött, s alaposan beidegzett formák segítették 35 évvel később Buffon
illusztrálásában. Alighanem igaza van, valóságos bikák ezek, nem szimbólumok. A két művésztanonc gyönyörködve fedezte fel a falu festői környékét, a hegyeket, völgyeket, az eleven tájat; a szerkezetét adó geometriára
majd következő látogatásakor figyel fel. Letanyáztak a falu fölé magasodó
h e g y egyik barlangjában, hogy a téma közelében legyenek. Tábortűznél főzték a vacsorát, Picassót, aki eddig a nyarakat is városban töltötte, derűssé,
önfeledtté tette az élmény. Sabartés később el akarta hitetni, hogy egészen
paraszttá lett, tehenet fejt, megtanult lóval bánni, részt kért minden munkából; Pallarés fejcsóválva tagadta a mesét, mondván, barátja vendégnek
tekintette magát, s a család sem másnak. Realizmusa a motívum közelségétől
-az akadémiainál józanabb lett, anélkül, hogy új eszközöket talált volna tárgya
ábrázolására. Megismerte a falusi népet, látta robotolni, s belesüllyedni a szegénységbe, a tapasztalat elmélyítette Barcelonában ébredt rokonszenvét a társadalom elesettjei iránt. Spanyollá lett végérvényesen, s az maradt emigránsként is. Szerelemféle is ébredt benne, a szomorú, a festő és a néző szeme elől
riadtan kendőjébe rejtőző kis parasztlányt meg is festette.
Valószínűleg a Don Jósét pótló Pallarés sürgetésére és irányításával terjedelmes „müncheni" képet festett az aragóniai népszokásokról; a kép elveszett, a leírások szerint erőltetett és mesterkélt akadémikus vászon lehetett.
Mégis van igazság későbbi kijelentésében — „Mindent, amit tudok, Pallarés
falujában tanultam" —: itt tapasztalta meg, hogy az élet küzdelem, s a szabadságot a szegénység és a magány ellen küzdve kell kiverekedni, ekkor ébredt sürgető vágy benne az önállóság iránt. A hortai nyolc hónap alatt lelkileg, szellemileg gazdagabb lett, s művésszé érett, valóban művészi munkák
nélkül is. 1899 februárjában tért vissza Barcelonába, más emberként, akinek
már nincs helye a családban, iskolában. Képeit sem Ruizként szignálta többé,
hogy nevét is elhagyta, keserves lehetett Don Jósé számára.
Pedig 1895 és 98 között sokfelé kalandozó érdeklődése, új élményei ellenére is változatlanul ő az egyik fő témája, róla készültek legérettebb munkái.
Figyeli a maszkként arcára száradó magány, boldogtalanság, reménytelenség
vonásait, a depresszió teljes érzésskáláját ábrázolja. Az 1895-ös vízfestményen
a modell bal kezével támasztja fejét, másik karja erőtlenül, közönyösen fekszik az asztalon. A póz nyugodt, de a nyugalom felszíne mögött a tehetetlenség, s a valamit, bármit tenni akarás drámája zajlik. A háttéren izgatott fény
szűrődik át. Egy másik képen apja takaróba burkolózva, fején bojtos sapkával
üldögél, elfordulva a nézőtől, mindörökre kívül a tevékeny életen. Az 1896ban készített portrén a semmibe néz, mint aki segítséget vár, de nem hiszi,
hogy még időben érkezik. A fej körül kék aurea; a néhány hónappal későbbi
<64

mellalakot még s ű r ű b b kék burkolja, elválasztván önmagától is, környezetétől is. Anyjáról elegánsan megoldott, családi albumba illő képet festett, a
fényképészekét utánzó hideg póz az empátia hiányáról, vagy feleslegességéről
árulkodik. A selyemblúz fehérét izgatott ecsetjárás élénkíti, több mozgalmasság nincs is a m á r - m á r hieratikus ábrázoláson, ö n a r c k é p e i tanúságtételek
öntudata, é n t u d a t a változásáról. Rokokó gavallérnak öltözve, f e j é n parókával
örökíti meg m a g á t 1896-ban, kamaszos képzelődésekről téve vallomást. Néh á n y hónappal későbbi festményén koránál idősebb, önmagával elfoglalt fiatalembert látunk, aki tekintélyt parancsoló szeretne lenni. A következő évben
f ü t y ü l v e a spanyol portréfestés szabályaira, derékig meztelenül festi le magát,
zömök felsőtestét, kerek fejét Greco alakjaihoz illően kissé m e g n y ú j t j a , erőltetve a manierista eleganciát. S a magabiztosságot, a szembeszegülést és a
merész elébeállást bármi változásnak.
(Folytatjuk.)

í-QÁ^mos'.
*• -131?. -fi".
65

Szegedi műhelyek

A régmúlt igézetében
BESZÉLGETÉS KRISTÓ GYULÁVAL
Kristó Gyula egyetemi tanár a József Attila Tudományegyetem Középkori Magyar Történeti Tanszékének
vezetője, a Bölcsészettudományi Kar dékánja. Fő kutatási
területe a IX—XIV. századi magyar történelem és az ennek műveléséhez szükséges segédtudományok.
— „Kristó Tanár Űr" — ahogy akkoriban, lévén oktatómunkájának
első
alanyai közül való} magam is nagy reverenciával
szólítottam — pontosan negyed százada lépett először „éles helyzetben" a katedrára
...
— Elöljáróban, ehhez azt is hozzá kell tenni, hogy kapcsolatunk azóta
sem szakadt meg. Ezért — bár az interjúkészítés aranyszabályai szerint illő
a bizalmaskodás kerülése — megmosolyogni való szertartásosság lenne, azt
hiszem, ha mellőzve mindennapi gyakorlatunkat, „önöznénk" egymást.
— Közismert
az az antik mondás: „mágus non fit, sed nascitur",
azaz
mágussá nem válik, hanem születik valaki. Nem véletlenül idéztem ezt, hiszen
hajdan az ősökkel, a múlttal, a régvolttal a varázsló, a halottlátó, a jövendőmondó, a túlvilágot megjáró táltos, a révülő sámán, egyszóval a mágus állt
szoros kapcsolatban.
Tevékenységének
célja is világos volt: kifürkészni
valamit, summázni valamit a múlt tapasztalataiból,
ami segíthet a jelen
problémáinak megoldásában,
a jövő méhében alakuló változások
kikövétkeztetésében. Az emberiség fejlődésével,
a tevékenységi
formák differenciálódásával
ez
a feladat — a múlt megvallatása
— már a történészekre
hárult.
Megkérdezhetem tehát, esetedben is elmondható, hogy „historicus nascitur"?
Történésznek születni
kell?
— Nyugodt lélekkel állíthatom, hogy történésznek már régen nem születni kell. A történetkutatás mesterség, amelyet nagyon kemény iskolázás és
az eredményeket illető örök elégedetlenség által ösztökélt, egész életen át
tartó önképzés árán meg lehet, és ha valaki vinni is akarja valamire e szakmában, akkor meg is kell tanulnia.
— Konkretizálhatjuk
ezt a Te esetedre?
— Természetesen. Már csak azért is, mert én munkáscsaládból származom, elsőgenerációs értelmiségi vagyok, így aligha hozhattam magammal génjeimben a történelem kutatása iránti hajlandóságot. Nem hozhattam azért
sem, mert ifjú koromban két tantárgyat szerettem istenigazában: a magyart
és a matematikát. A magyarban az anyanyelv és a nemzeti irodalom ragadott
meg, a matematikában pedig nyilvánvalóan annak egzaktsága. Persze csak
utólagos kombináció, belemagyarázás lenne azt mondani, hogy voltaképpen
azért váltam történésszé, mert a történelemben e kettőnek a szintézisét kap:66

hattam meg: egyfelől a nemzeti jelleget, amely esetünkben a magyart jelenti;
másfelől az egzaktságot, amely — megítélésem szerint — összehasonlíthatatlanul több a történelemben, mint az irodalomban. A profán magyarázat inkább az, hogy a magyart és a matematikát nem lehetett egymással párosítani,
így, mivel a magyar mellé a valamivel kedveltebb történelmet választhattam,
a matematika mellé viszont az általam nagyon nem szeretett fizikát kellett
volna felvenni, ez eldöntötte sorsomat. A hangsúlyt eleinte a magyarra helyeztem, s csak egyetemi éveim utolsó szakaszában vált világossá önmagam
számára is, hogy a helyzet kényszeréből vállalt, de az idő előrehaladtával
életemben előkelőbb szerepre rukkolt történelem lesz „kenyérkereső" foglalkozásom.
— Felső tagozatos és középiskolai éveid éppen arra a korszakra
estek,
amikor javában folyt a történelem „osztályharcok történetévé"
sematizálása.
Azt gondolom, nem ennek az „egzaktsága" fogott meg, más indítékok
alapján
döntöttél a história művelése
mellett.
— A középiskolát 1953—1957 között végeztem az orosházi Táncsics Mihály
Gimnáziumban, amely Darvas József, a város neves szülötte közreműködése
révén éppen 1953-ra épült föl a Rákosi-korszak reprezentatív középszintű
oktatási intézményeként. Azt kell tehát mondanom, hogy viszonylag jó körülmények között tanulhattam. Nem volt rossz a történelemtanárom sem.
De most, több évtized távolából visszagondolva, úgy tűnik, maradandó élményt
mégsem nyújtott számomra a történelem. Hazudnék, ha azt mondanám, hogy
elriasztott, mert nem riasztott el. Akkoriban egyszerűen nem tudtam felfogni,
hogy másképp is lehet művelni a történelmet, mint ahogy azt a középiskolai
tankönyvek és tanári előadások elém tálalták. Csak jóval később, amikor a
pályán már bizonyos mértékig előrehaladtam, jöttem rá arra, hogy ez igenigen kilúgozott történelem volt. Persze akkori nagyon szerény igényemet kielégítette. De nem voltam elégedetlen — bár ezt ma akár korlátként is felróhatják — az akkori történelmi viszonyokkal sem: egyrészt, mert gyermekként nem is láthattam be a „megélt történelem" kulisszatitkaiba, másrészt —
és ez a döntőbb — gimnáziumi éveim során betegség betegség után ért, mondhatni, többet voltam kórházban, mint iskolában; ezek az évek az életem
megmentése és a többszörösen megroppant egészségem helyreállítása jegyében
teltek el. Ezért aztán úgynevezett klasszikus diákéletet nem is élhettem. Le
kellett mondanom a focizásról is, amely kisiskolás korom kedvenc időtöltése
volt: napestig rúgtuk a „bőrt" a grundon, amelyet ugyan mi nem grundnak, hanem „utcának" neveztünk. Ami ebből megmaradt a mai napig, az a sport és
a futball iránti érdeklődés, nem az aktív sportolás, csak a szurkolás szintjén.
De betegségeim többnyire távol tartottak a különböző rendezvényektől is.
Nem jártam osztálybulikba, házibulikba... a mai napig sem tanultam meg
például táncolni. Persze mindez azzal a „haszonnal", járt, hogy — mivel igen
sokat kellett magamban lenni — nagyon sokat olvashattam. És — hála Juhász
Antalnak, az orosházi gimnázium akkori igazgatójának (ő később a szegedi
Ságvári Gyakorló Gimnázium igazgatója lett) — meglehetősen célirányosan
olvastam. Juhász igazgató úr végigolvastatta velem a XIX. század szinte valamennyi történelmi tárgyú irodalmi remekművét.
— Az ötvenhatos események is kórházban értek?
— Igen. Egy gerincműtét miatt éppen a gyulai kórházban értek az események, ahonnan vagy Öt hónapnyi kezelés után, november végén szabadultam. Rettenetes időszak volt. Bár nekem vannak „élményeim" már az 1944-es
:67

bombázásokról is, de akkor még nagyon kicsi gyerek voltam, alig ötesztendős.
Viszont ötvenhatban már 18. évemben jártam; ott feküdtem egy hétfős kórteremben másod-, harmadmagammal, mert aki csak tehette, menekült ki.
Ugyanakkor különféle kalandor elemek jöttek be a legborzasztóbb rémhírekkel, hogy melyik várost, milyen erők, milyen mértékig lőtték s z é t . . . hány
ezer halott meg sebesült fekszik szerte az országban stb. stb. És bezártan,
tehetetlenül semmiféle lehetőségünk nem volt ezeknek az információknak az
ellenőrzésére Gyulán, amely nemcsak határszéli helyzete, hanem az akkori
közlekedési nehézségek miatt is szinte elzárt területnek számított.
— Tehát közvetlenül
a magyarság egy meglehetősen
tragikus
sorsfordulója után, 1957-ben kerültél az egyetemre. Éppen az idő tájt, amikor az
egyetemekkel
szemben a legnagyobb volt a bizalmatlanság, az pedig még fokozottabban „gyanússá válhatott", aki az egykori uralkodó osztály
dolgaival
foglalkozott. Minek köszönhető mégis, hogy Te éppen a magyar középkor tanulmányozására
adtad a fejed?
— Ennek több oka is volt. Hogy a két legdöntőbbet említsem: már a
középiskolában is, az említett történelmi tárgyú irodalmi művek olvasása révén kialakult bennem egyfajta érdeklődés a magyar nemzeti múlt iránt; fokozta ezt az a tény, hogy mi annak idején a szegedi egyetemen Karácsonyi
Bélától hallgattuk a középkori magyar történelmet, aki közismerten nagyon
jó előadó volt, szuggesztív előadásokat tartott, s azt hiszem, nemcsak engem,
hanem sokakat meg tudott győzni arról, hogy a középkort nem szabad egy
sötét, megvetésre méltó korszaknak tekinteni.
— Milyen volt akkoriban az universitas politikai légköre, a mozgalmi
munka?
— A KISZ zászlóbontásakor, 1957 márciusában én még jószerével mozgáskorlátozott voltam korábbi betegségeim következtében, tehát nem lehettem
a szervezet alapítótagja. Csak az év nyarán, az egyetemi felvételi után, Orosházán léptem be a KIS Z-be. Itt Szegeden roppant politikus légkör fogadott.
A Lenin körúti József Attila Diákotthonban például tizenketten laktunk egy
szobában, a szélrózsa minden irányából a legkülönfélébb tapasztalatokkal érkezett fiúk. Legtöbbször késő éjszakába nyúltak politikai vitáink, beszélgetéseink. A jelenlegihez nem hasonlítható politikai érdeklődéssel, politikai pezsgéssel volt tele a levegő. Ebben a környezetben egyszerűen nem lehetett senki
sem közönyös, nem lehetett kerülni a közéletiséget. Én az egyetemi éveimben
magas KISZ-funkciót nem töltöttem be, ugyanis tanulmányaimat háromszakosként végeztem: a magyar és történelem mellett kezdetben orosz, majd
latin szakot vittem. Szakmailag tehát hallatlanul be voltam fogva, negyvenet
messze meghaladó heti óraszámmal. Harmadéves koromtól diákköri munkát is
végeztem. De tevékenyen részt vettem a kar életében, szellemi vetélkedőkön
és más rendezvényeken... Ha nem funkciókban gondolkozunk, hanem tényleges tevékenységben, akkor már összehasonlíthatatlanul gazdagabbnak mondható egyetemi éveim élményanyaga, mint a középiskolaiaké volt. Ezek az évek
gyakorlatilag betegségek nélkül teltek el, felszabadultan: egy jóízű, szép emlékű szakaszaként életemnek. Szimbolikus jelentőségűnek tartom, hogy 1957től 1962-ig voltam a szegedi egyetem hallgatója, s ez az időszak egyben az
ország konszolidációjának rendkívül fontos szakasza volt.
— A középkorkutatás
meglehetősen nehéz sTMkma. Mire valaki e korszak
megbecsült kutatójává válik, a tudományos közvélemény is elfogadja, igencsak
:68

40—50 év között mozog. Ezzel szemben Te még a negyvenet sem érted el,
amikor a történettudomány
doktora lettél. Ezt hogyan csináltad?
— Ez nagyon nehéz kérdés. Én inkább csak pontokba szedett gondolatokat tudnék mondani, amelyek egyáltalán nem biztos, hogy így igazak. Az első
alapvetően az, hogy a szakmát szeretni kell és ezért áldozatokat is kell hozni.
Én például társasági életet — amely nem tévesztendő össze a társadalmi munkával — úgyszólván nem élek: nem tartok fenn rendszeres asztaltársaságot,
nem kártyázom, csak nagyon ritka alkalmakkor iszom meg (bár absztinens
nem vagyok) egy-egy pohár szeszes italt, nem vadászom... betegségeim miatt
katona nem voltam, abszolút civil vagyok, puska soha nem volt a kezemben.
Alig hinném azonban, hogy befelé forduló, „megsavanyodott" szobatudóssá
váltam volna. Szeretek kirándulni, nagyokat sétálni, próbálok lépést tartani
a kortárs szépirodalommal, rendszeresen járok futballmeccsre, vannak barátaim. A szakma szeretete és a hozzá kapcsolódó életmód mellett a másik
dolog, amit én nagyon fontosnak tartok, a szakmai tájékozódás. Az egyetemet
1962-ben végeztem el, az első komolyabb publikációm 1965-ben íródott és
jelent meg. Volt tehát három olyan évem, amikor az oktatás mellett gyakorlatilag mást nem csináltam, csak olvastam, o l v a s t a m . . . Ez borzalmasan jó
időszak volt. Mindig jegyzetelve olvastam, ami óriási előnynek bizonyult, hiszen ez alatt a három év alatt, ha nem is hiánytalanul, sikerült a középkori
magyar történelem általam kutatott évszázadaira vonatkozó búvárlatok fő
vonulataival megismerkednem. így később nem kellett állandóan két vasat
tartanom a tűzben, tudniillik a régi szakirodalom pótlásait elvégezni és az új
munkákat is feldolgozni. Ugyanakkor — mivel a régi szakirodalom nagyjából
birtokomban volt — ez egyfajta felvértezettséget jelentett az újabb koncepciókkal kapcsolatban is: iránytű volt, amelynek segítségével könnyen meg
tudtam állapítani, hogy egy-egy mű merre vezet, korszakos előrelépést jelent-e
vagy jól álcázott visszalépést.
— Munkásságodban, amennyire én ezt fel tudom mérni, van néhány jól kitapintható vonal, ha úgy tetszik, tendencia. Eleinte a filológiai jellegű munkálkodás tűnik dominánsabbnak. Gondolok itt arra, hogy szakdolgozatod,
doktori disszertációd, sőt lényegében még a politikai gondolkodásunk
fejlődéséről
készült kandidátusi értekezésed is a krónikákra alapozva írtad. Később a súlypont más forrástípusokra
tevődött át. A másik vonal: a korai
Árpád-kortól
fokozatosan az „Aranybullák évszázada" felé tendáltál és — leszámítva néhány nagy visszatérést, mint például a „Levedi törzsszövetségétől
Szent István
államáig" című könyved volt 1980-ban, mellyel visszaruccantál a IX—X. századba — már az Anjou-korral kacérkodsz. Ezek a tendenciák egy tervnek a
részleteit mutatják? És ha igen, akkor mi ennek a tervnek a végcélja?
— Nem. Ezek semmi esetre sem megkomponált terv részei, csak sok alkalmi körülmény együtthatása mutatja így. Vannak kiváló történészek, akik
előre tudatosan meghatározzák tudósi pályájukat. Én ebben sem tartozom a
kiválóak közé, mert ilyen megkomponált pályaképpel nem rendelkeztem, nem
rendelkezem. Esetemben egyszerűn adottság volt, hogy a krónikákból indultam
ki. Itt Szegeden a magyar középkor előadója, mint említettem, Karácsonyi
Béla volt, aki elsősorban krónikakutatással foglalkozott, tehát akik nála indultak és vele dolgoztak, azok így vagy úgy, de valamilyen módon mind az
elbeszélő forrásokhoz, ezen belül a krónikákhoz eljutó kutatással foglalkoztak.
Azt is el kell mondani, hogy a krónikák hallatlanul fontosak, vallatásuk közben megtanulhatunk egy sor alapvető szakmai dolgot, módszertani fogást,
:69

amit talán más területen el sem lehet sajátítani. Ezért ma sem bánom, hogy
életemből hosszú éveket fordítottam krónikakutatásra, tehát jobbára filológiai
jellegű munkálatokra. D e egy idő után rá kellett arra jönni, ha én a múltbeli
való életre vagyok kíváncsi, akkor túl kell lépni a krónikákon, előnyben keh
részesíteni az okleveleket és más forrásokat. Persze ez is kissé erőltetett magyarázat, mert például krónikakutatásaimmal párhuzamosan jelent meg a
„pogánylázadásokról" írott munkám, s már ekkor érlelődtek a Csák Máté tartományúri hatalmának alapjait célzó kutatásaim is. Eleinte sohasem a kutatott
korszak nagy megoldatlan problémái érdekeltek, hanem azok a „kis" problémák, amelyek nagyobb összefüggések irányába vezettek. így jutottam el Vata
személyének vizsgálata útján a pogánylázadások, majd a hazai vármegyerendszer kialakulásának kérdéséig. Vagy mindig nagyon érdekelt a feudális széttagolódás: kezdetben csak a XI. századi, király és herceg közti országfelosztást
vizsgáltam, később az erdélyi és a Dráván túli fejlődést, s végül országos
szintű búvárlataim akadémiai doktori értekezésemben összegeződtek 1974-ben.
(1977-ben védtem meg, s 1979-es impresszummal 1980 nyarán jelent meg.)
í g y visszatekintve valóban nem lehet tagadni egy vonalat vagy ívet, de ez
voltaképpen nem az én tudatosságomból fakadt, hanem csupán bátorságom
vagy bátortalanságom függvénye, amellyel kezdetben csak kisebb forrásbázissal rendelkező, szűkebb témák kidolgozására, majd nagyobb forrásadottságú,
összetettebb, bonyolultabb feladatok megoldására vállalkoztam. Ezek, és még
sorolhatnék sok-sok kutatási eredményt a magyar törzsszövetség kialakulásától az államalapítás problematikáján át a tartományúri hatalomig, mind kivétel nélkül nagyon izgalmas feladatot jelentettek, hiszen valamennyi neuralgikus pontja a magyar történelemnek. Nos, ezek a számomra érdekes témák
vezettek pályámon, illetve az utóbbi évtizedben szerfelett elárasztó külső megbízások határozták meg, hogy éppen mivel foglalkozom, nem valami lépésről
lépésre előre kitervelt pályakép.
— Volt az életednek egy szakasza, amikor...
— nem is tudom,
hogyan
fogalmazzam,
hogy sértő ne legyen —, szóval az egészségi állapotod
meglehetősen labilis volt, s akkor a szakma már egy kicsit leírt. Erre Te, nemhogy
fittyet hányva a híreszteléseknek,
felépültél, hanem szinte főnixként ott álltál
a színen egy kész akadémiai doktori disszertációval
és — közös barátunk szavait idézve — „egy szatyor publikációval".
Hogyan voltál képes ebből a szituációból így, megedződve
kikerülni?
— Hát igen. Sajnos a betegségeim csak átmenetileg értek véget a középiskolás korral, és tanárkodásom negyedszázada alatt is több súlyos, huzamosabb fekvéssel járó betegség látogatott meg. Én azt hiszem, hogy ezeknek a
túlélése, kivédése alapvetően szerencse dolga, sokszor a legkörültekintőbb
kezelés mellett is. Az persze más dolog, hogy a hátrányból is lehet erényt
kovácsolni. Ifjúkori kórházi tartózkodásaim során nagyon sok megrendítő
emberi tragédia szemlélője voltam: emberek agonizáltak órákon, napokon át
és haltak meg mellettem, akaratlanul is tanúja voltam ott családi tragédiák
sorának. Ezek olyan értelemben edzettek meg, hogy tűrővé váltam a saját
nyavalyáimmal kapcsolatban is. Az szintén nagyon fontos, hogy partnerek
tudjunk lenni a gyógyító orvos számára, őszintén, minden idegszálunkkal
akarjunk felépülni. Akarjunk, mert még céljaink vannak és feladataink a
magánéletünkben, további elképzeléseink szakmai téren, s alapvetően azért,
mert az élet egyszeri, egyedi és visszafordíthatatlan. Olyan ez, mint egy egyirányú utca, amelyen — ameddig csak lehetséges — menjünk v é g i g . . .
:70

— Hogy tréfásabbra fordítsam a szót: Te ebben az utcában
menetelve
azért olyan intenzitással alkotsz, hogy lassan már nemcsak egy külső ember,
de szűkebb szakmai-baráti
köröd sem képes nyomon követni. Mondanál néhány tájékoztató adatot, a legfontosabbakat
munkásságodról?
— Csak hozzávetőlegesen. Eddig 24 könyvem jelent meg, ezek harmada
társszerzőségben. Ezt azért szükséges megjegyezni, mert például ide számítom
az új tízkötetes Magyarország története I. kötetében írt 440 oldalnyi összefoglalásomat is, ami formálisan csak könyvrészlet, de terjedelmét illetően
mégis társszerzésben írt könyvnek számít. Én azzal a klasszikus könyvtárosi
mércével mérem, hogy könyvnek számít minden négy nyomdai ívnél (64 oldal)
nagyobb terjedelmű mű. Ezen a 24 könyvön kívül számos kötetet szerkesztettem, de ezeket nem sorolom könyveim közé, mert nem vagy csak kis részben
a saját alkotásaim. Hogy a legfontosabbakat említsem ezek sorából: társszerkesztője voltam egy, Békéscsaba múltját bemutató tanulmánykötetnek, társszerkesztője az ötkötetes Bevezetés a magyar őstörténet kutatásának
forrásaiba című munkának, sorozatszerkesztője vagyok az ötkötetes „Szeged története" vállalkozásnak, amelyből az első kötetet magam szerkesztettem.. ., de
szerkesztem a szegedi egyetem Középkori Magyar Történeti Tanszékének
Acta Histórica köteteit, amelyekből eddig mintegy tíz önálló kötet jelent meg.
Tehát, ha jól számolom, szerkesztéseim is megütik a 18-20 körüli számot.
A publikációk harmadik részét a négy ívnél rövidebb tanulmányok jelentik.
Ezek száma meghaladja a százat... összességében tehát a közleményeim száma 150-160 körüli nagyságrendre tehető . . .
— Jelenleg. És a folytatás?
— Pillanatnyilag az említett 24-en túl. kilenc kiadónál 11 könyvem van
szerkesztés vagy éppen sajtó alatt, amelyek körülbelül 1990-ig talán meg is
fognak jelenni. Hála a kiadás tervezhetetlenségének, még ha lennének olyan
éveim, amikor nem dolgoznék, akkor is jelenne meg könyvem vagy folyóiratcikkem. A szerkesztéseket, kisebb publikációkat pedig a megbízások hozzák
vagy az alkalom szüli. .
— A magyar középkorkutatásban,
úgy tűnik, igen nagy az egyéniségek
súlya. Még a kollektív publikációk is általában szorosan elhatárolt
egyéni
munkák gyűjteményei,
azaz nem igazi teammunkát tükröznek. Viszont körülötted kialakul időről időre az egyéneket ugyan háttérbe nem szorító, de mégis jellegzetesen kollektív munkát igénylő feladatok elvégzésére egy-egy közösség. Gondolok például a korai helynevek gyűjtésére és forrásértékének
vizsgálatára, a magyar őstörténeti kötetekre vagy a középkori magyar
enciklopédia munkálataira. Tehát egyfelől nyilvánvaló, hogy az ilyen munkák általában nem jellemzőek a magyar középkorkutatásra,
körülötted mégis létrejönnek, másfelől feltételezhető, hogy ez kiváló szervezőkészséget
igényel, s nagyon
nagy időráfordítást részedről. Mi hát a titka ennek?
— A kérdés roppant érdekes. Meg kell vallanom, hogy ezen még elméleti mélységében soha nem is gondolkoztam. Valahogy természetesen jött,
adódott, hogy ezt így kell csinálni. Az is tény, hogy a magyar középkor kutatásában a valódi teammunkának nincsenek tradíciói; ilyen munkák legfeljebb úgy keletkeztek, hogy valaki gondozta másvalaki hagyatékát. Más gyakorlat a szakmában meglehetősen ritka dolog. Én eleve nem tekintettem
sohasem szentségtörésnek, ha megpróbáltunk egy kollektív alkotást létrehozni. De ez, túl a saját szándékomon és elképzelésemen, annak volt köszönhető, hogy mindig akadtak olyan emberek, akik hajlandók voltak erre az
71*

együttműködésre. Az első ilyen munkát még szűk baráti körben végeztük
hármasban: Makk Ferenccel és veled, de aztán gyarapodtak a munkatársak;
És ahogy az ember haladt előre a tanári pályán, úgy jöttek újabb és újabb
tehetséges fiatalok, akik igényelték azt, hogy velük foglalkozzunk..., s innen
természetszerűleg vitt az út arra, hogy különböző volumenű közös vállalkozásokat indítsunk. Ilyennek tekinthető például a Károly Róbert
emlékezete
vagy a Kun László emlékezete kötet is, ilyennek a Históriák középkori oklevelekben
címmel megjelenő, oklevélnarratiókat tartalmazó összeállítás is,
ilyennek az „Acta" említett füzetei is. És a két legjelentősebb vállalkozás,
amely ezt a munkálkodást meg is koronázhatja, A magyar föld és nép korai
történetének
enciklopédiája,
amit a közeli években talán be tudunk fejezni,
illetve az Anjou-kori
oklevéltár összeállítása, amely sokkal hosszabb ^ kifutású téma.
— Éppen ezeknek a munkáknak a kapcsán tűnt fel nekem, hogy egyre
több fiatal mozog a körödben. Lehet azt mondani, hogy egy
tudományos
iskola van Tcialakulóban?
— Erről annyit, hogy nagyon megtisztelő az „iskola" szó, de nekem erről
különbejáratú véleményem van. Ügy gondolom, hogy az „iskola" megjelölés
csak utólag adható meg egy műhelynek, mert azt csak az élet dönti el, hogy
végül is egyazon munkára vagy hasonló típusú munka elvégzésére koncentrált
erők teremtettek-e iskolát vagy sem. Manapság — nekem az a tapasztalatom —
nagyon sok esetben felröppen a szó: „iskola", „iskolateremtő egyéniség", „iskolát alapító tudós". Talán szerepe van ebben tudományos minősítési rendszerünknek is, amely például a tudomány doktoraitól elvárja, hogy lehetőség
szerint „iskolateremtők" legyenek. Én nagyon szkeptikus vagyok e téren,
mert ha nekünk csak fele annyi tudományos iskolánk lenne, mint ahány
„tudomány doktora" van, akkor ragyogóan állna a magyar tudomány. Éppen
ezért én — bármennyire is megtisztelő — nem fogadhatom el, hogy mi „iskola" lennénk, legfeljebb addig mennék el, hogy műhelyt alkotunk. Sőt a
nem bennfentesek számára azt is szükséges elmondani, hogy egy lazán összeálló műhely ez, alapvetően az önkéntességre épül. Nehezíti dolgunkat, hogy
valamennyi „közreműködőnkkel" nem egy munkahelyen dolgozunk. A jelentősebb rész ugyan a JATE Bölcsészettudományi Karán működik, de már itt
sem egyetlen tanszéken, hanem elszórtan több tanszéken, más és más szakmai szorításban. De vannak munkatársaink az intézményen kívül is. Te például szervezetileg a Juhász Gyula Tanárképző Főiskolához tartozol, de szakmailag — azt hiszem — mindenképp ide kötődsz. Biztos, hogy így van ezzel
a Csongrád Megyei Levéltár igazgatója, Blazovich László is, akinek az intéz-'
ménye tanácsi irányítás alatt van, de szakmailag személye a mi műhelyünkhöz kapcsolódik. És lehetne még jó néhány olyan embert említeni, akik nem
Szegeden élnek, hanem másutt az országban, de különféle okokból tartják
velünk a munkakapcsolatot. Ezért is nagyon laza műhely ez és nem klasszikus,
természettudományos értelemben vett munkaközösség, ahol hetente referálnak
és nagyon gyakran összejönnek, hogy a szakmáról beszélgessenek. Időnként
mi is megtesszük ezt, de beszélgetéseink kisebb csoportokban zajlanak, sőt
sokszor dialógusszerűek. Kerüljük a nagy, látványos rendezvényeket is. Azt,
hogy jelenlétünket tudományos konferenciák unos-untalan való rendezésével
demontsráljuk. Az igazi műhelymunka a könyvtárakban, dolgozószobákban,
levéltárakban és otthon kell hogy folyjék, s publikációkban kell testet öltenie.
A magamutogató konferenciák mind az érdemi tudományos kutatástól vonnak
:72

el erőt, időt és energiát, ezért én, személy szerint nem vagyok konferenciabarát.
— Én azért hadd kössem az ebet a karóhoz! Nekem ugyanis
változatlanul
úgy tűnik, hogy van azért némi tendencia. Bizonyos kutatók köz-, mások város-, ismét mások egyháztörténeti
érdeklődésűek;
aztán van bizonyos
nyelvterületek szerinti elkülönülés is; a teammunkákban
vállalt feladatok is testre
szabottaknak
látszanak.
— Ebben már én sem tagadnám a tudatosságot. Magától értetődő, hogy
ahol egyvalaki, vagy csak két ember művel középkort, szakosodási lehetőség
nincs. De ott, ahol már hatan, nyolcan, tízen vannak erre a korszakra, elemi
érdek önmagunk számára is, hogy valamilyen módon elhatárolódjunk. Ez bizonyos értelemben védekezés is, ugyanakkor hálás szolgálat a tudománynak,
mert elősegíti a problémák komplex megközelítését, másrészt pedig ahányan
elindulnak a különböző területeken, annyi felé fogják ennek a műhelynek
talán termékenyítő hatását továbbvinni. Azaz megpróbálunk sokhúrú hangszerként viselkedni, hogy az összhangzat végül annál meggyőzőbb legyen.
Tesszük ezt még akkor is, ha szándékaink nem minden esetben realizálódnak.
— Köztudott, hogy a fiatal kutatók kereseti lehetőségei igen-igen gyengék. Az egzisztenciális gondok könnyen szétzilálhatják
ezeket a kis közösségeket. Tudtok-e ez ellen tenni valamit?
— Aboszolút értelemben semmit. Nem tudunk abban eljárni, hogy anyagi
helyzetükön jelentős mértékben lendítsünk; nem tudunk lakást venni helyettük és nekik. Nincs módunk arra, hogy hosszú távú külföldi tanulmányutakra
küldjük fiataljainkat. Ám megannyi apró dologban megpróbálunk segíteni:
támogatjuk őket ügyes-bajos dolgaik intézésében, be tudjuk alkalmanként
vonni olyan munkálatokba is, amelyekből, ha nem is csurran, de csöppen valami. Nem vagyunk tehát védve az ellen, hogy az emberek elhagyhatnak
bennünket, de erre még nem volt példa. Az elmúlt évtizedben vagy években
az, aki erre az útra rálépett és velünk együtt dolgozik, kitart.
— Tehát fertőző betegség a
középkortudomány?
— Écldig a látszat ezt igazolja.
— Az eredményes szakmai munka előbb-utóbb maga után vonja, hogy az
élet más területein is számítanak az emberre: hivatali, politikai
feladatokat
kap, azután olyan szakmai megbízatásokat, amelyek nem kifejezetten a kutatási területéhez kapcsolódnak. Summa summarum: elvonnak a szakmai munkától. Esetedben pedig — ha nem teljes a felsorolás, légy szíves, egészítsd ki!
— sorjáznak a dékánhelyettesség,
rektorhelyettesség,
rektorság, néhány hónap
óta a dékánság; folyamatosan ott a tanszékvezetői munka, tagja vagy az egyetemi pártbizottságnak,
a városi pártbizottságnak,
voltál elnökségi tag a SzeolDélép SC-ben, azután közreműködsz különféle, általam név szerint nem ismert
minisztériumi meg akadémiai
bizottságokban...
— Tagja vagyok az MTA Történettudományi Bizottságának. Ugyancsak
tagja vagyok a „Kulturális és történelmi emlékeink feltárása, nyilvántartása
és kiadása" kutatási irány programtanácsának. Tag vagyok a Művelődési Minisztérium Történész Szakbizottságában is. A tudományos minősítés terén hat
évig dolgoztam a 70-es években az úgynevezett történész (kis) TMB-ben, a
80-as években pedig immár hatodik éve vagyok tagja a 1MB Plénumának.
Ez a 12 év a tudományos minősítés különböző szintjein azzal a haszonnal járt,
hogy módom nyílt a magyar történészek helyzetének és a magyar történet:73

tudomány irányzatainak a megismerésére, s ezt természetesen tudtam kamatoztatni saját munkámban is.
— A kérdés tulajdonképpen
csak most jön: ez a sok felelős beosztás, pozíció látszólag mégsem ment az alkotómunkád rovására. Hogyan lehetséges ez?
— Sokan megkérdezték már, miben rejlik ennek a, „titka". Hát titokról
természetesen nem lehet beszélni. Viszont bizonyos, hogy szerepet kap magyarázatánál egy olyan adottság, amelyet — minden dicsekvési szándék nélkül
— érdemes elmondani: én nagyon jól tudom a töredékidőket kamatoztatni.
Ha már félórányi vagy húszpercnyi szabad időm van, le tudok ülni dolgozni.
Nagyon gyorsan tudok átkapcsolni társadalmi-közéleti problémákról szakmaiakra és viszont. Ez aztán, a sok kicsi sokra megy elve szerint, jól kamatozik; összefüggésben van ez a munkabírással is: én betegségeim idején akaratilag is eléggé „megizmosodtam". Egy további dolog pedig az, amit már említettem, hogy társasági életet gyakorlatilag nem élek, televíziót csak ritkán nézek stb. s t b . . . . és ezek mind időnövelő tényezők, amelyeket én általában tudományos munkára tudok fordítani.
— Igen nagy visszhangot kiváltó tetted, volt 1985-ben, hogy három év
után a marasztalások
ellenére leköszöntél a rektorságról. Az emberek pedig,
ha lemondanak a megszerzett „hatalomról", azt rendszerint egy még nagyobb
poszt megszerzésének
érdekében teszik, de mindenképp ragaszkodnak a már
elért szinthez. Mi indokolta mégis ezt a lépésed?
— Ez teljesen tudatos tett volt. Én akkor már — a dékánhelyettességet
nem számítva ide — hat év egyetemi funkcióval a hátam mögött — tudniillik
1979—1982 között oktatási rektorhelyettes, majd 1982—1985 között rektor voltam — álltam a döntés előtt. A számomra kínálkozó válaszút abban a dilemmában öltött testet, hogy tovább maradjak-e vezető egyetemi funkcióban, ám
közben óhatatlanul visszább kell a szakmai aktivitásban szorulnom, vagy pedig
érvényesítem azt a számomra kedves elvet, hogy a közszereplés voltaképpen
szolgálat; és miután én már szolgáltam hat esztendőn keresztül, módomban
áll, hogy ezt a fajta szolgálatomat befejezettnek nyilvánítsam és megint intenzívebben foglalkozhassam a szakmával. Más megközelítés szerint: így védtem
magam az ellen, hogy túlzottan rutinossá váljék a tevékenységem olyan tisztségben, ahol megvan a lehetőség (és szerencsére az egyetemen megvan) a vezetők rendszeres váltására, hiszen több személy is alkalmas a rektori poszt
betöltésére. Mindenesetre a rektorság után két év „pihenő" — már ami „pihenés" az egyetemi vezető funkciók vállalásában jelentkezett — több könyvemet juttatta el a befejezéshez, illetve indította el a majdani végső kimunkálás útján.
— Te is ismersz bizonyosan olyan vélekedőket,
akik szerint a modern
kor históriája voltaképpen nem is történelem, hanem politika. De sokszor úgy
tűnik, hogy a régmúlt is az. Mire gondolok? Arra például, hogy Magyarország
legalább Mohácsig nagyhatalom volt a középkori Európában. Trianon után,
még ma is, az utódállamok bizonyos történészei arra törekszenek, hogy ezt az
egykori státust elmossák, hogy saját nemzeti történetüket
úgy írják meg,
mintha Magyarország sohasem lett volna, vagy legfeljebb csak egy a felszínt
érintő, ideig-óráig realizálódott magyar megszállásról beszélhetnénk
csupán.
Tételeik igazolására azután összehordanak hetet-havat, sőt a tények és források meghamisításától
sem riadnak vissza. Ugyanakkor, ezek
reakciójaként,
magyar oldalon is érzékelhető visszalépés a már túlhaladott elméletekhez, mint
például a hun—magyar kontinuitás problémája és hasonlók. Ezek rendszerint
:74

az emigrációból induló, azíán több-kevesebb
tudományos vértezettél itthon is
hódító elképzelések. Hogyan vélekedsz erről?
— A történelemhamisítók olyanok, mint a pénzhamisítók: rokonok a
dolog természeténél fogva. Aki pénzt hamisít, jogtalan előnyökre kíván szert
tenni anyagi téren, a történelemhamisító pedig a tudat szintjén tesz szert vagy
akar szert tenni hamis előnyökre. Ezek ellen a szó valódi értelmében vett kétfrontos harcot kell folytatni egyfelől azért, mert külországokban, szomszédos
országokban és másutt rendszeresen jelennek meg olyan munkák, amelyek
tudatosan meghamisítják a magyar történelmet, kedvezőtlenebb színben akarják feltüntetni a magyarság múltját, másrészről belföldön és külföldön egyaránt napvilágot látnak olyan munkák is, amelyek a valóságosnál kedvezőbb
színben óhajtják feltüntetni a magyarságot. Megítélésem szerint mind a kétféle veszély reális veszély, és a történésznek mind a kettővel szemben fel kell
lépnie: a magyarság múltbeli szerepének aláértékelésével éppúgy, mint a túlértékelésével. Egyáltalán nem értek egyet azokkal, akik csak az egyik oldalt
veszik célba. Én az eddigi munkásságomban nagyon erősen törekedtem arra,
hogy ez a kettő együtt jelenjen meg: tehát egyaránt próbáltam polémiát folytatni a magyarság múltját elvitató, a magyarságot történelmi helyzetében
degradáló, aláminősítő nézetekkel, de vitatkoztam a hazai „vadregényes" elméletek képviselőivel is. Legyen szabad csak példaként felhozni, hogy az 1986.
évi szegedi Acta Historicában a XIV. századi Erdély román népessége dolgában szálltam szembe $tefan Pascuval, de már közel tíz évvel ezelőtt is, a Századok 1978-as kötetében, Románok és vlachok Nyesztornál és Anonymusnál
című tanulmányomban a dákoromán kontinuitás elméletének forrásbázisa
dolgában kezdeményeztem perújrafelvételt. Vitatkoztam a szlovák, illetve a
horvát történetírás túlzp, a magyarság történetére sérelmes megállapításaival
is. Csak utalnék a szegedi Acta Historicában Űj adatok és régi
vélekedések
Csák Mátéról címmel megjelent cikkemre, amely a Csák Máté „szlovák királyságát" emlegető legfrissebb szlovák írásokra reagál. Polémiát folytatok
például a horvát történetírás mindazon nézeteivel, amelyek a „pacta conventa"
tehát az 1102. évi vélt megegyezés és általában az egész horvát fejlődés vonatkozásában mindenféle magyar hatást igyekeznek kizárni és egy autochton
szláv fejlődési modellt favorizálnak. De nyugodtan elmondhatom azt is, hogy
az egész „vármegyéink kialakulása" témát voltaképpen azért dolgoztam fel,
mert irritált az a körülmény, hogy szinte minden szomszédos állam a saját
berendezkedése többnyire fiktív gyökereiből próbálja a magyar vármegyéket
levezetni: a szlovákok morva-szláv, a horvátok délszláv, a románok pedig
szlavo-román alapokat emlegetnek. Itt talán kevesebb teret szentelnék a belső
viták felsorolására, hiszen azok jobbára ismertek; ezért csak megemlítem a
hun—magyar kérdésben Dümmerth Dezsővel vagy a X. század értékelésében
Herényi Istvánnal való polémiáimat, bár további neveket is említhetnék más
kérdések eltérő megítélése tárgyában folyt vitáimmal kapcsolatban.
— Ha az ilyen „kétfrontos harcot" csak a történeti valóság, az igazság
mind teljesebb feltárásával lehet megvívni, akkor Te. mint olyan ember, aki
makacs következetességgel
kutatod a problémás kérdéseket, nem érzed-e, hogy
baj von, hogy a magyar történettudományban
nagyon erős a kampány jelleg,
az évfordulókhoz kötődés stb., tehát a nem rendszeres
munka?
— A magyar történettudomány, én úgy látom, az elmúlt 40 év alatt iszonyatos vargabetűket írt le, tehát egy egységes vonalat megkövetelni tőle egyszerűen nem lehet. Az 1940-es évek végén még együtt alkottak polgári és
7.5

korai marxista tudósok. Az 50-es évek első felében mindinkább a dogmatizmus
vált uralkodóvá, a történelmet nem színesen, hanem csak fehér-fekete komponensekre bontva, egy előre meghatározott séma dogmává való rendezése
alapján előadó munkák váltak, meghatározóvá. Az azóta eltelt időszakban
nem jelentéktelen átrendeződés történt ugyan, de — más alapokon — ugyancsak messze vagyunk attól, hogy elmondható legyen: egységes a magyar történésztársadalom. Ugyanakkor a történészi kutatómunka „testet öltésének"
jókora kifutási ideje van: mire az megíródik, könyvek, cikkek formájában
manifesztálódik, megjelenik s becsordogál a nagyközönség tudatába. Ami ajubileológiát illeti, az szerintem egyfajta előlegezett bizalom annak érdekében,
hogy elsőbbséget, soronkívüliséget kapjon, ami jubileumhoz kapcsolódik. Ha
lenne olyan könyvkiadásunk, amelyik nem évtizedes vagy fél évtizedes eltéréssel követi a tudomány fejlődését, alakulását, akkor nem kellene időről időre
jubileumokat ráncigálni elő, hogy bizonyos kiadványok elsőbbséget nyerjenek.
Ezzel én nem általában tagadom a jubileumok jelentőségét, nem becsülöm le
szerepüket a nemzet lelkiismeretének ébren tartásában sem, csak az a problémám, hogy túl sok a jubileum. Hadd ne soroljam, hogy az elmúlt másfél,
két évtizedben mi mindent ünnepeltünk!
— A TIT legutóbbi kongresszusán hangzott el, de más felmérések is megerősítették,
hogy az ismeretterjesztés
terén nagy visszaesések
mutatkoznak,
kivéve a történeti érdeklődést, amely növekedett. Az idevágó riportokból az
is kiderül, hogy ez az érdeklődés nagyjából az I. világháborútól az 1956 utáni
konszolidációig terjedő évekre redukálódik. Elfogadhatónak tartod ezt, vagy
vannak pozitív tapasztalataid történetünk más korszakait illetően is?
— Én azt érzékelem, hogy körülbelül másfél évtizede komoly érdeklődés
van a magyar középkor iránt is. Ennek bizonysága lehet, hogy például Dümmerth Dezső Az Árpádok nyomában című munkája az idén negyedik kiadásban látott napvilágot, vagy az Árpád-kori legendák és intelmek című forrásgyűjtemény másodízben jelent meg, de ugyancsak meg kellett új kiadásban
jelentetni a Magyarország története két fél kötetben kiadott I. kötetét is, három kiadást ért meg Szakály Ferenc A mohácsi csata című munkája, új kiadásban láttak napvilágot a Magyar História sorozat középkori darabjai, és
még bővíthető a példák s o r a . . . A nagyközönség érdeklődése tehát nem csupán a legújabb kor iránt tapasztalható, hanem kiterjed a-középkorra is. Ebben
én, szerény ismereteim alapján, speciálisan magyar jelenséget látok. A szomszédos országokban tudniillik a középkor egy szűk szakmai közösségnek az
ügye. Hazánkban — természetesen leszámítva a szorosan vett segédtudományi
és nagy hozzáértést igénylő szakcikkeket —, ha egy középkori témának köztörténeti vagy ideológiatörténeti vonatkozása van, már széles érdeklődésre
tarthat számot. Tükröződik ez abban is, hogy Magyarországon történeti szakmunkákat már régen nemcsak az Akadémiai Kiadó bocsát ki, hanem más kiadók, a Kossuth, a Gondolat, a Magvető, az Európa, a Zrínyi is.
— Ilyen érdeklődés
regisztrálása után, mint történelemtanár,
mennyire
vagy megelégedve a hallgatói
felkészültséggel?
— Már elég régen nem fölvételiztettem, így a „próbálkozásokról" közvetlen tapasztalatom nincs, viszont a fölvételt nyerteket azonnal tanítom, mert
tárgyam, a régi magyar történelem az I. évben fut az egyetemen. Azt kell,
hogy mondjam, nem vagyok megelégedve felkészültségükkel, de ennek nagyon
messze vezető és sok vonatkozásban értékelendő szálai, összetevői vannak,
ezért ne részletezzük... Hallgatóink sokat tanulnak az egyetemen, sőt bizo:76

nyos maximaiizmus is érvényesül. Még mindig túl sokat követelünk a hallgatóktól. És — megítélésem szerint — minden maximalista elvárás a visszájára fordulhat: van olyan határ, amikor a hallgató joggal mondhatja, „ezt nem
lehet már úgysem megtanulni". Milyen problémákat látok? Gond van a lényeglátással," a szelektálni tudással, általában az elsajátított tananyag elrendeződésével. Még mindig túlzottan mozaik jellegű történeti tudásuk: valahogy
az anyag állandó darálásában rendre elmaradnak a szintézisek. Az erre a célra
hivatott szigorlatok az óriási anyagmennyiség és a hallgatók vizsgadrukkja
miatt nem töltik be funkcióikat.
— A középkor iránt érdeklődő hallgatók arányával mennyire vagy elégedett?
— Az egyetemes középkor kutatása ma Magyarországon gyakorlatilag
halódik. A magyar középkor iránti érdeklődés itt Szegeden, az egyetemen nem
kifogásolható. Ez persze nem azt jelenti, hogy tömegekkel dolgozunk; arra
nem is lennénk képesek, mert egyrészt könyvállományunk, másrészt a hallgatók nyelvi felkészültsége ennek gátat szab. De az az egy-két vagy néhány
ember, aki minden évben kísérletet tesz arra, hogy beássa magát a magyar
középkor valamelyik területébe, bennünket, legalábbis személy szerint engem,
jó érzéssel tölt el.
— A történettudományra,
különösen így van ez a régebbi idők történetével, azt mondják, hogy arisztokratikus tudomány, ahol illő eredetiben idézni
akkor is, ha jó fordítása van a citált forrásnak, sikkesebb idegen nyelvű
szakirodáimat használni még akkor is, ha van jobb magyar, magától értetődőnek tűnik, hogy az „elefántcsonttoronyból"
ki kell rekeszteni a laikusokat,
sőt bocsánatos bűn még mélységes lenézésük is. Ezzel szemben Te publikálsz
az Ifjúsági Magazinban, a Lányok Evkönyvében,
az Interpress
Magazinban,
heti- és napilapokban, nem átallsz jegyzetet írni a hallgatóknak,
enciklopédiát
szerkesztesz az érdeklődő nagyközönségnek. •. Ez nem egy másik véglet?
— Nem. Én úgy látom, mindig azokat lengi körül mítosz, akik nem publikálnak vagy csak igen keveset. Azokról feltételezni lehet, hogy mennyi minden csodálatos dolgot éríelnek íróasztaluk fiókjában. Én ilyen szempontból is
nyitott életet élek, és merem vállalni tévedéseimet a tudomány szintjén is, az
ismeretterjesztés szintjén is. Ügy ítélem meg, hogy a középkort, mint ahogy
általában a tudományban semmit, nem lehet tökéletesen tudni. Nem várhatunk tehát arra, hogy egyszer majd eljutunk a tökélyre, ez csak köldöknézést
eredményezne. Egészséges kompromisszumokat kell tehát kötni. így van ez az
ismeretterjesztéssel is. Én, aki idestova 27-28 éve kutatom a középkort, aligha
valószínű, hogy több hibát követek el, mint az, aki a témának nem kutatója,
hanem mások művei, esetleg éppen az én könyveim alapján, másodkézből
adja elő a dolgokat. Én inkább vállalom azt, hogy nem leng körül mítosz, mint
azt, hogy átengedjem a terepet laikusoknak, ami egyben a nagyközönség becsapását is jelentené.
— Mindemellett
Te az úgynevezett
„nagycsaládosok"
kategóriájába
tartozol, három nebuló korú kisgyerekkel, ami bizonyosan sok problémát
vetett
és vet is fel. Hogyan sikerül összhangba hozni a szakmai munkát, a sokrétű
társadalmi megbízatásokat,
hivatali feladatokat és a családi életet, a gyerekek
nevelését?
— Nehéz erről úgy beszélni, hogy az ember ne közhelyeket mondjon.
Nehéz, nagyon nehéz ezt a harmóniát megteremteni. Alkotó jellegű szellemi
foglalkozást űző — hivatásom, szakmám iránt messzemenő megértést tanúsító
:77

— feleséggel három gyereket nevelni nem kis gond. Ez életünk napi egyeztetést igénylő megtervezését jelenti. A szakmai kötelezettségek mellett ez a másik oka annak, hogy társasági életet nem élünk. A legnagyobb gyermekünk
12 éves, a legkisebb a hetedikben van, így az elmúlt években nem is volt
nagyon módunk arra, hogy orgonasíp módjára sorakozó gyermekeink mellett
szórakozásra, kikapcsolódásra, társaséletre gondoljunk. Örültünk, hogy az életszervezés mindennapi gondjai közepette a felszínen tudjuk tartani magunkat.
Most talán, hogy a legkisebb is iskolássá vált, valamivel könnyebb lesz a helyzetünk. A könnyebbség a gondozás terén jelentkezik, de ugyanakkor problémát jelent a legkisebb általános iskolába történő bevezetése, és hovatovább
a legnagyobb gyermek pályaválasztási gondjai vonatkozásában. Tehát az élet,
ugyanúgy, mint annyi más család esetében, nekünk is évről évre, hétről hétre,
napról napra újra írja a feladatokat.
— Ennyiféle feladatvállalás
után megkérdezhetem,
mennyire vagy elégedett ember? Kielégít-e szakmai, társadalmi, anyagi
megbecsülésed?
— Szakmai megbecsültségemmel elégedett vagyo^. Nagyon élesen úgy
fogalmazhatnék, hogy annak, akinek ez ideig 35 könyve jelent meg vagy van
sajtó alatt, egyszerűen nem szabad elégedetlennek lennie. Ezeket a könyveket
tudniillik nem csupán kiadják, hanem meg is veszik, remélem, hogy legalább
töredéküket el is olvassák. Nekem az igazi szakmai reputáció a folyamatos
jelenlét a folyóiratokban, könyvekben, azaz a szakma alkotó művelése. Én
szakmai szempontból nagyon elégedett embernek tartom magam.
— Es a társadalmi elismertség? Ne vedd szemtelenségnek
a megjegyzést,
de nem látom, hogy félvállas lennél a kitüntetésektől
vagy roskadoznál az
érdemrendek súlya alatt.
— Valóban nem. De ennek ellenére csak pozitív dolgokat tudok mondani.
Most 48 éves vagyok, s eljutottam a rektorságig, a TMB Plénum tagságáig
stb. stb., amelyekről korábban már szó volt. Tehát én olyan társadalmi elismerések sorozatát kaptam, amelyeket nem feltétlenül érdemrendekkel kell
mérni. Az azért tagadhatatlanul jólesett, amikor a rektori munkámat megköszönő miniszteri levél mellett a Munka Érdemrend arany fokozata kitüntetést is átvehettem 1985-ben. Ügy érzem, hogy a köz bizalmából magas "funkciókat tölthettem (töltök) be, szolgálatára lehettem (vagyok) és talán nem
okoztam (és nem okozok) csalódást megbízóimnak.
— Es az anyagi megbecsüléseddel
is így állsz?
— Az anyagi megbecsültség relatív dolog. Ha ugyanis a létminimum
szintjén is alig megfizetett kezdő tanársegédhez mérem magam, akkor én
ebben a társadalomban anyagilag megbecsült vagyok. Ha viszont arra gondolok, hogy a számomra ellenőrizhetetlen fáma szerint az „ántivilágban" a rektorság egy évi jövedelméből sarokházat lehetett venni, akkor azt kell mondanom, hogy nem vagyok megbecsülve. Ez tehát nézőpont kérdése. Ha mégis
úgy fogalmaznék, hogy e téren kevésbé vagyok elégedett, ezzel nem a sarokházat kívánom, s aggályaim sem azért vannak, mert még sohasem nyaraltam
a Bahamákon vagy Honoluluban. Elsősorban azért vagyok borúlátó, mert például az én havi fizetésemből másfél-két darab jó nyugati szakkönyvet tudnék
megvásárolni, vagy mert egy — esetleg szakmailag indokolt — rövidebb külföldi út is a havi fixem kétszeresét emésztené fel. Ha tehát elégedetlen vagyok, azért vagyok, mert egyrészt a szakmai továbbfejlődésemben, másrészt
az emberi önkiteljesedésben, bizonyos, nem is fényűző igényeim kielégítésében
anyagi helyzetem gátakat szab, s feleségemmel együtt három gyerekről kell
:78

gondoskodnunk napról napra növekvő kiadások mellett. S a távlatok nem
tűnnek rózsásnak...
— Azt én is tudom, hogy az ember nem szívesen beszél távlati
terveiről,
legalábbis az nem, aki komoly alkotómunkát végez. Azért sem, mert a témát
nem szívesen adja ki, azért sem, mert beéretlen koncepciókat, igazolatlan hipotéziseket nem szívesen ad elő. Rákérdezhetek-e
mégis, milyen távlati terveket táplálsz?
— Természetesen, hiszen ezekről már a korábbiakban is szó esett. Az
egyik nagy vállalkozásunk A magyar föld és nép korai történetének
enciklopédiája, amely mintegy 200 iv terjedelemben a magyar történelem 1387-ig
terjedő szakaszáról, illetve a Kárpát-medence V. századtól a IX. századig (a
hunoktól a honfoglalásig) terjedő történetéről az 1990. év tudásszintjén ad
körülbelül 3000 szócikkben, 30-at meghaladó szerzőgárda tollából enciklopédikus ismeretanyagot. Ennek a vállalkozásnak Bökönyi Sándor akadémikussal
együtt főszerkesztői vagyunk, a szócikkek mintegy 4-5°/o-át magam írom.
A másik nagy vállalkozás pedig, még ha hosszú élet adatik is nékem, valószínűleg túl fog élni: az Anjou-kori oklevéltár. A kívülállók számára talán
nem felesleges elmondani, hogy az Anjou-korból, az 1301—1387 közötti időszakból körülbelül 45 000, túlnyomórészt latin nyelvű oklevél maradt ránk.
Azt tervezzük, hogy ennek az oklevélmennyiségnek a magyar nyelvű regesztaanyagát (kivonatait) tesszük közzé a következő két évtizedben. Ez a munkálat
közel 20 résztvevővel beindult, első kötetei az 1990-es évek elejére várhatók,
és attól kezdve remélhetőleg gyorsabb ütemben újabb és újabb kötetek jelennek meg. Zárhatnám talán azzal, hogy mind a két vállalkozás, noha nemcsak
szegedieket tömörít, hanem országos, sőt bizonyos értelemben nemzetközi jellegűnek tekinthető, mégis sokban szegedi erőkre épít. Ez a már korábban
említett szegedi műhelynek óriási erőpróbája, de egyszersmind bizonyítási
lehetőség is lesz.
— Ezekhez és más jellegű feladataidhoz is kívánunk mindenekelőtt
jó
egészséget és sok kitartást az
elkövetkezőkben!
SZEGFŰ LÁSZLÓ

ÁGH ATTILA

Az elfáradt permanens forradalom
avagy az extenzív politikai rendszer
korlátai
A forradalmak a világtörténelem nagy pillanatai, amelyekben az „állampolgár" egy rövid történelmi időszakra teljesen maga alá rendeli vagy háttérbe
szorítja a „magánembert", hogy végrehajthassa az egész társadalmi rend radikális átalakítását. A Forradalom a Történelem megbízásából cselekszik, mert
annak felhalmozódott ellentmondásait képviseli és oldja meg, mégis alapvetően
szembenáll a Történelemmel, magát minden folytonosság tagadásaként fogja
fel és az abszolúte Űj Világ igényével áll szemben minden régivel. A Forradalom elvégzi a dolgát, átalakítja a társadalmat, de néhány éven belül még a
legradikálisabb győztes forradalom is „kifárad", s visszatér a Történelem, az
új viszonyokra épített folytonosság, mint az emberek mindennapi életének
szakadatlan folyamata, amely a „csepp kivájja a követ" módjára formálja
tovább a világot, de a maga lassú tempójában ugyancsak radikálisan átalakítja, ahogy a korallállatkák óriási korallszirteket építenek. A permanens
forradalom a marxi elméletben a forradalmak forradalma, a forradalom a
négyzeten, amikor magában a forradalomban hajtanak végre forradalmat,
hogy ezzel a kettős ugrással a társadalom világtörténelmi késését behozzák.
A permanens Jorradalom célja tehát önmaga megörökítése, a Forradalom és
Történelem csatájában nemcsak a mélyebb és tartósabb szakítás, hanem a
Forradalomnak Történelemmé változtatása, a társadalmi létezés normális formájaként való konszolidálása. így kezdődik meg a szocialista forradalmakkal
a Forradalom „hosszú menetelése", önellentmondása, amelyben a Forradalom
évtizedekre megörökíti magát, s ezzel ellentmondva lényegének, folyton túllépni akar önmagán, mint világtörténelmi pillanaton.
Ez a permanens forradalom napjainkra már elfáradt, s önmaga ellen fordult annyiban (megmutatva az extenzív politikai rendszer történelmi korlátait), hogy már számos vonatkozásban konzerválja és nem átalakítja a fennállót. A Forradalom társadalmát azért nevezem extenzív politikai rendszernek,
mert a Forradalom a természete szerint a politika diktátumát jelenti a társadalom felett, méghozzá a politika mindenüttvalósága
és a társadalmi élet
minden zuga feletti közvetlen uralom értelmében. Ezt az átfogó, mindenre
kiterjedő politikai rendszert extenzívnek tekinthetjük annyiban is, hogy mindenüttvalósága és omnipotenciája szellemében minden társadalmi tényezőt a
politikai rendszer belső, közös nevezőjére redukál és úgy ítél meg, vagyis
ennyiben „mennyiségi" és nem „minőségi" közelítés a társadalmi rendszerhez.
:80

Az a kitétel, hogy „ez politikai kérdés", ezt a direkt szálat jelenti a politikai
rendszer egészéhez, s egyben szükségképpen az adott szféra sajátosságának,
belső természete szerinti megítélésének radikális tagadását.
Az extenzív politikai rendszerben így a politika felszippantja, magába
foglalja és beolvasztja tulajdonképpen az egész társadalmi rendszert. Állandósítja az ideiglenességet, a közvetlenség nevében kiiktatja a közvetettséget és
az általános nevében az egyediséget. A közélet abszolút győzelmet arat a magánéleten, a „hadiállapot" szigora a mindennapi élet tarkaságán és könnyedségén, a kívülről irányított magatartás (fegyelem) a belülről irányított magatartáson (konszenzus) és a megszervezett, felülről irányított élet a civil társadalom spontán önszabályozásán. Ahogy a politika felszívja magába az egész
társadalmat, a Forradalom nemcsak összekapcsolja, hanem forradalmi hevületében erőszakosan összeolvasztja
1. a közeli és távoli történelmi perspektívákat (s vele a társadalom elvi
és operatív irányítását),
2. az általános és az egyéni érdeket (az általános érdek diktatúrája szellemében kiiktatja az érdekképviseletet, a forradalmár az általános érdek képviselője, abszolút tudója és hordozója),
3. a taktikát és a stratégiát a társadalmi-politikai életben (mindennaposán
van „politikai helyzet", ami kivételessé teszi az adott szituációt, s megörökíti
a taktika dominanciáját a stratégiával szemben),
4. a gazdasági makro- és mikroszinteket (fölhalmozást), s ezzel rendszerré
teszi az áldozatvállalást (a forradalom megmentése, illetve a gyors fejlesztés
érdekében),
5. a napi propagandát és az ideológiai legitimációt (a legitimáció egész
elvi rendszerét a mindennapos gyakorlat igazolására redukálja, illetve annak
pillanatát elvi szintekre emeli),
6. az államot és a civil társadalmat (eltűnik a köztük és bennük lévő
bonyolult közvetítőrendszer, amelyen keresztül egyáltalán léteznek, s ezzel a
társadalom saját belső tagoltsága),
7. a pártot és az államot (a párt szuperállammá válik, a politika pártcentrikus erőtérbe rendeződik, s így végül is a párt sűríti össze magában az
extenzív politikai rendszer jellemzőit).
A kettős forradalom, a permanenssé tett Forradalom• társadalmában
tehát
a politikai rendszer nem eredeti és valódi szerepe szerint integrálja és irányítja a társadalmat,
hanem elnyeli és magába foglalja azt. A^ társadalom az
egyik póluson teljességgel átpolitizálttá lesz és megjelenik képviselőjeként, a
hivatalos forradalmár utódjaként, a politikus mint hivatásos funkcionárius,
a másik oldalon viszont depolitizálódik, mivel ezzel a társadalom nagy, szerves
testéből kivonják a politikát és a csúcsban, illetve az onnan leágazó szálakban
koncentrálják vele szemben.
Az önmagát megörökítő, társadalmi rendszerré kiépítő Forradalom azonban szükségképpen elfárad, hiszen extenzív létével túlvállalj a-túlterheli magát,
még a saját előírásai és igényei szerint sem töltheti be a mindenható és mindenüttvaló irányítás szerepét. De önellentmondása még ennél is mélyebb, s
tulajdonképpen visszavezet a Forradalom eredeti és valódi funkcióihoz. A forradalmi politika nem viheti át a szembenállását
a régi társadalommal
mint
permanens konfrontációt az új társadalomra, amely saját tükörképe. Szükségképpen önnön tevékenysége révén haladja túl magát, hiszen 1. egyre fejlettebb,
:81

dinamikusabb és bonyolultabb szférákat hoz létre, amelyek egyre kevésbé alkalmasak direkt irányításra, 2. a társadalmi szférák már új, a politikai rendszer által kijelölt alapon születnek és szerveződnek meg, s1 a szembenállás
tudathasadásos állapothoz vezet, márcsak a funkcionáriusok helycseréje miatt
is. De az önellentmondás ott~a legmélyebb, s egyben a legtragikusabb, ahol
magának a társadalmi rendszerré forduló Forradalomnak eredeti szándékától
és irányultságától eltérően az extenzív politikai rendszer fenntartása maga is
részérdekké válik, szemben az egész politikai rendszer áltála képviselt általános
érdekkel, egyrészt magukban az egyes társadalmi szférákban (gazdaság —
„nehézipar"), másrészt a mellékösvényként és zsákutcaként kialakuló szocialista „bürokratikus konzervativizmus" (Bovin) megcsontosodott érdekeiben és
magatartásformáiban.
Az extenzív politikai rendszer történeti korszakait nem kívánom itt felidézni, sem eredeti, klasszikus mivoltában („az ötvenes évek"), sem kibontakozó önellentmondásai, dinamikus fejlődése és válaszútjai évtizedében (az eltékozolt hatvanas évek), sem a pragmatikus magyar fejlődés kiteljesedése és
ellentmondásai kiéleződése korában (a hetvenes évek álfejlődése mint „boldog
békeidők"), hiszen a nyolcvanas éVek keserves időszaka ez, amelynek magyarázatára mindnyájunknak koncentrálnunk kell az erőfeszítéseinket, s a többi
szakasz most bennünket csak mint a jelenhez vezető út érdekelhet. A nyolcvanas éveket az extenzív politikai rendszer önellentmondásai
teljes kibontakozása jellemzi, éppen azért, mert a magyar fejlődés — az egyenlőtlen és
ellentmondásos
fejlődés logikája szerint — igencsak előrehaladt (most eltekintve a világrendszer mély átalakulásától), s így igen határozottan mutatkozik meg a modernizált társadalmi rendszer és a nem modernizálódó
politikai
rendszer ellentmondása. 1966 (1968) és 1977—78 kontrasztja ezt különösen
nyilvánvalóvá teszi. 1966-ban még adva volt az objektív lehetősége a modernizálok modernizálásának, mégpedig a gazdasági fejlődés dinamikáját megőrizve, az 1977—78-as vészhelyzetben való reagálás a politikai modernizáció
elmaradásával viszont már legfeljebb rövid életű és törékeny gazdasági konszolidációt tett csak lehetővé. Az extenzív politikai rendszer diszfunkcióját,
hatékonyságvesztését mutatja, hogy az 1977—78-as határozatok (szelektív
iparfejlesztés) tulajdonképpen mindmáig nem kerültek végrehajtásra.
A hatvanas évekig az extenzív politikai rendszer jellegzetességei és korlátai érdemben nem merültek fel, de a hetvenes évek globális válsága és a
nyomán kialakult gazdasági vészhelyzet mind erősebben vetette fel azt a kérdést, hogy a hibás és megkésett reagálás (amelyet mint tényt már pártdokumentumok is rögzítenek) alapvető oka a politikai platformok és alternatívaképzés mechanizmusának hiánya volt, vagyis az extenzív politikai rendszerben
inherens merevség és lassú reagálókészség a világrendszerben lejátszódó mély
és érdemi változások észlelésére és megválaszolására. Az extenzív
politikai
rendszer mint az általános érdek eleve adott hordozója, s annak jövőre vonatkoztatott (minden ellentmondás csak átmeneti és a jövő érdekében vállalt
áldozat) legitimációja, az érdektagoltságnak mint a társadalom szerves szerkezetének kiiktatása a globális válság következtében — s előtte és vele a reform megtorpanásában — megkérdőjeleződött
mint a szocialista
társadálom
adekvát és eredményes politikai intézményrendszere.
Repedésvonalak jelentkeztek és mélyültek a politikai és a társadalmi rendszer között, mind erőteljesebben érződött a politika paradoxona — a politika nem az, amit eldönt,
hanem az, amit megvalósít —, túlterjeszkedésével járó hatékony ságvesztése és
:82

a különböző társadalmi szféráknak a közös nevezőre hozás révén nem adekvát
kezelése, s az ebből fakadó diszfunkcionális jelenségek sorozata. A hatvanashetvenes évek politikaelméleti értékelései hangsúlyozottan hívják fel a figyelmet a „politikai vezetés kontinuitáskomplexusa''" hátráltató-fékező jellegére és
a demokratizálás szükségességére, mint amely „egy új társadalmi viszonyt"
alakíthat ki „a társadalom egésze, a szocializmus és a politikai hatalom között".1
A szocialista modernizáció ellentmondásainak ez az elsődleges szemügyre
vétele a politikai rendszer oldaláról azzal zárható, hogy a politikai rendszer
hatékonyságvesztése szociológiailag és politológiailag az
elbürokratizálódásban
kulminálódott, hiszen ezt a tendenciát eleve magában hordja a mindenütt
jelenvalóságával és mindenhatóságával. De történelmi kibontakozásában ez a
tendencia fel is fokozódott és az önellentmondás fel is erősödött annak révén,
hogy adva volt a társadalmi-gazdasági rendszer fokozódó komplexitása és
„kézi irányításának" divergenciája és inkongruenciája, amelyre az extenzív
politikai rendszer természetes, lényegéből fakadó reakciója az adminisztratívbürokratikus irányítás felfokozása és ilyen módon az ellentét áthidalására
való törekvés (ennek gyökereként és részeként ugyanaz figyelhető meg a gazdaságirányításban, illetve az extenzív módon való tőkeberuházásban stb.). Az
etatikus-adminisztratív
módszerek
öngerjesztése
mint vészreakció egyben a
közép- és kelet-európai tradíciók folytatása, szocialista irányban váló felfokozása is: „A bürokratikus konzervativizmusnak történelmileg elsősorban a keleti
régiókban kialakult vonásai természetesen hatottak a magyar társadalomfejlődésre is. Nálunk ezeknek a meghaladására irányuló erőfeszítések abban a
politikailag kezdeményezett és irányított folyamatban lelhetők fel, a m i t . . .
reformnak neveznek . . . A gazdasági reform kibontakozása előfeltételezte a túlcentralizáltság általános kritikáját, aminek következtében az elvesztette hitelét,
ideológiai-politikai támaszának jelentős hányadát, a hozzája fűződő jogszerűség és racionalitás számos képzetét. Ugyanakkor nem épültek még ki eléggé
következetesen azok a megoldások, amelyek társadalmilag érvényesen — aminek a gazdaság csak része — helyettesíthetnék a túlcentralizáltságot."2
A patthelyzet egészen nyilvánvaló ebben a megközelítésben is, az adminisztratív-bürokratikus,
túlcentralizált társadalom- és gazdaságirányítás
elvesztette hatékonyságát és hitelét, de lényegileg új és hatékony irányítási
rendszer
még nem épült ki helyette. Az is nyilvánvaló, hogy az extenzív politikai rendszer önellentmondása, korlátai és funkcióvesztése, illetve diszfunkcionális jellege mindenekelőtt a gazdaság vonatkozásában jelentkezett, abban kulminált,
s bár világos, hogy a politika és gazdaság viszonya egy különleges és kitüntetett társadalmi viszonyrendszer, a politikai reform kérdését mégis szintetikus megközelítésben, az egész társadalom vonatkozásában kell alapvetően
vizsgálni. Erre teszek kísérletet a továbbiakban, külön nem térve ki a gazdasági reform egyébként életbevágó, de másutt sokoldalúan tárgyalt problematikájára, a gazdasági reform kérdését azonban mindvégig az elemzés horizontjánt tartva, mint mindennemű politikai reform végső okát és mozgatórendszerét.
A társadalmi rendszer egésze felől közelítve, a hetvenes évek végén jelentkezett az a mély felismerés, hogy az extenzív politikai rendszer kivonja a
politikát a társadálomból, azt politikailag tagolatlanná teszi, az állampolgár
politikailag elnémul, nincs módja érdekképviseletre
és önálló
szerveződésre.
A magyar politikatudomány ennek a politikai tagolatlanságnak a felismerésével és kimondásával indult (Gombár Csaba), méghozzá hazánkban először a
:83

politikai névtelenek létét és érdekeit nem. szakrális-költői formában megfogalmazva, ahogy ez hagyományos és szokványos a magyar történelemben, hanem
a politikai esszé műfajában, azaz eleve a „kemény" társadalomtudományok
igényével. Ez együtt járt a nemzeti politikai — és politikaelméleti (Eötvös,
Bibó, Erdei stb.) — tradíciók felelevenítésével, a nemzetspecifikus elemzés igényével, s ennyiben a születő politikaelmélet jól illeszkedett a magyar társadalomtudományban jelentkező főbb tendenciákhoz, de ugyanakkor sajátos tematikáját és társadalmi szerepét is mind jobban kialakította („intoleráns politikai kultúra" mint tradíció és jelen valóság).3
A hetvenes évtized tanulsága a szocialista társadalom politikai rendszerének megítélésében az volt, amint azt magam is többekkel együtt megfogalmaztam, hogy a korai szocializmust a lényegét tekintve „politikai
szocializmusnak" tekinthetjük,
hiszen valójában egy hosszú, elnyújtott politikai
átmenetet
képvisel, ezért van az egész társadalomnak politikai jellege. A nyolcvanas évek
elejétől ez az; elvontabb, „filozófiai" megközelítés mind jobban konkretizálódott, mindenekelőtt a reform fokozódó nehézségei kapcsán a gazdaság és politika viszonyában. Bihari Mihály fogalmazta meg a legegyértelműbben a politika „túlsúlyos" jellegét egész társadalmi rendszerünkben, amelynek diszfunkcionális vonásait, az értékrend felbomlását és a „második társadalom"
kialakulását Hankiss Elemér tanulmányai körvonalazták. A nyolcvanas évek
közepére Bihari Mihály kidolgozta a korai szocializmus politikai rendszere
átfogó jellemzését, amely szerint a szocialista forradalmakat követően olyan
„erősen politikacentrikus
társadalmi berendezkedés jött létre, amelyben a társadalom alapvető integráló és strukturáló elemévé a politikai rendszer vált",
nevezetesen a „gazdaság relatív önállósága teljesen megszűnt" és a két társadalmi alrendszer teljesen összecsúszott, vagyis a politikai rendszer nem
kívülről avatkozott a gazdaságba, hanem belülről, mivel „a gazdasági és piaci
viszonyokat politikai döntések által közvetített politikai viszonyok váltották
fel". Ez az egybeesés az ötvenes években azt jelentette, hogy „a politikai rendszer szinte végletekig fokozott elsődlegessége és meghatározó szerepe érvényesült" és „csupán a politikai rendszer felől épült ki a politikai döntések közvetítő mechanizmusa a gazdasági rendszer felé". A társadalomban (ekkor) egyetlen integrációs elv érvényesült — hangsúlyozza Bihari —, a politikai akaraté,
s ez „kizárt minden demokratikus közvetítő mechanizmust: a politikai döntések kontrollját és befolyásolását, szervezeti és közösségi autonómia érvényesülését, az érdekek csoportérdekké integrálódását és politikai akaratként való
kifejeződését... a politikai élet egyik legfontosabb kategóriája, az érdek egyszerűen kikerült a politika elméletéből... A demokrácia pedig nem egyszerűen korlátozódott, torzulást szenvedett, lecsökkent ebben a reprodukciós
mechanizmusban, hanem rendszeridegen elemként ki sem bontakozhatott.'"5
Az ötvenes évek politikai rendszerének jellemzését szándékosan idézem
Bihari Mihály megfogalmazásában, mivel ez a találó leírás terminológiailag is
széles körben elterjedt a magyar tudományosságban és közéletben, önkéntelenül is felmerül már itt a kérdés, hogy mennyit őrzött meg a magyar társadalom ebből a mindent integráló és fölülről, egyirányúan megszervező politikai
rendszerből mindmáig, s mennyiben jelentkezhet ez a további fejlődés akadályaként, a korábbiakban felvázolt modernizációs önellentmondás és önlefékezés modelljében. Ehhez azonban célszerű még közelebbről szemügyre venni az
általam extenzívnek nevezett politikai rendszer működését, főbb jegyeit Bihari

:84

összefoglalásában. A politikai mechanizmus rendszertipikus
elvei Bihari szerint
az alábbiak:
1. a társadalmi integráció központosított, újraelosztó (redisztributív) jellege (ennek öngerjesztő mozgása a nyolcvanas évek jellegzetes ellentmondása,
mint antiszelektív gazdaságpolitika);
2. a pártközpontú politikai rendszer kialakulása (a pártnak az állam fölé
kerekedése, a két szféra összecsúszásával az irányító szerep mellett a végrehajtó szerep felvállalása is);
3. a hatalom kizárólagos gyakorlása a párt által (a Gramsci által monopolisztikusnak nevezett hatalomgyakorlási forma kizárja a többi politikai mozgalom és szervezet viszonylagos önállóságát is);
4. a döntési jogkörök erős vertikális és horizontális centralizációja (a nagy
távolságból való döntések, a hierarchia és a titkosság elve, amelyek összegezett hatása a. fokozott kompetenciahiányban és a döntéshozás csökkenő hatékonyságában jelentkezik);
5. minden szférára kiterjedő erős szervezeti koncentráció (a társadalmipolitikai szervezetek összevonása, mamutszervezetekké aggregálása és a közös
döntési centrumnak való direkt alárendelése);
6. az igazgatási apparátus létszámnövekedése (az államapparátus vagy az
igazgatás túlterhelése a túlterjeszkedés következtében túlzott létszámban is
jelentkezik, amelynek alapvető oka a társadalmi önszerveződés feladatcsökkentő szerepének kiiktatása);
7. állandósult túlszabályozás a társadalomban (a jogi-adminisztratív túlszabályozás gyakorlata szabályozási mániává fokozódik);
8. a hatáskörök összekeveredése (oka részben a szervezetek egymásba
csúszása, részben pedig az egyes vezetők többszörös tagsága);
9. az elsősorban személyi függésen alapuló hatalmi hierarchia intézményesülése (a hatalmi és hatásköri viszonyokat elsősorban a vezető személyiségek döntik el és nem a jogszabályok);
10. a hatáskörök meg- és újraelosztásának sajátos zsákmányrendszere
(egy-egy személy döntési jogosítványát nem a szervezeti szabályzat előírásai
határozzák meg, hanem az, hogy mennyi hatalmat, mekkora hatáskört tud
személyesen magához vonni).
Ezek a rendszertipikus elvek találóan rögzítik a korai szocializmus politikai rendszerének főbb vonásait, bár az egyes jellemvonások részben átfednek
és nem egyforma nagyságrendűek. Nyitást jelentenek azonban a diszfunkcionális jelleg elemzéséhez és a rendszer csökkenő hatékonyságának magyarázatához, sőt a nyolcvanas évek második feléből visszatekintve az is látható, hogy
egyes vonások a korábbiaknál is jobban felerősödtek (túlszabályozás stb.),
míg mások gyöngültek, mindenekelőtt a látens pluralizmus, a többféle és ellentmondó társadalmi szervezési elv és másodlagos hatalmi központ önmozgásának erősödésével.
A politikai mechanizmus vagy intézményrendszer jellemzésében a központi mozzanatot kiemelve, szerintem az extenzív politikai rendszer
alapvetően
az érdekképviselet-érdektagoltság
hiányaként jellemezhető,
s ebből az összes
többi vonása szervesen levezethető. Ez egybeesik egyébként az utóbbi évtizedek magyar politikai gondolkodása főáramlatával, s Bihari fenti rendszerezésével is, hiszen Bihari maga is kijelenti, hogy „A politikai rendszer hatékony
funkcionálását az biztosíthatja, ha a társadalomban objektíve meglévő érdekmozgások politikai mozgásként — érdekalapú politikai tagoltság keretében —
:35

becsatolódnak, nyíltan megfogalmazódnak a politikai rendszerben és ennek
révén születnek meg az akaratot kifejező politikai döntések. Az biztosítja egyúttal az érdekeltéréseken alapuló politikai feszültségek
megismerését
és a
megismerésük után a megoldásukat is."5 Nem kétséges, hogy a politikai rendszer akkor hatékony, ha (1) nyíltan kifejezi és megszervezi az érdektagoltságot
mint érdekképviseletet, (2) a szervezett érdekeket politikailag legális mozgásformák közé juttatja, s (3) a központi akarat érdekképviseleti fórumain (parlament) végbemegy a társadalmi rendszer nemzeti szintű integrációja és a
konfliktuskezelés állandó folyamata. Ebben az értelemben az extenzív politikai
rendszer nem érdekképviseleti jellege egyben mint hatékonyságának hiánya,
egész létezésének történelmi korlátja jelentkezik, mivel a demokratikus
érdekképviseleti jelleg a 20- századi modern társadalmakban a
társadalomirányítás
hatékonyságának
alapvető kérdése. A forradalmi helyzet mint
„hadiállapot"
koncentrált döntési mechanizmusa nem terjeszthető ki jelentős és egyre fokozódó hatékonyságvesztés
nélkül a szocializmus fejlődésének további
folyamatára, mert visszafogja és lefékezi a fejlődést, amelyet saját maga szeretne kiváltani és ösztönözni. Az extenzív politikai rendszer érdekképviseleti-döntési
„kényszerpályái" megítélésében a hetvenes években még a formai mozzanat,
a hiányzó demokratikus mechanizmus kritikája dominált a közvéleményben,
míg manapság, a nyolcvanas évek második felében, ennek tartalmi mozzanata,
azaz hatékony ságvesztése, kontraproduktív
jellege válik mindinkább nyilvánvalóvá és kerül előtérbe a közvélemény megítélésében is.
A nyolcvanas évek első felében mind nyilvánvalóbbá vált a politikai rendszer történelmi korlátozottsága, elmaradása a társadalmi rendszer egészének
fejlődésétől, s ezzel felvetődött mélyreható modernizálásának igénye. A kutatási irány célkitűzéseit és egyben az extenzív rendszer korlátait világosan
megfogalmazza Schmidt Péter: „Meg kell határozni azokat a területeket és
főleg azokat az eszközrendszereket, amelyekkel a társadalom érdekében az
állam beavatkozását fenn kell tartani. Az államot ugyanakkor demokratizálni
kell. Erőteljesebben kell alárendelni a társadalomnak. Ez többek között felveti
a képviseleti szervek szerepét. Ma a törvényt az apparátus alakítja ki, és az
országgyűlés ,bólint' rá, de a döntés mögött nincsenek valóságos társadalmi
viták." A politikai modernizáció területén is lezajlott némi előrehaladás, illetve
a társadalom autonóm megszerveződése kikényszerített bizonyos politikai előrelépést, s ezzel csak felfokozódott a politikai rendszer belső ellentmondása,
valódi képviseleti jellegének hiánya: „A politikai rendszerben olyan autonómiákat hoztunk létre, amelyek csökkentették a társadalom vezetésének sematizmusát, centralizáltságát, önálló érdekeken alapuló társadalmi mozgások
jöttek létre, de ezek társadalmi hatását vagy nem, vagy nem megfelelő mértékben tudjuk kezelni, integrálni." Schmidt Péter szerint az adott, felemás
modernizációból a kiutat, a megoldást a politikai szervezetek demokratikusintegratív funkciójának kialakítása jelenti „fenn" és a társadalmi szervezetek
érdekképviseleti jellegének kialakítása pedig „lenn": „Nem a létező autonómiákat kell felszámolni, sőt az élet más területein is növelni kell a társadalom
közvetlen cselekvését biztosító autonóm mozgásokat, de úgy, hogy alkalmassá
tesszük politikai szervezeteinket ezek összefogására, integrálására... Az ehhez
vezető út: társadalmi szerveink alkalmassá tétele a társadalomban meglévő
érdek- és véleménykülönbségek, viták befogadására s ezek demokratikus integrálására." 6
A valódi érdekképviselet hiánya az extenzív politikai rendszerben mint
:86

annak alapvető negatívuma, s kialakításának igénye mint a politikai modernizáció fő iránya így a viták és kutatási programok középpontjába került.
Az „állam szerepe felülvizsgálatának igénye" Szoboszlai György elemzésében
is ebbe az irányba visz. Mindenekelőtt megállapítja, hogy „Államiságunk fennállása óta nem tudja megoldani a képviselet hatékony beillesztését a politikai
rendszerbe. A testületek társadalmi közvéleményt áramoltatnak, teret adnak
egyes érdek-összeütközéseknek, de a tartalmi párt—állam összefonódás ténylegesen gátolja politikai önállósításunkat." A kéviselet formalizmusán látszataktivitásán való túllépés szükségességét megfogalmazza, de nagyon szkeptikusan szól a képviselet elvének érvényesítéséről politikai rendszerünkben:
„A pártpolitikai és az állami képviselői forma hatékonyabb és érdemibb öszszeegyeztetése elkerülhetetlen feladat. Jelenleg ez a képviseletek érdemi szerepének növelését jelenti, az állambürokrácia hatékonyabb alárendelését. Azzal az illúzióval azonban szakítani kell, hogy a képviseletek a politikai rendszer túlsúlyos mozzanataivá válnak. A parlament szerepének növekedése joginormatív és szervezeti változásokat tételez fel." Szoboszlai tehát az extenzív
politikai rendszer belső politikai korlátját, a valódi érdekképviselet hiányát
nem látja megszüntethetőnek a párt és az állam közvetlen összekapcsolódása
következtében:. „A társadalmi felhatalmazást a választási rendszer közvetíti.
Többpártrendszer hiányában azonban a választások politikai tagoltságot nem
fejezhetnek k i . . . A társadalom réteg-érdektagoltsága valóságos érdekegyeztetési igényeket takar, ez az érdektagoltság azonban vagy egyáltalán nem jelenik meg a politikai rendszerben... vagy a bürokrácia — sajátosan érdektorzító — egyeztetési mechanizmusába kerül. A lényeg az, hogy a jelenlegi
állami mechanizmus csak nagyon korlátozottan reflektál a közvetlen, magát
megnevezni képes társadalmi érdektagoltságra."7
A politikai rendszer extenzív formája fejlődési korlátjának és belső ellentmondásának éles és pontos megfogalmazása ez, amely az elemzésben továbbvezet a politikai akaratképzés jelenlegi formái felé, amelyben a fölülről
integrált rendszerben „keverednek az adminisztratív szervek és a politikai apparátusok céltételezései, értékei, akaratai", vagyis egyfelől a politikai rendszer
belső önmozgásának mozzanatai, másfelől a kerülő úton becsatornázott érdekmozgások helyettesítik a valódi érdekképviseletet. Ennek ellenére vagy éppen
ezért a „totális beavatkozás hatékonyságának" illúziója jött létre az extenzív
politikai rendszerben, amely saját belső diszfunkciójaként a társadalomra való
hatásában adminisztratív-jogi eszközöket állított előtérbe, jóllehet mindinkább
ennek a „túlkezelésnek" az lett a következménye, hogy „a társadalmi szövet
immúnissá válik a kezeléssel szemben". A képviselet problémáját Szoboszlai
végső soron visszavezeti a civil társadalom kérdésére, nevezetesen valódi formájának hiányát a civil társadalom kiiktatására: „A meghatározó elem az a
társadalomirányítási koncepció, amely a civil társadalom lerombolásának
szándékában gyökerezve a politikai akaratot a társadalomban általában túldimenzionálja és teljességgel felszámolja vagy felszámolni igyekszik az autonóm mozgásokat." Végső konklúzióként, jogosan, az extenzív politikai rendszer belső korlátjaként és meghaladásának szükségességeként a civil társadalom jelentkezik, mint ami perspektivikusan továbbvisz a valóban képviseleti politikai rendszer felé: „előttünk áll egy erősen centralizált, monopolisztikus hajlamú hatalomgyakorlás... az államigazgatási állam kialakulása,
melynek éppen a saját alapján kifejlődő szocialista típusú polgári társadalom

szab korlátokat. Az elkülönült politikai állam ezen az alapon elemezhető és

:87

ezen a bázison teremthetők
meg reális ellenőrzésének politikai és szervezeti
alapjai."8
A valódi érdekképviselet mint az érdektagoltság adekvát kifejezése idegen
az extenzív politikai rendszertől, de nem egyszerűen annak hiánya, hanem
egyúttal az érdektagoltság érvényesülésének torz formái és kerülőútjai következtében. Az extenzív politikai rendszerben e tekintetben egy sajátos dualizmus feszül, amely mind jobban potenciális ellentétből valóságos polarizáltsággá
válik: egyfelől a párt- és állami vezetés az eleve adottként feltételezett általános érdeket képviselő döntési monopóliuma, másfelől a döntéshozatali folyamatban a különféle (főleg államigazgatási) apparátusok „látens pluralizmusa",
amely a részérdeket rejtett, áttételes formában, „szakmai'-objektív nézőpontként álcázva beviszi a döntési folyamatba. Az egyik pólus az általános érdek
nevében előlegezi az érdekmozgást és eleve dönt annak irányáról, a másik
pólus túszul ejti az általános érdeket és annak képviseletében a politikai vezetést a szakmai objektivitás nevében, s velük fizetteti meg a részérdeket tartalmazó döntésért a politikai árat. Míg a hazai politológusok többsége csak azt
hangsúlyozza, hogy az extenzív politikai rendszerben az érdektagoltság nem
juthat valóban kifejezésre, az árnyaltabb elemzések — Bihari Mihály és Pokol
Béla — mindkét pólust kiemelik és azok ellentétes mozgásában fogalmazzák
meg a rendszer önellentmondását. 9 Rövidre fogva tehát arról van szó, hogy
az extenzív politikai rendszerben voltaképpen a sokat bírált nyugati plurarizmus hátrányai (a nagy, szervezett érdek dominanciája és egyes érdekek érvényesíthetőségének hiánya, kizárása) megjelennek, annak előnyei (az érdektagoltság adekvát, nyílt megjelenése és a nyilvánosság kontrollja az állami döntések felett) nélkül. Az. érdekmozgások egyrészt fölülről túlhomogenizálódnak
a politikai vezetés révén, másrészt alulról túlheterogenizálódnak a szétdarabolt
döntés-előkészítési apparátus révén, vagyis kettős torzulásnak esnek áldozatul,
s így valóban nem manifesztálódhat a valóságos érdekmozgás mint politikává
emelkedett érdekképviselet.
Pokol Béla ezért helyesen jegyzi meg, hogy „Pluralizáltabb tehát politikai
rendszerünk, mint ahogy a nyilvánosság előtt megjelenik.", vagyis voltaképpen
nem az az igazi kérdés, hogy a „pluralizmus" belefér-e politikai
rendszerünkbe,
hanem inkább az, hogy torz formáját, „kettős" törését és torzulását
hogyan
lehet megszüntetni,
ami persze nem zárja ki további kiterjesztésének szükségességét sem. Az ellentét lényegét Pokol Béla abban látja, hogy „míg a politikai döntés-előkészítő folyamatok pluralizálódtak, és a politikai közvélemény
sokszínűbbé vált, addig ez igen gyakran a közvélemény kizárásával, a színfalak mögött megy v é g b e . . . A társadalom rétegeinek politikai véleményharcai nem elkülönült társadalmi csatornákon érik el az állami és politikai akaratképzést, hanem a központi állami főhatóságokat átpolitizálva és egymás
ellen fordítva intézményesedtek a társadalom érdekkülönbségei.'" 0 A marxizr
mus alapigazságai közé tartozik az, hogy a társadalom érdekellentétei mindenképpen kifejezésre jutnak, s ez érvényes a korai szocializmusra is, amely az
általános érdek közvetlen uralma jegyében legitimálja magát: ha az érdekek
nagy társadalmi vízgyűjtő területeit gátakkal leblokkolják, az érdekmozgások
víztömegei a gravitációs erők súlya révén másutt alakítanak ki vízmosásokat
maguknak, de ezen a „járatlan" úton mindent elsodornak, ami útjukba kerülEz a látens, visszájáról jelentkező pluralizmus ára, a beépített, azaz strukturálisan adott disz funkcionalitás, mivel az érdekek mozgása visszájáról, a dön:88

iéshozókkál nem szembe, hanem a „hátuk mögött" jelentkezik és nem uralható-szabályozható mozgássá válik.
Nem elegendő tehát az „összecsúszott" párt- és állami döntési szintek szétválasztását hangsúlyozni, sőt Pokol Béla szerint, aki adottnak veszi az extenzív
politikai rendszernek ezt a történelmi korlátját, felesleges is ezt a követelményt felállítani, annyira a politikai rendszer lényegéhez tartozik ez az összefonódás: „Szinte évtizedenként találhatunk olyan központi párthatározatokat,
amelyek szüntelenül ezt ismétlik meg anélkül, hogy ez a legcsekélyebb hatást
gyakorolt volna az állam és a párt összefonódására. Megítélésünk szerint ezek
a törekvések eleve kudarcra voltak ítélve: a konkrét állami döntéshozatali
folyamatok vizsgálata arról győz meg, hogy egypártrendszer
keretei
között
nem lehet elkülöníteni a két szervezetrendszert."11
Pokol Bélának ezzel a tézisével —s amely lényegileg rokon Szoboszlainak a valódi képviseleti elv szükségképpeni korlátozottságára vonatkozó tézisével — alapjában véve nem értek
egyet, mert egyrészt túláltalánosítja egy történelmi szakasz ismérveit, másrészt
abszolutizálja a folytonosságot és nem veti fel (akkor még nem is vethette fel)
a fejlődési vonal megtöréséből, a kialakuló vészhelyzetből vagy válság előtti
állapotból adódó „mutáció" kényszerítő erejét. A magam részéről hajlamos
vagyok még a „ha nem lehet, akkor is kell" abszurd álláspontját is felvállalni,
annyira lényegi és égető kérdésről van szó, hiszen az alternatíva- vagy platformképződés a legszűkebb keresztmetszete politikai rendszerünknek, mivel
a túlcentralizáltság eleve kizárja azt. De korántsem kell akármilyen elvileg
abszurd álláspontra visszaszorulni a kívánatos szétválasztás gyakorlati szükségessége végett, hiszen annak végrehajthatósága elvileg is jól indokolható.
Köztudott, hogy a közép- és kelet-európai fejlődésben nem ment végbe
teljességgel a társadalmi szférák és intézmények kialakulásának és egyben
egymástól való differenciálódásának folyamata — amelyet a nyugati politikatudomány strukturális
differenciálódásnak
nevez —, amelynek eredménye
azok viszonylagos strukturális-funkcionális autonómiája és kölcsönös kontrollja. A strukturális differenciálódás folyamatának egyik alapesete az állami-politikai szféra belső differenciálása, a közigazgatás „depolitizálódása" és bírói kontrollja — most csak egyetlen, az adott szempontból döntő
mozzanatot kiemelve. Pokol Béla rámutat arra, hogy „a sztálini társadalomszervezési elv a gyorsított iparosítás végrehajtása érdekében megsemmisítette
a Kelet-Európában amúgy is csökevényesen végbement funkcionális elkülönüléseket", aminek következtében „egyre inkább megmutatkozott ezeknek a
modernizációs modelleknek az alapvetően zsákutca jellege". A „zsákutcás"
magyar fejlődést a strukturális differenciálódás leblokkolása felől bemutatva
maga Pokol Béla is a szocialista modernizáció önellentmondásos-önlefékező
hatásának kimutatásáig jut el, hiszen ez a leblokkoiás rendkívül lerontja a
politikai rendszer hatékonyságát. Sőt, mivel a társadalmi szférák belső tagolódása spontán módon előbb-utóbb úgyis létrejön, ennek leblokkolása és politikai manifesztálódásának. kiiktatása csak arra vezethet, hogy egyrészt természetes elkülönülésük korlátozottá válik és eltorzul, másrészt „egyszerre maradtak meg a sztálini szervezési elvből kialakult összefonódások, és jöttek létre
áttekinthetetlen és burkolt elkülönülések". Végül is Pokol konklúziója szerint
„a társadalmi érdekek politikai intézményesülése nem az egységes közigazgatási szférán túl és fölébe rendelten hozta létre a politika terrénumát, hanem
— az elmaradt politikai szervezeti reformok miatt — a központi közigazgatási
:89

szervezetet átpolitizálva, a minisztériumokat és más állami főhatóságokat egymás ellen fordítva szétszakította az egységes
közigazgatást."12
A látens, szocialista pluralizmus önellentmondása, sőt önromboló hatása
tehát elsősorban a közigazgatás szétdaraboltságában-megosztottságában jelentkezik, ami megnehezíti az egységes kormányzati döntést, mint valóságos politikai integrációt. A manifeszt pluralizmus hiánya mint torz, visszájára való
pluralizmus újra felmutatja a politika paradoxonát: a monopolisztikus
hatalomgyakorlás mint a manifeszt érdektagoltság kizárása éppenséggel a központi
akarat — s egyáltalán, a politika mint társadalmi integráló és irányító mechanizmus — érvényesítését
akadályozza•
A politikai intézményrendszer reformjának „minimális" programja tehát
a politika és a közigazgatás szétválasztása, mint egyben a politikum valódi
formájának igazi létrehozási folyamata, amelyet a magam részéről az „intenzív" politikai rendszerre való átmenet szükségességeként fogalmaznék meg
ismételten. Minimális program és egyben első lépés is, hiszen a reform reformja valóban nem az államnak a gazdaságból való „kiűzetése" kell legyen
— azaz az extenzív politikai rendszer „extenzív" kritikája —, hanem az állam
valódi funkcióinak kialakítása, ami csak az egységes közigazgatás
helyreállítása
és depolitizálása révén lehetséges. Ezt a minimális programot élesen és pontosan fogalmazza meg Pokol Béla következtetése: „Épp a magyar gazdasági
reformok minduntalan felbukkanó visszarendeződési tendenciái mutatják, hogy
a közigazgatás reformja nélkül semmilyen koncepcionális reformot nem lehet
véghezvinni. A közgazdasági irodalomban ez sokszor úgy jelenik meg, hogy
az állam vonuljon ki a gazdaságból. Amellett, hogy az állam mai túlzott beavatkozását ténylegesen csökkenteni kell, ezt úgy lehetne pontosítani, hogy
elsősorban a közigazgatást kell a direkt politizálásról leválasztani."13 Ez lehetne
az első lépés, de hogyan tovább? Ha az érdektagoltság nem a közigazgatási
apparátusba csatornázódik félre és fogalmazódik meg visszájáról érdekképviseletként, akkor hát hol? Mivel Pokol Béla osztja Szoboszlai szkepticizmusát
a parlamenti érdekképviselet fejleszthetőségét illetően a párt és az állam öszszefonódása miatt, ezért számára a válasz világos: a társadalmi szervezetekben,
amelyek el kell veszítsék „állami" funkciójukat és az alulról való érdekképp
viselet hordozóivá kell válniok.
A társadalmi szervezetek érdekképviseleti jellegének felerősödése és állami-közigazgatási funkciójuk „elvételének" szükségessége, bár még nem valóságossága a politikai intézményrendszer lassú evolúciójának tényleges folyamata, de csak magasabb szinten termeli újjá a fent említett ellentmondást:
egyrészt a meglévő állami funkciójukkal az állami szervezet rajtuk keresztül
is „szétdifferenciálódott" és „mivel ez az állami szervezet mélyen
belenyúlt
szervezetileg is az egyes szférákba, magukkal vitték az egyes szférák az állam
egy-egy darabját.", másrészt az állami funkció feladása a jelenlegi extenzív
politikai rendszerben az érdekképviseleti funkció elvesztését vagy csökkenését
is jelenti, mivel kimaradnának a döntés-előkészítési folyamatból, ahol a kompromisszumok révén az érdekérvényesítés mostanság történik. A kör bezárult.
Pokol Bélának végül is abban van igaza, hogy reformot csak „rendszerszerűen" lehet csinálni, vagyis „az állami feladatok elvétele után a beálló súlytalanság megelőzésére garanciális fórumot kell adni az érdekképviseleti szerveknek az állami döntési folyamatok utolsó fázisában; az állami feladatok
elvétele lehetővé tenné másrészt a közvetlen pártkontroll leépítését, és helyette
a mögöttes társadalmi rétegek. felőli kontroll kiépítését".14 A rendszerszerű
:90

reformnak ezzel csak az a „hibája", hogy nem az első lépésnél kell kezdeni,
hanem az „utolsónál", azaz a közvetlen pártkontroll feladásánál és más érdekérvényesítési mechanizmusok bevezetésénél, vagyis a párt vezető szerepe reformjánál, amit a párt és az állam „összecsúszása" felszámolása felől számos
elemző számára kevés valószínűséggel bír, de eléggé belátható, hogy enélkül
még az első, minimális lépés sem tehető meg, mert a direkt pártkapcsolat
jelenleg az egyetlen vonal, amelyen a néma érdek megszólalhat.
A politikai modernizáció folyamata tehát — túl az első, tétova
lépéseken
— nem kezdődhet a társadalmi szervek reformjával, demokratikus-érdekképviseleti jellegének kialakításával, ahogy sokan manapság is ajánlják, s ahogy
Lukács György is felvázolta kétszakaszos modelljében: „Az első komplexumban a magukat demokratizáló állami intézmények, valamint tömegszervezetek
(szakszervezetek) hivatottak a vezető szerepet játszani, míg a másodikban a
magát demokratikusan megújító párt előtt nyílik rendkívül fontos munkaterület." Az extenzív politikai rendszer lényege a párt vezető szerepének „extenzív" jellegében sűrűsödik össze, ennek megváltoztatása nélkül az egész rendszer érdemben nem reformálható meg, beleértve az állam és a párt viszonyát
is, amelyet Lukács ugyancsak kihangsúlyoz: „az egyik legsürgetőbb feladat
az újra végiggondolt realisztikus munkamegosztás az állam és a párt között".10
A politikai intézményrendszer
megújítása, modernizálása mint az extenzívről
az intenzív politikai rendszerre való áttérés, ezek szerint csak a párt szerepének lényegi átalakításával lehetséges, amely egyben megteremti a feltételeket
a képviselet demokratikus reformjához is.
A párt „belső" életének és „külső" társadalmi szerepének együttes, mélyreható modernizálása a korai szocializmus történetének befejezését, az elfáradt
permanens forradalomnak a saját alapjain kibontakozó szocialista társadalomra való átmenetét jelenti. Ahogy a Szovjetunióban is hangsúlyozzák manapság, ennek a fordulatnak forradalmi mélységűnek kell lennie, amely véget
vet az eddigi fejlődés konzervativizmusba átcsapó folytonosságdominanciájának. Ha az érdemi politikai modernizáció elmaradása, halogatása szempontjából vizsgáljuk az elmúlt 15 év történetét, kitűnik, hogy korántsem volt véletlen a gazdasági és társadalmi szerkezetváltás elmaradása sem. Szembeszökő
a túl sima átmenet az „alkuk" egyik formájáról a másikra az állam és a gazdaság viszonyában (tervalku-szabályozóalku-szubvencióalku), amely végül is
a magyar társadalom konfliktuspotenciálja iszonyú felhalmozódására, megnövekedésére vezetett. Ám a politikai modernizáció és a társadalmi, illetve a
gazdasági szerkezetváltás elmaradása között nem egyszerűen oksági a kapcsolat, hanem sokkal inkább strukturális. Az egész extenzív gazdasági, társadalmi és politikai rendszer közös lényegéről van szó, amelyet az államszocializmus ideológiája avagy szocializmusképe foglalt össze.
Ez az „extenzív", nagyüzemi s világtörténelmileg mindenképpen korai
szocializmus azonban nemcsak a saját fejlődése, kibontakozása logikájába
ütközött bele, mint a szocialista modernizáció önellentmondásába, önlefékező
mozgásába, hanem egyre inkább „elszigetelt" fejlődésében saját világrendszerbeli korlátaiba is.16 Nyers Rezső megfogalmazása szerint „Az ötvenes évek
szocialista gazdasági modelljét egy tévesnek bizonyult alapfelfogásból kiindulva dolgozták ki — az 1930-as években a Szovjetunióban. Abból ugyanis,
hogy a szocialista ország teljesen elkülönül a világpiactól, gazdaságában nem
működik a piac."17 A korai vagy „politikai" szocializmus éretlensége a globális
válság idején abban mutatkozott meg, hogy nem tudott igazán nemzetközivé,
:91

világrendszerbelivé lenni, sőt a pangás korában egyre jobban visszariadt saját
nemzetközi dimenziójától és dinamikájától is. Márpedig, Marx szavai szerint
is, a „helyi" kommunizmus szükségképpen pangásra van ítélve. A nemzetközi
— immár globális — dimenzió bekapcsolása és a politikai reformok bevezetése
viszont lényegileg összekapcsolódik. S most, a visszaemlékezések évadján, ezt
a legtalálóbban Hegedűs András szavaival fogalmazhatjuk meg lezárásként az
óvatos optimizmus crédóját: „Minden idegszálammal érzem, hogy a súlyos
gazdasági problémák ellenére is jó idők jöhetnek el, ehhez azonban radikális
reformra, sokoldalú változásra lenne szükség." 18
JEGYZETEK
1. Bihari Mihály elemzése a Baló György által készített interjúban (Mozgó Világ,
1986/11. 15., 24. 1.).
2. Fodor Gábor: Egy új integráció körvonalai. A politikusi és funkcionáriusi szerepek néhány különbsége (Világosság, 1986/7. 429. 1.).
3. Gombár Csaba: Van-e, s ha van, milyen a politikai tagoltság nálunk? (A Ma1gyar Politikatudományi Társaság Évkönyve, 1983) című tanulmánya játszott úttörő szerepet e tekintetben.
4. Bihari Mihály: Politikai rendszer és szocialista demokrácia (ELTE ÁJTK kiadása, Bp., 1985, 104—106. 1.). A továbbiakban a részletesebb jellemzést a mű
106—125. 1. alapján foglalom össze.
5. Bihari: I. m. 127. 1.
6.Schmidt Péter: A magyar politikai rendszer fejlődési irányai, in: Schmidt Péter
(szerk.): A politikai intézmények fejlesztési irányai (Társadalomtudományi Intézet, Bp., 1984. 20., 29. 1.), vő. később Schmidt Péter: A magyar politikai rendszer
sajátosságai (Társadalomtudományi Közlemények, 1986/1.).
7. Szoboszlai György: Az állam helye a szocializmus politikai rendszerében, in:
Schmidt (szerk.): I. m. 107., 108—109. 1.
8.Szoboszlai: I. m. 109., 110., 114—115. 1. Vö. később Szoboszlai György: Államiság
és politikai rendszer (Kossuth, 1987) című művét.
9. Bihari: I. m. 217—219. 1. és Pokol Béla: Az érdekképviseleti szervek és a1 politikai rendszer, in: Schmidt (szerk.): 123—128. 1.
10. Pokol: I. m. 123., 124. 1.
11. Pokol: I. m. 125. 1.
12. Pokol: I. m. 127. 1.
13. Pokol: I. m. 128. 1.
14. Pokol: I. m. 136., 142—143. 1., vö. később Pokol Béla: Alternatív utak a politikai
rendszer reformjára (Valóság, 1986/12.).
15. Lukács György: Demokratizálás ma és holnap (Világosság, 1981/8—9. 556., 558. 1.).
16. A külső korlát elvét Inotai András: Reform és gazdasági stratégia (Mozgó Világ,
1987/5.) című írása fogalmazta meg igen erőteljesen, egyben hangsúlyozva azt is,
hogy egy hosszú távú stratégiára van szükség a nemzetközi fejlődés fő áramlatától való tragikus leszakadás megállításához.
17. Müller Károly interjúja Nyers Rezsővel (Kibontakozás és reform, Debrecen, II.
évfolyam, 33. szám, 1987. augusztus 20., 4 1.).
18. Mezei András interjúja Hegedűs Andrással (Nem akar ön fából vaskarikát?,
Élet és Irodalom, 1987. augusztus 28., 6. 1.). A radikális politikai reform körvonalait a legutóbb Schlett István: Közelítések a politikai rendszer reformjához
(Társadalmi Szemle, 1987/7.) című írása fogalmazta meg.

:92

„Az egész rendszer igényli a megújítást..."
INTERJÚ KIRÁLY ZOLTÁNNAL
Király Zoltán fiatal személyisége politikai életünknek. A legutóbbi
országgyűlési választáskor lett képviselő, addig mint a szegedi körzeti
tévéstúdió szerkesztő-riporterét ismerte az ország. Képviselői tevékenységé, parlamenti szereplése azonban hamar közfigyelmet keltett. Ma
egyik legszínesebb egyéniségű országgyűlési képviselőnk.
— Már a 60-as években felvetette
Lukács György, hogy a gazdasági reformot politikai reformnak kell kísérni. Azóta is igen sokat, sokan és sokfélét
mondanak általában arról, hogy mi is a gazdasági reform és a politikai
reform
összekapcsolása, illetve, hogy miben is állna maga ez a politikai
reform.
— Nyilvánvaló, hogy a gazdasági és politikai reformot nem lehet mereven
különválasztani egymástól. Parlamenti hozzászólásomban azért is említettem
ezt így, mert úgy érzem, hogy a gazdasági reform véghez vitele elengedhetetlen, s nem valósítható meg a politikai intézményrendszer reformja nélkül. Az is
nyilvánvaló, hogy ebben nincs teljes egyetértés, hiszen — az elmúlt huszonegynéhány év is bizonyította — mindig is megvoltak azok az erők, amelyek a
politikai intézményrendszer változatlanul hagyása mellett igyekeztek a gazdasági reformot megvalósítani. Ez azonban egyszerűen nem megy. A kettő csak
együtt megy, s ez egy — az elmúlt két évtizedre vonatkozó — tudományos
felmérésnek egyik fontos megállapítása lehet. Ma is vannak olyan erők, amelyek ezt teljesen elvetnék, vagy leszűkítenék közvetlenül csak a gazdasági reformmal szorosan összetartozónak vélt politikai intézménybeli korszerűsítésre,
ami viszont azért sem megy, mert hogy a politikai intézményrendszer egy teljes egész, amely alrendszerekre tagolódik, s ezeket (pl. a tanácsokat) külön kiemelten korszerűsíteni nem lehet a többi alrendszerrel való összefüggése figyelembevétele nélkül. Tehát az egész rendszer igényli a megújítást és nem
csupán bizonyos elemei.
— Azt hiszem, hogy az utóbbi időben elég általánosan elfogadott
nézet,
hogy a politikai intézményrendszer
egészét szükséges megreformálni.
Ezt most
már a párton belül is hangsúlyozzák.
A kérdés az, hogy ezek az erők, amiről
Ön beszél, mennyire engedik majd ezt a korszerűsítést
és kérdés továbbá, hogy
milyen mély legyen ez a politikai
reform.
— Annyi még hozzátartozik ahhoz, amit mondtam, hogy végül is éppen a
párt kezdeményezte mindig is a nyitást, jó határozatok mindig is voltak, de
ezek nagyon sok esetben megmaradtak a szólamok és a kinyilatkoztatások
szintjén, és amikor valóságosan történt volna valami, akkor egyszerűen előjöttek a görcsök és az, hogy „nem így akartuk". Ezen kellene túljutni. Azon a
paternalista mentalitáson és gyakorlaton, hogy ne a vezetés által adott valamiféle kegy legyen az, hogy szocialista demokrácia kell és hogy a politikai intézményrendszerbeli korszerűsítést végig vigyük, hanem természetes velejárója
legyen a társadalmi fejlődésnek. Hogy ez milyen mélységű legyen? Én úgy
gondolom, hogy a teljes struktúra megváltoztatására van szükség. Mégpedig a
realitások figyelembevétele mellett: az egypártrendszer mellett, ami jó ideig
még élni fog, bár elképzelhető lenne a többpártrendszeren felépülő politikai
intézményrendszer is.
— Elvileg ez nem kizárt.
:93

— Igen, végül is erre van gyakorlati példa is más szocialista országokban, az más kérdés, hogy miként funkcionál. Ez is azt bizonyítja,- hogy nem
biztos, hogy az egyedüli jó megoldás a többpártrendszer. Egypártrendszer mellett is lehet demokratikus társadalmi berendezkedés, amely a széles közérdeklődésen alapul. Ezen az alapon viszont kétségtelen, hogy ha mi elkezdjük a
politikai intézményrendszer változtatását, korszerűsítését, akkor először ezt a
párton kell kezdeni. Egy új gyakorlat és új munkastílus megvalósításával. Ez
úgy tűnik, hogy nem rendszerbeli, hanem munkastílusbeli változtatás lenne, de
én úgy érzem, hogy ez tartalmi fontossággal bír. Hadd érzékeltessem ezt egyetlen példával. A szocialista demokrácia szélesítése szinte naponta elhangzó kifejezés a pártvezetőktől, ugyanakkor a pártdemokrácia nem az igazi. Én ezt
mint párttag is megélem, illetve nem élem meg. Miért? Van itt egy alapvető
ellentmondás. A párt a különböző intézkedések meghozatala előtt konzultál,
érdekegyeztetést folytat a népfronttal, a TOT-tal, a nőtanáccsal, csak éppen
a párttagsággal nem. Helyes ez így? Ez már nem pusztán munkastílusbeli
kérdés, hanem ez is az intézményrendszer funkcionálásának valamiféle ellentmondását, félrecsúszását jelzi.
— Ez tulajdonképpen
deformáció is, abban az értelemben, hogy éppen a
pártszervezetekben
és intézményekben
észrevehető és a különféle
szinteken
is jelen van egyfajta bürokratikus munkastílus, amin legelőször kellene módosítani.
— Pontosan. Amikor azt mondjuk, hogy milyen formálisan működik a
parlament, azt se feledjük, mennyire formális egy taggyűlés. És unalmas és
semmitmondó. Aztán kimegyünk a folyosóra, és akkor remek vita kerekedik,
vagy az utcasarkon, vagy a klubban. De a párttaggyűlésen — mert nem érezzük, hogy véleményünket komolyan veszik, és mert ott vannak a tekintélyek
a városi párttól és a megyétől — nincs érdemi vita és nem történik semmi.
— Nyilvánvaló,
hogy először talán ezen kellene
változtatni.
— Igen. Ezért is biztató számomra, amit a szeptemberi ülésszakon Kádár
elvtárs elmondott, hogy a párt vezető szerepének másképpen kell érvényesülnie. Ez a politikai intézményrendszer korszerűsítésének elengedhetetlen feltétele. A vezető szerep kellő értelmet kell hogy kapjon, és módosulnia kell az
eddigiekhez képest. Ténylegesen orientáló tevékenység legyen, ne pedig egy
direkt, operatív, beavatkozó irányítás, amely eddig volt. Amikor azt hallottam
például, hogy egy-egy minisztériumot vagy minisztert utasít, utasíthat a Központi Bizottság illetékes osztálya vagy alosztályvezetője, akkor ez mutatja,
hogy hova jutott el a vezető szerep. Mert ez már teljesen direkt, utasításos
irányítás.
— Itt tulajdonképpen
a párt hegemón szerepéről kellene beszélni, arról,
hogy egy pártnak legyen vezető szerepe, és ne kizárólag uralmi funkciója legyen.
— Azért mondom én is, hogy itt elsődleges kérdés a pártdemokrácia, a
párt vezető szerepe, mert érdemi módon csak így lehet elképzelni az intézményrendszeri módosítást. Ebben a párt és a társadalmi tömegszervezetek kapcsolata, a párt és az állam kapcsolata, valamint a párt és az Országgyűlés
kapcsolata is érintve van.
— Ha ezen a szálon megyünk tovább, felmerül a kérdés, hogy hogyan
képzelhető el például a párt és a kormány érdekének az összehangolása, hiszen nyilvánvaló, hogy a kormánynak is megvannak a maga elképzelései,
tehát az érdekegyeztetés
itt is fontos kérdés.
:94

— Igen, de ehhez az is kellene, hogy ne legyen akkora összefonódás a
párt és az állam között. Gondoljuk csak meg, hogy a kormány tagjainak —
most ezt nem tudom pontosan sorra venni —, de legalább a kétharmada központi bizottsági tag. A kormány vezetői közül hárman a Politikai Bizottság
tagjai, egy másik előzőleg KB-titkár volt, tehát szinte teljes összefonódás van,
s nem tudok róla, hogy akár egyetlen pártkonkívüli is lenne a kormányban.
Nyilvánvaló, ha érvényesül az az elv, hogy a politikai bizottsági tagság, a
központi bizottsági tagság még inkább fokozott fegyelmet kíván, akkor ezeknek az embereknek itt, mint a kormány tagjainak, kötelességük azt végrehajtani. Ha ez netalán nem jó, vagy hibás, vagy félrevisz, akkor már önmagukkal is ellentmondásba kerülhetnek. Ez az ellentmondás egyenesen megköti,
gúzsba kötheti őket. De gúzsba kötve nem lehet táncolni. Én ezt a jelenlegi
helyzetet túlzónak tartom. Ez az összefonódás nem a hegemón szerephez vezet,
nem azt feltételezi, hanem sokkal erőteljesebb, direktebb irányítást indukál,
tesz lehetővé. Ezt valahogy el kellene választani. Nem tudom, hogy hogyan,
mert erre bizonyára különféle utak-módok adódhatnak. Egy azonban nyilvánvaló számomra. Ebben a helyzetben is önálló kormányzati cselekvésre, politikára van szükség, amely cselekvésért és politikáért a kormány elsősorban a
parlamentnek tartozik felelősséggel. Az is rossz a mostani gyakorlatban, hogy
mindig egy politikai döntés születik először és a különböző állami szervek, a
kormányszervek és intézmények nem azt keresik, hogy e mellé hogyan lehet
egy másik, alternatív javaslatot tenni, hanem hogy miképpen lehet ezt a politikai döntést megmagyarázni. Nincsenek igazi alternatívák.
— Lehet-e azt mondani, hogy az összefonódás megszüntetése még jobban
öntevékenységre
sarkallná például a kormányt. Ami persze más politikai intézmények és szervezetek esetében is felmerül.
— Óhatatlanul. Elengedhetetlen, hogy autonóm intézmények, szervezetek
legyenek, saját felelősséggel, saját döntéshozatali és érdekközvetítő funkcióval.
Valóságos érdekközvetítésre csak ilyen közösség, szervezet képes. A párt érdekei, helyesebben az általa felszínre hozott érdekek figyelembevétele erőteljesebben jelentkezhét. De tulajdonképpen a kormánynak, és ezen keresztül
elsősorban a parlamentnek lehetne és kellene legyen a különböző érdekeket
felszínre hozó és egyeztető funkciója, szerepe, ahol valóban viták tüzében méretnek meg ezek az eltérő érdekek, és egyúttal ütköznek is. így" teremtődhet
konszenzus. Ez két nagy érdekszféra érvényesülése lehetne a párton keresztül
megnyilatkozó és a parlamentben a különböző egyéb társadalmi csoportok,
rétegek érdekeit hordozó és ezt összegző érdekek ütköztetése. Ez már legalább két, időnként eltérő, alternatívaként megjelenő érdekkifejeződés lehetne.
Ügy érzem, a lehetetlenre vállalkozunk, ha csak a pártra hagyjuk mindezt,
mert egyedül erre képtelen, s nem is túl szerencsés, hiszen eleve elkötelezett;
a munkásosztály érdekeinek hordozója és szószólója. Ezt kellene nyíltan vállalnia — nem feladva, hanem megosztva a vezető szerepet —, a többit rábízni
más érdekképviseleti szervekre. A kormányra azt, hogy e különbségeket figyelembe véve önállóan dönthessen.
— A politológia az utóbbi időben ezt részletesen ki is fejtette. Ez a politikai társadalom és a civil társadalom problematikája.
Az egyik az államnak
lenne a politikai döntéshozatali mechanizmusa, a másik a társadalomé, a „civil" szféráé, amelynek egyre jelentősebbnek kell lennie a jövőben. A következő kérdésem az lenne, hogy mint országgyűlési képviselő, milyen
lehetőségeket
lát arra, hogy a politikai intézményrendszer
korszerűsítésébe az Országgyűlést
:95

mint egyik legfontosabb politikai intézményünket
is bevonjuk. Az Országgyűlésben minek a megreformálását
tartja elsősorban
szükségesnek?
— Ehhez tulajdonképpen első megközelítésben nem is kellene reform, hanem csak hagyni kellene a gyakorlatban is, hogy az Országgyűlés megélhesse
és gyakorolhassa azokat a jogosítványait, amelyeket az alkotmányban megkapott, amit az ügyrendben megfogalmaztak, még ebben a korlátokat adó legutóbbiban is. Tehát hagyni, hogy gyakorolhassa, mert nekem is, de tudom,
hogy másoknak is, megvannak a saját példáink, hogy képviselőt nem hagynak
interpellálni, netán nem hagyják, hogy hozzászóljon, és adódhat még egyéb
dolog is. Enyhe pressziót gyakorolnak, ilyen vagy olyan esetekben, hogy ezt
vagy azt ne csinálja, vagy éppen másképpen csinálja, vagy úgy csinálja, ahogyan a politika szeretné. Hagyni tehát, hogy az Országgyűlésben önálló, szuverén egyének, a választók által megbízott képviselők lehessenek ott és ekként
nyilatkozhassanak meg. Ez lenne az első, ami alapvető. A másik viszont — s
én ezt a szerepet szánnám leginkább az Országgyűlésnek —, hogy tényleg
a kontroll szerepét tölthesse be a kormány fölött, és miután arról már beszéltünk, hogy szinte teljes összefonódás van a legfelsőbb párt- és állami funkciókban, és elég erős a párt általi irányítása a kormánynak, akkor úgy is mondhatnám, hogy most, ebben a helyzetben ellensúly lehessen, ha már itt nincs többpártrendszer. Az Országgyűlés tehát nem másik pártként, de mindenképpen
egyfajta ellensúlyként és mint kontrollt elvégző intézmény funkcionáljon. Számomra ugyanis úgy tűnik, hogy az az önkontroll, ami a párt eddigi munkáját jellemezte, az önértékelés, az önkritika nem kellően működik. Egy bizonyos határig igen, de ezen túl már nem, és ez működési zavarokhoz vezet.
Ezért is tartom fontosnak, hogy az Országgyűlésnek mint testületnek, mint
intézménynek a szerepe növekedjék. Ebben nagyon fontos lenne, hogy megváltozzanak a mostani gyakorlatban másképpen funkcionáló, dolgok is, mint
például az Elnöki Tanács túlzott szerepe stb. Érdemibb munkamegosztás kellene, és vissza kellene adni az Országgyűlésnek a jogosítványait. Újból meg
kellene határozni, mit tesz az Országgyűlés, mi az, ami kizárólag az ő hatáskörébe és jogkörébe tartozik, és mi az, ami az Elnöki Tanács jogkörébe. Mármost ebbe a reformba beletartozna a képviselők jogállásának a reformja is.
— Ez mit jelent tulajdonképpen? Szükségesnek tartaná, hogy a képviselő
főállású legyen?
— Ezt a munkát amatőr módon nem lehet csinálni. Nekem meggyőződésem, hogy a legjobb lenne ezt főállásban, hivatásszerűen végezni. Tudom,
hogy ennek nagyon sok ellenzője van, de én a saját gyakorlatomra gondolva
nyugodtan kijelentem, hogy ezt kellene csinálni. Nemcsak azért, hogy ettől
nagyobb tekintélye legyen a képviselőnek, vagy a képviselőfunkciónak, hanem hogy valóságosan el tudja látni funkcióját ez az Országgyűlés. Ezt könynyen lehet indokolni is. Az egész rendszer területi választókerületre épül fel,
rettentő sok ember keresi fel a képviselőjét. Mindemellett: a város érdekeit
figyelni, képviselni, a városi tanács ülésein részt venni, a lakóbizottságokkal,
a népfronttal, a pártbizottságokkal kapcsolatot tartani, ott a saját területén,
aztán a megyei tanácsülések és a bizottsági ülések. Ez utóbbit is komolyabban
lehetne venni. Nemcsak annak a parlamenti bizottságnak az üléseire eljárni
— én most is^ezt teszem —, amelyiknek tagja vagyok, hanem arra, amelyen
fontos dolgot tárgyalnak éppen. (De hát mi nem lehet fontos egy képviselőnek?) Ha a Külügyi Bizottságban, akkor oda megyek el, hogy elmondhassam
a véleményem, és akár indítványozhassak valamit. Legfeljebb nem szavazhatok
:96

róla, de ez más dolog. De ha már ott elmondtam, tóvábbvihétem, az Országgyűlés ülésére is. így minden bizottságban érdemibb munka lehetne. Nyilvánvaló, hogy az országgyűlési időszakot sem lehet egy reform után majd
másfél napokba sűríteni, de még négy napokba sem. Folyamatosnak kell lenni
a parlamenti munkának. Fontosnak tartom, hogy másfajta csoportok is
szerveződjenek a parlamentben, ahhoz képest, ami most van, azaz nincs. Jelenleg csak egy pártfrakció van, az sem érdemi, mert formálisan működget,
míg hivatásos képviselők köréből nyilván más csoportosulások is kialakulnának.
A jelenlegi helyzetben én egyfajta függetlenséget teremtettem a magam számára, és a legjobb lelkiismeretem szerint igyekszem tájékozódni sokféle helyről, forrásból. Ez végül is az újságírói, televíziós szakmának is sajátja. így
nem fűz érdek, lekötelezettség semmiféle informális csoporthoz.
— Ha ez így működne, akkor a főhivatású képviselőnek szüksége lenne
egy olyan segítő apparátusra is, amely a készülő anyagokat, ha azokat időben
megkapják a képviselők (nem tudom, hogy ez most hogyan van, erre is kíváncsi lennék), akkor azt elemezni, tanulmányozni tudja, és tudjon olyan javaslatot kidolgozni, amely esetleg módosítaná a beterjesztett
javaslatokat.
— Ez a képviselői munkához hozzátartozna. Most nem várja el senki a
képviselőktől, hogy érdemben dolgozzanak. Sőt, azt kívánják és várják el,
hogy szép tiszteletköröket csináljanak, megdicsérjenek, kicsit kritizáljanak is,
tessék-lássék, hogy kiderüljön, itt minden milyen szép, minden milyen jó.
„Majd mi megcsináljuk, maguk meg ülésezzenek másfél napokat" — ez a gyakorlat még ma is kicsit leegyszerűsítve. így nem mehet tovább, úgy érzem.
Ahhoz viszont, hogy a képviselők megkapják az anyagokat, önállóan és valóban felelősséggel dolgozzanak, ahhoz olyan információs adatbázis kell, amely
kiszűri az esetlegességet a képviselői felkészültségből. Kezd most már jobb
helyzet kialakulni, de ehhez még az kell, hogy a képviselőnek legyenek olyan
kapcsolatai, hogy az adott témából szakszerűen fel tudjon készülni. Olyan
helyzetben azonban, amikor független, fő hivatású a képviselő és van szakapparátusa, amire támaszkodhat, akkor érdemben tudna törvényt kezdeményezni. Egyénileg vagy a képviselők bizonyos csoportja együttesen. Mert most
például úgy áll össze az Országgyűlés éves terve, hogy a képviselőknek sok
köze nincs hozzá. Persze elvileg nyilván kezdeményezhetnék én is, javasolhatnék én is napirendet, de hogyan. Hogy veszem én a bátorságot, amikor már
kitalálták a minisztériumok, hogy majd mit terjesztenek be. Nem azt mondom, hogy ez forduljon meg és ezentúl mindent a képviselők javasoljanak,
csak ne legyen kirekesztve a képviselő vagy a képviselők egy csoportja, hogy
törvényt kezdeményezzen és azt keresztülvihesse, ha akarja.
— Most jelenleg az Országgyűlésben
nincsenek azonos
érdekkifejezésen
alapuló csoportok. Mégis, informálisan, kiálakul-e a parlamenten belül vagy
álakult-e már ki ilyen
csoportosulás?
— Nincs ilyen.
— Ezért aztán tulajdonképpen
nem is találkozhatnak ezek a közös érdekek és a közös fellépés nem is lehetséges.
— így van. Egyszerűen arról van szó, hogy ha négyszer másfél napot találkozunk egy évben, nem is alakulhat ki ilyen csoport. Egyszerűen gondolatközösség sem alakulhat szinte ki. A megyei képviselőcsoport sem érdekés gondolatközösség. Nem is lehet, mert nem ez a területi elvre felépülő képviselet az igazi, ez is félrevisz. Az én tapasztalatom szerint a megyei képviselőcsoportok arra szerveződtek, hogy irányítani lehessen fölülről a képviselőket.
:97

így akkor tudni lehet, hogy hozzá akar-e szólni, esetleg, hogy miről, szóval
így jobban ellenőrizhetőek. Ez a lényege. Na most, az lenne a jó, ha igazi,
valóságos érdekviszonyokat megtestesítő és hordozó csoportok szerveződnének.
Ezt frakciózásnak is lehet nevezni. Ennek hallatára bizonyára sokaknak öszszerándul a szemöldökük, mert ennek olyan rossz. íze van. Pedig ilyen csoportok) körvonalai már formálódnak, de ezt nagyon feltételesen mondom.
S egyelőre ez csak amolyan baráti és együttgondolkodó alapon megy vagy
fog menni, ha létrejön. Én el tudnám képzelni azt is, hogy az Országgyűlésben úgy formálódnak ezek a csoportok, ahogy most is az MSZMP-tagok frakciója. Jelenleg ez az egyetlen, s csak akkor hívják leginkább össze, ha személyi változások vannak, és kérik, hogy szavazzuk meg. Mert hogy csupán erről van szó, nem több, nem vita ez. De ugyanúgy összehívják a pártonkívülieket és a népfrontosok is mondanak valamit, nem tudom, hogy mit, mert még
nem voltam ott. De ezt nem tekintem két nagy frakciónak. Pedig így is szerveződhetnénk, de akkor ki kellene mondani nyíltan, hogy van egy MSZMPfrakció, van egy pártonkívüliek frakciója, van egy egyháziak frakciója, vagy
éppen ún. függetlenek csoportja. Ez is elképzelhető, ez is egy lehetőség, egy
alternatív megoldás. Még mindig jobb lenne ez, mint ami jelenleg van: időnként színes egyéniségekkel tarkított szürke tömeg.

— Ez bizonyára élénkítené is a parlamenti munkát.
— Természetesen, de ez is csak akkor képzelhető el, ha az országgyűlési
ülésszak nem 4X2 napos.

— Van-e az Országgyűlésen belül olyan más működési mechanizmus, amelyet úgy gondolja, hogy érdemes lenne felülvizsgálni, megváltoztatni?
— Néhány ügyrendi probléma már eddig is felmerült. Nem egészen egy
évvel az új ügyrend bevezetése után ugyanis ez a módosított nem működik.
Az ügyrendet valószínűleg azért módosították, mert kiderült, hogy ez a parlament a végén még azt fogja csinálni, ami a feladata lenne, és hát ez nem
mindenkinek volt jó. Ez pontosan nyomon követhető abból, hogy korlátozzák
a legalapvetőbb képviselői jogot, az interpellációt. Ezt így kimondani, hogy
„a képviselő csak akkor interpelláljon" (szó szerint így van az ügyrendben),
ha törvénysértést észlel vagy a törvények nem kellő időben és kellő módon
valósulnak meg, ugyanis korlátozás. Még akkor is, ha tényleg voltak olyan
interpellációk régen, amelyeknek nem sok köze volt ehhez a jogintézményhez, de akkor sincs senkinek joga ezt korlátozni. Hozzá kell tennem ugyanakkor, hogy azért lehettek ilyen félresikeredett interpellációk,
mert valóságos interpellációra senki nem vállalkozott. Mert eleve lebeszélték,
vagy mert még baja is lehetett volna belőle. Vissza kell tehát adni a rangját,
nem pedig korlátozni. Ha másféleképpen szerveződik az Országgyűlés, ha a
képviselő valóban tudja, hogy mi a dolga és ezt tenni is fogja majd, akkor
azt is tudni fogja majd, hogy mi az, amiért interpellálni kell. Bár önmagában
nekem nincs különösebb gondom az egyszerű kérdés intézményével sem, mert
ez jó kiegészítője az interpellációnak. De ennek is csak egy hosszabb parlamenti időszak körülményei között lehet jogosultsága. Amikor például a pénzügyminiszter van benn egy ülésszakon egy egész délelőtt vagy délután, s
hozzá lehet intézni kérdéseket, amiket nem kell különösebben megvitatni. Ez
egy kérdezz-felelek. Erre akkor a képviselők fel fognak készülni, és ha huszonötén kérdeznek a pénzügyminisztertől, akkor az az ülésszak arra megy,
hogy huszonötén felteszik a kérdésüket, a pénzügyminiszter válaszol, és akkor
vagy kifütyülik, vagy megtapsolják. De az interpelláció az más: azt bármivel
:98

kapcsolatban lehessen, ettől függetlenül, megtenni. Ügy, hogy bele is bukhat
egy miniszter! A másik pedig, tényleg, az ülésszak időtartama. Ne legyen,
másfél napos ülésszak. A mostani alkotmányban, de az ügyrendben is úgy van,
hogy évente legalább egyszer, de szükség szerint ülésezik az Országgyűlés. Erre
alapozódik ez a jelenlegi gyakorlat, viszont ennél azért több kell. Én nagyon
remélem, hogy eljutunk oda gyakorlatilag is, hogy lényegesen hosszabbak
lesznek az ülésszakok. Ehhez persze a szemléletet is át kell formálni. Az egyik
képviselőtársam, amikor a júniusi ülésszakon javasoltam, hogy alakítsunk egy
külön bizottságot, amelyik egy alternatív kormányprogram-javaslatot dolgozna
ki, és hogy még ^ nyáron egy újabb ülésszakon vitassuk meg a múlt elemzését és a programjavaslatokat, akkor azt mondta, hogy ez nagyon jó javaslat,
csak ha netán megszavaztatná az elnök, hogy legyen egy újabb ülésszak, akkor nehogy azon bukjon meg az egész, hogy nyár van, mindenki szabadságra
megy és a képviselők emiatt leszavazzák. Ha ez így felmerülhet, pláne egy
ilyen fontos dolognál, mint a kormányprogram, akkor ez jelzi, hogy a képviselők egy része nem igényel többet, a jelenleginél. Ezen az igénytelenségen
is mindenképpen túl kellene lépni, úgy vélem. S még egy dolog a kérdéssel
kapcsolatban: több ok miatt is módosítani kell az alkotmányt. Törvényalkotásban és időben is érdemibb ülésszakok mellett az Elnöki Tanács jogkörét
jelentősen szűkíteni lehet. Persze fogalmazhatom úgy is: radikálisan szűkíteni
és minél több jogot adni az Országgyűlésnek.
— Itt merül fel a kérdés, hogy ebben a politikai reformban milyen szerepe lenne az Országgyűlés mellett például a népfrontnak, amely eddig is
igen aktívan hangsúlyozta azt, hogy erre a politikai reformra
mindenképpen
szükség van. összeállították
a Fordulat és reform címet viselő
javaslatukat.
Erről mi a véleménye?
— Én nagy tisztelője vagyok a népfrontgondolatnak is, meg a mostani
Népfrontnak is. Most bizonyos fokig azért is lehet ilyen társadalmi erjedés,
mert egyszerűen a Népfront az egyetlen politikai szervezet, amely kellően
laza keretei között, mindenféle nézetet magába integrálva, az elbürokratizálódott politikai gyakorlattal szemben föl tudott lépni egy új programmal. Ahol
ellensúlyként szerveződhettek és fórumot kaphattak a reformgondolatok. Mindez, az én megítélésem szerint, jó irányba fejlődött, mert egyfajta kontrollt
jelentett a politikai vezetés és a párt számára is., Emiatt nem tetszett és nem
is tetszik jó néhány vezetőnek, de ezzel számolni kell a jövőben is. A Népfront többfelé mehet: hosszú távon például ebből is szerveződhetne egy értelmiségi bázisú, úgynevezett néppárt, ennek a csírái a népfrontmozgalomban
megtalálhatók, természetesen, ha többpártrendszerben gondolkodnánk. Ez sokféle nézetet össze tudna gyűjteni, ezeknek továbbra is keretet adhatna. Az
egypártrendszer keretein belül pedig még politikusabb lehetne, mert időnként
most más irányba kényszerül elmenni. Például, amikor támogatja az egyesületi törekvéseket, baráti köröket stb. Ezeket meg kellene hagyni önszerveződő
közösségekként. Foglalkozhatna persze ezekkel a törekvésekkel is, de perifériálisan, nem szabadna, hogy ilyen nagy súlyt kapjanak, mint most. Amíg
viszont nincs egyesületi törvény, addig nyilvánvalóan a Népfront szárnyai alá
veszi ezeket. Pedig fontosabb lenne, hogy a jelenlegi körülmények között a
másként gondolkodók, vagy például az egyházak politikai érdekképviseletét
lássa el, az eddigieknél sokkal nyilvánvalóbban, törvény által megfogalmazott
keretek között.

:99

— Hogyan látja, a Népfrontnak ez a politikai reformkoncepciója
hogyan
van jelen és hogyan van képviselve a politikai közéletben és
közvéleményben?
— Nincs igazán benne a politikai közgondolkodásban. Akkor, amikor egy
Fordulat és reform „szamizdattá" lehet Magyarországon, mert néhányan megtiltják, hogy ezt a Népfront terjeszthesse, akkor nem csodálkozhatunk azon,
hogy a Népfront által megfogalmazott reformgondolatok nincsenek igazán
jelen a szélesebb közvéleményben. Arról nem is beszélve, hogy a Népfront
bizonyos megyei vagy városi szervezetei nem azonosak a Népfront Országos
Tanácsával. Ezek megyei közegekben dolgoznak, megyei politikai, pártirányítással. A „vármegyei" hatalom erőteljesen rátelepszik a Népfront helyi szerveire, úgy érzem, és a reformgondolatok a megyékben már nem élnek olyan
erőteljesen. Kevesebb hangot kapnak, vagy el sem jutnak oda.
— Ezzel kapcsolatban is felvethető a nyilvánosság
kérése. Azt hiszem,
hogy a politikai reformhoz, egyáltalán a politikai demokráciához ez szorosan
hozzátartozik.
— Igen. Ebben a kérdésben, ha nem is különvéleményem van, de eléggé
elkeseredett vagyok, mert a látszat ellenére szigorú központosítás, egy központú
irányítás van a tájékoztatásban és a nyilvánosság kezelésében is. Emiatt vagy
ennek ellenére zűrzavar, káosz is van, mert a direkt irányítástól függetlenül
azért jönnek-mennek az információk, csak nem a nyilvánosság keretei között,
s így félinformációk lesznek, falsakat kapnak, torzulnak, félrevisznek. Ilyen
körülmények között nincs, nem is lehet igazi becsülete az újságírónak. Működik a szerkesztői öncenzúra, mert működik a politikai cenzúra is. Ha rossz
hírt hoz az újságíró, nem azt vizsgálják, hogy a hír igaz-e, s nem a bűnöst
büntetik, hanem a hírhozót. Én magam is megéltem egy igen megszégyenítő
esetet, amikor tudtam, hogy nekem van igazam, illetve, hogy igaz az, amiről
tudósítani akarok, és egészen mást kellett mondanom. Ez idáig is elmegy
időnként. És elmegy odáig, hogy amikor Csernobil van, akkor mi nem szólhatunk arról, a helyi aktualitás szerint sem, mert hol fentről, hol helyben ezt
megtiltják. A legnagyobb baj az, hogy ezek nem nyilvános tiltások. Ezek telefonok útján hangoznak el, amelyeknek nincs írásos nyoma. Mert a cenzúra
az tiszta sor. Áz ami van — ha jól tudom, most is, de legalábbis volt — Lengyelországban, hogy ott van a cenzor bélyegzője, az tiszta sor, világos. Tudom,
hogy mit lehet, mit nem. De ebben a helyzetben teljesen bizonytalan az
ember. Tehát ezért nem jó ez a tájékoztatási rendszer. Nyilván tudom, hogy
milyen félszek vannak és működtetik ezt. Csak hát egyrészt jó lenne ezt a
társadalmat végre elég fölnőttnek tartani ahhoz, hogy kellően tud fogadni és
kezelni bármilyen nyilvánosan megjelenő elméletet, nézetet, véleményt, másrészt meg kell teremteni ennek lehetőségét is. Többféle műhelyorgánumot
működtetni törvény adta keretek között, önálló, saját pénzüket kockáztató lapgazdákkal és szuverén, valóban felelős szerkesztőségekkel. Több lap persze nem
csak országosan lehet, hanem helyileg is. A tájékoztatási anomáliákra hadd
említsek csak egy szegedi példát, hozzátéve meggyőződésemet, miszerint több
helyi lap esetén a Délmagyarország ebbe belebukott volna. Mindenki emlékszik még a Csillag börtönben Richter Richárd ámokfutására. Ez egy pénteki
napon volt. Péntek este, amikor én hazaérkeztem, akkor már azt hallottam,
hogy föllázadtak a Csillag börtönben a rabok. Szombatra már az egész városban elterjedt a híre, mindenki tudott róla. A Délmagyarország természetesen
sem szombaton nem szólt semmit, sem hétfőn. Nyolc nappal az események
után megjelent a lapban egy MTI-közlemény arról, hogy tulajdonképpen mi
:100

történt, majd huszonegy napra az esemény után a Délmagyar országban nyilatkozott az ügyben nyomozó rendőrtiszt. Ez pontosan jelzi, hogy a tájékoztatásban hogyan mennek a dolgok, s ez szerintem még mindig lehangoló viszonyokat mutat.
— Milyen lehetőséget lát arra, hogy ezen a jelenlegi, mindenképpen
megreformálásra szoruló helyzeten változtatni
lehessen?
— Ehhez újból elő kellene venni a sajtótörvényt. Ennél egy jobb sajtótörvényt kellene hozni. Ebben a jelenlegiben ugyanis az van, hogy az államigazgatás kénye-kedve szerint határozza meg, hogy mi az, amit engedélyez és
mi az, amit nem. Nem alanyi jogon történik a lapalapítás. Móst az van, hogy
függetlenül attól, hogy a lapnak ki a gazdája, milyen profilja van, kicsit mind
egyformák. Talán az utóbbi időben megfigyelhető, hogy van egyfajta elkülönülés, és kezd most már kirajzolódni valamiféle karakter is az egyes szerkesztőségeknél, de ezek nem egészen a lényegi elemek mentén alakulnak. Még
mindig inkább felülről irányított elkülönülés ez, és persze érvényesül egyfajta
szerkesztőségi önállóságból fakadó arculatformálás is. Hozzátartozna a reformhoz, hogy ez a gyakorlat ténylegesen megváltozzon és a lapgazda határozza
meg a lap arculatát. Persze neki kellene eltartania is a lapot. Mert az sem jó
ma, hogy — mindenféle papírhiányra hivatkozva — egy tollvonással meg lehessen szüntetni lapot, és lehetséges az, hogy ne engedélyezzenek lapalapítást,
arra hivatkozva, hogy nincs papír. Ugyanakkor egy csomó más dologra mégiscsak akad bőven papír. Ez teljesen szubjektív eldöntése a dolgoknak. Ez veszedelmes és akadályozza a nyilvánoság szerkezetváltozását. A másik, hogy
mindenképpen az irányításon kellene változtatni. A lapalapítást könnyebbé
kellene tenni, műhelyek megalakulását kellene elősegíteni, hogy a különféle
lapok köré csoportosuló különféle nézeteknek meglegyenek a nyilvános (politikai) fórumaik.
— A legutóbbi parlamenti vita során meg lehetett figyelni, hogy általában a közéleti aktivitás növekedett. Egyébként is, nemcsak a parlamenti
ülésszakkal kapcsolatban, hanem a jelenlegi társadalmi-gazdasó,gi-politikai
viszonyok, helyzet miatt élénkülőben van az emberek közéleti érdeklődése.
Hogyan
látja, ebben a politikai rendszerben milyen mértékben van szükség arra, hogy
az emberek aktívan vegyenek részt ebben a
reformfolyamatban?
— Talán helytelen ezt a kérdést úgy feltenni, hogy szükség van-e arra,
hogy az emberek véleményt mondjanak, bekapcsolódjanak a közéletbe, mert
nem szubjektív döntés kérdése ez. Ha olyan a politikai intézményrendszer,
hogy lehet és érdemes, akkor az emberek bekapcsolódnak a közéletbe. Az a
baj, hogy mindig föntről minősítették eddig, hogy hogyan áll a dolog, még
azt is mondták, hogy nem eléggé politikus a mi közvéleményünk. Ebből a
helyzetből fakadt az a kijelentés is, hogy a mi népünk még nem igazán érett
arra, hogy egy demokratikus politikát fogadni tudjon. A kényszer végül is
helyzetet teremtett. Arról van szó, amit Boldizsár Iván mondott ki ezen a
parlamenti ülésszakon: megmozdultak az emberek, mert tétje van az ülésnek.
Tétje van az emberek számára, tétje van az ország számára is. Ehhez képest
viszont ez a négy nap még mindig nem elegendő. Az igazi az lett volna, hogy
ülésezik az Országgyűlés, elkezdődnek a viták, és közben hazajöhetek a választókörzetembe és beszélgethetek emberekkel a kérdésről részletesebben,
vitatkozhatunk róla. Aztán újra megy tovább az ülésszak. Mondjuk elhúzódik
akár két hétig is és közben lehet mérlegelni, közben kis csoportosulások keletkezhetnek, elmondhatja bárki a véleményét, a népfront, a szakszervezet,
:101

a nőtanács, azt vagy támogatom, vagy nem, de lehet, hogy ennek alapján én
is hozzá fogok szólni. Szóval érdemibb vita lenne így. Mert most arról volt
szó, hogy sokan elmondták egymás után a véleményüket, de nem volt igazán
vita. Voltak olyanok, akik már erre jobban felkészültek és képesek voltak
egymásra reflektálni, megerősítették a másik koncepcióját vagy ellenezték.
Ez még mindig nem volt igazi vita. Engem ez nem téveszt meg. Bármennyire
is sokan mondják, hogy ez milyen szép dolog volt: tényleg szép volt, de ne
kábítsuk magunkat. Most igazán tétje volt, ezért volt ez a nagy érdeklődés a
közvéleményben. Rajtunk, képviselőkön is múlik, hogy ez a jövőben mindig
így legyen.
— Én a kérdésemel azért is tettem föl, mert azt is tudom, hogyy rendkívül széles körben megfogalmazódnak
a gazdasági programból
kiindulóan
politikai véleménykülönbségek
is az emberek között. Ügy érzem, hogy ezek
a gazdasági problémák a politikai véleménykülönbségeket
is fölerősítik. Mi
erről a tapasztalata a választókkal való beszélgetései
álapján.?
— Én inkább azt mondanám, hogy bizonyos szélsőségek megfogalmazódtak, de én ezt annak tudom be, hogy eddig nem hagyták szóhoz jutni az embereket. A tekintélyelv érvényesült. A tekintély pedig elnyomorított más véleményeket, nézeteket, vagy csak formálisan engedte megnyilvánulni ezeket.
Ebből a gyakorlatból és a mostani nehéz helyzet miatt egyfajta elbizonytalanodás érezhető emberekben, ezért bizonyos szélsőségek is hangot kapnak. Én
most elég sokat találkoztam közvetlenül is a választóimmal, ezért nyugodtan
mondhatom, hogy ez elenyészően kevés. Eltérő nézetek is vannak persze, hiszen nálunk vannak „másképpen gondolkodók" is, vagy vallásos emberek,
akikkel békésen együtt tudunk élni, ha elfogadjuk azt, hogy minden örömünk,
bajunk a szocialista Magyarország keretei között kell hogy formálódjon, alakuljon. Ez, azt hiszem, elfogadható alap, és ezen az alapon bármiféle nézet,
másfajtaság helyet kaphat, építkezhet. Politikai kultúrán felnövekedett állampolgárok mellett ugyanis a politikai közgondolkodásnak, közéletnek is sokszínűnek, többfélének kell lennie.
— Köszönöm szépen a beszélgetést.
SZABÓ TIBOR

:102

Simonyi Imre: Különvélemény
Első alkalommal jelentek meg az 1920-as születésű Simonyi Imre válogatott versei. A cím azt jelenti be, hogy különvéleményt olvashatunk majd. Vajon miért? Miért és mitől különálló ez a vélemény? Ha forgatjuk a kötetet,
első benyomásunk az ellenkezésé. Hiszen a magyar költészet áramába, az
újabb magyar költészet évtizedeinek áradásaiba és apályaiba nagy természetességgel illeszkedik be Simonyi Imre — s kezdettől, a harmincas évek végétől
fogva. Poétikai szempontból semmi elkülönülésre vallót nem lelhetünk. Olyan
mesterek — idősebb pályatársak — hatását lelhetjük fel, majd később a velük való tudatos vagy ösztönös hasonulást-párhuzamot, mint Sinka István,
Illyés Gyula, Szabó Lőrinc, Zelk Zoltán. S nem is szűk, hanem tág világot
sejtet ez a névsor, hiszen például Sinka és Szabó Lőrinc igazán eléggé eltérő
költői alkatok voltak. A választott mesterek, a „legközelebbi hozzátartozók"
névsora nem egészen azonos az előbbi, részben poétikai szempontú listával.
Az 1979-ben, a gyulai kórházban írott Évszám-szonettek
hat írót említ legközelebbiként: Szabó Dezsőt, Sinka Istvánt, Krúdy Gyulát, Márai Sándort, József Attilát és Németh Lászlót. Más versekben is fel-feltűnik az ő nevük és
szellemük. S ha még melléjük helyezzük Bartók Bélát is, akkor előttünk áll
az a „hétszentség", amely a magyar kultúrából legközelebb áll Simonyi Imréhez. Pusztán e névsorból is látható, hogy a költőhöz egyaránt közel állnak
ösztönös-érzelmi és tudatos-racionális alkotók, mintegy egyensúlyozni kíván
e két szféra között. De ez is természetes törekvés. Mi is hát akkor az a különvélemény? Úgy gondolom, nem valami eleve elrendelt fátumról van szó,
hanem a pálya különleges alakulásáról, s ennek következményeiről. A végeredmény felől közelítve, egy számvetésverset idézve: a költő (az ember) másmilyen volt: „az egyformák közt másmilyen voltál! / Másmilyen jó másmilyen
rossz / másmilyen okos másmilyen ostoba. / De nem olyan! / A szomszédoknak: más utcabeli / a rokonságban: rokontalan / az ösmerősök közt: idegen. /
A százszázaléknak fölösleg. / A sokadalomban pedig magányos: / mert soha
nem egyeztél bele! / Az egyezményeikben: nem egyezkedtél. / Az alkuvásaikban: együtt nem alkudtál. / A zsákmányaikból: nem részeltél. / Nem hasonlítottál hozzájuk. / Nincsen enyhítő körülményed!" (Nem egyeztél
bele).
Miben ragadható meg e másmilyenség a költői életrajz felől? Abban,
hogy Simonyi Imre a későn induló, s a még később kibontakozó költők közé
tartozik. Első könyve 1956-ban jelent meg, s igazából csak a hetvenes-nyolcvanas évek könyvei hívták fel rá a figyelmet. A jelesebb versantológiáknak
is ekkor lett rendszeres szerzője. Az olvasók és szerkesztők lettek volna értetlenek? Nem erről van szó. Hiszen Simonyi Imre érett költővé valóban ebben az időben vált. A termés színvonala szempontjából tehát idejében jött az
elismerés. Azon viszont lehetne meditálni, hogy szerencsésebb egyéni életút
esetén, az irodalmi életben való részvétel lehetőségét megkapva, vajon nem
következhetett volna-e be előbb ez a kibontakozás. Ez a kérdés eldönthetet:103

len marad, akárcsak az is, hogy abban az esetben vajon mennyiben vált volna másfélévé ez a líra. így viszont az emberileg és költőileg egyre szorítóbbá
váló magányra ítéltség a különvéleményt formázta meg.
A gyermek általában egy a világgal. Az ifjú általában világgá kíván lenni. A felnőtt kínlódik, hogy e kívánságból valamit megmenekítsen. S ha erre
már reményt se nagyon láthat, szembekerül a világgal. Kialakul a Te meg a
világ Szabó Lőrinc-i pozíciója, amely persze többféle reakciót válthat ki. Simonyi Imre egyik régebbi önéletrajza így szól: „hatéves koromig / analfabéta
voltam / emlékszem / hatéves koromig / teljes mértékben / szót értettem /
kortársaimmal". A negyedik osztály című prózavers pedig azt az elemista emléket idézi fel, hogy a padszomszédoknak jelenteniük kellett, ha a másik beszélget óra alatt. A gyerekek állandóan jelentgették egymást, a kis Simonyi
viszont megállapodott szomszédjával, hogy nyugodtan beszélgethetnek, ha soha nem jelentik egymást. így lőn, de példájukat senki sem követte. íme, az
életrajzban talán itt van az első jele annak, hogy az ember „másmilyen". S bár
már a gyerekkor adott kijózanító és elidegenítő tapasztalatokat á világ működéséről, az ifjúkor kezdete mégis maga lehetett az édenkert ígérete. A harmincas évek végén, Gyulán, tehát a világháború kitörése előtt, egy kisvárosban telt el az a valójában csak néhány hónapnyi idő, amely az emlékidézésben aztán világnyivá tágul. Nyár van — örökké nyár! — s a kezdő újságírótanonc szorgosan látogatja a nyári színkör előadásait, udvarolgat a vörös szubrettnek, meg másoknak is, látogatja barátaival és barátnőivel a kiskocsmákat és a cukrászdákat. Ezeket az emlékeket a háború, utána a küzdelmes-keserves évek sora végérvényesen elmosta, múlttá, befejezetté tette.
S amikor eljött az emlékidézés ideje, ötven év táján, meg utána, akkor támadtak új életre, s ragyogtak fel, mintha az a múlt itt volna karnyújtásnyira.
S itt sikerül Krúdy mester epikus tapasztalatait Simonyi Imrének a lírában
alkalmaznia: a végérvényesen befejezetté vált múltat olyan megjelenítő erővel idézi fel, hogy szinte azt érezzük: mi is ott randevúzunk a várkertben,
jártunk a színi előadásokra, s utána a Kék Macskába. Pedig ez képtelenség,
hiszen akkor még a világon se voltunk.
A megidézett régi Gyula világa tárgyias is meg lírai is, élesen exponált
is, meg elmosódott is egyszerre. Ami azóta, 1939 óta, attól fogva az emlékidézés idején történt, arról viszont se tárgyiasan, se líraian nem túl sokat tudunk meg a versekből. A lírai hős egyszer élte a valóságot — s akkor csak
szeretett volna költő lenni —, majd eljutott oda, hogy idézze ezt a hajdan
megélt valóságot, s ez az idézés jelentős költészetet eredményezett. Egyik
tanulságos Jézus-versében mondja: „Mindig a valóságot álmodom". Ez a Jézus már 13 éve lejött a keresztről, de a mennyben már senki sem emlékezett
rá. Visszatért tehát a földre, „ebbe az ismerős pokolba", s visszafeküdt a jászolba, várva, hogy minden kezdődjék elölről. A költő annyiban különbözik
ettől a Jézus-alakmástól, hogy ő a várakozás közben megírja a várakozás előtti
időszak lírai történetét.
Viszont ebben a „várakozásos" időben fejlődött ki a „különvélemény".
Az ifjúkor világától való kényszerű eltávolodás legalább három vonatkozásban hozta a csalódások sorozatát. A történelem menete, a szerelmi tragédiák
és vereségek és a költői hivatás el nem ismertsége egymást erősítve hozta létre azt a világidegenséget, amely nem általában a világgal, hanem az adott,
hibás világgal áll harcban. A világháborús „fertelmes valóság" a költő számára lényegében később sem változott meg, szebbik arcát csak a befejezett
:104

múlt mutatta. A lírai hős nem fordul el az adott valóságtól, sőt ellenkezőleg,,
kétségbeesetten keresi a fogyatkozó lehetőségeket arra, hogy a világ és ő egymáshoz illőek lehessenek. De mivel ez nem sikerül, állandóvá nő a feszültség
az emlék és a jelen között. Gyulai lakáscímét egysoros verssel így írja le:
„egyszemélyes fegyenctelep". S bár ellenpont az, hogy „van nekem egy kisvilágom", később már ennek értéke is relatívvá változik. „A nagyvilágon e
k í v ü l . . . / (ma már tudom) a szív kihűl, / s a kisvilág, mi megmaradt / belül
(fészek, eresz alatt) / arra elég csak: (ha elég!?) / — mint pusztában a puszta
lég- / eszméid szétzüllő sorát / egy rögeszmévé komprimáld."
(Szülőfalum.)
Simonyi Imre pályája sem az életrajz, sem a költészet szempontjából nem
szokványos pálya. Az öröm hiányzott ifjúsága óta, s ezt az örömöt legfeljebb
az emlékidézésben lelhette fel. De az emlék is a fegyenctelep zártságára figyelmeztette. A Hét bagatellben így írja le sorsát: „Virágvasárnap után — hétfő, /
Virág nélkül. Vasárnap nélkül." Az ilyen sors is sors azonban, és Simonyi
Imre éppen azt a feladatot teljesíti a magyar költészetben, hogy megírja ezt
a fajta sorsot.
VASY GÉZA

A verbalizmus veszélyei
JÓKAI ANNA: AZ EGYÜTTLÉT
Jókai Anna legutóbbi alkotásai, mindenekelőtt a Jöjjön Lilliputba! című
kötet már egyértelművé tették, hogy az írónő az alkotói továbbfejlődés új útjait, lehetőségeit keresi. A magyar társadalom problémáit több szállal kapcsolja korunk egyetemes gondjaihoz, ennek, egyszersmind a jelentés komplexebbé tételének érdekében szívesen fordul a közös európai kultúrkincshez, kivált
az irodalomhoz és a mitológiához; és stílusában is érzékelhető változás: metaforikusabbá, líraibbá alakult ez. Ha a tendenciát egyetlen szóval kellene minősítenünk, mindenképpen az intellektuális kifejezés illenék ide; kétségtelen
ugyanis, hogy Jókai Anna az intellektuális próza irányába tesz lépéseket.
Szándékának örülünk, törekvését nagyra becsüljük, még akkor is, ha sejtjük,
ez alighanem olvasótáborának csökkenésével is együtt jár, s ha úgy vélekedünk: az út legújabb állomása, Az együttlét korántsem a legsikeresebb. Szándékában nagyratörő, megvalósulásában azonban számos esendőséget magában
hordozó alkotás:
Az együttlét a Könyvvilág beharangozása szerint nem egy regény, hanem
két kisregény egy kötetben. Az unokaöccs utazása az egyik, A nagynéni levelei
a másik. Az első, amely terjedelmében több mint kétszerese a másodiknak, egy
harminchárom éves fiatalember negyvenperces utazását beszéli el. Ameli Ladár legjobb barátjának a Zambiából származó néger Argil Drallának a temetésére utazik a huszonnyolcas villamossal. A köztemetőbe tartva, nemcsak ő
gondolja végig eddigi életét, de számos útitársának tudatába is bepillanthatunk. A regény reális idejének történése csak néhány momentumra korlá:105

•tozódik (hová érkezett a villamos, ki szállt le, illetve fel), s másodlagos a tudatban lezajlottakhoz képest; a regényvilág elsősorban a szereplők emlékeit
•és gondolatait megjelenítő belső monológokból építkezik. Minden utazó magánbeszéde implicite egy-egy sorsot foglal magában, a legrészletesebben s a
legplasztikusabban megformált alak azonban Ameli Ladáré, ezért a mű mondanivalójának fölfejtésekor az ő jellemét kell tüzetesebben szemügyre vennünk.
A főszereplő életpályája, sorsa rendhagyónak tetszik, mégis tipikus. Ahhoz a nemzedékhez tartozik ő, amelyik már nem volt részese semminémű nagy
történelmi sorsfordulónak vagy megrázkódtatásnak, 56-ot is legföljebb kisgyermekként élve át, úgymond beleszületett a konszolidációba, s amely felnőve
kénytelen arra eszmélni, hogy eltűntek vagy hitelüket vesztették az egykor
világmegváltónak kikiáltott célok és lehetőségek. „Már minden elkövetés ellehetetlenül, mert a folytonos szitkozódásban a jeges dühök lecsapódnak, másrészt aki gesztenyét süt, semmiféle magas lángját nem igényli semmiféle
egyetemes kohónak" — villan át egy helyütt agyán, érzékeltetve vágyainak és
lehetőségeinek antagonizmusát. Ameli Ladár kebelét ugyanis nagy tettek vágyai hevítik, hogy azonban mit kellene cselekednie, homályban marad előtte,
csupán töprengésre készteti. Elkallódott (vagy inkább kallódó?) értelmiségiként tengi életét. Érettségi után — mivel nem vették fel történelem—filozófia szakra — számos álláslehetőséget kipróbált: volt népművelő, banktisztviselő, kiadói propagandista, biztosítói ügynök stb. — a jelenben pedig egy ablaktisztító gmk jól kereső alkalmazottja.
Ezek azonban csupán külső állomásai eddig megtett útjának. Hogyan
kellene élnie? Mit kellene tennie, neki s általában az embernek, hogy létét
autentikusnak s ne fölöslegesnek érezze? E kérdések állanak negyvenperces
eszmélkedésének középpontjában — s az ezekre adandó válasz voltaképp a
mű központi mondanivalója. Nemcsak Az unokaöccs utazásáé, A nagynéni

leveleié is.

„A nagynéni levelei annyiban hasonlít Az unokaöccs utazásához, hogy
ebben is azt keresem, mi a végső igazság, melyek az életünkben a változó, tiszavirág-életű dolgok és mi az, ami örök" — nyilatkozta a szerző, s már ez is
sejtet valamit abból, ami Az együttlétnek fontos újdonsága, ha Jókai Anna korábbi műveihez viszonyítjuk. A gyökeresen új e könyvben az, hogy az írónő
ezúttal nemcsak hibákat sorjáztat, nemcsak kórképet ad, hanem a kivezető
utat, a lehetséges gyógymódot is megkísérli fölvázolni. A „Hogyan éljünk?"
kérdése áll tehát Az együttlét középpontjában; a könyv reá adott válaszát pedig így lehetne röviden összefoglalni: az emberi létnek a cselekvés adhatja
meg az értelmét, mégpedig az a cselekvés, amely a mindennapi emberi kapcsolatokban konkretizálódik, az itt és most helyében és idejében a felebaráti
szeretet nevében megy végbe. Sok-sok külön magány helyett igazi megértésre, együttlétre volna szükség — sugallja már a cím is. Azért magasodhatik föl
Ameli Ladár szemében Argil Dralla alakja, mert ő eme életeszmény jegyében
élt. Erre döbben rá utazásának végén a főszereplő, amikor felébred benne a
^rokonszenv az útitársak iránt, s megmarad benne a remény. De számos egyéb
motívum is ezt hangsúlyozza (pl. a szakállas nagybácsi és a kimúló kutya
sorsa). — S e z a végső konklúziója A nagynéni leveleinek is.
A központi mondanivaló lényegi azonossága azonban már önmagában
¡megkérdőjelezi azt, hogy két kisregényt tartalmazna a kötet. S az összetarto:106

zás mellett egyéb érvek is szólnak. Csupán kettőt ezek közül. Az unokaöccs,
Ameli Ladár mindenkor mint vágyott, megértő támaszra, társra gondol az elképzelt nagynénire, aki hozzá írja leveleit, s fejtegetéseiben ugyanoda érkezik
el, ahová ő útjának végén. Ha ehhez még azt is hozzászámítjuk, hogy A nagynéni levelei önmagában aligha állná meg a helyét, de legalábbis jelentéssugallatát tekintve jóval szegényebb volna, aligha lehet kétséges, a közös cím
nem véletlen: egy művet takar.
Cselekvő szeretet. Sokszor egyértelmű utalások hatására, máskor azok nélkül is Krisztus és Tolsztoj alakja ötlik minduntalan eszünkbe Az együttlét
olvastán, mert Jókai Anna szemlátomást hozzájuk kapcsolódott akkor, amikor az „örök" dolgokat kutatta könyvében. „A megváltó szeretetben nem válik szét a nyomorult teremtmény meg a diadalmas isten. A személyt kell szeretni és megkülönböztetve, a Teremtő nevében éppen" — olvashatjuk többek
között, s tehetjük föl tüstént a kérdést: vajon bármily szép és igaz, nem közhely-e a könyv végkicsengése? Válaszunk nem lehet más: verbálisan, expressis verbis megfogalmazva, s nem a mű egyéb építőtelemei, a cselekmény, a
jellemek stb. által sugallva — sajnos az. Jókai Anna könyvében pedig túl sok
a verbális fejtegetés, s iróniája ezúttal nem oly éles, hogy az így kimondott
közhelyszerű igazságokat egyúttal meg is kérdőjelezze, a szkepszis felhőjével
is beborítsa. Kiváltképp igaz ez A nagynéni leveleire, de ott kísért Az unokaöccs utazásában is.
Az előbbiről szólván elsőül: többnyire banális, triviális igazságok hosszadalmas kifejtését olvashatjuk itt, s bármely bonyolult is a stílus némelykor,
megvalljuk: „háttérszövegre", mélyebb mögöttes jelentésre nemigen bukkanunk. A lakóhelyét, korát, életfelfogását levélről levélre váltogató nagynéni
ilyesmikről értekezik: „— ki a szadista?"; „— az őrültek bölcsességéről";
„— mily öröm a családi élet!"; „— arról, hogy az együttélés pokolian neh é z " . . . S a konklúziók, amelyekhez elérkezik: „A szadizmus alapeleme az
elterveltség". „Létezik tán ( . . . ) egy másik értékrend, amelyben Te meg én
( . . . ) arra sem érdemesíttetnénk, hogy kipucoljuk a Kelemen Levente sáros
cipőjét"... Az utolsó kettőé pedig: „Javíthatatlan az ember: szubjektivitásával mindent benyálaz" . . .
A közhelyeket részletező verbalizmustól nem mentes Az unokaöccs utazása
sem. Jókai Anna rengeteg problémát zsúfolt e könyvbe; aligha van magyar
regény, amelyből oly nagy számban köszönnének vissza korunk fenyegető
gondjai, mint ebből: az éhező harmadik világ, az atomhalál réme, a környezetszennyezés, faji, nemzetiségi ellentétek; hazánkban: a szegénység, a törtető
újgazdagok stb. — a lajstromot vég nélkül gyarapíthatnók. Világunk problémáinak e burjánzó megidézése persze önmagában korántsem volna hiba, sőt
erény is lehetne, ha mélyen beépülne a mű szöveteibe; a belső monológokban
megjelenve azonban többnyire hangzatos szólamok maradnak. Miért? Egyrészt
azért, mert konkrét helyzetet befolyásoló szerepük nincsen, lévén a regényben a jelen idejű történés minimális. Másrészt pedig azért, mert megfogalmazásuk is erősen sekélyes — mélységét tekintve alig terjed túl az átlagpublicisztikáén. Inkább leltár ez tehát; a valóság igazából nem lényegül művészivé formált valósággá.
Az extenzív totalitás dominál ama széles társadalmi körkép kialakításában
is, amelyhez a villamoson utazók belső monológjai nyújtottak lehetőséget.
A vidéki parasztembertől a börtönőrön át a konzervatív elvtársig szinte min:107

denki szóhoz jut itt társadalmunk „kusza szövevényéből"; a magánbeszédek
azonban egymás mellett léteznek, hiányzik az a kötőanyag, amely struktúrává
fogná össze őket — így inkább csak széles, de művészileg halovány háttérül
szolgálnak Ameli Ladár vívódásához.
Végezetül, bármily röviden, még egy problémát érintenünk kell. Mechanikus, túlontúl is gépies az, ahogyan Jókai Anna a narrációt belső monológba, a külső történést a lélek rezdüléseihez vezeti át. Az utcai cégtábla
síró kakasa apja vegetarianizmusát, a Köztársaság tér zöldje a véres 56-ot juttatja Ladár eszébe, a felfeslett Adidas-cipő egy idősebb hölgynek egykori nyomorgását idézi emlékezetébe stb. Ráadásul a könyv nyomtatott nagybetűkkel
ki is emeli a belső folyamatot elindító külső momentumot, még inkább szembeötlik ekként, hogyan, milyen elvek alapján építkezik a regény. „Költő
mondj igazat, de rajt ne fogjanak, csak akkor ha elemeznek" — idézhetjük József Attilát. Az együttlét
eme esendőségére még találóbbak azonban Rónay
Györgynek Szabó Magda Őz című regényéről írott szavai: „A kapcsolások
nem önkéntesek, mint a valóságban, hanem csináltak; nem maguktól vannak,
hanem az írótól. Persze mindig az írótól vannak, csakhogy ezt nekem, az olvasónak nem szabad észrevennem. Ha észreveszem, akkor már zavar, akkor
már ellentmondok, és szembesítem az írót és teremtett valóságát az igazi
valósággal."
Nem tetszett nekünk Jókai Anna legújabb könyve. Kifogásaink azonban
nem életművének, csupán e regényének szóltak. Ügy érezzük, túlságosan is
elszakadt attól, ami korábban legnagyobb erénye volt: a valóságnak a cselekmény s a jellemek általi hiteles megjelenítésétől. Pedig a választott úton ezt
is megtartva volna igazán sikeres a továbblépés.
(Szépirodalmi.)
HAUBER KÁROLY

A szellemtörténet irodalomelmélete
THIENEMANN TIVADAR: IRODALOMTÖRTÉNETI ALAPFOGALMAK
Több mint fél évszázada, 1930-ban nagy elismeréssel méltatták mérvadó tudósaink Thienemann Tivadarnak (1890—1895), a pécsi egyetem némettanárának, a
méltán híres, mert színvonalas Minerva alapítójának és szerkesztőjének az alcímben szereplő könyvét. Zolnai Béla a Széphalomban, Schöpflin Aladár a Nyugatban,
Hankiss János a Debreceni Szemlében, Hajnal István a Századokban ismertette.
Hajnal „nagyszabású kísérletnek" minősítette, és a szerzőnek „mesteri példáját"
köszöntötte a műben. Hankiss Fernand Baldensperger műve (1919) mellett ezt a
könyvet ítélte korunk legértékesebb átfogó irodalommagyarázatának; többen is sürgették idegen nyelvű kiadását. Egyedül Németh László hangoztatta ellenvetéseit a
Tanúban: nem tudta elfogadni a szellemi fejlődésnek Hegeltől származó egyirányúságát. Hegeltől, akinek tárgyalásakor, vette észre Hajnal, a szerző „lelkes magaslatokra emelkedik".
Thienemann mint az európai — főként német — szellemtörténet meghonosítója
vált ismeretessé és hosszú időn át itthon szalonképtelenné. Most, hogy művét a
Baranya Megyei Könyvtár Pannónia könyvek című sorozatában hasonmásként meg:108

r

jelentette, meglepődve látjuk, hogy akár idézőjelbe is tehetnénk a szellemtörténetet^
szerzőjének szinte szociológiai irodalomszemlélete annyira korszerű és friss. Le sem
- kell porolni — ahogy utószavában Poszler György mondja. Netán egy-két szavát
• kellene csak kicserélni. Mint ebben a mondatban: „Az írás terjedése és a vulgáris
- -irodalmak keletkezése együtt jár azzal a társadalmi-gazdasági átalakulással, melyet
. városiasodásnak vagy polgárosodásnak neveznek." A dőlten szedett szavak helyett ma
azt mondanánk: a következménye, s fölcserélnénk a gazdaságit a társadalmival.
Mert a következő mondata már szabatos: „A betű térhódítása nem képzelhető el a
városok keletkezése nélkül..."
Thienemann az irodalomnak organizmusként, élőlényként való fölfogása helyett,
amely a keletkezés, virágzás után szükségképpen a hanyatlást és a pusztulást föltételezi, a szellemi fejlődésnek lépcsőzetes képét vázolja föl. Hajnal István szerint
ez nem csupán irodalmi alapelv, hanem alkalmas az emberi kultúra általános fejlődésének magyarázatára is. Németh László, bár elfogadta a szerves fejlődés metaforájának cáfolatát, ami azért is érdekes, mert őt később is megigézte a növényi
lét paradigmája, e másik magyarázattal szemben is aggályait fejezte ki.
Thienemann fölfogását ezzel a hálóval szemléltethetném legcélszerűbben:

közönség

A

mu

4

iro

é\

szóbeliség

4
kéziratosság

nyomtatás

Az irodalom: író, mű és közönség viszonya. Ez a viszony fejlődik a szóbeliségből (népköltészet), a kéziratos irodalmon (kódexek) át a nyomtatott művekig (könyvig, sőt hírlapig). A szóhagyományban nincs állandó szöveg, a népköltészet
változataiban él; alkotója személytelen (fontosabb az előadója); közönsége a jelenlevő
hallgatóság. A kéziratos irodalom minden, tekintetben átmenet a szóbeliségből a
nyomtatott irodalomhoz: szövege még mindig ki van téve a másoló változtatásainak; az előadót fölváltja a fölolvasó, de az író még mindig homályban van; a közönség már nincs jelen, de még közeli: a kódex meghatározott rétegnek készül.
A Gutenberg-galaxis, ahogy ma mondanánk, az írót rangjára emelte, művét állandósult szövegűvé, változatlanná tette; közönségét térben és időben végtelenné tágította.
Az irodalomnak ez a társadalmi fejlődésbe ágyazott szemlélete Németh László
szerint csak az irodalmi életet jellemzi, de nem azt a többletet, amely az irodalomban történet fölötti, „átlényegült élet". Meglehet, hogy ezt a hiányérzetét Thienemann nem tudta kielégíteni, de bizonyos, hogy e művel szemben ez túlzott igény, s
ennek megfogalmazása már túl is megy az alapfogalmak körén.
Thienemann közérthető, logikus okfejtése a mai olvasó számára is sok szellemi
örömöt rejt. Némely megállapítása aforisztikus. „Minél később él egy nemzedék,
annál többen lesznek a halottak, kiknek szellemi műveltségét köszönheti." „Őseit
nem tagadhatja meg senki sem, az irodalomban sem." „Mentől későbbi a jelen,
annál nagyobb a múlt, mely reá nehezedik." „Az élet és az irodalom — ebben öszszegezhető ez a fölfogás — elválaszthatatlan egymástól." „Az irodalomtörténet feladata, hogy történelmi változásaiban megismerje azt az irodalmi alapviszonyt,
mely az író, a közönség és az irodalmi hagyomány között az idő folyásával kialakult." „A szellem írásos formáinak és a gondolkodás egyetemes formáinak összefüggését fölismerni és megmagyarázni: ez az irodalomtörténet legnagyobb, legnehezebb
feladata." „A koronatanú vallomásáról mondana le az irodalomtörténet-író, ha az
írónak önmagáról való vallomásait nem akarná meghallgatni."
:109

Thienemann dicséretes érzékenységgel méltányolta a korszerű fejlődést. „Az irodalomtörténet — írta — félreismerné a nyomtatott betű természetét, ha az időhc
kötött sajtó térhódításában nem látná az irodalom szükségszerű továbbfejlődéséne
átjelzését." Nincs benne semmi arisztokratikus megvetés a hírlapirodalom, a publ
cisztika iránt. Bele kell törődni, úgymond, hogy a poézis helyét a belletrisztil .,foglalja el. Sőt: „Mindig több lesz a művelt ember, aki nem ír és nem olvas vers
ket, és egyáltalán nem ér rá szépirodalommal foglalkozni. Az irodalmi érdeklődé
kitöltik a tudomány, a politika, a technika és a gazdaság szolgálatára rendelt bt
tűk; az öncélú olvasás kötelezettsége alól fölment a színház, a film, a rádió, az irodalmi tartalmak gyors és betűmentes közvetítése."
Mintha ez az idő elérkezett volna! Nem meglepő-e, hogy a nagy fölkészültségií
tudós 1930-ban a rádiónak irodalmat közvetítő, netán pótló szerepéről efféle tárgyi
lagossággal szól? Olyanról, amelybe mi még ma is csak nagynehezen tudunk belenyugodni? S ha lett volna már televízió, a rádió után nyilván azt is fölsorolta volna. Régen az írott szónak föltétlen hitele volt: „írva vagyon: ez csaknem annyit jelentett, hogy igaz." Kétszer is leírja Thienemann a modern irodalom axiómáját;
„Mindenkihez szól, és voltaképp senkihez." (Óhatatlanul Karinthy jut eszünkbe:
„Nem mondhatom el senkinek, elmondom hát mindenkinek." Csak éppen fordított
értelemben.)
Hivatkozásai, bizonyító példái többnyire — érthetően — a német irodalomból
valók, de stílusában, észjárásában semmi sincs a német filozófia homályosságából:
szinte franciásan világos.
A mi irodalomtörténetünk nem bővelkedik elméleti művekben. Érdekes, hogy
Thienemann nem is említi Tolnai Vilmos könyvét (Bevezetés az irodalomtudományba, 1922), pedig szerzője a kollégája volt a pécsi egyetemen. Poszler György mutat
rá, hogy Román Ingardennek 1931-ben megjelent munkája is csaknem fél évszázados késéssel jutott el hozzánk (1977). Bízik benne, hogy Thienemann művének újrakiadása most végre megtermékenyíti gondolkodásmódunkat. Gyakorló íróknak, költőknek ugyanúgy ajánlhatom, mint valamely verstant: mesterségük műhelytitkaira
kapnak ma is időszerű tanácsokat benne.
Mintaszerű Thienemann könyve mint kiadvány is. Napjaink könyveiből elspórolják a névmutatót: ő nem volt rest, alapos, egyetlen betűrendbe szedett tárgy- és
névmutatóval tette lehetővé, hogy egy-egy szerzőjére, példájára, tételére pillanat
alatt rátaláljunk. Elkényeztet bennünket, amikor laponként szellemes és tömör élőfej tájékoztat a tartalom lényegéről. S mindezt még fokozza, hogy minden fejezetcím
alatt vezérszavakban előre közli, miről fogunk olvasni. Akár a legjobb tankönyvekben. (Lehet, hogy ennek is szánta?)
Egy helyen ezt írta: „A legjobb kiadás a facsimile kiadás." Ez nem mindig
van így. Éppen ebben az esetben például vannak hátrányai is. Ilyen, hogy helyesírása elavult, s ez megzavarja a mai ifjú (főiskolás, egyetemi hallgató) olvasójának
helyesírástudatát. Nemcsak azért, mert az akkori helyesírás volt más, hanem mert
Thienemann sajátos, egyéni írásmódot használt: ékezetet tett oda is, ahova nem
kell; elhagyta a mondatkapcsoló kötőszók előtt is a vesszőt, önkényesen írta egybe és
külön a szavakat. A hasonmás kiadás azt is rögzítette, hogy Halasy-Nagy József akkor még csak Nagy József volt: aki ezt nem tudja, magától sose jön rá. Rögzítette
a hasonmás a hibát is: a 45. lapon két terjedelmes mondat — vagy a szerző, vagy
a nyomda tévedéséből — szó szerinti ismétlése az előtte való lapon levőnek.
Az utószó jobban eligazíthatná a mai olvasót: képet adhatna Thienemann pályájáról; elhelyezhetné könyvét életművében; főként azonban szembenézhetett volna Németh László ellenvetéseivel, Babits Mihálynak e kérdésben Németh Lászlóéhoz meglepően hasonlító kifogásaival, nem utolsósorban pedig H. Lukács Borbálának a mi véleményünkkel szögesen szembenálló, elítélő álláspontjával (Irodalomtörténeti Közlemények, 1965).
Mégis: eléggé nem dicsérhető választás volt ezt a méltatlanul feledésre ítélt
művet föltámasztani.
PÉTER LÁSZLÖ
:110

Magyar Mozaik '86
Kár volt megszüntetni az írószemmel című sorozatot, jó hogy a Minerva kiadó >
— úgymond „fölvállalta" — a magyar riportázs, valóságirodalom ügyét, s új címmel,
elegáns borítóval folytatja a sorozatot. Igaz, a fülszövegben tesz egy mentegetődző,
elhárító mozdulatot is, mintegy kivédendő a kritikát. Nem ok nélkül teszi. E sorok
írója is több recenziót követett el az írószemmel-sorozatról, mindig szóvá tévehiány- és rossz közérzetét. Az egyik kérdés az volt, hogy miért nem gyakorolják,
az írók (többen) ezt az izgalmas és szép műfajt? Tudjuk (mert sokan megírták) a
választ: a napilapok nem szeretik az írókat, nem is tudják megfizetni. (Gondoljunk csak a legutóbbi intézkedésre, amely katasztrofálisan, 40 százalékkal nyirbálta,
meg a honorkereteket! Ezt kifejezetten irodalomellenes gesztusnak érzem. Még
akkor is, ha az újságírók premizálására szánták ezt az — önmagában — gyarlóan
kicsi összeget). Riportot, szociográfiát írni (anyagilag) nem kifizetődő, sőt kifejezetten hálátlan dolog. Csak utalok itt az egyik legtehetségesebb, legolvasottabb riporterünk: Pünkösti Árpád keserű kifakadására a Mozgó Világ 1987/8. számában. Elmondja, hogy milyen viszontagságok között született a Magyar Mozaik '86-ban is
szereplő riportja (Az elithez tartozni) a gyakorló téeszelnökökről. Más példákat is
tudok. Fiatal kollegám (szintén szerepel a kötetben) riportázsban - dolgozta fel a.
legutóbbi választáson szerzett élményeit, tapasztalatait. Dolgozata első díjat nyert
a Hazafias Népfront pályázatán, ám a helyi honatyák, notabilitások mindmáig nem
tudják megbocsátani az írás „tiszteletlen" hangvételét. Kollégám azóta ki is lépett
a cégtől (vidéki napilap), s egy fővárosi hetilap munkatársaként próbálgatja ama
„falakat", a tűréshatárokat. Hogy miért szólok a riportírás körülményeiről ilyen
hosszasan? Mert legalább annyira fontosnak érzem, mint magukat a riportokat,
a riportok témáját, tárgyát! Tudom nem vagyok egyedül ama meggyőződésemmel,
hogy a „jelen (megintcsak zsargonban tudok fogalmazni) gazdasági és társadalmi
helyzetben" talán még a (szintén) hiányzó pénznél is nagyobb szükségünk van, lenne az adott valóság pontos, naprakész és illúziómentes ismeretére. Szívem szerint
igazságot írnék, de legyünk inkább óvatosak. Mert ki tudja, hogy mi „az" igazság? Oly sokan és oly gyakran visszaéltek már ezzel a szóval, fogalommal!, hogy
utólag, s megintcsak a kizárólagosság igényével helyesbítsék a tegnapi deklarációt,
verdiktet, direktívát stb. Érjük hát be — egyelőre — a valóság tisztességes feltárásával, a cselekvés- és mozgásszabadság (illúziójának?) megőrzésével. Ha ezzel az
igénnyel (s ez nem is olyan kevés!) olvassuk el ezt a könyvet, a 23 riportot, akkor a magyar újságírás élvonalát, színvonalát tisztesnek, tisztességesnek kell mondanunk. Értem ezen azt, hogy a szerzőkben még (ilyen anyagi és erkölcsi megbecsülés mellett és a szókimondással járó hálátlan procedúrák ellenére is) él az
elemi kíváncsiság a magyar valóság iránt (ez a riportírás alfája), s van kellő kitartás és szorgalom is, amellyel a tényeket, adatmorzsákat (olykor a színfalak mögül is) kibogarásszák, sokszor kiássák, olykor kicsempészik. Fontosnak, mert értéknek tartom ezt a közéleti kíváncsiságot egy olyan korszakban, amikor a közéletiség, a közéleti szerepvállalás értéke erősen devalválódott. Bizonyítékként legyen
elég ez a kötet, a 23 riport. Űgy látom környezetemben, hogy a közéletiséget két
oldalról kérdőjelezik meg. Az egyiket nevezzük leegyszerűsítve, „a" hivatalnak,
amely arra bátorít, hogy nosza legyünk csak nyíltak, álljunk ki a véleményünkkel,
ám ha valami kellemetlent mondunk (márpedig kellemetlenség van bőven!), akkor sündisznóállásba merevedik, s még jó, ha csak elhárítja a bírálatot, nem megy
át ellentámadásba. Példaként Csorba Piroska (Állomások) írását idézem. A fiatal,
pályakezdő pedagógus élményeit nemcsak igazolja, de egy élettapasztalat minden keserűségével csak tódítja (vidéki) igazgató pályatársa: Kóta Dénes (Vár állott). Nem
véletlenül emelem ki az iskolaügyet a magyar valóság problémagubancából. Csorba
Piroska (még) a fiatal (vidéki) értelmiségi, ha nem lenne sértő azt mondanám,
hogy bájos naivitásával panaszolja fel az élményeit. Valahogy így foglalható ösz:111

sze: „de hiszen nekem nem ezt mondtátok eddig! (az iskolában, a KISZ-ben stb.),
-„de hiszen én jót akarok!, miért nem hisztek nekem?, miért nem hagytok jól (!)
dolgozni?! Itt vagyok teli energiával, tettvággyal a tiétek vagyok, rendelkezzetek velem." Nos, Kóta Dénes már azt mondja el, hogyan rendelkeznek azzal az értelmiségi réteggel, amely az elmúlt évszázadok során az egyik, ha nem a legfontosabb
nemzetmegtartó erő volt. Éppen a sokat emlegetett „napszámossága" által, azaz
kicsinyke bérért, vállveregetésért, megcsúfoltatva, megaláztatva is fogta a naplót
becsengetéskor, s elvégzett (zokszó nélkül) minden munkát, amit a mindenkori
hivatal rárótt. Ezenközben — érzi, tudja, szenved tőle! — lerongyolódott, lezüllött
¿anyagilag, erkölcsileg, intellektuálisan is, s miközben krónikusan elnőiesedett (ti. a
pálya) mára már fatalistává, s még jó ha a Németh László-i értelemben „tantervlebonyolító automatává" vált. Mert — hisz tudjuk — a képesítés nélküliek szegények
már lebonyolítani se tudják a reformok reformjai által állandóan átfaragcsált,
amorffá vált tanterveket. (Abba most nem megyek bele, hogy ez a lerongyolódott
iskola, értelmiségi réteg mit kezd az odalökött „pedagógusönállósággal, szabadság. gal" . . . Mert, hisz az éhező nem kaviárra vágyik...)
A másik tényező, ami a közéletiség ellen hat, maga is „eredmény". Nevezhetném „közvéleménynek", holott éppen annak a hiányáról szeretnék beszélni. Példaként, illusztrációként hivatkozhatok megint a kötet nem egy írására. Ha az állampolgár úgy érzi (mert úgy éli meg), hogy a tisztes munka, szorgalom, tudás nem
kapja meg az anyagi-erkölcsi elismerést (Havas Gábor: Vadkelet, Kovács Nándor:
Mai summások, Pünkösti Árpád: Az elithez tartozni, Ambrus Péter: Kereskedők
és kisiparosok egy fővárosi kerületben, Paládi József: A Zöldért szindróma, Ónody
Éva: Vállalkozni szeretnék, Hegyi Imre—Kovalik Márta: Embzrvásár, Dám László:
Szerencsések), akkor nemcsak fellazul az erkölcsi világrendje, amely nélkül nem létezhet társadalom, nemzet, gazdaság, politika, hanem átcsap keserű cinizmusba (lásd
kabarévicciparunk!), majd egyfajta apátiába, fatalizmusba, sőt nihilizmusba.
Egy idő után úgy érzi az állampolgár — ki is mondja! —, hogy pl. „csak az az
enyém, amiti megeszem, megiszom, az a biztos, ami a spájzomban, kamrámban, garázsomban van, s nem érdekel a nagyvilág, még a szomszédom sem". A riportok
egyik fele (a már felsoroltak is) erről, a primitív, mert rövidlátó, perspektívát nem
is kereső, látó anyagiasságról szól, s ez nagyobb veszélyeket hordoz, mint az unalomig emlegetett államadósságunk. Ez a szemlélet — nevezzük Erdélyi Sándor után
— „kollektív felelőtlenségnek" szennyezi el nemcsak a környezetet (Kovács Zoltán: Tocsolyos, Végh-Alpár Sándor: Füstölög a szenny vulkán), de — nagy szót
mondok — a lelkeket is. Már a halál is elveszítette a méltóságát, jajdul föl Csendes
Csaba (Csak már az orvos jönne!), Megay László (Halványszínű ló) és Ómolnár Miklós (A temetetlen holt). A közgazdász ezt a jelenséget hiánygazdálkodásnak nevezi,
a szociológus és a moralista értékválságnak. A (jó) riport és szociográfia viszont
nem kommentál, nem moralizál „csupán" leír. A legtöbbször jelenségszinten, de
hiba lenne finnyásán lebecsülni ezt, mert igaz ugyan, hogy a tükör nem elemez,
„csak" visszatükröz, de buta ember az, aki a tükröt vágja földhöz, ha nem tetszik
az ábrázata . . . (Minerva.)
HORPÁCSI SÁNDOR

:112

