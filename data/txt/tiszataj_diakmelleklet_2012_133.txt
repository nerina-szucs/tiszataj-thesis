A TISZATÁJ DIÁKMELLÉKLETE
133. s z á m

TÉREYJÁNOS

Magyar Melancholia
UTON B E R Z S E N Y I H E Z

A „szüntelen
elméjű"
mélabús

izgő és

kalóz

Berzsenyi
volt,

alkati

kora-roman-

tikus zsenitudattal
áldva, s neki állt

meg-

gyar

manyelven...

Berzsenyi

eredendő
követi

nyatlásfokozatait;

ütésektől,
komorul

A solitude elnyújtózó
cei olyan emlékezetes
rázolást

a hamásho-

gyan, konkrét
behatásoktól

nyernek

tollán, minta

el.
peráb-

költőnk
későbbiek-

ben csupán

Aranynál,

vagy

leginkább

a Nyugat

nagy

elégikusainál;
nyi - nehéz

Berzsenyi Dániel:

Amathus

( 1 7 9 9 körül)

legjobban

a szentimentalizmus

jóhiszemmel

- egymást
Váltja örök romolás s teremtés.

ám
másképp

dani - férfiasabb
nál,

BerzsemonBabitsTóthnál.

A XVI. század a magyar költészet kamaszkora volt. Hosszú
hangpróba. Mintha kereplő csattogott volna: a ragrímek, sőt,
önrímek monotóniáját mai füllel együgyűen bájosnak vagy
ijesztőnek találjuk. „Egy oly hadakozó és szerencsétlen népnél, mint a magyar volt, a poézis nem divatban, de legkisebb
figyelemben sem lehetett", írja Berzsenyi. Az általános kedély zaklatottnak volt mondható. A műveltség deákos, ám
dominál a magyaros ütemhangsúly. Nyugati értelemben vett
verstechnikáról sokáig csak elvétve beszélhetünk. Ám viszszatekintve részegítő látni, mi minden volt készülőben.
Balassi Bálint, kicsapongásainak „undok fertelmességével" mindig a szerelem érkezési vagy indulási oldalán állt,
sosem a tartós bizonyosság talaján. Tanult udvari ember
volt, nem mellesleg utazó européer és nyelvzseni. Továbbá
kétes egzisztencia, nőcsábász, egy időben lókupec is; ám
végül, katonapályája koronájaként, Esztergom ostrománál
halt hősi halált. Költeményeiben többnyire kesergő hangot
ütött meg, rabként esdekelt, lovagként epedett és hódolt.
Nem mindennapi műgonddal, a teológiára is figyelve összeállított, félig-meddig töredékben maradt kötetét (Az maga
kezével írt könyvébül) olvasva lírai panaszkönyvet lapozunk,
tele piros rózsával, fehér liliommal, harmattal. Máskor begerjedt a szerző, mégis szemérmes a szűkszavúság bécsi bordélyházi dalában, illedelmes az érzékiség a citerás lengyel

5 5 12

diákmelléklet

leányt („Vénusz fattyát") vagy Celia „feredését" festő versében. „Szemüldek fekete széné", sóhajt, „hogy júliára talála". Minden világi javak romlandóságáról beszélt. Istenképe rendkívül
személyes, szinte testközeli. Magyarország ez idő tájt a kereszténység pajzsa volt. Fűszer a
multikulturális beütés a végvári idillekben. Akad itt Marullus-fordítás újlatinból, imádság
lengyelből, ének törökből. Balassi megörökítette a keletkezés körülményeit (folyamatosan
vitéz ifjak társaságában időzött); nem maradt el a kötelező mitológiai párhuzamok özöne
sem, mintha bizony a mítosz gyolcsába bugyolálva elviselhetőbb volna a köznapi kín.
Költőnk mestere a prédikátor-drámaíró Bornemisza Péter volt, akinek számára nem adatott meg a beutazás Budára, török megszállás okán. Balassi körül pedig mellékbolygók keringtek; kimagaslott közülük Rimay János, nála B.B.-től átvett panelek ötvöződtek tanító
célzatú betétekkel (Kerekdéd ez v/7ó,g...j.Mindennapi kincsünk Szenczi Molnár Albert zsoltároskönyve, Beniczky Péter szabadságódája, naptárdala; kikeleti énekében addig énekel a fülemüle, míg vér csordul ki a száján(l). Felvinczi György kolozsvári körképe megelevenülő
makett. Ébenfekete gyöngyszem Petrőczi Kata Szidónia („Bánátim sokságát jelentik ritmusim"), s másik siratóasszonyunk, Bethlen Kata is beszámolt a nő általános és mindenkori
kiszolgáltatottságáról.
Gróf Zrínyi Miklós találta föl az eposzt magyarul. Elsősorban a Szigeti veszedelemért,
ólmosan nehézkedő, csikorgó nyelvű („Fölyhő-szaporító ő bánatos szüve"), ugyanakkor elementáris és letaglózó végvári óriáskölteményéért szeretjük. Élvezeti értéke jelentős, bár az
olvasónak szívósan meg kell küzdenie a babérért, ráhangolódnia a felező tizenkettesek konok, ipari kattogásnak tűnő ritmusára. Ha sikerül, a mű húzni fog, mint a TGV dél felé. Zrínyi
kiindulópontja szerint a (már akkor is) feslett erkölcsű magyarság gyűlölködésével, irigységével, gyilkolászó hajlamával, fajtalanságával stb. megbántotta Istent, s az ő bosszúja a törökök csapása. Ám a büntetés kora lejárt. Legyőzhető a brutális túlerő is, amennyiben fölemelkedünk amaz erkölcsi magaslatra, mint Szigetvár védői! Zrínyi a hősiesség nagy léptékű
mintáit adta a mindenkori magyarságnak. Epigrammája pedig, Az idő és a hírnév józan önérzetű kinyilatkoztatás a költői mesterség - kapaszkodjunk meg - értelméről.
Magyarország végromlását, a kapzsi egyháznak, bécsi önkényének alávetett, ezer nyavalyától sújtott népet énekelték meg a karakán kuruc dalok, Ady ösztönzői. Zendült a magyar
költészet alapszólama: a panasz.
A felvilágosodással nem csupán az emberi szellem vált nagykorúvá, de a magyar költészet is ekkor lett felnőtté. Folyamatosan gazdagodunk, bár kettejükig: Csokonai Vitéz Mihályig és Berzsenyi Dánielig csupán Zrínyi volt egyetemes nagyságunk. Igaz, az utókor olvasmányaként az eddigi legkülönbek költeménye is nyelvemléknek hat. Sok a séma, a típusvers,
a közhelyekkel operáló föladatköltészet, az ógörög mértékben a Holdhoz intézett szózat, az
éppen beköszöntő évszakot vagy napszakot üdvözlő beszéd (Dayka Gábor ropogós Téli dala
remek: „Hagyd a mord Aquilót, Imre, csikorgani"); sok továbbá a helyi érdekű jellemcsúfoló
rigmus.
Amadé László írásképével, a lépcsőzetes strófák kiugratott soraival vitt eredetit a szokványos szerelmi buzdításba (Adjad szivedet...). Faludi Ferenc kissé bosszantó humorral élcelt.
Tavasz című versében megkergetné „az ócsó nyulakat", s arra buzdít, „keverjük fel" a fiatal
madárkák fészkét. Jeles versét a Forgandó szerencséről írta, de övé az első magyar szonett is
(A pipárul). Lírai arcéle nemigen szomorú.

133. siám
Orczy Lőrinc a lelakott bugaci csárdának hódolt zamatos kéjjel, s télen érkezett Tokajba,
„zúz és fonnyasztó dér" évadában. Baróti Szabó Dávid a nemzetépítést propagálta, megállapítva újra csak az erkölcsök általános leromlását. Kopáran szép a Soros jámbus. Barcsay Ábrahám a kávéban nem csupán élénkítő italt látott, hanem a rabszolgaság intézményének
termékét. A testőr Bessenyei, a „bihari remete" formálta meg a szalonélet művelése közben
kifinomult, majd ugyanattól megcsömörlött nemesifjú, Parménió alakját, s pécézte ki az üzletelő rokon, Pontyi faragatlanságát mai napig játszott drámájában, A'fdosáfusban. Verselőként
Vivaldi gesztusával - ám annak virtuozitása nélkül - idézi meg a négy évszakot. Kétségek
közt hányódik szép és bölcs identitás-költeményében (B. Gy. magához). Virág Benedek elsősorban békességet óhajtott; versének délceg fenyője magaslati önérzettel figyeli a völgybeli
„hanga-bokorkát". Ányos Pál az álmatlanságról verselt. Verseghy Ferenc költeménye, Az első
egyesülés a testről való beszéd kendőzetlen nyíltságával örvendeztet meg. Nyelvművelőnk,
Kazinczy merev iskolamester volt, aki akkor jó, ha egyszerű, mint a patyolatfinom Esős napban. Batsányi János a francia forradalomra vetett vigyázó, fölöttébb optimista pillantást.
Szentjóbi Szabó László pompás szüreti verset írt Telegden; Kis János Sopron tájékáról szerzett himnikus disztichonokat. Kisfaludy Sándor két pattogó ritmusú daloskönyve közül a
Kesergő szerelem ízesebb. (Természetesebben szólal meg gazdag nyelvünkön a keserv és a
kudarc? Hm. Nem igazán kedvelem a nemzetkarakterológiát.) Csokonai barátját, a főhadnagy
és botanikus Fazekas Mihályt hőse, a népnyúzó oligarchán háromszoros megtorlást véghezvivő Lúdas Matyi és a füvészkertek kapcsán emlegetjük (főként neki köszönhetők a fantáziadús magyar növénynevek). Egyszerre volt vaskos és bájos a humora; bravúros képeket alkotott: a babona őnála úgy olvad el, mint jégvirág az ablakon; a tudatlan ember lelke „burokban
szorong".
2
Mintha minden fönti esemény azért történt volna, hogy előkészítse, illetve párhuzamos jelenlétével hatékonyan támogassa Csokonai csodálatos betörését; valamint beharangozza első
tudatos melankolikusunk, Berzsenyi fölfokozott erőköltészetét, szilaj robusztusságát, őszi,
pannon pompáját. íme, a Berzsenyi-táj és a Berzsenyi-közérzet.
A Melancholia
Te a setét erdők vadonjain
Szeretsz álmodozni, oh Melancholia!
A puszta vár bús omladékain
Nyögdelő lágy szellő néked harmónia.
A felhőkbe nyúlt gránit ormai
S az elzárt völgy néked legkedvesb
A halvány hold sgót falak ormai
Bájolnak tégedet mágusi erővel.

nézőhely,

A mohosúlt sírkövekre ledűlsz,
S mély lelkesedéssel emeled
hárfádat,

55

12 diákmelléklet

Az őszült kor képeibe merülsz,
S édesen elsírod bús elegiádat.
A vidámság csak a valóságnak
S szűk jelenvalónak szedheti rózsáit:
De te, karján a szép
álmodásnak,
Éled a jövendőt s a múltnak óráit.
Oh, te voltál eddig biztos társam!
Te intéztél engem józan útaidon,
Ha a földi vígságtól
megváltam,
Sátorodba intél csendes alkonyidon.
Te vontad bé az ifjú húrjait
Egy csendes búsongás gyászos
fátyolával:
Te derítsd fel a férjfi gondjait
Magányos örömid szép holdvilágával.
( 1 8 0 3 körül)

A latin istenszobrokkal benépesített Dunántúlon az enyészet uralkodik. A kedély borús.
Ám a természet ép. Kemenesaljáról még bőven nem termelte ki a bontakozó ipar a Ság-hegy
bazaltját. (A huszonegyedik századi költőt, Lanczkor Gábort már nem várják meg a bányászattal, így végül ő sirathatja el módszeresen e hajdani vulkánt, amelynek szürkésbarna,
tömör bazaltjával például Szombathely utcáit kikövezték.)
Végre. Itt ásít ama szép nevű Melankólia, itt, a holdvilágos közép-európai berekben. Gránitszikla tetején cakkos szegélyű várrom ül, alant kies völgy nyújtózik, mohos sírkövekkel
teleszórva.
Merőben színpadias minden kulissza. A hadászatnak már csak a nyomai; a társadalomból
már csak a temetkezési hely. Ezeket a tárgyi adottságokat eddig még senki sem használta
arra, amire valók.
Világtól elzárva magányos férfi figyel.
Gróf Bethlen Ádámné, akinek Döbrentei Gábor fölolvasta ezt a költeményt, kőbe vésetve
óhajtotta grottájába helyeztetni: „éppen ide való". A széplelkű grófné így is tett, „kőre vágatta".
Nem, ez nem éppen a Lars von Trier stábja által varázsolt fényes esküvői összejövetel. Az
a hosszúkás vacsoraasztal, amelyik mellett előbb-utóbb mindenki roppant kiábrándítóan
kezd viselkedni. Az ezüstös megvilágításban gonosznak bizonyulnak nők, gyáva puhánynak a
férfiak, s mert általában is minden rohad, megbomlik a biztosnak és öröknek hitt kapcsolati
háló a családban. És aki mindettől besokall, az maga menyasszony, Justine, Kirsten Dunst
alakításában. A melankólia női alakban való megjelenítése bevett eljárás, kezdve leginkább
Düreren; de nyomatékos túlsúlyként ehhez járul még a filmben ez a de Sade-tól kölcsönzött
keresztnév is!... Sok, sok. A radikálisan nőgyűlölő, amúgy elemi hatású Antikrisztus után még
ez is.

132. szám

21

??

Justine levetkőzik, hogy holdfürdőt vegyen. De mielőtt még ő maga lemeztelenedne, levedli jómodora páncélját. Az átváltozás fokozatos. Először menyasszonyi ruháját sem dobja
le, mikor - vőlegényét hátrahagyva - egy fiatal üzletember rajongójával szeretkezik. (Habár
ebben a nőnek vajmi kevés örömre telik.) így aztán fölforgató énje tovább tombol. Végül
konkrétan a nászruháitól is megszabadul. íme, a tejfehér bőrű, ernyedt germán istennő, aki leverő tapasztalataitól ösztönözve - irgalmatlanul szétveri saját esküvőjét. Rosszkedve egy
darabig igen aktív. Aztán elfekvőben, házi őrizetben várja az elkerülhetetlent.
Ott a dúlás; ideát meg a lágy, pannon bú.
Ez a berzsenyis Melancholia nem is a Földünket végpusztulással fenyegető kisbolygó,
mint von Triernél. Ez a melankólia otthonos állapotunk. Gótikus kulisszákat kaptunk hozzá.
Lírikus számára termékenyítő, éppen ezért kötelező közérzet a kiaknázható lehangoltság.
..Nektáros érzés", mint A bonyhai grottában írva áll. Vulgo: minél rosszabb nekünk, annál
jobb. Másik elvárható föltétel a magány. Szigetszerű lét, a világtól való majdnem tökéletes
elvonultságban. Legalább félnapi járótávolságban legyünk a legközelebbi embertől. Máskülönben fél szó is kizökkent alaphangoltságunkból. Mely, jegyezzük meg, nem komorság. Nem
rosszkedv.
Mélabú és búskomorság rokon érzetek? Nagyon nem. A kettő közti különbség még csak
nem is két-három árnyalatnyi.
Milyen tág holdudvara van ennek a sötét fogalomnak: melankólia. Áldozatait mintha eleve elrendeltség sújtaná. „Szaturnusziaknak így kell szenvedniük / És halniuk - mivel halandó
a nevünk -, / Mert útjuk írva van már pontról pontra régen / Egy gonosz Befolyás logikája
jegyében", ahogy a szintúgy kimagasló melankolikus Verlaine írja első verseskönyve, a Szaturnuszi költemények beköszöntő soraiban, s kijelenti a bolygó gyermekeiről: „Finom méreg a
vér, mely erükben kering". Hippokratész tulajdonított hasonlóképpen mérgező hatást a szervezetben túlsúlyba kerülő fekete epének, s betegségnek tartotta a melankóliát. „Minden kéj
ehhez képest savanyú, / Egy sem oly édes, mint a mélabú", ez pedig az úttörő mélabúnionográfus Róbert Burton sokkal enyhébb vélekedése.
Ami pedig Von Triert illeti, filmje nem egészen a címébe foglalt fogalomról szól: minden
úgynevezett „elfojtott feszültség" lávaszerű felszínre törését, a depresszió teljes, elözönlésszerű térnyerését ábrázolja. Mint mondottam, maga a Melankólia a filmben önálló égitest, s a
Szaturnusz, a melankolikusok bolygója, a Nap éjjeli párja nem jut benne szerephez. Alkotója
nem hisz ugyan az Emberben, de szemmel láthatóan hisz a túlélő kultúrában, (nem csak a
saját) művészetében. Ami minimum paradoxon, hiszen a megvilágosító erejű és legalábbis
némi vigaszra képes művészet mégiscsak az Ember nem csekély fáradozással létrehozott
terméke.
És von Triernek nyilván saját magáról is meg lehet a véleménye.
Nagyjából hiszek neki, csak hát kicsit mesterkélt bestiárium ez.
A XIX. század közepén minden párizsi utcasarkon egy sou-ért osztogatták azokat a füzeteket, amelyek azzal kecsegtettek, hogy fölfedik az „egyetlen módszer" titkát, amellyel „elkerülhető a halál június 13-án, az üstökös megjelenésekor". A jelenlévő Liszt Ferenc keserű
gúnnyal mutatott rá: „az egyetlen módszer az, hogy öljük magunkat vízbe június 12-én".
Berzsenyi, a sűrű vérű, nagy virtusú dunántúli nemes korántsem deprimált, mondhatni,
nincs problémája az életkedvvel, ellenkezőleg: szerelmes tulajdon passzív (és aktív, mert
alkotó) szomorúságába. Epéje kétségtelenül fekete. Hidegsége, ha van, és van („lelkem régen

55

12 diákmelléklet

megholt, s annak helyét egy új, isméretlen lélek szállotta meg, mely sötét és hideg, mint az ég,
s nyugodt, minta sír", írja Kazinczynak 1820 telén Sopronból), nem száraz hidegség.
Élete java részében kicsattanóan egészséges férfi - ne feledjük, kifogástalanul egészségesnek lenni gyakorló melankolikusként is módunkban áll! -, és majdnem mentes a kirekesztettek dacos gőgjétől. „Agg diófám alatt tüzemet gerjesztem": micsoda kedvtelő életigenlés
van e szelíd sorában is! Melyben vidéki visszafogottságát ecseteli. Célja világos: szemlélőként,
sőt, birtokosként a jelenlévő szépséget ragadni meg „hún erővel és görög zenével", mint Vas
István írja neki hódoló versében.
„...ó, szent Egyedülvalóság!" Jutott része belőle, de nem fogta föl traumaként.
Berzsenyinek önmaga elől menekülni legkevésbé sem szándéka.
S bár költői műveire kapott ugyan kínosan korlátolt, türelmetlen és szokatlanul értetlen
kritikát Kölcseytől, s ez mélyen megviselte, és bár a pesti irodalmi körökben mindvégig idegenkedve figyelgették a falusi lírikust: Berzsenyi kezdetben nem volt sértett. S amikor mégis
azzá változott és visszahúzódott kúriája kerítése mögé, magánya és fájdalma mégsem ágyazódott a hazai sérelmi kultúrába, és sorsa nem a züllés ismerős sajátosságai szerint alakult; s
ha jóval kevesebbet is írt a továbbiakban, nem bolondult és nem bénult meg. (Mint a vereségeiket sorban, következetesen begyűjtő és azokkal váltig kérkedő honfitársaink általában,
mondhatná valaki. De hát ha egyszer nem hiszek a nemzetkarakterológiában!... Maximum a
közös kulturális génekben.)
A „szüntelen izgő és kalóz elméjű" Berzsenyi alkati mélabús volt, kora-romantikus zsenitudattal megáldva, s neki állt legjobban a szentimentalizmus magyar nyelven; de semmiképpen sem volt vesztes. Ha kudarcot vallott, sem bukott el: egyszerűen nem született vesztesnek („...úgy szóltam Hozzád, mint borzas bajszú magyar, de azóta sokat elnyírtem bajszomból; mit gondolsz, nem kell-é egészen lenyírnem?", írja szelíd kedéllyel ugyancsak Kazinczynak 1809-ben).
A lét megszakadó, elaprózódó, hovatovább követhetetlen folyamatai... Specialitása a folyamatszerűségében bemutatott, tehát nem robbanásszerű pusztulás, mint A közelítő télben
is. Középpontban a mindig és minden irányból fenyegetett, elégiába forduló idill. Berzsenyi
eredendő jóhiszemmel követi a hanyatlás fokozatait; máshogyan, konkrét ütésektől, behatásoktól komorul el. A solitude elnyújtózó percei olyan emlékezetes ábrázolást nyernek költőnk
tollán, mint a későbbiekben csupán Aranynál, vagy leginkább a Nyugat nagy elégikusainál;
ám Berzsenyi - nehéz másképp mondani - férfiasabb Babitsnál, Tóthnál. Rögeszmésen cövekel le
Amaz ijesztő boltoknál,
Hol most baglyok
huhognak,
S a rémítő
nyílásoknál
Száraz kórók
suhognak:"
(Mulandóság)

Borzongó és borzongató hangulatfestése erőteljes, de ez se nem angolszász rémregénykulissza, se nem a Blair Witch Project indákkal átszőtt horrorerdeje: ez pozitív kisugárzású,
pannon bánat. Borulatra vagy szónoklatra jó Berzsenyi húrja, nem pedig ujjongásra. Nemcsak zuhatagos nyelve nagyszabású, hanem témái is azok (Az ulmai ütközet, A magyarokhoz

133. szóm

7

1-2, A tizennyolcadik század). Petri György aktuálpolitikai publicisztikaként üdvözölte Berzsenyi költészetének túlnyomó részét (amely költészet ugyanakkor mindig monumentalitásra tör: „Számára minden esemény kozmikus esemény"). Dagályos volna, mint Kölcsey vélelmezte kicsinyesen? Dehogy; viszont valamivel halványabb, amikor sima klasszicistasággal
észt oszt, s az értelmet dicsőíti, a nemzet jól fölfogott érdekét magyarázza episztoláiban.
A melankólia széles panorámát festő összegzője, Főidényi F. László rögzíti, hogy az epe és
a fekete szín fogalmát először Szophoklész Trakhiszi nők című tragédiája kapcsolta össze
Héraklész sorsa kapcsán.
]ó lesz, ha megőrzöd kiömlő véremet
E nyílvessző hegyén, melyet a lernai
Hüdra epéje feketére

színezett,

(572-574.)
üzente a haldokló Nesszosz kentaur.*
És hogy mit indított el Nesszosz? Vad burjánzást. Valóságos patakzást a sűrű, mérges folyadékból. Idehaza is. Látnivaló, a felnőtt magyar kultúra mindenkor bővelkedett és mindenkor bővelkedni is fog hideglelős, szaturnuszi karakterekben, „a tudás űrjéről való érzés, vagy
az érzés űrjéről való tudás" (Nádas Péter) hordozóiban Vörösmartytól és Vajdától kezdve
Füstön és Csáth Gézán át egészen magáig Nádasig és Krasznahorkai Lászlóig.
És tovább, tovább, mindig új, mind mélabúsabb avagy mind komorabb csúcsokra.
(Verlaine-t és Burtont saját, Szophoklészt

Karsai Györggyel közös fordításomban

idéztem.)

