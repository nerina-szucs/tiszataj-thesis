Gl!L

ÍI/ J 9T I

A TISZATAJ DIAKMELLEKLETE
157. szám

A MEGLÁTÁSOK TAMÁSI ÁRON SZŰZMÁRIÁS KIRÁLYFI CÍMŰ
MŰVÉBEN
„Szem szemnek kútjába esett."1
Tamási Áron: Szűzmáriás királyfi

...Tamási Szűzmáriás királyfi Jelen tanulmány Tamási Áron Szűzmáriás királyfi című köny­
című könyvében egy olyan vében a szép és a látás kérdéskörét járja körül s közben a
jelentésháló képződik meg az fenséges kérdésére is kitekint. Az írás erőteljesen összponto­
olvasó szeme előtt, amely sít Immánuel Kant szépről és fenségesről szóló elemzéseire2,
a látás tematizálásától illetve Makkai Sándor e tárgyban tett megjegyzéseire.3 Makindítva a szép és a fenséges kai egyébként rendkívül hamar írt egy kritikát Tamási Szűz­
közötti átmeneteket, e kettő máriás királyfi című könyvéről, s ebben nagy jelentőséget
attribútumait érzékenyen tulajdonít a műnek: ,,[h]ogy a műfaj kérdésével gyorsan vé­
köti össze... gezzek, mindjárt kijelentem: Tamási könyve nem regény. Ez
azonban nem is fontos erre a könyvre nézve. Sokkal fonto­
sabb az, amit tényleg ad egy nagy székely mese köntösé­
ben.’’4 E sorok előtt azonban Makkai megállapítja: „anélkül,
hogy erdélyisége és székelysége csak kuriozitás, tájszólás,
1 Tamási Áron: Szűzmáríás királyfi. Budapest, Athenaeum, é. n. [1928,1929], 73.
2 Immánuel Kant: Az ítélőerő kritikája. Ford. Papp Zoltán. Szeged, Ictus, 1997.
3 Vö. például Makkai Sándor: A szépség hazája [1923], In Uő.: Erdélyi szemmel. Gondozta és a bevezető
tanulmányt írta Végh Balázs Béla. Kolozsvár, Kriterion Könyvkiadó, 2009. 26-37.; Makkai Sándor:
Kant. In Erdélyi Irodalmi Szemle, 1924. 7. sz. 203-207. [http://adatbank.transindex.ro/html/
cim_pdfl456.pdf] Itt és most nem térek ki Makkainak az „erdélyi magyar irodalmat" érintő vizsgáló­
dásaira, legfeljebb csak utalok rájuk, amikor ez szükséges. Emellett a felekezeti eltéréseket sem jegy­
zem, lévén, hogy Makkai (is) ezeket az irodalmon kívüli jegyek közé sorolja. Vö.: Makkai Sándor: Kö­
zönség és irodalom [1927], In Uő.: Erdélyi szemmel. 1. m. 70-84. kiemelten 80-81.
A kérdéskörről való gondolkozás során Orbán Gyöngyivel való levelezésem termékenyen hatott, en­
nek lehetőségét és a beszélgetést köszönöm.
4 Makkai Sándor: Tamási Áron új könyvének jelentősége [1928]. In Erdélyi Helikon, 143-146. 143.
[http://documente.bcucluj.ro/web/bibdigit/periodice/erdelyhelikon/pdf/BCUCLUJ_FP_247244_19
28_001_001.pdf]

r%

? ?

»

diákmelléklet

vagy provinciálizmus lenne."5Amikor Láng Zsolt elismerően nyilatkozik az általa regényként
definiált műről, hasonló meglátással rendelkezhet, mint ami Makkai idézett, második meg­
jegyzéséből kiolvasható: ,,[m]ás ízű, más formájú mondatai kiemelkednek a kortársak klisé­
mondatai közül, nincsenek bennük populista szellemű kifakadások"6. A Szűzmáriás királyfi
vegyes fogadtatása7 ezekből a meglátásokból éppúgy következhet, mint a Láng által is hang­
súlyozott zavarba ejtő állapotból, amit az olvasónak a regénnyel8 való első találkozása kivált:
,,[h]ogy mi minden nem a Szűzmáriás királyfi, könnyen felsorolható, mert látható, mi van
körülötte. Hogy mi valójában, azt már nehezebb felsorolni. Éppúgy a rejtély, a ki nem mondás
nyújtja lényegének kimeríthetetlen megfogalmazását, miképpen az eredet körüli homály
avatja elevenné a nép önképét. Mintegy álombéli állapotban jelentkezik, ami szokatlan erőt
ad neki.”9
E regény képiséghez való kapcsolódását jelezheti az is, hogy mennyire közel van Tamási
Ősvigasztalás című drámájához, így egy várható színházi megvalósulás forrásához.10 A két
mű közötti egyezéseket, eltéréseket lehetne sorolni, továbbá a dráma sajátosságainak jegyeit
egybegyűjteni e regény kapcsán, ám most a szép megjelenéseire, az annak dekódolásában
fellelhető eltérésekre összpontosítok. A szép kérdésköre nyilvánvalóan nem válhat el a látá­
sétól, ám a további együtt tárgyaláshoz szükséges lesz a szép egy lehetséges, viszonylag köz­
keletű definícióját megadni. Míg a meghatározást próbáljuk kieszközölni, figyelembe kell
vennünk a fogalom múltjának feltárása közben, hogy Gadamer a szépről szólva mindegyre a
természeti szépet említi Kant-tanulmányozásai során: „[...] Kant gyakori példálózásainak
forrása nem annyira a művészi, mint a természeti széphez való esztétikai viszony! Ez azon­
ban - mutat rá Gadamer - nem jelenti azt, hogy kérdésfelvetése veszítene valamit a szá­
munkra megmutatkozó aktualitásából. Bár Kant esztétikai vizsgálódásainak a tárgya nem a
műalkotás, hanem az ízlés, az esztétikai tetszés struktúrája, mindabból, amit ezzel kapcsolat­
ban megállapít, nem zárja ki a művészet tapasztalatát. Sőt, művének bizonyos fejezetei egy­
értelművé teszik, hogy a természeti szépre és a művészetre egyaránt érvényesnek tartja az

5 Uo.
6 Láng Zsolt: A Szűzmáriás királyfi körül. In Uő.: Tója vagy tottja. „A"„romániai"„magyar"„irodalom"
„története". Kolozsvár, Koinónia, 2008. 56-62. 59. A folytatásban még Láng pontosan azoknak az
elemeknek a hiányát említi, amelyek irodalmon kívüliek. Részint e hiányok miatt értékelik a művet.
Makkai ugyancsak előveszi az irodalmon kívüli elemeket, s ezek tényleges kívülmaradását is szor­
galmazza Közönség és irodalom című írásában. (Nem tanulmányozom most a transzilvanizmushoz
kötődő meglátások jellegzetességeinek olvasását, ezt megtettem A közösség a kortárs erdélyi drámá­
ban és színházban című kötetemben. Vö.: Kovács Flóra: A közösség a kortárs erdélyi drámában és
színházban. Budapest, FISZ, Minerva Könyvek 3., 2013.)
7 E fogadtatás a szakirodalomban többször említődik. Vö. pl.: Ungvári Zrínyi Ildikó: A kicsi és a nagy:
Tamási és Tamási. In Uő.: Látványolvasás. Kolozsvár, KOMP-PRESS, Korunk Baráti Társaság, Ariadné
könyvek, 2004. 9-46. vagy Z. Szalai Sándor néhol személyes hangú megállapításait: Z. Szalai Sándor:
Az eszményi küldetéstudat buktatói. In Uő.: „Hit a harcban, remény a bajban". Budapest, Szépirodal­
mi Könyvkiadó, 1991. 39-45.
8 A továbbiakban én is regényként nevezem meg a Szűzmáriás királyfit, hiszen Makkai nem argumen­
tálta elméleti szempontból, hogy Tamási e műve miért nem tartható regénynek.
9 Láng: I. m. 59.
10 Ungvári Zrínyi Ildikó „szomszédságban születésként" nevezi meg e közelséget, in Ungvári Zrínyi: A
kicsi és a nagy: Tamási és Tamási. 1. m. 9.

157. szám

3

5?

ízlés általa leírt működését."11 A szép kanti meghatározását adja Makkai is „emlékezőszövegében": „létérdekről nincsen szó benne; pusztán a tárgy minősége ragad meg örömmel vagy
fájdalommal és ezért a szép a minden érdek nélkül tetsző minőség."12
Makkai A szépség hazája című írásában Kantra támaszkodva emeli ki az érdeknélkülisé­
get, a hasznosság elvetését. A hasznosság semmiképpen sem kötődik gondolatrendszerében
a megoszthatósággal, ugyanis a szép megosztása, egyáltalában külsővé tétele (részben más
által is befogadhatóvá avatása), a róla gondolkodás a sze'pet megtapasztaló individuum szá­
mára elemi vállalás:
„Ha egyszer a művész feltette az életét a maga megtalálta szépségre, ha egyszer az élet vad tusájában agyongyötört szemlélő, mint az utolsó szalmaszálba, görcsösen belekapaszkodott a maga
által [annak] felismert szépségbe, amelyben elmerülve olyan gyógyszert talál, ami drágább neki
még az életénél is, akkor többé nem közönyös elméleti kérdés a szépség hazája és mivolta, de
olyan létérdek, amely az önfenntartás ösztöni erejével áll szembe az igazát lerombolni és elra­
bolni készülő támadásokkal.”13
„A szellemnek és a természetnek a szépségben való találkozása tisztán lelki élmény, a kép, amely­
ben ez megtestesül, akármiféle természetű legyen is, (költői, zenei, képzőművészeti) tisztán lelki
kép. De mint ilyen, csak látójának, átélőjének tulajdona. Hogy közkincs lehessen: valóságosan
érzékíteni kell ezt a lelki szépséget a beszéd, a hang, a mozdulat, a szín és vonal matériájában."14

A szép problematikájának regénybeli fejtegetése előtt e Tamási-mű látásra való utalásait
kell tisztázni. A látás természetére vonatkozó nyelvi egységek sokasága nem véletlen a re­
gényben [példaként pár: „ivott a szemével” (8.), „sasnéző szemeivel úgy odaömlött a jegenye­
fákkal versenyző toronynak" (9.), „s a látás közepében, tornyával és homlokával keletnek,
már ott állott a templom" (30.), „szem szemnek kútjába esett” (73.) „minden dolgok látása"
(94.)]. Egyfelől a látás a teológiai diskurzusban a részesülést, az ünnepben levést, a nemkívül-állást emeli ki, szemben a nézés révén sugallt külső szemlélődő pozíció megerősítésé­
vel. Ezt részint Tamási aláhúzza, részint pedig a nézés bemutatásának nyelvi alakja mellé
helyezett valamely, a hitvilághoz kapcsolt elemmel a nézést képes a látáshoz közelivé alakí­
tani15. A látás eseménye emellett még úgy jelenik meg néhol a regényben, mint az individu­
um önnönmaga kívülre helyezése, mely egyben az istenihez való kapcsolódást is prezentálja:
,,[d]e a szeméből szomorúságnak szekerei indultak, sűrűn, végtelen sorban, szállítván keser­
vet és égi szerelmet, lelket és vérzúgás hírét az egyedülvaló Isten udvarába"16. A látás révén
keletkezett egység a látáson túli lehetőségét ugyancsak képviselteti a regényben („S mintha

11 Orbán Gyöngyi: Esztétikai olvasókönyv a szép aktualitása kérdéséhez. Kolozsvár, Polis Könyvkiadó,
2002. 232-233.
12 Makkai: Kant. I. m. 206.
13 Makkai: A szépség hazája. I. m. 26-27.
A két idézetnél a létérdek nem ugyanazt a szemantikai mezőt aktiválja, ugyanis a Kant című szöveg­
ben a létérdek nélküliség arra vonatkozik, hogy az adott tárggyal kapcsolatban az individuumnak
semmiféle érdeki irányultsága nincs.
14 Makkai: A szépség hazája. I. m. 35-36. Kiemelések az Erdélyi Szépmíves Céh kiadásában [http://
makkaisandor.ro/images/pdf/Erdelyi%20szemmel.pdf].
15 Tamási: /. m. 12.
16 Uo. 146.

diákmelléklet
az értelem és a látás határán túlról angyalok száján nyílott volna ki, úgy csendült fel a sötét­
ben az ének”171
).
8
Másfelől a Nap és a Hold jelenléte a látás tematizálásakor nem tekinthető esetlegesnek a
szentség vonatkozásában; ugyanis a hit Babba Mária mindent látásáról, az Isteni mindent
látásról igen koncentrált módon jelenik meg a műben. E mindent látás (és mindent hallás)
elégséges voltát a csak a materiálist olvasó hivatalosság regénybeli megjelenése vonja két­
ségbe:
„A jegyző írta.
- Valaki hallotta-é? - kérdezte.
- Hallotta az Isten.
- Más tanú kellett volna! így ki hiszi, s ki nem."™

Csórja Boldizsár (Bódi) az önnönmaga látott szépet egy erőteljes Mária-kultusz hevületé­
ben külsővé akarja alakítani, megoszthatóvá szeretné tenni, vagyis egy Mária-festményt óhajt
közreadni.19 Mivel Bódi meglátta, felfedezte a szépet, ezért az arról való elmélkedés és be­
szélgetés kívánsága elemi erővel hat rá; a festmény elkészítése ilyen értelemben a beszélge­
tésre nyitás miatt megy vége. Ha egy másik individuum is meglátja a szépet, akkor a beszélge­
tés létrejöhet, hiszen ha ez individuum meglátta a festményben a szépet, akkor részesül ben­
ne. Ez a részesülés, azaz a szép meglátása elvárható lenne, de nem feltétlenül következik be,
ha az erre vonatkozó kanti elgondolást követjük: ,,[m]ert ha valaki tudatában van annak,
hogy a valamely tárgy felett érzett tetszés nála magánál minden érdek nélkül való, akkor ezt
a tárgyat nem ítélheti meg másként, csak úgy, hogy annak mindenki számára a tetszés alapját
kell jelentenie. Mivel ugyanis a tetszés nem a szubjektum valamely hajlamán alapul (és nem
is valamilyen megfontolt érdeken), hanem az ítélő teljesen szabadnak érzi magát a tárgy
iránt tanúsított tetszés tekintetében, ezért nem találhat a tetszés alapjaiként olyan privátfel­
tételeket, amelyekhez egyedül az ő szubjektuma kötődne, s így a tetszést olyasvalamin alapu­
lónak kell tekintenie, amit mindenki másnál is előfeltételezhet; következésképp azt kell hin­
nie, hogy alapja van mindenki mástól hasonló tetszést elvárni. Az ítélő ezért úgy fog beszélni
a szépről, mintha a szépség a tárgy mibenlétéhez tartozna [...] az ízlésítélethez a szubjektív
általánosság igényének kell hozzátartoznia.”20 Makkai élesebben fogalmaz a szép nem­
dekódolása esetében: ,,[a] szép önértékű, objektív és állandó, s ha vannak lelkek, akikre nincs
hatással, az nem az ő illuzórikus voltát, hanem az illető lélek salakosságát bizonyítja. A hozzá
méltó lelkekből a föltétien tetszés hódolatát váltja ki."21
A Szűzmáriás királyfiban megjelenő szép olvasásának képtelensége egyrészt magyarázha­
tó a lélekhez párosítható hiányosságokkal, másrészt az elidőzés meg-nem-valósulásával,
harmadrészt pedig a hasznossághoz és a logikához szoktatott individuum nem-széphez való
kötődésével. A kijelentés első részének alátámasztására hozható fel a Makkai-idézet, a máso­
dikra sokkal inkább a Kantnál szereplő elidőzés kritériuma felel22. Tamási művében a Mária17 Uo. 149.
18 Uo. 228. Kiemelés a kötetben.
19 Hangsúlyozni kell, hogy nem az ekphraszisz milyenségére és nem ekphraszisz-elméleti fejtegetések­
re óhajtok kitérni.
20 Kant: /. m. 125-126.
21 Makkai: A szépség hazája. I. m. 35.
22 Kant: I. m. 138.

1S7. szám

5

? ?

festményt elismerők magát a festményt követik; amíg lehet, megkísérlik követni szemükkel,
el akarnak nála időzni. Ezt teszik a diákok és a falubeliek is: ,,[é]s a diákok is megnézték a
legényt, aztán dobogó szívükkel és a szemükön kirepült lélekkel rászálltak a képre. [...] Néz­
ték, mint az égi tüneményt. [...] S ahogy kilépett, utánazúdultak a diákok mind, és örömkiáltá­
sokkal folytak a nyomában, mint a megáradt tavaszi folyó; és tódultak, és zengtek, és virított
az arcuk, s a szemük tűzzel kiáltott és a lelkűk a magosra tartott képre repült, mint az olajág­
ra egykor a galamb. [...] Százszor megnézték a fényben feredő képet, aranyrámáját megsimo­
gatták sorra, s égett az önérzettől a szemök. [...] Ahogy közeledett feléjök, rögtön a képre
estek szemeikkel a férfiak, hogy mutassák: ezt nem lehet eleget nézni!"23 Tamási gúnyt is
alkalmaz, hiszen a Mária-festmény rámájától való elbódulást húzza alá24. A humor forrása
mellett a szép megfosztása történik; Kant éppenséggel az aranyozott rámát, a keretet a szép
kárához való hozzájárulások közé sorolja25. Nem tekinthetünk el attól sem, hogy pont egy
Mária-festményt keretez egy valószínűleg giccsbe hajló aranyozott ráma, amelyet még simo­
gatnak is.
A „hivatalos olvasók”, director Korbuly és a falu papja a Mária-festmény által sugallt nem
kanonizált értelmezést kérik számon: Mária hogyan lehet mezítláb, fedetlen karral, világi
jegyeket magán tudva, és hogyan is támaszthat fel halottakat. Ez olvasók a Mária-képet nem
tekintik valamire jónak26, hasznosnak, hiszen „nem áhítatgerjesztő''27. Ők a járulékos szép
mellett voksolnak, a szépnek a yóval való találkozása, egybegyúrása mellett.28 Bár az átmene­
tiség a falu papja esetében megmutatkozik, csak az őt felügyelő29 Bódinál találjuk ennek
dekódolását; a pap ellenben rögtön korrigálja is „eltévelyedését”:
„[rjápillantott a pap a ragyogó képre, nézte és megcsillant önkéntelen a szeme, de Bódi látta,
hogy valahol bent csillog messze, mintha az apja, vagy a nagyapja mosolyogna ottan.
Aztán kihunyt a tűz hirtelen szeméből.
Az arca szigorú lett.
A homloka ráncos lett.
A szíve ezeréves lett.
A lelke leszállott varjú lett.”30

23 Tamási: /. m. 201., 202., 204., 208.
24 S ezt fokozza még lentebb: „Akárki festette, de nézze meg azt a rámát! Az ette meg a három földet! De
látszik is rajta, mert aranyból van az, tisztelendő úr!
- Aranyból biza! - zúgták reá.
Nem vették észre, hogy Bódinak megváltozik az arca. Pedig a kín végigjárta hosszan a testét, mintha
összetörtek volna szívében ismét egy Máriát.1' In Uo. 209.
25 Kant: /. m. 142.
26 Uo. 121.
27 Tamási: /. m. 210.
28 Vö.: „e szabályok révén a szép a jóra irányuló szándék eszközeként lesz használható, arra, hogy az
elme önmagát fenntartó és szubjektív általános-érvényűséggel bíró hangoltsága támasztékává váljon
annak a gondolkodásmódnak, amely csak fáradságos törekvéssel tartható fenn, viszont objektíve
általánosérvényű.” In Kant: I. m. 147.
29 A felügyelet problematikájához vö. a Michel Foucault gondolatmenetétől ihletett Georges Banufejtegetéseket: Banu, Georges: A felügyelt színpad. Ford. Koros Fekete Sándor. Kolozsvár, Koinónia,
2007.
30 Tamási: I. m. 208.

? ?

*

diákmelléklet

Ez átmenetiség révén jegyzett köztes állapottal kapcsolatban, még ha az pillanatnyinak is
gondolt, nem tud kellőképpen érvelni a pap a falusiak felvetéseire, ily módon pedig mind
tekintélyt, mind vitát veszít felekezetével „szemben".
A szép melletti fenséges sem idegen a Tamási-regénytől. Ez utóbbi kiemelten a természet­
tel való vonatkozásban mutatható ki leginkább. Nem meglepő így számunkra, hogy az éppen
e kötetet elemező Makkai 1923-as esszéjében a természet széppel rokonítását kissé kevéssé
gondolja jogosultnak: ,,[a] természet esztétikai rajongói, ha szinte vallásos kultuszt is űznek,
a legjobb esetben önámítók, mert amit a természetben szépségként imádnak, azt a termé­
szetbe maguk vetítették bele, s ezért soha nem is tudják tisztázni sem maguk, sem más szá­
mára a szépség problémáját."31 Valószínűsíthető a szemléletbeli rokonság a két szerző meg­
látásában. A rajongás és a hozzá közeli felindulás érzése a fenségeshez kapcsolódik erőteljesebben, és akár e gondolatsor révén is megállapítható, hogy Makkai talán ez attribútum miatt
sem óhajtotta a természet kiváltotta reakciót a széppel megfeleltetni esszéjében.
Tamási regénye az olvasót mindegyre a szép és a fenséges közötti jelenség szemlélésében
részesíti, kiváltképpen nyelvi játék szintjén:
„Különös napáldozat volt. A fény kedélyborzoló özönnel hullott Budvára fejére és átváltozván
színarannyá, mint isteni verejték, úgy folyt alá a székely őshegy nyaka között.
A látványra kicsi Bódi is felült hevertéből a fiatal gyertyános szélén. Kalapját letette s mintha
úszni akarna a szépség véghetetlen vizén, úgy feszült gyermekfeje az őszi színben. Öröm áram­
lott az arcán, erő és növekedés nedve szabad, barna nyakán. Rajongó lelke kinyílva fürdött a
fényben és esküdni mert volna, hogy Szabadságnak hívják az istent."32

A kanti gondolkodás a fenségeshez párosítja a határtalanságot. Ha a gyertyánoshoz mint
formához és annak elhatároltságához33 társítjuk a megállapításokat, akkor ténylegesen a
szép példájára bukkanunk rá, ellenben ha nem egy ilyen társítást végzünk, abban az esetben
a fenségessel számolhatunk. A szépség „véghetetlensége” annak határtalanságát jelöli, e „véghetetlenség" ellenben nem is a gyertyánoshoz kötődik főképpen, hanem a Nap útját kísérő
színekhez, azok határtalanságához, amelynek típusát Tamási a Nap, a víz (és a hó), a mező
révén emeli be legszívesebben könyvébe.34 A fenségeshez tartozó negatív öröm, mely a cso­
dálattal vagy a tisztelettel fordítható le, érhető tetten ebben az összefüggésben.35 A narrátor
megjegyzi, hogy Bódi testileg is részt vesz a csodálatban, megszólítva érzi magát. Egy ilyen
megszólítottság pedig nem szokatlan a fenséges kapcsán. Tamási viszont a határtalanságot
nemcsak közvetlenül fűzi a természethez, szereti az átkapcsolásokat is: a halál utáni lét, az

31
32
33
34

Makkai: A szépség hazája. I. m. 29.
Tamási: /. m. 17-18.
Vö.: Kant: I. m. 162.
A Kant rendszerét mélységeiben tárgyaló Friedrich Schiller is ír a véghetetlenség feltűnéseiről a
fenséges kapcsán: „a fenséges láttán azért érezzük magunkat szabadnak, mert az érzéki ösztönöknek
nincs befolyásuk az ész törvényadására, mert itt a szellem úgy cselekszik, mintha semmilyen más
törvények nem lennének érvényesek rá, csak a sajátjai.", „[ajzért telik gyönyörűségünk az érzékileg
végtelenben, mert képesek vagyunk elgondolni azt, amit az érzékek már nem fognak fel, s amit az ér­
telem már nem ragad meg fogalmilag." In Friedrich Schiller: A fenségesről. In Uő.: Művészet- és törté­
nelemfilozófiai írások. Ford. Papp Zoltán, Mesterházi Miklós. Budapest, Atlantisz, 2005. 353-371.
357., 358.
35 Kant: I. m. 163.

157. szám

7

»

általa létrejött halhatatlanság36 a körforgással a határtalanságot mutatja meg. Ezt nagyon
aprólékosan előkészíti a szerző, hiszen Ambrus porrá válásának (elhamvasztásának) egyik
indoka a kötet megelőző részeiben fellelhető: „és vélök bandukolt Péterfi Miháj balról, és
mint a bölcs, úgy nézte az útporát, amely tán ember vala egykor.”37
Kant a széphez és a fenségeshez egyaránt a morális hangoltságot párosítja,38 ugyanakkor
a fenséges esetében valamiféle olyan gondolkodásmódot feltételez, amely mégis a természet­
től van adva egy nézőpont lehetőségében, és amely csak és kizárólag az emberié lehet: „a
fenségest csak nem tulajdonképpeni módon mondhatjuk természetinek, mert voltaképpen
pusztán a gondolkodásmódnak kell tulajdonítani, vagy még inkább annak az emberi termé­
szetben meglévő alapzatnak, amelyen e gondolkodásmód nyugszik."39 Bódi számára a sza­
badság, a végtelenség érzése s a narrátor által „istenleheletűnek” tulajdonított havasok40
látványa a fenségesben megmutatkozó gondolkodásmódot realizálja.
A fenti fejtegetéseket követve talán megállapítható, hogy Tamási Szűzmáriás királyfi című
könyvében egy olyan jelentésháló képződik meg az olvasó szeme előtt, amely a látás
tematizálásától indítva a szép és a fenséges közötti átmeneteket, e kettő attribútumait érzé­
kenyen köti össze.

36 Az itt bemutatott halhatatlanság a határtalansághoz kapcsolódik: a halhatatlanság utódnemzéshez
kötődésének Foucault révén is elemzett típusa ugyancsak olvasható a Szűzmáriás királyfiban, hiszen
pont e halhatatlanság elérése miatt óhajtana Bódi a Csorjáknak egy utódot. (Vö.: Michel Foucault: A
szexualitás története, A tudás akarása. Ford. Ádám Péter. Budapest, Atlantisz, 1996.; A szexualitás
története, A gyönyörök gyakorlása. Ford. Albert Sándor, Szántó István, Somlyó Bálint. Budapest, At­
lantisz, 1999.; A szexualitás története Ili, Törődés önmagunkkal. Ford. Sújtó László. Budapest, Atlan­
tisz, 2001.) A szellemi termékek által képviselt halhatatlanság szintén említődik a kötetben akkor,
amikor Bódi lehetséges előmeneteléről tárgyalnak.
37 Tamási: /. m. 185-186.
38 Az idézett Schiller-egység ugyancsak tárgyalja a morálist, miközben a Kantnál is megjelenő kettőssé­
get említi a fenséges esetében: „A fenséges érzése vegyes érzés. All egyrészt a viszolygásból, mely
legmagasabb fokán borzadályként nyilvánul meg, másrészt az örvendezésből, mely az elragadtatásig
fokozódhat, s bár tulajdonképpen nem öröm, finom lelkek számára minden örömnél magasabb ren­
dű. Hogy két ellentmondó érzet ily módon összekapcsolódik egyetlen érzésben, az cáfolhatatlanul
bizonyítja morális önállóságunkat.” In Schiller: /. m. 357. Kiemelések a kötetben.
Schiller emellett a szép és a fenséges összefonódása mellett látszik érvelni: „[cjsak ha a fenséges
frigyre lép a széppel, s mi egyformán kiműveltük magunkban a fogékonyságot mindkettő iránt, csak
akkor vagyunk kiteljesedett polgárai a természetnek anélkül, hogy emiatt rabszolgái lennénk, s elját­
szanánk az intelligíbilis világban érvényes polgárjogunkat." In Uo. 368.
A tanulmányban most nem elemzem Schillernek a néhol Kanttal vitatkozó Kallias, avagy a szépségről
című szövegegyüttesét, vö.: Friedrich Schiller: Kallias, avagy a szépségről. In Schiller: I. m. 23-71.
38 Kant: /. m. 203.
40 Vö.: Tamási: /. m. kiemelten pl. 94.

