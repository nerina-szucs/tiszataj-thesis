2016 JÚN. 0 2

She ix
W

í

A TISZATÁJ DIÁKMELLÉKLETE
BALOGH GERGŐ

A paródia mint materiális
fordítás
A Z ÍGY ÍRTOK TI P O É T I K A I M Ű K Ö D É S M Ó D J Á N A K
KÉRDÉSÉHEZ

Jelen tanulmányban a
versparódiák poétikai
működését az inskripció
materialitásának
fordításaként

értelmezem.

[...]

Az így írtok ti versparódiái
nemcsak a lexika és a
grammatika

1

2

szintjén, hanem

Az így írtok ti tárgyalását célul maguk elé tűző munkáknak
szükségszerűen szembesülniük kell azzal az igencsak körülményesen megkerülhető - vagy talán éppen megkerülhetetlensége révén önmaga számára újra és újra autoritást kölcsönző - kérdéssel, amely elsősorban a kötet szövegeinek
különös erejét érinti, így ennek az erőnek a mibenlétére,
konstitutív mozzanataira irányul. Habár a kérdés nyilván
nem

tekinthető különösebben eredetinek - már csak a Karin-

retorikailag is olvassák
áldozataikat, sőt könnyen

thy-recepció tükrében sem - vagy általában az irodalom (és
a z irodalmiság) teljesítményétől leválaszthatónak, tétjei ettől

lehet, hogy erejük éppen
ebben keresendő

n e m v a ' n a k kevésbé jelentőssé. Ugyanis Paul de Man
felismerései nyomán joggal állapítható meg, hogy az irodalmi
művek tropológiai rendszere olyan, az olvasást eseményszerűen létesítő performatív potenciállal bír, amely egyúttal önnön előlépésének irreverzibilis létmódjáról is referál. 1 A folytonosan bevésődésben lévő nyelv mint inskripció ,,[e]semény
vagy az esemény nyoma, hiszen minden nyelvi megnyilatkozás, amennyiben végbemegy, bevésődik, noha ez a véset nem
osztozik annak a közlésnek az érzéki jelenével, amelynek
lenyomata". 2 Az így a nyelv figurális működésének lenyoma-

Ezt „nem az vált[ja - B. G.) ki, amit a nyelv tesz, hanem az, hogy lehetetlenség megtudni, miben sántikál [the impossibility of knowing what it might be up to - B. G.j." Paul DE MAN, AZ olvasás allegóriái.
Figurális nyelv Rousseau, Nietzsche, Rilke és Proust műveiben, ford. FOGARASI György, Magvető, Budapest, 2006, 31. Az eredeti szöveg helye: Paul DE MAN, Allegories of Reading. Figurái Language in Rousseau, Nietzsche, Rilke, and Proust, Yale University Press, New Haven - London, 1 9 7 9 , 1 9 .
KULCSÁR-SZABÓ Zoltán, Ismétlés, intratextualitás, inskripció = Uő., Tetten érhetetlen szavak. Nyelv és
történelem Paul de Mannái, Ráció, Budapest, 158.

fl

7X7

5?

2

diákmelléklet

taként értelmezhető inskripció,3 amely sem alakzatként, sem pedig jelként nem határozható
meg4 (ráadásul fenomenológiai perspektívából aggasztó módon semmilyen pozitív létet nem
képvisel), 5 de Man terminológiájában a „materialitás" fogalmával kapcsolódik össze. 6 Nyilvánvaló, hogy ennek a materialitásnak semmi köze nincs az anyagiság Dubrovnikből útjára
induló fogalmához,7 ez pedig óvatosságra inthet. De Mannái az inskripció materialitására
„mutat vissza egyaránt a nyelv figuratív és citációs karaktere", azonban nála ez hiába „mindenfajta írás létfeltétele", 8 az elgondolás lényege élesen elkülönül attól a dubrovniki törekvéstől, amely „elsősorban textuális és technomediális effektusokra fókuszálva"9 értette az
anyagiságot. Ez könnyűszerrel belátható (többek között) például már csak abból is, hogy
Gumbrecht 1983-as (tehát a Hypogramma és inskripció '81-es megjelenését követően előadott) Ritmus és értelem című előadásában 10 „husserli fogalmakkal közelítette meg a ritmust, a
retenció és protenció révén időtárgyként azonosítva azt",11 míg ahogy látható volt, Paul de
Man a materialitás fogalmát éppen a fenomenalitástól való távolság - és ezzel implicit módon
a fenomenológiától való elhatárolódás -, így végső soron a materialitás azzal szembenálló
karakterének kinyilvánításával írta le: „materiality (as distinct from the phenomenality)".
Karinthy 1912-es könyvének irodalomtörténeti sikere a paródiák - noha az egyértelmű
műfaji besorolhatóság erősen egyszerűsítő voltára már mind Bónus Tibor, 12 mind Sereg
Mariann figyelmeztetett 13 - poétikai eljárásmódjának olyan lényegi sajátosságára enged kö-

3

Uo„ 1 6 6 .

4

Vö. Paul DE MAN, Hypogram and Inscription = Uő., The Resistance to Theory, University of Minnesota

5

Vö. KULCSÁR-SZABÓ, Ismétlés, mtratextualitás, inskripció, 166.

Press, Minneapolis, 2 0 0 2 6 , 51.
6

„The materiality (as distinct from the phenomenality) that is thus revealed, the unseen »cristal«
whose existence thus becomes a certain there and a certain then which can become a here and a now
in the reading »now« taking place, is not the materiality of the mind or of time or of the carillon none of which exist, except in the figure of prosopopeia - but the materiality of an inscription." DE
MAN, Hypogram and Inscription, 51.

7

Másfelől azonban a Materialität der Kommunikation

köteten szereplő - Gumbrecht által is ügyetlen-

nek („clumsy") nevezett - definíció szerint Paul de Man materialitása is számíthatna akár anyagiságnak: „»Materialitles of communication,« we ruled, »are all those phenomena and conditions that
contribute to the production of meaning, without being meaning themselves.«" Hans Ulrich GUMBRECHT, Production of Presence. What Meaning Cannot Convey, Stanford University Press, Stanford, 7 - 8 .
8

KULCSÁR-SZABÓ, ismétlés, /ntrotextualitás, inskripció, 166.

9

SMID Róbert, Metarealitások & materialitások. Konstanz - Dubrovnik - Stanford,

Irodalomtörténet,

2014/4,518.
10

Hans Ulrich GUMBRECHT, Ritmus és értelem, ford. ZSELLÉR Anna, Prae, 2 0 1 3 / 2 , 1 6 - 2 9 .

11

SMID,/. M„ 5 1 9 .

12

Vö. BÓNUS Tibor, Paródia, technika és az irodalom médiuma = A magyar irodalom történetei II. 1800-

13

,,[A] Karinthy-paródiákon valójában nem a paródiaműfaj legismertebb hazai alkotását kellene érte-

tól 1919-ig, szerk. SZEGEDY-MASZÁK Mihály - VERES András, Gondolat, Budapest, 2 0 0 7 , 8 4 7 .
nünk, hanem a szerző egyedi műfaját, mely egyaránt merít a travesztia, a paródia, a pastiche és a
szatíra egyetemes műfaji hagyományaiból és a századfordulós divatos élclapok sajátos humorából."
H0RTAINÉ SEREG Mariann, A paródia mint affirmáció: Karinthy Frigyes paródiáinak szerepe a nyugatosok népszerűsítésében,

Doktori disszertáció [kézirat], Miskolci Egyetem, 2 0 1 3 , 120. Ennek ellenére,

ahogy az idézett szerzők, úgy magam is megtartom a paródia gyűjtőnevét a Karinthy által javasolt
torzképpel szemben.

155. szám

3

5 5

vetkeztetni, amely amellett, hogy az így írtok ti megjelenéstől számított immár több mint
száz év távlatából is képes irodalminak nevezhető tapasztalatban részesíteni az olvasót, ezt a
„torzkép"-ekké írt szerzők műveire permanens módon visszautalva, azokat is olvasva teszi,
jelen tanulmányban a versparódiák poétikai működését az inskripció materialitásának fordításaként értelmezem. 14 Vagyis egy, a parodizált művek és megszólalásmódok tropológiai
rendszerének lenyomataként olvasott nyomnak az olvasás eseményében feltáruló prezentációjaként, amely az ismételt írás teljesítményében rögzülő inskripciónak is konstitutív eleme.
Az így írtok ti versparódiái nemcsak a lexika és a grammatika szintjén, hanem retorikailag is
olvassák áldozataikat, sőt könnyen lehet, hogy erejük éppen ebben keresendő.
Ugyan Karinthy valódi irodalmi indulása nyilván nem az első kötetek megjelenéséhez
köthető - hiszen már korábban rendszeresen publikált a Fidibuszban (ahol 1908-ban megjelent a későbbi paródiakötet első néhány darabja] 15 és a Nyugatban is -, a kötetek megjelentetésének értelmében vett indulása mégis a magyar irodalomtörténetre nézve páratlan komplexitásnövekedéssel járt. 1912-ben ugyanis nemcsak az így írtok ti, hanem a Görbe tükör, az
Együgyü lexikon, a Ballada a néma férfiakról és az Esik a hó című könyvei is megjelentek. 16
A műfaji-műnemi sokféleségnek ez a tömeges jelentkezése egyszerre tartott igényt a kanonikus szépirodalmi hagyomány intézményeibe való betagozódásra (a két novelláskötet révén),
és arra, hogy a parodizált szerzők mellett a sajátként értett megszólalás irodaimisága se
alanyilag, hanem már mindenkor reflexió tárgyává tett mivoltában, problematizált formában,
de mindenekelőtt nyelvként mutatkozzon meg.17 Ugyanis a paródiák azáltal, hogy az adott
szerző egyedinek hitt hangját generálják és torzítják el, valóban bizonyos kritika alá vonják

14

Ugyan Mezei Gábor tanulmányában a Szabó Lőrinc fordításszöveg olvasatának innovativitása (különösen az „arc" és a „karcolta" szavak annagrammatikus viszonyának felmutatása és látványos mobilizálása okán) kétségbevonhatatlan, a szöveg mégis az anyagiság és a materialitás fenti fogalmainak
- elsősorban az inskripció materialitásának térbe fordíthatósága (vagyis a figuralitás és a fenomenalitás azonos dimenzióban elhelyezkedőnek vélt jellege) kapcsán jelentkező kételyek figyelembe nem
vétele miatt óvatlannak nevezhető - itt elkerülendő összemosására lehet példa. Lásd ezért: MEZEI
Gábor, Fordítás és (re)produkció. Az írás terében előálló materiális inskripcióról, Irodalomtörténet,
2012/1,47-62.

15

Vö. FRÁTER Zoltán, A Karinthy élet-mű, Fekete Sas, Budapest, 1998, 42.

16

Vö. BÓNUS, I. m„ 839.

17

Mivel az így írtok ti „kéziratos előzményei elvesztek" (HORTAINÉ SEREG, /. m„ 98.), ahhoz, hogy a
művek pontosan miként, milyen elemek szétírásából tevődnek össze, valamint milyen esetleg jelölt
módon megragadható affektív viszonyt létesítenek a parodizált szerzőkkel, a kéziratos megjegyzések vagy kommentárok és variánsok semmiféle támpontul nem szolgálhatnak, ennélfogva a recepciótörténetben gyakran megjelenő, a reflexivitás affektív (és ezáltal intencionális) dimenziójára irányuló megállapítások sem lehetnek többek puszta feltételezéseknél. Az ilyesféle feltételezések erősen torzító jellegére lehet példa Kiss József máskülönben nagyon is tanulságos szövege, amely szerint „Karinthy [...] néhány esetben világosan kifejezésre juttatja, hogy a szóban forgó tollforgatót
szeretné kitessékelni az irodalomból". KISS József, Az így írtok ti és a paródia elmélete = Bíráló álruhában. Tanulmányok Karinthy Frigyesről, szerk. ANGYALOSI Gergely, Maecenas, 1990, 172. Arra, hogy
a paródiákból nem következtethetünk értékítéletre, már Beck András is felhívta a figyelmet. Vö. BECK
András, Herczeg Ferencnek tiszteletem jeléül = Margonauták. írások Margócsy István 60. születésnapjára, szerk. CSÖRSZ RUMÉN István - HEGEDŰS Béla - VADERNA Gábor - AMBRUS Judit - BÁRÁNY Tibor,
rec.iti, Budapest, 2009, 707.

5? 4

diákmelléklet

az irodalmi megszólalást magát is, 18 méghozzá éppen azáltal, hogy rámutatnak az úgynevezett egyediség nyelvi feltételezettségére. 19 (Itt csupán utalni lehet rá, hogy az egyedi hang
problémája, különösen a líra felől elgondolva, Karinthy '20-as, '30-as évekbeli munkásságában is meghatározónak bizonyul.) Lőrincz Csongor egyenesen a Nyugathoz köthető esztétizmus végét jelölő végalakzatként [Endfigur] helyezi el Karinthy munkásságát, 20 amely feltevés
kétségtelenül helytálló abban az értelemben, hogy bizonyos, az így írtok t/ben transzparenssé és nevetségessé váló költői manírok és szövegalkotási eljárásmódok efelől a könyv felől
már azelőtt folytathatatlan paradigmaként jelenítik meg a századfordulós költészeti irányzatokat, hogy azokat az avantgárd lendület radikális revízió alá igyekezett volna vonni.21 Sőt,
talán még ha csupán óvatosan is - hiszen ennek alaposabb tárgyalására itt sem hely, sem
mód nem mutatkozhat, ráadásul az avantgárd komolyabb hazai térnyerésétől kezdve a hatások szétszálazására meglehetősen kevésnek tűnik az esély -, de megjegyezhető, és mindenképpen meggondolandó, hogy a Magyarországon későmodernként leírt irodalmi mező konstitúciójában talán nagyobb szerepet játszik Karinthy folyamatosan bővülő vállalkozása, mint
amekkorához rendszerint akkor jut, mikor a későmodern poétikák történeti alapjaira terelődik a szó (tudniillik semekkorához). Annál is tolakodóbb ez a gyanú, mivel nehezen hagyható
figyelmen kívül a tény, hogy a húszas-harmincas évek fordulójához köthető poétikai-retorikai átrendeződés nem írható le olyan szerzők művei nélkül, akik ne szerepeltek volna a paródiagyűjtemény valamely kiadásában.
Visszhang és tükröződés
Az így írtok ti jellemzően nem egy-egy művet, hanem szerzői korpuszokat vesz célba, 22 gyakran biográfiai mozzanatokat is bevonva a szövegalkotásba. 23 Ezt is számba véve az 1912-es
18

Vö. BÓNUS, 1. m„ 846.

19

„Nem a rossz írókat leplezte le, magát az irodalmat leplezte le, a lényegéhez tartozó modorosságokkal, pózokkal és csináltságokkal, úgy hogy hökkenve kérdeztük: e pusztító ítéletmondás után ki mer
majd írni s építeni?" Babits Mihály, Karinthy Frigyesről, Nyugat, 1 9 2 6 / 1 , 73.

20

„Ezek a művek [vagyis az így írtok ti, az Utazás Faremidóba, a Capillária és az Utazás a koponyám
körül - B. G.] jelölik a Nyugat-irodalom esztétizmusának virtuális végalakzatát." LŐRINCZ Csongor,
Ásthetisierung der Sprache. Klassische Moderne zwischen Metaphysik des Artistischen und Neusituierung des Subjekts (um 1 8 9 5 - 1 9 3 2 ) = Geschicte der ungarischen Literatur. Eine histirisch-poetologische Darstellung, szerk. KULCSÁR SZABÓ Ernő, De Gruyter, Berlin, 2013, 376.

21

Vő. KÁLMÁN C. György, A magyar avantgárd emlékezete, Tiszatáj, 2 0 1 2 / 1 , 81.

22

Kiss József szerint „a befogadónak az egész életmű megbízható ismeretével kell rendelkeznie". KISS, I.
m., 178. Nem gondolom, hogy ez tartható állítás lenne, de annyi biztos, hogy a paródiák komplex irodalmi működése csakis a parodizált szerzők műveivel összeolvasva válhat láthatóvá. Nyilvánvaló viszont, hogy Karinthy paródiái nem csak paratextuális viszonyban olvashatók, amennyiben önálló
művekként vagy éppen az „eredetit" helyettesíteni képes mivoltukban is megállják a helyük. Erre
utal Ottlik Géza is: „A Nyugat íróival az így írtok ti-bői ismerkedtem meg, méghozzá eredeti műveik
helyett, azt kell mondanom, műveik elvont lényegével, tizenkét-tizenhárom éves koromban, amikor
a konkrét mondanivalójukat még meg sem értettem volna. (...) Karinthy elém tárta, felmutatta, napnál világosabbá tette, hogy micsoda maga a költészet, irodalom, és hogy ez az irodalom az emberi
léttel együtt nevetségességében is nagyszabású vállalkozás." OTTLIK Géza, A Nyugatról = Uő., Próza,
Magvető, Budapest, 2005 3 , 2 1 9 - 2 2 0 . Hasonló jelenségre hívja fel a figyelmet az így írtok ti második
kiadásáról szólva Kosztolányi is: Vö. KOSZTOLÁNYI Dezső, Karinthy Frigyes = Uő., Tükörfolyosó. Magyarírókról, szerk. RÉZ Pál, Osiris, Budapest, 2004, 547.

153. szám

5

5?

kiadásban szereplő Ady-paródiák (amelyek már 1908-ban megjelentek a Fidibuszban Torzító
tükörben cím alatt) 24 egyfelől sikerültségük, másfelől ismertségük (sőt emblematikusságuk)
okán különösen alkalmasnak mutatkoznak annak bemutatására, miként olvassák - vagyis
hogyan fordítják materiálisán - Karinthy paródiái az így írtok tibe invitált szerzőket. Az így
írtok ti megjelenésekor Ady Endre már több versesköteten túl volt (Versek, Új versek, Vér és
arany, Az Illés szekerén, Szeretném, ha szeretnének, A Minden-Titkok versei), irodalmi kultusza
pedig kiépültnek tekinthető. Azonban ahogy más a Nyugathoz kötődő fiatal írók és költők
esetében, úgy Adynál sem beszélhetünk széles körű, általános ismertségről, hiszen a lap legjobb esetben is maximum 4000 körüli példányszámmal jött ki (de az átlag gyakran még a
2000-et sem érte el), szemben például Herczeg Ferenc lapjával, az Új időkkei, amely hosszú
időn keresztül hetilapként volt képes körülbelül 20000-es példányszámot fenntartani. Nyilvánvaló, hogy az 1912-es így írtok ti 4 kiadásban elkapkodott, 3 0 - 4 0 0 0 0 - e s példányszámot
felmutató kötete 25 a mű népszerűsége és olvasottsága okán a nyilvánosság új tereit nyitotta
meg az addig csak szűk körben ismert szerzők előtt. Érdekes, hogy ennek ellenére a Nyugatban - amellett, hogy szerkesztői elutasítás miatt Karinthy nem jelentetett meg egyetlen paródiát sem 26 - csupán egy rövid ismertetés jelent meg a könyvről, és az is a súlyosabb mondanivalót hiányolta. 27 Pedig az, hogy többek között a Nyugathoz kötődő szerzők poétikai
eljárásai a paródiákban implicit módon hozzáférhetőbbekké váltak a nem professzionális
vagy irodalmár olvasóközönség számára is, tagadhatatlan. 28
A szakirodalom A Törpe-fejüek című Ady-paródia eredetijét konszenzuálisan Az utolsó
mosoly című verssel szokta azonosítani. 29 Ezt alátámasztja ugyan a paródia megjelenési ideje
(1908), továbbá az, hogy az Új versekkei gyorsan elismertséget szerző költő verseiről kialakult kép jellemző szövegalakítási eljárásai közül ebben a paródiában az az ismétléses szerkesztés válik uralkodóvá, amely Ady művének legszembetűnőbb retorikai alakzata, másfelől
azonban a versek strófaszerkezetének különbözősége, a karikírozottságon túlmutató modalitásbeli eltérései és az Ady-líra (akkor kortársként értett) egészére kiterjedő lexikai allúziók
miatt nem hiszem, hogy az azonosítás gesztusa helytálló. Ahogy utaltam már rá, vélhetőleg
minden ilyesféle gesztus eleve elhibázott, mégpedig azért, mert a pretextus felkutatása alapvetően (és per definitionem) nem annak kérdésére irányul, hogy miben áll a paródia sajátszerűsége, hanem sokkal inkább arra, hogy a paródia miben emlékeztet az „eredetire". Ennek
ellenére tanulságos lehet az összevetést Az utolsó mosoly felől kezdeni, mivel ebben a kiváló
versben a lírai hang konstitúciója - részben éppen az ismétlések által - egy olyan diszkurzív
szabályrendszer alá rendelődik, amely a megszólalás lehetőségét már eredendően tropológiai teljesítményként prezentálja.

23

Vö. HORTAINÉ SEREG, Lm., 128.

24

Vö. UNGVÁRI Tamás, Adalékok az így írtok ti keletkezéstörténetéhez, Irodalomtörténet,

25

Vö. HORTAINÉ SEREG, Lm., 171.

26

Vö. Uo„ 168.

27

Vö. PETERD! István, Karinthy Frigyes könyve: így írtok ti, Nyugat, 1 9 1 2 / 4 , 363.

28

Vö. HORTAINÉ SEREG,/. M„ 1 7 2 - 1 7 3 .

24

Vö. Uo„ 1 2 9 .

1979/4,928.

5 ?

diákmelléklet

6
Óh, nagyon csúnyán éltem,
Óh, nagyon csúnyán éltem:
Milyen szép halott leszek,
Milyen szép halott leszek.
Megszépül szatir-arcom,
Megszépül szatir-arcom:
Mosoly lesz az ajkamon,
Mosoly lesz az ajkamon.
Üveges, nagy szememben.
Üveges, nagy szememben
Valaki benneragyog,
Valaki benneragyog.
Mosolyos, hideg ajkam,
Mosolyos, hideg ajkam:
Köszöni a csókodat,
Köszöni a csókodat. 30

Az utolsó mosoly grammatikai énje azáltal, hogy a vers minden sora megismétlődik egyszer, (retorikailag) állandó hasadásba kerül. 31 Ezért lehetetlenné válik az én egyértelmű
jelölése, hiszen az már mindig is csak a megkettőződések, tehát az ismétlésben előálló
differencialitás felől olvasható, és így itt a lírai megszólalás jelene úgymond sohasem eshet
egybe önmagával.32 A differencia közbejöttének eredményeként a sorismétlésekben grammatikailag nyilván azonos helyzetben álló én ezért csakis egy tükrös szerkezetben, az én és a
másik(ként is értett én) megkülönböztetése révén mondhatja ki magát, vagyis az ismétlés két
elemének két eltérő énhez, de legalábbis két különböző temporális szinten pozícionálható
énhez rendelhető beszédaktusként való végrehajtásának árán. Amíg grammatikailag, valamint vizuálisan a sorok egymásra másolásáról, addig akusztikailag visszhangszerű tükröződésről (vagy akusztikai tükörről [acoustic mirror]) 33 beszélhetünk. Akár az egyik, akár a
másik, a megszólaló hang konstitúciója az ismétlésekként beékelődő törések teljesítménye
miatt elveszíti önazonosságát, ez pedig a te alakzatát sem hagyja érintetlenül. Retorikailag az
előbbiek egyértelműen inkább a visszhang struktúrájára emlékeztetnek, és ezért az
inskripció materialitására irányuló olvasatnak célszerűbbnek tűnik itt a visszhang tükröző-

30

A vers minden sora ütemhangsúlyos, 7 szótagból áll (%).

31

„Az ismétlés a kiemelésen túl a rá- és belátás perspektivikus voltát is hangsúlyozza: a hovatartozás
módozatainak összefüggésében az Azonos és a Más kettősségét ugyan nem dialektikusan, de párhuzamosan problematizálva, kétosztatúságát egyszerre kiemelve mutatja fel." BEDNANICS Gábor, „Nem
vagyok, aki vagyok". A szubjektum megképződése és az önazonosság Ady Endre lírájában = Uő., Beszédformák között, Fiatal írók Szövetsége, Budapest, 2003, 20.

32

Nem mintha ez bármit is bizonyítana, de talán nem árthat feljegyezni, hogy Az utolsó mosolyból
hiányzik az én szó, ami Ady esetében ha nem is feltétlenül jelentéses, de mindenesetre feltűnő.

33

Mladen DOLAR, A voice and nothlng more, MIT Press, Cambridge-Massachusetts, 2 0 0 6 , 4 0 .

7

153. szám

5?

désmetaforáját előtérbe állítani, ami azonban nem jelentheti azt, hogy a látvány(ok egymásra) másolásának inkább grammatikaiként, annak paradigmája felől megérthető művelete
figyelmen kívül hagyható lenne. 34 Annál is inkább igaz lehet ez, mivel a visszhang kétségtelenül legemlékezetesebb irodalomtörténeti tematizálása Ovidius Átváltozások című művében
szintén a látvány és a hangzás divergenciával terhelt összetartozása révén alapozza meg azt a
(textuális) törvényt, amely miatt Narcissus története maga is egyszerre áll a képi és az akusztikai uralma alatt. 35 Az Ady versének minden második sorában fellépő visszhang-effektus
tehát az én kettéosztásával egyszerre mutatja fel azt énként és másikként. 36 A közvetítettség
azonban itt eltérően Echo ismétléseitől nem válik valaki más hangjává, 37 hanem elsősorban a
saját megszólalás közvetítettségtől való elválaszthatatlanságával szembesít, vagyis mindenfajta kommunikáció azon tapasztalatával, hogy a megszólalás már mindenkor létrehozza
saját másikát, hiszen érzéki elillanásával csakis mint nyom ragadható meg, és ezért végzetesen ráutalt azokra az anyagiságokra, amelyek úgymond visszaverődését lehetővé teszik.
Ezért nem jelenthető ki teljes biztonsággal az, hogy Az utolsó mosolyban feltűnő visszhang a
költői megszólalás utólagosságaként értett másika lenne, hiszen könnyen lehet, hogy a költői
hang - minden második sorként - maga is ismétlése, visszhangja csupán egy eredendőbb
közlésnek.
Referenciális tévelygés
Az én(ek) és a megszólalás(ok)

szétkapcsolódása,

újrarendeződése

Karinthy paródiája az ismétléses szerkesztés révén problematizálódó ént helyezi központi, a
paródia humorosságáért felelő pozícióba. Emellett nem függetlenül a paródia megjelenési
környezetétől, ahol mint már utaltam rá - ahogy az így írtok t/ben, úgy már a Fidibuszban is -,
nemcsak ez, hanem a Moslék-ország és a Leköpöm a multat is napvilágot látott, a szöveg viszsza is utal egyfelől az „Ady Endre, a nacionalista" címre, másfelől a provokatív retorika révén
a Hady Endre névre, amely a szövegek felett szerepel. Ady nacionalizmusának (már-már eposzi jelzőként való) szerepeltetése azért is rendkívül találó, mert a költő először 1907 elején
megjelent - és a szintén 1907-es Vér és arany című kötetbe válogatott, sőt cikluscímet adó verse, Az ős Kaján címében és szövegében a Kaján-Káin-megfeleltetés felől is megközelíthető
titokzatos alak ezen allegória mentén olvasva a 19. század első felének nacionalizmusában
vadabbnál vadabb, a magyarok őstörténetét és eredetét megfogalmazó elméletekkel előálló
34

„Minden olvasás mindig magában foglalja a jelölés és a szimbolizáció közötti választást, s ezt a választást csak akkor tehetjük meg, ha posztuláljuk a szó szerinti és a figurális megkülönböztethetőségét. Ez a döntés nem önkényes, mivel különféle textuális és kontextuális tényezőkön alapul (grammatika, lexikológia, hagyomány, használat, hangnem, deklaratív kijelentés, központozás stb.). E különbségtevés azonban elkerülhetetlenül szükséges, hiszen máskülönben a diskurzus rendje teljes
egészében felborulna. Mindez arra utal, hogy a figurális diskurzust mindig egy olyan diskurzusformával szemben fogjuk fel, amely nem figurális; más szóval, a figurális diskurzus posztulálja a referenciális jelentésnek mint minden nyelv teloszának a lehetőségét. Elég nagy ostobaság volna azt hinni, hogy könnyű szívvel magunk mögött hagyhatjuk a referenciális jelentés kényszerét." DE MAN, Az
olvasás allegóriái. Figurális nyelv Rousseau, Nietzsche, Rilke és Proust műveiben, 2 3 5 .

35

Vö. DoLAR, I. m„ 40.

36

„The moment there is a surface which returns the voice, the voice acquires an autonomy of its own
and enters the dimension of the other; it becomes a deferred voice, and narcissm crumbles." Uo.

37

Uo.

diákmelléklet

5? 8

Horvát Istvánhoz is köthető. Ugyanerre utal A Törpe-fejüek dramaturgiailag kulcsfontosságú
strófájában olvasható a „Felgerjedt szittya vérem" sor is, amely szintén Ady szerzői megszólalásmódja és a különböző ősmagyarság-mítoszok egymásmellettiségére játszik rá. 38 A paródia tehát egyaránt építkezik a lexikai, a biografikus és a poétikai referencialitás dimenziójából. 39 Ráadásul amennyiben a „Törpe-fejü" kifejezés szükségszerűen implikálja megkülönböztetését oppozíciós párjától, vagyis a nagy-(vagy esetleg: óriás-jfejűtől, akkor az a megszólaló én, aki saját pozícióját a Törpe-fejűtől való elhatárolódás és annak megszólítása révén
határozza meg, azonosítódik a nagy-fejűség képzeteivel, ami egyaránt utalhat vélelmezett
szerzői gőgre, szélsőséges önstilizációra vagy testi tulajdonságra.
Nem dolgozni jöttem ide
Nem dolgozni jöttem ide
Törpe-fejü, mit akarsz tőlem?
Nehéz munka az enyém
Nehéz munka az enyém
Mi vagyunk az Uj Undokak.
De jött hozzám egy törpe
De jött hozzám egy törpe
S kérdezte, mit akarok?
„Ti vagytok az Uj Undokak
Ti vagytok az Uj Undokak
Menjetek dolgozni ti is."
Felgerjedt szittya vérem
Felgerjedt szittya vérem
S rászóltam Törpe-fejüre;
Hát maga megbolondult,
Hát maga megbolondult,
Hogy mindent kétszer mond, kétszer mond?
Az első két strófa ismétlései és azok ellentétező alakzata („Nem dolgozni jöttem ide" <->
„Nehéz munka az enyém") azt az Adynál gyakran megjelenő szövegkompozíciós eljárást
mozgósítja, amely a paródiában már nem mint poétikailag releváns alakzat, hanem mint egyszerű önellentmondás, következetlenség jelenik meg. Ugyanis szemben azzal, ahogy például
Az utolsó mosoly első versszakában az ellentét elemeinek grammatikailag eltérő ideje miatt

38

Szalay Károly kizárólagossá is emeli ezt az aspektust, mondván: „Karinthy (...) Ady magyarságot
bíráló verseit karikírozta." SZALAY Károly, „Elmondom hát mindenkinek". Karinthy Frigyes életéről és
műveiről, Kossuth, 1987, 108. Szörényi László pedig követte őt ebben: Vő. SZÖRÉNYI László, Az így írtok ti szemléleti és műfaji távlatai = Bíráló álruhában, 185.

39

Vö. HORTAINÉ SEREG, /. M„ 128.

153. szám

9

5?

(„csúnyán éltem"«-»„szép halott leszek") a csúnyának minősített élet múltbeli állapota helyeződik szembe a szép halottság jövő idejűségével - amelyek között maga az én is pozícionálható a megszólalás jelenében -, látható, hogy A Törpe-fejüek éppen azáltal változtatja logikailag problematikussá a két kijelentés viszonyát, hogy azok időbeli elválasztottságát átrendezve, a munka elkerüléseként értett szándékot végrehajtásának sikerületlenségében jelenti be.
A vers kérdései kapcsán elmondható, hogy az első strófa harmadik sora leginkább abban
különbözik a harmadik versszakétól, hogy mivel az utána következő sor fenntartja a monologikus megszólalásmódot, látszólag - ahogy erre a válasz elmaradása miatt következtethetnénk - nem tart igényt válaszadásra. Azonban éppen azért, mert a második kérdés válasszal
is bír, méghozzá annak válaszával, aki (vagy ami) a szövegben Törpe-fejűként van megnevezve, az első kérdés nehezen kerülheti el annak gyanúját, hogy olvasható retorikaiként is,
ezzel pedig túl azon, hogy a szó szerinti és a figurális jelentés közötti döntés képtelenségét
és/vagy ontológiai megbízhatatlanságát posztulálja, 40 könnyen lehet, hogy az egyik potenciális olvasati lehetőségként benne a megszólított te nem mással, mint az olvasóval magával
azonosul, aki ezzel egyszersmind elnyeri a nem különösebben hízelgő Törpe-fejű nevet is.
Ennek lehetőségét alátámaszthatja az a tény is, hogy a cím többes száma ellenére a paródiában csakis egy, a negyedik strófában megjelenő megszólalás tulajdonítható a jelzett csoport
egy tagjának, méghozzá annak ellenére, hogy a megszólítás kétszer is végbemegy. Továbbá
az első strófa ismétléses szerkezetében szereplő „ide" mutató névmás fenntartja annak lehetőségét, hogy a megszólalás tereként kijelölt hely ne feltétlenül csak mint fiktív topológiai,
hanem egyszerre textuális mezőként is legyen értelmezhető, és ezért az „ide" való megérkezés („jöttem") a versbe érkezés, valamint a paródiát olvasó horizontjában való feltűnés mozzanata is egyben.
A Karinthy szövegében megszólaló én nemcsak magában, hanem a Törpe-fejűekhez hasonlóan szintén egy „Mi"-ként értett összesség tagjaként is megjelenik, amelynek megnevezése az „Uj Undokak" lesz. A mi grammatikai alanyának bejelentése azért mehet végbe, mert
az ismétléses szerkezetben megkettőződő én - pontosan úgy, ahogy Az utolsó mosolyban is egyszerre eredete és produktuma, sajátja és másika retorikailag annak a rögzített szintaktikai rendszernek, amelyet paródiaként olvasunk. Az ismétlődéseknek és az utána következő
egy-egy sornak azonban mégsem csupán annyiban merül ki a funkciója, hogy hiperbolikus
előkészületét adják a paródia csattanójának, 41 hiszen A Törpe-fejüek esetében ennél egy
nagyságrendekkel bonyolultabb rendszerről van szó. Az lírai én rendes körülmények között
ismétlésekben hasadásba kerülő mivoltában valóban megközelíthető egy megszólalás és
annak akusztikai tükre felől, azonban Karinthy paródiája nem áll meg itt, hanem a strófák
szintjén szét is kapcsolja az ént és a másikat, beletaszítva ezzel az én és a te jelölhetőségét a
permanens módon fenntartott referenciális eltévelyedés - de inkább: tévelygés - spiráljába.
Az első és a harmadik strófa ebben a rendszerben egymásra felelnek. Az első „Törpe-fejü, mit
akarsz tőlem?" kérdése abban az esetben, ha nem az olvasóhoz intézett kérdésként értelmezzük, összefüggésbe hozható a harmadik strófában elbeszélt történéssel, ugyanis a „jöttem
ide" (1. strófa) és a „jött hozzám" (3. strófa) mellett az előbbi kérdést a „S kérdezte, mit akarok?" sora helyezi egészen új összefüggések közé. A Törpe-fejüek című paródiában az ismétlések visszhang-effektusa által megtöbbszöröződő én - ellentétben a példaként vázlatosan
40

Vö. DE MAN, AZ olvasás allegóriái. Figurális nyelv Rousseau, Nietzsche, Rilke és Proust műveiben,

41

Sereg Mariann elemzése erre fekteti a hangsúlyt. Vö. HORTAINÉ SEREG, /. m., 129.

21-23.

5?

10

diákmelléklet

elemzett Az utolsó mosoly ilyen irányú problémamentességével - nem képes énként felismerni magát, ez pedig a grammatikai én kategóriájának figurális destrukciójáról árulkodik.
Hiába képezi részét szó szerint ugyanannak a megszólalásnak mind az első, mind a harmadik
strófa, mindkét esetben annak lehetünk tanúi, hogy azok Törpe-fejűként ismerik fel egymást
egy olyan dialogikusként megjelenített szituációban, amelynek alanyaiként elvileg mindketten az én grammatikai kategóriáját hivatottak képviselni. A komikus hatásért az felel tehát,
hogy a megszólaló én potenciálisan mind az olvasót, mind az ő vagy ők névmással jelölhetőket, mind pedig önmagát Törpe-fejűként nevezi meg.
Nem dolgozni jöttem ide
Nem dolgozni jöttem ide
Törpe-fejű, mit akarsz tőlem?

[...]
De jött hozzám egy törpe
De jött hozzám egy törpe
S kérdezte, mit akarok?
Hiába jelenik meg a Törpe-fejűekkel való szembenállásban pozicionálható „Uj Undokak"
csoportja a második strófában, amely a birtokolt vagy kivívott „nehéz munka" maga, az én,
habár képes önmagára az új undokság hordozójaként és feladatköréhez tartozóként utalni,
mégsem tudja felismerni azokat, akik mellette itt a „Mi" részét képezik még. Azzal, hogy egy
tulajdonképpen üres - mivel perspektívájából jelölhetetlen - másikra hivatkozva hajtja végre
megkülönböztetését a Törpe-fejűek csoportjától, ez a gesztus meglehetősen hiteltelennek
bizonyul, amivel egy mindenkor fiktív, de legfőképp üres támogatói és/vagy ideológiai közösség képét implikálja. Ez nehezen érthető másként, mint Ady lírai megszólalásmódjának
kritikájaként. A negyedik strófával csak még bonyolultabbá válik a paródia megszólalásainak
referenciális pozicionálhatósága, hiszen az idézőjelek közé helyezett beszéd itt szintén olyan
szövegalkotási eljárásra utal, amely Adynál gyakran megjelenik, ilyen például a már szóba
hozott Az ős Kaján is. Komikussá az teszi, hogy a megszólalásnak ez a citációs jellege, ahogy
Az ős Kajánban is, általában én-megszólalásként ékelődik Ady verseibe, itt azonban a második strófa párjaként, a korábbi állítással („Mi vagyunk az Uj Undokak") szemben, kívülállóként válaszol párjára, ráadásul arra is rámutat, hogy az új undokság abból a perspektívából,
ahonnan beszél, nem értékelhető munkaként („Menjetek dolgozni ti is"). Viszont a korábbiakat is figyelembe véve, mivel az itt szereplő „ti is" arra enged következtetni, hogy ez a megszólalás olyan alanytól származik, amely számára a munka saját tevékenységként tudott,
vagyis lehetséges, hogy a citált beszéd szintén csupán az akusztikai tükörben multiplikálódó
én egy megszólalása, ami azért teszi szinte követhetetlenné a felcserélődések és közlések
további referencializálhatóságát, mert a citált én a mi és a ti közötti különbségtétellel magát
nem az „Uj Undokak" tagjaként határozza meg: „Ti vagytok az Uj Undokak" [kiemelés tőlem B. G.]. A grammatikai én persze Törpe-fejűként nevezi meg a citátum mondóját („S rászóltam
Törpe-fejüre"), azonban mivel a Törpe-fejűek és az Uj Undokak megkülönböztetése a paródi-

153. szám

11 5?

ában lehetetlenné vált, valójában nem lehetséges döntést hozni afelől, hogy az, akit ez a kijelentés jelöl, tényleg az-e, akiként a megszólaló jelöl,i vagy esetleg saját másika csupán.
Az utolsó strófa emlékezetes zárlata arról referál, hogy a megszólalásban multiplikálódó
én nem rendelkezik semmiféle ismerettel, tudással arról, hogy nyelvileg mi történik vele,
ezért vitatkozik úgymond saját tükörképével.
Hát maga megbolondult,
Hát maga megbolondult,
Hogy mindent kétszer mond, kétszer mond?
Az eddigieknek megfelelően fenntartható a gyanú, miszerint könnyen lehet, hogy a megbolondulás vádja a megszólalói alanyra magára irányul, ezért a fenti idézet még sokatmondóbb lehet. Nemcsak arról van itt szó ugyanis, hogy a paródia az én referencializálhatatlanságával a megbolondulás lehetőségét villantja fel, hanem arról, hogy az utolsó strófa paradox 4 2
szerkezete nyelvileg végre is hajtja azt. Mivel a paródiában önmaga másikára ekként ráismerni sohasem képes én nyelvileg nem kellőképpen reflektált közléseinek tekintetében, az
utolsó strófában színre is viszi nyelvi - és ezért a paródia keretein belül: ontológiai - tudatlanságát, ezzel pedig végképp nevetségessé teszi magát. Azzal, hogy egy általa vele szemben
állóként, vagyis nem a saját közösség részeként, de radikálisan másikként érzékelt - ezt
külön ki is hangsúlyozza a magázódó formula szemantikailag tartózkodást vagy idegenséget
is hordozó jellege - entitást címezve az ismétlés alakzatát mint a bolondság kritériumát
mutatja fel, visszamenőlegesen is kritika alá vonja megszólalását, noha ennek természetesen
nincs tudatában. Azonban az eddigiekből az is látszott, hogy ez egyáltalán nem váratlanul
jelentkezik, mivel a paródia szólamainak feszültségéből előálló ontológiai bizonytalanság
bizonyos értelemben ugyanerre irányult. Azáltal, hogy az utolsó strófa énje a bolondság
vádjával illeti a vélhetőleg félreismert másikat, méghozzá úgy, hogy ezt ismétlések alkalmazásával teszi, részben saját megszólalását is mint olyan beszédet láttatja, amely bolondtól
származik. Ha komolyan vesszük - és olvasóként nemigen tehetünk másként - a kérdésben
foglalt állítást (kétszer mondás = bolondság), akkor a beszélő, mivel maga is ismétel, „megbolondult"-nak tekinthető, vagyis nem vehető komolyan az, amit mond, tehát nem bolondult
meg, hiszen állítását nem vehetjük komolyan bolondsága okán. Akárhogy is, az állítás elfogadása egyet jelent a paródia én(jeinek) és a bolondság képzeteinek együtt járásával, amely összeolvasva a paródia egészével

mint látható volt, igencsak koherens módon ér el komi-

kus hatást, mivel az az én ismétlődésében előálló differenciát egyben az én integritásában
beálló irreverzibilis törésként is érti, és ezért a saját és a saját másik közti szétkapcsolódás
már mindig is mint az én eltévesztése jelenik meg, tehát a sajátról való nem tudás, az ontológiai bizonytalanság, valamint az őrület affektusait implikálja.
Karinthy A Törpe-fejüek

című szövegének irodaimisága abban keresendő, hogy az Ady

verseiben nem egyszer megjelenő ismétléses szerkesztés teljesítményeként a szövegbe és
annak énjébe íródó differencia lehetőségeit tágítja ki „a jellegzetesen adys sorismétlések
kiüresítésével" 4 3 egészen az értelem felszámolódásáig. A paródia tehát elsősorban retorikai42

A paradoxonok szerepének Karinthynál Kolozsvári Grandpierre Emil önálló alfejezetet szentelt itt:
Vö. KOLOZSVÁRI GRANDPIERRE Emil, Karinthy = Uő., Eretnek esszék, Magvető, Budapest, 1 9 8 4 , 3 7 0 - 3 7 4 .

43

Vö. BÓNUS,/. M„ 850.

5?

12

diákmelléklet

lag olvassa az Ady-művek egy karakteres csoportját, amelyek figurális működésmódjának
alapjaiból - egészen a permanenssé tett szöveg és megszólalás közötti viszony referencializálhatatlanságáig menve - hiperbolikusán bontakoztatja ki saját retorikai szerveződését,
vagyis a versek tropológiai rendszere által hátrahagyott nyomok olvasását írja saját megszólalássá, és ezért poétikai működésmódjának alapja az inskripció materialitásának fordításaként értelmezhető. Mivel azonban az így írtok ti minden paródiája - és minél sikerültebb, ez
annál igazabb - más-más szerzői megszólalásmód viszonyában konstituálódik, itt ennél több
nem állapítható meg, hiszen habár a versparódiák irodaimisága materiális fordításként áll
elő, a szövegek és az azokat uraló korpuszok egyedisége és ezáltal a fordított nyomok eseményszerű, szinguláris megmutatkozása, ennek nyomában pedig Karinthy paródiáinak valódi poétikai ereje és egyedisége 44 csakis egy-egy retorikailag is reflektált és a paródiák egyéb
(referenciális) szintjeire is ügyelő olvasatban mutatkozhat meg, amely nemcsak a paródiák,
de implicit módon a parodizált szerzők műveinek tekintetében is rendkívül termékeny lehet.
Karinthy Frigyes így írtok ti című könyve jogosan tartható a modern magyar irodalom egyik
legnagyobb teljesítményének, valódi irodalomtörténeti jelentőségének felismerése azonban
még előttünk álló feladat.45

44

Vö. BÓNUS,/. m., 847.

45

Habár az újabb recepció, így Sereg Mariann dolgozatának célkitűzése és Lőrincz Csongornak a 20.
lábjegyzetben idézett megállapítása már ennek irányába mutat.

