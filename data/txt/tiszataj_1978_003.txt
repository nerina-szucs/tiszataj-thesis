tiszatáj
1978. MÁRC. . 32. ÉVF.

Ceresztury
Dezső,
Páskándi
Géza,
Horgas Béla versei;
Mocsár Gábor elbeszélése;
Csetri Lajos, Görömbei András
tanulmánya;
műteremlátogatás
Hézső
Ferencnél

tiszatáj
RODALMI

ÉS K U L T U R Á L I S

Megjelenik

FOLYÓIRAT

havonként

Főszerkesztő: VÖRÖS L Á S Z L Ó
Főszerkesztő-helyettes: A N N U S J Ó Z S E F

Kiadja a Csongrád megyei Lapkiadó Vállalat. Felelős kiadó: Kovács László
Szerkesztőség: 6740 Szeged, Magyar Tanácsköztársaság útja 10. Táviratcím: Tiszatáj
Szeged, Sajtóház. Telefan: 12-670. Postafiók: 153. Terjeszti a Magyar Posta. Előfizethető bármely postahivatalnál, a kézbesítőknél, a posta hírlapüzleteiben és a Posta
Központi Hírlap Irodánál (KHI 1900 Budapest, József nádor tér 1. sz.) közvetlenül
vagy postautalványon, valamint átutalással a KHI 215-96162 pénzforgalmi jelzőszámra. Egyes szám ára 6 forint. Előfizetési díj: negyedévre 18, fél évre 36, egy évre
72 forint. Kéziratot nem őrzünk meg és nem adunk vissza. Indexszám: 25 916.
ISSN 0133 1167
78-470 — Szegedi Nyomda — Felelős vezető: Dobó József igazgató

Tartalom
XXXII. ÉVFOLYAM, 3. SZÁM
1978. MÁRCIUS

KERESZTURY DEZSŐ versei: Dallam, Mardoshat-e,
Egy haragos költőnek, Mi ez?
3
PÁSKÁNDI GÉZA versei: Machiavelli, Az ú j Machiavelli tanácsaiból, Anyag és Változat magánya
6
HERVAY GIZELLA versei: Film, Térkép, Arcok, Kutak
8
MOCSÁR GÁBOR: Fiú a rozsban (elbeszélés)
II
RÓZSA ENDRE: A méltó élet (vers)
21
HORGAS BÉLA: Képaláírások (vers)
21

TANULMÁNY
CSETRI LAJOS: Reflexiók irodalmunk fejlődéstörténetéről
GÖRÖMBEI ANDRÁS: Barta János hármaskönyve
KIS PINTÉR IMRE: Űj nemzedékek a mai magyar prózában
OLTYÁN BÉLA: Történelem, mítosz, parabola: évtizedünk magyar epikájában
VASY GÉZA: Pályatükör egy kisregényben (Galgóczi
Erzsébet: Pókháló)
KOCSIS RÓZSA: Szabó Magda Régimódi története

24
'31 .
36
49
55
62

KELET-EURÓPAI NÉZŐ
Bulgária
PÁSZTOR IMRE: A két nép barátságát szolgálva (Sztojan Radev: Bolgárok és magyarok)
66
GÖNCZ ÁRPÁD: Népi groteszk (Jordán Radicskov:
Zűrzavar, Január — két dráma)
68

1

KRITIKA
GÖRÖMBEI ANDRÁS: „Kelj fel és beszélj" (Sütő András: Engedjétek hozzám jönni a szavakat)
IMRE LÁSZLÓ: Jókai Anna: A feladat
OLASZ SÁNDOR: Balázs József: Az ártatlan
KULCSÁR SZABÓ ERNŐ: Asperján György: Vetkőzzünk meztelenre!
HALÁSZ PÉTER: Beke György két ú j könyvéről
VEKERDI LÁSZLÓ: Bata Imre: Veres Péter

71
75
78
80
83
86

MŰVÉSZET
ANNUS JÓZSEF: Műteremlátogatás Hézső Ferencnél...

91

POMOGÁTS BÉLA : | Búcsú Szemlér Ferenctől

95

I Meghalt Nagy László [

96

ILLUSZTRÁCIÓ
Hézső Ferenc munkái az 5., 10., 48., 65., 70., 85. és a 96.
oldalon, valamint a műmelléklet I—II. oldalán (Égető
János reprodukciói)
Hézső Ferenc fényképét Horváth Dezső készítette

2

KERESZTURY

DEZSŐ

Dallam
Lágyan hajlik az éjszakában
az a ringó
keringő-dallam,
amellyel annyiszor
találtam
álmot annak, ki
nyughatatlan
élete értelmét
kutatta,
és nem talált, csupán kudarcot,
hajolván szédítő
kutakba,
honnan fapofa
démonarcok
néztek rá; — most rám
vigyorognak,
vállamba vésik véres karmuk,
kárörvendőn: ők mindent
tudnak.
Mit akartok? Tán mi akartuk
a zuhanást, a fény
kihunytát,
a dadogást, kékülő
testet,
a halk búcsút, mely mint kigyúlt nád
mindent lángtengerébe
vesztett?
A dallam eltörik,
csikordul,
fémtüskék tépnek a homályon,
füstös, fulladt látomáson túl
— kallóban csergét — zúz az álom.

Mardoshat-e?
Mardoshat-e
lelkifurdalás,
hogy a világot meg nem
válthatom?
Nincs hadam, fegyverem se más,
mint igaz szó, példaadás,
csak az a hatalom,
mely engem is, mint körülöttem
itt
minden követ, növényt és állatot
élni tanít,
a megfoghatatlan
tudás,
3

hogy a halottak nem áldozatok,
de szálai az isteni-ördögi
szövetnek, mely életünk oldja,
megköti.
Az emberé: választva elvállalni,
hogy
a többi szállal együtt lesz olyan
szövet, mely mindig változó
folyam,
szövevény, melyben talán
felragyog,
vagy lemerülve is kitart, kopott
szálként, színehagy ottan is, de
folytatódik
szívós rostként az új szálak között; —
forradalmárok csak akkor valódik,
ha indulatuk rendbe
öltözött.

Egy haragos költőnek
Tüdődről
tudakozódnak
levegőd akik lúgozzák;
bűvigéjét
bájolóknak
sebeidre sónak hoznák,
mert hogy mérges vagy,
mogorva,
sérülékeny, sértve
sokszor,
hagyákozol
husángodra,
kezedben kalapács, ostor;
farkas vagy, ha birka béget
s szeme sunyító sakálé,
bokros lesz
béketűrésed,
szód csonttörő
csatabárdé;
de, bárha jávorként járod
utadnak havát,
homokját,
s pőrén rakod
palotádat,
a jobbak övéknek
vallják;
győzve győz a vitéz végül,
hüllők habár
hánytorognak:
az a Szampó mégis szépül,
vára
világvándoroknak.

4

Mi ez?
Mi ez? Lököm ki az ajtón
s az ablakon
visszajön.
Vacogok jég siralomtól
s elönt a láng öröm.

Felsodortak?
Lezuhantam?
Ez a láz ez a vacogás
én volnék? Porrátört
dallam,
fonaltalan takács?

Hol vagyok? Állok rohanva,
a mozdulat
megkövül.
Hamuvá lobogó szalma
s öröklét vesz körül.

Jéggörgeteg fölött járok,
vagy láng lenn a lávaözön?
Vannak-e s hol határok?
Rohanok bezárt körön?

Hová? A világon túlra
sodor a néma erő,
vagy szétkalapál egy dúrva
kalapácspörgető?

Lehet, hogy az lesz a végső
bizonyosság, ami ott
vár az urnában: Lépcső?
Le? Fel? Számum?
Nyirok?

PÁSKÁNDI

.GÉZA

Machiavelli
Szakkönyvet
írt a köszörűs
így és így kell
Tartósan élesre
Köszörülni a kést
A köszörűs nem tér ki arra
Hogy e kés jóra és rosszra
Egyként
használható
Van ebben bölcsesség hiszen
Ha kérdenél bárkit
Melyik a jobb kés
Életlen éles
Válasza nem kétséges
Tehát az éles
A tartósan élés
Kést
Eleve-jónak fogja föl
A köszörűs
Szakma és gyakorlat
szerint
Nem is vitás
Borzongató
hidegség
És mégis
Bárki iszonyodna
Én elmondom
E könyv fölé hajolva
Egy nap
Gyermekien
Édesdeden
aludtam

Az új Machiavelli tanácsaiból
Mert mi a te életed ha nem
változatsor
Néhány szállóigére közmondásra
idézetekre
Szakácskönyvre
ősi tanácsra
Fölcsapja fejét História Földjén
ízlés Vetésforgója
is
Nyirkos tenyereknek nyújtod a s t í l u s - s t a f é t a b o t o t
Koptatja is majd jó
epigonság

Amortizációs
költség
„Ebben a szecesszióban
Naturalizmusban
még
Munkaóra
Ennyi és ennyi
műremek
Lappang
Addig eldobni nem lehet
Végsőkig nyűni"

ráfizetés
romantikában
többmillió

Hát csodálkozol hogy itt s most a mezőn
E nyári mezőn nyári erdő közepében
Én új Machiavelli-könyvet
képzelek el
„Mitévő légyen a jó
lepke-cselekvés
Hogy hálóba sose hulljon a gazda
És milyen a megmaradó
tulipán
Meg a jó medve j ó tigris jó elefánt
Ha akarja soká csörtessen az erdőn"
A természet machiave
11 izmusát
kitalálom
Hogy mit tegyenek az emberi
nyelvek
A változva is megmaradás cseleit
kitalálom
A Fiastyúknak én új Machiavelli
Tanácsot adok miként ragyogjon
örökkön
Hogyan maradjon űrnek az űr és telítettnek a teljes
Manipuláljon
hangya bolyokban méhek a kasban
Miként ravaszkodjon a kő
Szákértelmet
a Változatosnak
(Ó változatok
egyszeriségre)
Hogy változatosság
álöltözetében
Rangrejtve maradjon a törvény
A Sok — Egynek adja magát ki
S megbújjon az Egy sokasodva
Mondd lehetsz-e oly mámoros
egyszer
Mintha semmit se tudnál
Vagy alig valamit
Machiavelli
Benned boldog már csak az akarat
lehetett
S mint ahogy ő a hajdani mester
Királyi palástot válla köré sohasem, kerített
Csupán tanácsai mélyén
Akként nem lettem én soha tigris
Kő moha páfrány
Csak metaforák
mélyeiben
Így vagyok én
Szinonimja
valami Másnak
Halálom is nyereg s ló te alád Születő
S a túli vigasz csak ennyi annak ki Halandó
Ereszd meg jól
Zabláját e halálnak
Legalább sarkantyúzd
remekül
7

Anyag és Változat magánya
Nézd. csak milyen egyedül
vagy
Egyetlen vagy — olyan magányos
Hogy szellemem tükrét
tartanom
Muszáj elébed ne halj
E páratlan magányba

te

Anyagom

És vigyázok
A tükör ne légyen
Túl fényes — inkább
homályos
Hogy ne vedd észre jótét csalásom
Nézd milyen egyedül vagy
Anyagom
Csak változataid
egyszeribbek
A Változat tán
Még
magányosabb
És fájdalom — már
Ennyi
tükröm nincsen

HERVAY

GIZELLA

Film
egyre drágább a homlokom
a film amit benn
vetítenek
egyre
érthetőbb
megteltek
már
az első széksorok is
szentségeinek
a jegyszedők
a sósperec mind
elfogyott
és nézzük
egymást
a nézők meg a film
aztán lassan minden helyet cserél
a képernyőn nézők
menetelnek
s a szemekben továbbforog a film
nem védi őket más csak a homlokom:
célpont a nagy vadászaton

Térkép
kiterített térkép vagy
már csak utazás
a jelzőlámpákat
leszerelték
a fékezőfülkében
elbújtat egy vasutas
de ez már a hazatérés
vagy még az élet ami megtörtént
veled
hiszen csak utas voltál
nem választhattál
utat
meg sem érkezhetsz már sehová
behegedt seb az arcod
félnek rádnézni a villamoson
meghúznád a vészféket
de csak egy kocsi állna meg
a sínek mentén
továbbmenetelnek
a holtak a térképen
továbbmenetelnek
egy-egy város egy-egy ismerős halott
s a kiirtott jövőben egy levágott kéz
az árokszélen
nem tudni már melyikünk
keze

Arcok
arcok egymáshoz
és eltávolodnak
lassított
időben
egymás szeme
kimondhatatlan

ütődnek

színe

a szerelemmel
a hivatal manipulál

felkiáltójelek
füstölögnek
az átlőtt
emlékezetben
a sebből
szokványos
szivárog

vér

aztán
újságpapírral
letakarja

9

Kutak
kopár táj árnyéka az arcon
kihunytszemű
tenger mélye
kavicsroncsok
ének visszhangja a hegyekben
földbe markoló fa
menekülő
felhők
keréknyomok
cementpor
a város
lélegzete
hátráló idő
görcsös nekilendülés az útnak
kóborkutyák
elhamvadt nap
kutak vakon

MOCSÁR

GÁBOR

Fiú a rozsban
Már legalább félórája magyaráztam a kissé piás vendéglátóknak, hogyan
kell elkészíteni a tatárbifszteket. Sok mindent megértettek a receptből, például,
hogy a felpúpozott, darált hús közepébe bele kell ütni egy nyers tojást, az
egész húshalmot körül kell rakni apró, fűszeres tégelyekkel, legyen ott bors,
paprika, mustár, apróra reszelt vöröshagyma, egy üvegben ketchup, aztán az
egészet villával jól. össze kell gyúrni, dolgozni; mindezt megértették, óriási
röhögések között el is fogadták, mert szerintük ezek az őrült magyarok meg
vannak bolondulva a paprikáért, borsért, egyéb erős fűszerekért, de hát ha
egyszer ilyenek... Ök persze nem szeretik az ilyen egészségrontó erős fűszereket — pláne a paprikát — emiatt oly egészséges a lengyel nép. És akkor
elkezdődött a teljesen értelmetlen és — most már belátom — korlátolt vita
arról, hogy melyik az egészségesebb nép, a lengyel-e vagy a magyar.
Mondom, mindezt elfogadták: ha ezek az őrült magyarok annyira szeretik
az erős fűszereket, hát mérgezzék velük magukat. Csupán egy dolgot nem
fogadtak el a receptből: hogy ezeket a fűszereket kétszer darált, színtiszta, sovány, nyers — és ez a fontos: nyers! — marhahússal kell összekeverni. A marhahús lehetőleg bélszín legyen, de azt, hogy bélszín, a tolmács nem tudta lefordítani. Magyar nyelvi tudását a második világháború alatt szerezte Magyarországon, amikor — tisztességére legyen mondva — a Horthy-féle kormányzat
tízezer számra fogadta be a lengyel menekülteket — Hitlerék elől menekültek
— és nem adta ki őket a náci Németországnak. Azóta tudom, hogy abban az
időben egyetlen lengyel gimnázium működött Európában, ha jól emlékszem,
valahol a Balaton partján. Nos, a tolmácsunk akkor élt Magyarországon, akkor
tanult meg magyarul, magyar nőt vett el feleségül, egy szabad estémen meglátogattam őket, így megismerkedtem egykori honfitársnőnkkel is, hát mit
mondjak — nem az igazi exportminőség. Sőt, magamban sokszor elmondogattam: „szegény lengyel".
Ismétlem: nem akarták elhinni, hogy a tatárbifszteket Magyarországon szeretik, és hogy nyers húsból készül. Kétszer darált nyers marhahúsból. „Hát
persze — kiáltotta egy történelemben járatos vendéglátó — a magyarok erről
híresek! Már őseik is nyereg alatt puhított lóhúst ettek, nyersen! Ez egész
Európában köztudott!"
— Az istenfáját! — kiáltottam dühösen, mert mindig bánt, ha ezt a „köztudott" hiedelmet hallom honfoglaló őseinkről. — Az istenfáját! — Felálltam a
székemről, úgy akartam túlharsogni az étterem zaját s elmagyarázni, az a
nyereg alatti nyershús nem emberi eledel volt, hanem lógyógyászati bölcs
módszer: a nyereg által feltört marjú — de hát ki tudja ezt lefordítani —
lónak a nyerge alá tették, mert a nyers hús gyógyít. Azt hiszem, igen hamar
kitört volna egy lengyel—magyar éttermi botrány — ahogy magamat ismerem,
11

nem könnyen adtam volna meg magamat —, de a „szegény lengyel" tolmács
lehúzott a székemre.
— Te, az a nő egy félórája néz téged a másik asztaltól.
— Miféle nő?
— Az a szőke, kék blúzos.
Odanéztem. Csakugyan, a szomszéd asztalnál, hat-nyolc tagú társaságban,
épp velem szemközt ült egy szőke, kék blúzos nő. Olyan velem egykorú, de
mint nő, sokkal jobban tartotta magát, ami azt jelenti, hogy elfogadható alakja
volt, hát ha még hozzávesszük a szláv asszonyok méltóságteljes kebleit. De
miért néz? És épp engemet? Mert csakugyan engem nézett. Merőn és félelmetesen. Szinte bűvölőn. Mit akar tőlem? Én külföldi utaimon hűséges szoktam
lenni a feleségemhez — lehet, hogy ez bugyutaság, de jól tudom, hogy miféle
— olykor diplomáciai — bonyodalmakhoz vezet a küldöttség egyik-másik tagjának félrelépése, botrányos lerészegedése, eltűnése egy-két éjszakára, márpedig
én igen fegyelmezett állampolgár vagyok, pláne külföldön.
— Jön! — súgta a tolmács.
Jön? Mi az, hogy jön? És ki az, aki jön? Oldalt pillantottam: a szőke, nagy
keblű nő csakugyan a mi asztalunk felé tartott, s mi több, mindig engem nézett. A vendéglátók is meglepődtek kissé, nem tudom, mi fordulhatott meg a
fejükben rólam, a külföldi vendégről, meg a láthatólag itteni asszonyról. Engedték, hogy oda jöjjön. Mindjárt kiáltva kezdte.
— Istenfójót! Istenfójót! — Gyorsan pergő lengyel nyelven magyarázott
valamit, amiből én egy szót sem értettem. — Istenfójót! Istenfójót — ezt
kiabálta. Ki érti ezt? Aztán kövérkés ujjaival pontosan a szememet célozta
meg. Mintha bele akarna bökni. De nem ezt akarta, hanem az orromról leszedte a szemüveget. Ez engem pofon akar ütni. De miért? Én ezt a nőt nem
ismerem — mi oka lenne rá? És miért kiabálja folyton, hogy istenfójót...
istenfójót? . . . A vendéglátók sem értettek semmit, a tolmács hebegett, habogott, képtelen volt lengyelre fordítani ezt az ízes magyar félkáromkodást. De
aztán valamiképpen lanyhult a zűrzavar, a tolmács a lengyel asszonnyal parázs
és zűrzavaros beszélgetésbe bonyolódott. Majd hozzám fordult.
— Azt szeretné tudni, hogy a háború alatt jártál-e te Galíciában, a
fronton?
Igent bólintottam. A lengyel asszony láthatólag megélénkült. Izgatottan
kérdezett valamit.
— Kolomea környékén?
Megint igent bólintottam. Az asszony még izgatottabban hadarászott
valamit.
— Hát egy bizonyos X nevű faluban? — Azért írtam a falu neve helyett
X-et, mert az ottani falvak neveit akkor sem tudtam kimondani, hát még megjegyezni. Széttártam karjaimat.
— Fogalmam sincs — mondtam. — Egy kis faluban csakugyan elég sokáig
tartózkodott a rajunk, de a falu nevére nem emlékszem.
Az asszony gondterhelten nézegetett. Megint mondott valamit a tolmácsnak.
— Azt kérdezi, le tudnád-e rajzolni annak a falunak a térképét? Csak úgy
vázlatosan.
Ö, az a falu! A nevét nem tudom, de gyakran visszaálmodon magam bele.
Kicsiny volt az a falu, szétszórt házai dülöngélve álldogáltak, rendszertelenül
az utcák mentén, dombok, hajlatok között. Amikor alakulatunk odaérkezett —
teljesen néptelen volt. Kolomea felől jöttünk, 44. tavaszán.
Ha jól emlékszem, húsvét táján bukdácsoltunk, csúszkáltunk át a Toronyaihágón, amelyet akkor még vastag, megjegesedett hóréteg borított. A jeges
úton egy helyben pörögtek a teherautók kerekei, azokat is nekünk kellett tolni
azon az átkozott úton. Amikor aztán kiértünk a hegyek közül, a tavasz lehelt
12

ránk, meg a háború bűze. Az történt ugyanis, hogy azon a tavaszon a szovjet
csapatok előre törtek a Kárpátokig, mire a német—magyar hadvezetés a
frontra dobta az elsőnek nevezett magyar hadsereget — ezek voltunk mi. Elég
szedett-vedett volt ez a hadsereg, de annyi erő volt benne, hogy a nyilván nem
főfrontnak minősített szakaszon vissza tudta nyomni a szovjeteket. Az út mentén, ahol elhaladtunk, még ott voltak a temetetlen holttestek, sőt, napok múlva
is, egy rozsvetésen taposott ösvényen a raj ebédjéért ballagva, három szovjet
katona holttestére bukkantunk. Nyilván akna vágódott közéjük, az egyik, nagydarab szőke katona feltépte hasán az inget, nyilván a hasába-gyomrába vágódott az aknaszilánk, pucér, fehér hasa már felpuffadt a gázoktól. A másik kettő
oly békésen hevert a rozsban, mintha csak pihenni dőltek volna le.
Ilyen módon jutottunk el abba a faluba, amit ezután is X-nek fogok nevezni. Ismétlem, teljesen néptelen volt az a falu, félig rommá lőve, felperzselve
— csak később szivárogtak vissza néhányan, de férfi nem volt köztük. Hová
lehettek? Mi is egy lakatlan, kiürített házba szállásoltunk be, szalmát kerítettünk, arra pokrócokat, kész volt a fekvőhely.
Félelmetes volt az a néptelen falu. Felderítő útra indultunk, egyetlen civillel sem találkoztunk. Leginkább arra voltunk kíváncsiak, vajon hol telepedett
meg a tábori konyha. Ez a háborúban nagyon fontos dolog! Visszafelé jövet
megkerültük a falut — sehol egy lélek. Pár nap elteltével azonban mintha
csodát láttunk volna: utcánk elején egy néni fordult be, tehenet vezetett! Jött,
jött a nénike a tehénnel, ugyan hova tart? Mintha pár kilométerrel odébb a
front nem is dübörögne, nem nézett sem jobbra, sem balra, a földre szögezte
tekintetét, és az utca másik oldalán, szállásunkkal majdnem szemközt, befordult egy lakatlan ház udvarára. Honnan tudhatta, hogy oda bátran mehet,
hogy abba a házba nem szállásoltak be katonák? Immár tehát van szomszédságunk, sőt tehén is bőg az istállóban. Nappal meg békésen legelészik a falu
szélén, a patak mentén. Egy napon azonban iszonyú jajgatásra, sikoltozásra
riadtunk. Kimentünk az utcára, hát a néni vezeti haza a tehenét, de milyen
állapotban! Rogyadoznak a tehén lábai, s tőgyéből nem tej csepeg, ahogy illenék, hanem vér csurog. S a néni őrjöngve üvöltözik, sír, jajgat; hát persze,
egyetlen kincsét, tehenét siratta. Fejéről letépte a fejkendőjét, azzal itatta fel a
könnyeit. Mint majd utóbb kiderült, a tehénke legelészés közben belebotlott
egy fűben heverő kézigránátba, az pont a hasa alatt felrobbant. Még aznap elpusztult. A konyháról mi hívtuk el a katonamészárost, az nyúzta meg, s darabolta fel. A mi rajunk is vett a nénitől egy combot, — milyen finom húslevest
főztünk belőle!
Na, most tehát fel kéne vázolni a falu térképét.
A nagy mellű lengyel asszony az asztalra könyökölt, úgy figyelte a munkámat. Az étlap hátuljára rajzoltam rá a falut. Húztam két párhuzamos vonalat,
nyíllal a falu felé mutattam. A nyíl eredetét így indokoltam:
— Kolomea. Ottinia.
— Tak — mondta a lengyel asszony. Vagyis, hogy mostan Ottinia felől
érünk be a faluba. Felvázoltam az utcákat, könnyű volt. Mindjárt, ahogy az
országút beért a faluba, balra kell letérni, ott nyílt a mi utcánk. Erre is azt
mondta: tak. Tovább ment azonban a kövesút, vagyis a falu főutcája, összesen
ez a két utca volt abban a faluban. A főutca aztán, pár száz méter után ketté
ágazott, a falu főterére értünk, a tér közepén templom. Keresztet rajzoltam
oda. „Tak" — mondta helyeslőleg a lengyel asszony. Aztán már csak a magam
kedvéért meghosszabbítottam a mi utcánkat, mert a vége a patakhoz vitt, a
patakon híd vezetett át. A hidat is rárajzoltam, „tak, tak, tak" — mondta
szinte lelkesen az asszony. Felegyenesedett, mondott valamit a tolmácsnak.
— Azt mondja, ez az a falu. A n e v e . . . — és megint mondta azt a megjegyezhetetlen falunevet, annyi volt benne a przs, meg az esz, meg az es, meg a
zsé, hogy az magyar nyelv számára kimondhatatlan. Akkor az asszony kivette
a kezemből a tollat, a mi utcánkba berajzolt egy négyszöget, körülbelül ott,
13

ahol a mi rajunk szállása volt. Tak? — kérdezte. Tak — feleltem. Eszembe
jutott, hogy a ..tak" jelenti lengyelül az igent. Az úristenit, mit akar ez a nő?
Honnan tudja, hol volt a mi szállásunk abban a faluban?
— Rágyió! Tak?
Rátakkoltam.
Egész este így fogunk egymásnak taktakolni, mint egy falióra?
Persze, hogy rágyió. A mi rajunk ugyanis rádiós raj volt. összesen nyolcan
szolgáltuk volna a háborút, ha szükség lett volna ránk. Volt köztünk vasutas,
kereskedősegéd, pék, meg paraszt is vagy három. De azt merem mondani, ennél
értelmetlenebb alakulata nem volt annak az első magyar hadseregnek, mint
mi, nyolcan. Elég ócska volt az a rádiókészülék, de odahaza kipróbáltuk, jól
működött, összedugható alumínium a két antenna, rúdját felállítottuk, kihúztuk a zsinórokat, s aztán csak néztük a készüléket. Parancsba kaptuk ugyanis,
hogy főbelövés terhe alatt — nem szabad bekapcsolni. Működtetni. A gyengébbek kedvéért egyszerűen elmondom, miről van szó.
Elég nagy hatósugarú volt az a készülék, hullámai mindenesetre áthatoltak
a közeli fronton. Pompásan lehetett volna ott is venni adásainkat a szovjet
oldalon. A morzejeleket, amiket persze rejtjelezve továbbítottunk volna, ha
egyáltalán adtunk volna jeleket. A veszedelem nem azáltal fenyegetett bennünket, hogy adásainkat esetleg megfejtik — bizonyosan meg tudták volna fejteni, annyi kódfüzetet, rejtjelkulcsot hagytak hátra elődeink menekülés közben,
hogy a megfejtés szinte gyerekjáték lett volna —, a veszedelem, a halálos, nem
emiatt fenyegetett bennünket. Hanem két igen primitív, úgynevezett gyalogsági
adó-vevő képében. A katona a hátára veszi, szaladva viszi. Ügynevezett keretantennája forgatható. Namármost. A két készüléket letelepítik egymáshoz
mondjuk hat kilométerre, a tűzvonalban. Állandóan be van kapcsolva. Nos, ha
a mi adónk odaát megszólal, észreveszik s addig forgatják a keretantennákat,
amíg az ellenséges adó sípolása a legerősebben hallik. A mienk. Akkor már
újra minden gyerekjáték. Előveszik a térképet és az antenna irányában húznak rá — lehetőleg pontosan — egy vonalat. Ugyanez történik a másik készüléknél is. Ott is forgatják az antennát, húzzák a vonalat a térképre. És a tűzvonal két pontjáról egyszerre indul a parancsnokságra két küldönc a két
térképpel.
— Da, da — fogadja őket örömmel a parancsnok és az egyik térkép vonalait átrajzolja a másikra. A két vonalnak egy bizonyos ponton metszenie kell
egymást. A metszőponton dolgozik a mi készülékünk. Oda kell lőni, lehetőleg
Sztálin-orgonával. Elképzelhető, mi maradt volna belőlünk.
— Marhák ezek a mi tisztjeink — vélekedett egy öreg viharsarki tartalékos, aki tudott szlovákul, így hát valahogyan meg tudta magát értetni a helyiekkel. — Azt hiszik, hogy az oroszok nem tudják, hol van a mi készülékünk. Melyik házban. Még azt is tudják, hogy a ház melyik végében áll ez a
döglött gépezet. Meg attól félnek, hogy ha mi adni kezdünk, akkor felfedjük,
melyik faluban székel a hadtestparancsnokság. A marhák! Az oroszok ezt is
nagyon jól tudják. Hiszen az itteni civilek úgy járnak át a fronton, mint a
zsákvarró tű a zsákvászonban.
Lassan-lassan megértettük: férfiak azért nincsenek a faluban, mert odaát
vannak. Már akit a németek el nem hurcoltak. Átmenekültek az orosz oldalra,
de a falut őrizni kell. Erre maradtak itt az asszonyok, azokból se sok. Hozzákviszik a híreket.
— Tak. Rágyió — mondtam elgondolkozva, annyi minden eszembe jutott.
Az asszony hangosan felnevetett. Itt már nem lesz ma este pofonverés — az
bizonyos. Vendéglátóim is megérezhették ezt, mert széket toltak az asszony alá.
Vodkás poharat nyomtak a kezébe. Egy hajtásra kntta. Űjra élénken nevetett.
A tolmáccsal értekezett valamit, a tolmács nehezen értette, mert az asszony —
14

talán a vodkától — folyton nevetett, vihogott, a szája elé kapkodta a kezét —
hiányzott elöl, jobb oldalt egy foga.
— Azt veszem ki a szavaiból, hogy 44 pünkösdjén volt nektek három látogatótok. Abban a házban, ahol a szállásotok volt. Három asszony.
— Tak — mondtam. — Emlékszem. Három asszony.
Nem értem ma sem, miért éppen minket tiszteltek meg a látogatásukkal.
És azt sem, hogy miért voltak úgy kiöltözve. Egy néprajzi múzeumra való hímzett, kivarrott blúz, szoknya, rokolya — nem értek ezekhez a népművészeti
dolgokhoz — volt rajtuk, a nyakukban annyi gyöngy, fityegő, amulett, kereszt,
rézpénzekből összedolgozott nyaklánc, hogy csak néztük. Honnan szedték elő
ezeket a gyönyörű ruhákat? Amikor a falu házai nemcsak lakatlanok, de szinte
üresek. Lent a völgyben, a templom körül, ahol a hadtestparancsnokság székelt,
áll néhány komolyabb téglaépület, ahol bútorok találhatók. Ezeket összehordták
a tiszteknek, de például abban a házban, amelyben elszállásoltunk, még egy
sublót sem akadt. A másik szobában egy nyikorgó lóca, ráülni nem lehetett —
semmi egyéb. Felmásztam a padlásra, s mit találtam? Egy rakás kenderkócot,
egy. szétesett rokkát, itt tehát az asszonyok, amikor még béke volt, a maguk
termelte kenderből maguk szőtték a ruhának, ágyneműnek való vásznat.
Szakaszvezető rajparancsnokunk — egy akkurátus dunántúli vasutas —
megrökönyödve nézte a mozgó kiállítás bevonulását, nem tudta, mi ilyenkor a
teendő. Civilek a hadiobjektumot rejtegető szálláson! Mi, a többiek azonban
mit sem adtunk rá. Állítólag brómot kevertek az ételünkbe, hogy kanösztöneinket elaltassák, de hol terem annyi bróm! Nőszagot éreztünk, megvadultunk.
Egy zalai parasztlegény, akinek — őmaga elmondása szerint — még nem volt
dolga lánnyal-asszonnyal, bambán a pokróccal leterített szalmára kuporodott,
tátott szájjal nézte, mit művelünk a visongó vendégekkel. Az öreg viharsarki
póttartalékos méltatlannak találta magához az effajta kölykös malackodást —
ő is félrevonult. De mi! öten! öten maradtunk-marakodtunk csak, mert a szakaszvezető, tehetetlenségét megérezve, háromcsillagos méltóságát megőrizve,
nem vett részt a banda mulatságában.
Természetesen alapos vizsgálat alá vetettük a hölgyek díszes ruházatát,
főképp a gombolás mikéntje érdekelt bennünket, meg a nyakukból lecsüngő
mindenféle fityegő, lánc, üveggyöngy, csecsebecse s ez nyilvánvaló: keblük halmai közt hulltak alá ezek a gyönyörűségek. A vendégek kéjesen kacarásztak,
visongtak, ha kényes pontokhoz közelítettünk, a kezünkre csapkodtak — ők is
benne voltak a játékban. Egyikük — a sunyin lapuló készülékre mutatva —
felkiáltott.
— Rágyió!
Felfedezték a készüléket. Hangosan, élénk csatorálás közben tárgyaltak
egymás közt valamit, ám a hangzavarban ki lehetett venni egy érhető szót:
muzik. Zenét akarnak hallgatni! Ez a legegyszerűbb. A szerelékes ládából —
riadókor se csinálhattuk volna gyorsabban — előkotortak a többiek három fülhallgatót, az én feladatom az volt, hogy elfinomult morzista ujjaimmal megfelelő zenét keressek. Ez ugyanis elég finom ujjakat kívánt, mert csak úgy dőlt
a rövidhullámon a sokféle zaj, pittyegés, fütyülés, de nagy nehezen sikerült
kiszűrni egy — fülem szerint — szláv zenét. A hölgyeket ráültettük a tábori
székekre, fejükre illesztettük a fülhallgató pántját, fülükre a fülhallgatót: arcuk egyszerre kikerekedett, hangtalanul nevettek. Te jó Isten, mikor hallhattak
ezek zenét? A háború nejgyedik? ötödik? évét élik át — azóta bizonyosan nem
cirógatta meg dobhártyájukat rádiózene. Elhomályosult szemmel, bűvölten meredtek a készülék hol felfényesedő, hol elhomályosuló kerek jelzőgombjára: ha
a zene elúszott, vagy nagyon recsegett a készülék, ijedten integettek, én aztán
odaugrottam, igazítottam a keresőn. Hálásan simogatták a kezemet; egyszer
csak összenevettek, kart karba öltöttek, aztán egy ütemre ringani kezdtek
jobbra-balra, jobbra-balra. Halkan zümmögtek hozzá, láthatólag határtalanul
meg voltak elégedve a helyzettel. Mintha otthon lennének.
15

Nem csoda, ha nem hallották meg — fülük, fejük, egész testük telítve volt
az ismerős vidám zenével — amikor szakaszvezetőnk halkan, keményen, határozottan összekattantotta a bokáját s szinte a fogai közt sziszegve, dühödten
vezényelt: viügyázz! Megmerevedtünk; az ajtón a századparancsnok lépett be.
Meg kellett kissé hajolnia, mert szép szál legény volt az a hadnagy. Szakaszvezetőnk elébe pattant.
— Hadnagy úr, alázatosan jelentem, körletünkben semmi különös esemény
nem történt.
— Aha! — mondta töprengőn a hadnagy — és ezek itt? A jobbra-balra
dülöngélő, mind hangosabban zümmögő, felcicomázott menyecskékre intett.
Szakaszvezetőnk füle — hátulról is látszott — egyre kicsattanóbban piroslott.
Ha feldühösödött, vagy ha nehéz és kilátástalan helyzetbe került, az izgalom
a fülére ült ki. Márpedig a pillanatnyi helyzet — kétségbeejtő. Közvetlenül a
frontvonal mögött, ellenséges civileket ültetni a féltett, katonai rádióadó mögé
— ebből akár hadbíróság is lehet. Az pedig nem teketóriázik! Minden a hadnagyon múlik.
— Ezek . . . alázatosan jelentem . .. ennek a háznak a gazdái... jöttek
megnézni... ép-e még a házuk . . . meg a porta . . .
Tapasztalt katona a szakaszvezető, pompásan tud lódítani. Hadnagyunk
viszont — ritka kivétel — finom lelkületéről volt nevezetes, nem nevezte néven
a dolgokat, csupán körülírta:
— Teleizéltétek a színt. Holnap a raj latrinát fog ásni, oda fogtok járni.
Értettem?
— Értettük, hadnagy úr! — s a szakaszvezető büszkén kidomborította a
mellét. A hadnagy — bár mindannyiunknál fiatalabb volt, a viharsarkinak
akár a fia lehetne — tegezett bennünket. Csend következett, amelyben tisztán
hallatszott a lágy, finom női karének. A három menyecske három szólamban,
most már majdnem teljes hangerővel kísérte a rádióbeli zenét. Tudvalevő:
három szláv, kész énekkar.
— Büntetésül ezekért — mondta a hadnagy. — Értettem?
— Értettem, hadnagy úr!
A hadnagy az ajtó mögé pillantva felfedezett valamit, az első izgalomban
mi észre sem vettük, hogy van ott valami. Lehajolt — karos kosarat vett elő,
beletúrt.
— Hányan vagytok? Nyolcan?
— Nyolcan, alázatosan jelentem.
— Na jó. Végeztem! De semmi disznólkodás . . . ezekkel... Lazán, lanyhán
a sapkájához emelte a kezét. Mi karóvá meredve néztünk utána. Az ajtón
kívülről még visszaszólt:
— Estére visszajövök.
Persze: Moszkvát hallgatni. Minden este a mi készülékünkön hallgatta a
moszkvai adást.
Most már mindannyiunkban felengedett a szorongás: ezt megúsztuk. Figyelmünket a karos kosár foglalta le. Mi lehet benne? Nyolc sötétsárga, aranylóra sült kukoricapogácsa. Nekünk hozták a menyecskék. De ez csak később
derült ki. Amikor megkínáltak bennünket. Mindenkinek egy jutott.
— Azt mondja — fordult hozzám a tolmács —, hogy ő is ott volt akkor.
Ő volt a három asszony között a legfiatalabb.
Hol bújkál már az a régi arc! Néztem a mosolygó asszonyt — semmije
sem emlékeztetett arra a régi menyecskére. Mekkora idő telt el azóta — s
hozzá kell tenni az én hírhedt arcmemóriámat is. Tanácstalanul ingattam a
fejem. Mire az asszony hangja felharsogott.
— Jerzsi!... Jerzsi! — s otthagyott asztaltársasága felé pillantva tovább
harsogta: — Jerzsi!
Valamit még odakiabált, mire egy vigyori képű — legalább ötven fog volt
16

Jerzsi szájában —, mackós alkatú férfi állt fel az asztal mellől s felénk lépkedett.
— Azt mondta Jerzsinek, hogy itt van az a katona — magyarázta a tolmács —, akinek a feje alatt ez a Jerzsi feküdt. — Kicsit bambán nézett rám
a tolmács, én még bambábban őrá vissza: egy árva kukkot nem értettem az
egészből. Ám Jerzsi vigyorogva közeledett. Kezet nyújtott — tenyerébe csaptam, mire egyszerűen kiemelt a székemből, átölelt s jobbról-balról megcsókolt.
Aztán visszazökkentett a székemre. Az asszonyra néztem; könnyezett. Ember
legyen, de igen okos, aki mindebből akármit is ért. Jerzsi széket kerített, közénk ült. Az asszony zsebkendőt vett elő, szeméhez nyomkodta, úgy itatta fel a
könnyeit. Az étterem zaja mintha csendesült volna körülöttünk. A közeli asztalok mellől most már mindenki minket nézett. Az ilyesmi itthon is kínos, hát
még külföldön. Az asszony csendesen magyarázott a tolmácsnak, közben hol
rám mutogatott, hol meg Jerzsire. Mindhárman bólogattak. Valahára sor került
a tolmácsolásra is, hogy én is értsek valamit az egyelőre legalábbis homályos
helyzetből.
— Azt magyarázta ez az asszony, hogy ez a Jerzsi az ő legidősebb bátyjának a fia. A fiú apját a németek elhurcolták — azóta sem tudnak róla semmit.
Biztosan elpusztították.
Eddig világos. Rengeteg lengyelt — több milliót — elhurcoltak; lágerekbe
vitték, dolgoztatták, kínozták őket, legtöbbjük odapusztult, mindez ismeretes
a filmekből is, de mi közöm van nekem Jerzsi apjához?
— Amikor aztán negyvennégy nyarán a németek érezték a véget, átfésülték a front mögötti falvakat, elhajtottak mindent. Jószágot, embereket, még
az apró gyerekeket is . . .
Ohó, erről már én is tudnék valamit mondani, ha hagynának. Most már
emlékszem arra a reggelre: tehénbőgésre, asszonyok jajgató, hátborzongató
sivalkodására figyeltünk fel. Kiszaladtunk a nyomorúságos falu főutcájára —
s íme a látvány. Hatvan-hetven girhes, piszkos színű tehén egymás sarkát
taposva halad összeterelve hátrafelé, elöl is, hátul is, meg oldalt magyar katonák „biztosítják" a menetet, de ami mindennél szörnyűbb, hogy a lélegzetünk
is elakadt: a tehenek vánszorgó karavánját óbégató, dallamosan jajgató asszonyok kísérték két oldalt; némelyikük fejkendője ukránosan a homlokukba
húzva, mások fedetlen fővel, hajukkal törölgették a szemüket, volt, aki tehene
szarvába kapaszkodva, tántorogva kísérte halálra ítélt jószágát, s mind, mind
hangosan sírt, temetői sirató éneket jajgatott, balladába illőt.
— Az istenfáját... az istenfáját — mert ez szavam járása — az istenfáját!
— ordítottam annak a süket, vörös bajuszú magyar katonának — erre való a
magyar katona?
— Mire? — kérdezte a vörösbajszos. — Tagadjam meg a parancsot? Lövessem fűbe magamat?
Tiszántúli és paraszt ez a magyar, a beszédjéből ítélve.
Pokoli ötlet csakugyan: magyar katonákkal hajtatták el a teheneket: őket
gyűlöljék meg az itteniek, ne a németeket. A vörösbajszos békéltetőn hozzátette:
— Az én tehenemnek is csak ez lesz a sorsa, ha a front odaír. Most aztán
én vagyok a hibás?
Beláttam, fölöslegesen kiabáltam rá az imént. Háború — háború. Csak
ússzam meg ezt a buta, dühös kiabálást. Vojna-vojna. Mit lehet tenni. Hátam
mögött egy szöszke, kilenc-tízéves fiúgyerek szipogott, taknya arasznyira csüngött az orrából, s azt ismételgette, halkan sírdogálta: istenfójót... istenfójót...
— A fenekére csaptam, tehetetlen dühömben ráordítottam.
— Menj innen, te klapec!
A síró, bőgő, jajgató menet elhaladt. Mi meg leverten szállásunkra baktattunk. Ütközben elhatároztam: levelet írok haza, az anyámnak, hogy tehenünket, ha még megvan, a front közeledtekor hajtsák be a közeli erdőség legmé2 Tiszatáj

17

lyére — igy talán sikerül megmenteni. A levelet persze nem tábori postán küldöm, azt cenzúrázzák, s mi lenne, ha elolvasnák: egy frontkatona defetista
levelet ír az anyjának haza, arra számit, hogy az oroszok odaérnek, Magyarországra ér a front, holott a Kárpátok gerince, az áttörhetetlen Árpád-vonal,
katonáink hősiessége... Főbe lövessem magam? Inkább arra a nagypofájú tizedesre bízom a levelet, aki úton-útfélen hangosan dicsekszik, hogy ő, mint
ismert nyilas, hamarosan szabadságra megy, mert őrá otthon, a hamarosan
újjászülető hazában nagy feladatok várnak. Megkérem: majd otthon, Magyarországon dobja be a levelemet a legközelebbi postaládába. Ez nagyon jó lesz
így. De még mindig nem értem, hogyan kerül ide, illetve a fejem alá Jerzsi, a
mackómozgású, folyton vigyorgó lengyel asztaltárs. Legalább nyolcvan kiló.
— Istenfójót... — mondta halkan, még mindig elérzékenyülve, de már
mosolyogva a lengyel asszony. Aztán a tolmácsnak magyarázott. Most már az
egész étterem elcsendesült. A pincérek körbe fogták az asztalunkat, úgy hallgatták a lengyel asszonyt. A tolmács bólogatott, meg-megszakította a szóáradatot, nem tudta észben tartani a fordítandó hosszú szöveget.
— Volt az udvarotokon egy favágó t ő k e . . . ahová egy csajkában napjában
kétszer főtt ételt tettetek ki. Kanalat is.
Aha! Erre például — ahogy felelevenítik — mintha emlékeznék. Az ablakból lestük: a szállás előtti rozstáblából — júniusban már magas a rozs
szára — négykézláb kimászott egy fiú, mohón behabzsolta az ételt, aztán,
ahogy jött, négykézláb, visszamászott a rozsba. A lengyel asszony hangosan
nevetgélve nyögdécselt valamit, a tolmács felnyerített, a többiek sem tudták
visszafojtani virgonc kacagásukat, térdüket csapkodták, hasukat fogták, csak
én ültem bambán, mit sem értve, a tolmács köhögött, mert torkán akadt a szó,
de azért valahogy, két röhögéshullám közt kinyögdécselte:
— Jerzsi... ette . . . m é g . . . be-za-bál-ta . . . — hát igen, ezen csakugyan
volt mit nevetni. A vihogó pincérek a levegőt csapkodták a kendőikkel, de
azért meghallották, hogy Jerzsi kettőt pattint az ujjával. Egy perc sem telt
belé, két vodkás üveg koppant az asztalon. Ügy látszik, törzsvendég itt Jerzsi,
értik a pattintásait. A még mindig göcögve nevető Jerzsi fogta az egyiket, s —
borzongva néztem — teletöltötte a decis poharamat. De hogy került a fejem
alá? Meg is kérdeztem:
— De hogy került Jerzsi a fejem alá?
Az asszony és Jerzsi egymás szavába vágva mesélt, de előbb ki kellett inni
a poharat: nazdarovinye. Ezt értettem: egészségedre, azt jelenti. Vagyis: fenékig. Forróság futotta be a gyomromat. S ahogy a tolmács elkezdte a fordítást,
integettem: hagyja abba, most már emlékszem. Talán a vodka tette.
Egyik homályos hajnalon géppiszoly kelepelésére ébredtünk. Az Isten ez?
Partizánok? Ingben, gatyában kiszaladtunk a ház elé, puska a kezünkben. Pislogunk álmosan erre-arra — fenét partizánok: németek. Állnak a rozs szélében, szaporán lövöldöznek befelé a rozstáblába. És nézd csak, az a klapci, aki
mindennap kétszer bezabálta a kitett ételt, meghajolva fut ki a rozsból, egyenest felénk, félretaszítva bennünket, iramlik be a házba. A szoba közepén megállt, láttuk: csupa lucsok a ruhája a harmattól, s remeg egész testében, szeméből könnyek ömlenek, hangtalanul sír. Szinte megfulladt az iszonyú félelemtől.
Most aztán mi legyen vele? Az öreg viharsarkinak volt a legtöbb esze, sok
mindent átélhetett, hát okosan, megfontoltan intézkedett. Mint már említettem,
földre hordott szalma volt a fekhelyünk, az öreg feldúrta a fal tövén a fejünk
alját, a klapcit oda rángatta, földre nyomta. I d e . . . i d e . . . az apád hétszázát.
A klapci még mindig remegve, engedelmesen lefeküdt. Az öreg szalmát hintett
rá. Aztán a pokrócokat újra szépen a fekhelyre terítette.
— Gyertek, hárman . . . t e . . . meg te . . . meg t e . . . , ti vagytok hárman
gatyában.
Én kerültem középre, fejem alá épp a klapci dereka jutott, remegett, hullámzott a fejem alja, éreztem a klapci minden mély, szaggatott sóhajtását.
18

— Aludjatok... aludjatok! — kiabált az öreg. — Az istenit belétek, aludjatok.
Épp a legjobbkor mondta. Még nyitva volt a szemünk, amikor azt láttuk:
három német katona árnya úszott el az ablakunk előtt. Nosza: szemeket lecsukni, minél hangosabban horkolni. Szempillámat picit megemeltem, így megláttam, hogy szakaszvezetőnk az ajtónyílásba áll, a németek elé. Volt köztünk
egy Sopronba való fiú, afféle poncichter, az is oda lépett, hogy majd tolmácskodik. A németek persze lengyelt keresték, vagy ukránt, vagy oroszt — ilyen
vegyes népség élt azon a tájon. A mieink persze harsányan tiltakoztak: se lengyel, se ukrán, se orosz — nem, nem láttak ilyet magunk körül. Igen ám, csakhogy a német beszédet hallva a fejünk alatt a klapci irtózatosan vonaglott,
remegett, sírósan nyöszörgött, fenekét fel-feldobálta: ha valamelyik német a
vállak fölött benéz, azt látja, hogy a középső magyar alvás közben ide-o'da rángatja a fejét. Nem tehettem mást, felkönyököltem, a klapcit erőteljesen, teljes
súlyommal mozdulatlanságra kény szeri tettem, én pedig dühösen felmordultam:
— Az istenfáját... aludni sem hagyják az embert!
— W a s . . . was? — tudakolták a némefek dühösségem okát.
A soproni megmagyarázta, hogy ez a három az éjjel szolgálatban volt,
most dühösek, mert aludni szeretnének.
— G u t . . . g u t . . . — s a németek elmentek.
Még aznap este a hadnagy beállított, persze, hogy Moszkvát meghallgatni.
Egyedül ült a készülék elé, a hallgatót a fejére-fülére illesztette — hallgatás
közben idegesen dobolt az asztalon. Az adás végeztével hanyagul elköszönt,
szakaszvezetőnk szokás szerint az utcáig elkísérte, Azzal jött vissza:
— A hadnagy úr azt mondta, hogy a szövetségesek nyugaton, Franciaországban, sikeresen partra szálltak és nyomulnak előre. így hát én azt mondom, ajánlatos lesz mindent szépen összecsomagolni, mert itt is nemsokára
akkora, de akkora pasli lesz!
A figyelmeztetés későn jött. Mi már ugyanis — az öreg viharsarkitól —
honnan vette, honnan tudta? — már jóelőre értesültünk: fel kell készülni a
nagy menekülésre: mindenünket belegyömöszöltük már a hátizsákba. Pár nap
múlva — éppen én voltam őrségen — hajnali derengéskor odaát feldübörgött
az ágyúk egybeömlött kórusa, felvonítottak a Sztálin-orgonák, ordítozás, motorbőgés verte fel a falut — elkezdődött a pasli, a menekülés. Iszonyú napok
következtek, a klapcit — akit addig magunk közt rejtegettünk — sokszor emlegettük: vajon mi történt vele, amikor a front átdübörgött, áthengerlődött X
falu felett. És lám, itt ül mellettem, folyton vigyorog az ötven fogával, ujjaival
újra kettőt pattint, poharamat újra színültig tölti, én elszántan — bánja már
az öreg ég — a poharat kiürítem, aztán jöttek az üvegek, poharak egymás
után — egy fogatlan lengyel bácsi állandóan ilyeneket duruzsolt a fülembe:
Puszkasz, Kocisz, Csibor, Ferencvarosz, Űjpeszt —, jobban ismerte a magyar
aranycsapat összeállítását, mint én. Többre nem emlékszem
Másnap iszonyú fejfájással ébredtem. A tolmács, akivel közös szobában
aludtunk — már borotválkozott. Nyöszörgésemre felfigyelt. Odajött.
— Mi bajod?
— Fáááj a f e j e m . . .
— Aha!
— Rossz a gyomrom . . . Borzasztóan száraz a szám . . .
— Aha! Nem innál egy kis vizet? Finom ásványvíz!
— De! De! Van?
... Már hozta is. Egymás után három pohárral öntöttem magamba. „Persze,
ég a pokol" — dünnyögte a tolmács. Ilyen választékosan beszélt magyarul.
Pokol? Miféle pokol? Hátrahanyatlottam.
— Borzasztó álmok gyötörtek az éjjel — indokoltam fájdalmas ébredésemet. — Víziók, meg minden efféle. Háború. Ment egy tehén a legelőn, vér csurgott a tőgyéből. Háború. Szétlőtt házak, menekülés. Bőgő tehéncsorda, jajgató
2*

19

asszonyok. .. egy fiú a rozsban. . . géppisztollyal lőttek rá . . . Meg valami hadnagy . . . botra támaszkodva támolygott visszavonulás közben.. . Azt a fiút a
fejünk alá fektettük... meg azok a bőgő tehenek . . . fekete asszonyok . . .
— Hát Jelenkára emlékszel-e?
— Miféle Jelenkára.
A tolmács hangosan nevetett.
— Nem álmodtad te ezeket, tudod-e! Az a baj, hogy az este túl sok vodkát ittál.
— Én? Éhén? — tiltakoztam dühösen. Ám valami derengeni kezdett az
agyamban.
— Az egész éttermet megbolondítottad. Jelenkával kujawjákot táncoltál,
meg hopákot, krakowiákot... azután meg csárdást — Isten tudja mit, de járt
a lábací, mint a motolla. Aztán Jelena elé térdepeltél, könyörögtél neki, hogy
menjen el veled Magyarországra, örökké imádni fogod, hercegnőt csinálsz belőle . . . hercegnőt, mint a filmeken...
Míg a tolmácsot hallgattam, tisztult az agyam s be kellett látnom, nem
legendázik.
o
— Volt egy férfi az e s t e . . . Nyolcvan k i l ó . . . legalább ötven fog villogott
a szájában . . .
— Persze. Jerzsi. Akit a fejetek alá fektettetek. így mentettétek meg az
életét. Ö az, aki a rozsban bújkált... lőttek rá a németek.
Aha! Csakugyan. Mintha emlékeznék, hogy erről is szó volt az este.
Elgondolkozott. Leült.
— Borzasztóan szégyellem. magam — mondtam.
— Miért?
— Hogy annyira berúgtam az este. Szégyent hoztam Magyarországra. Külföldön. Lengyelek előtt.
Kacagott, a térdét csapkodta.
— Te? Magyarországra? Lengyelek előtt? — Az ágyamhoz lépett, tenyerét
a homlokomra fektette. — Bonyolult dolgok ezek, ne törd most ilyeneken a
fejed. Hanem inkább kelj fel, zuhanyozz le jó hideg vízben, aztán eszünk valamit . . . Reggelit? Ebédet? ördög tudja, hol tart már az idő. Aztán azonnal
továbbindulunk. Estére már a tengerparton kell lennünk a program szerint.
Persze, a program nagy úr.
Soha többé nem láttam Jelenkát, a lengyel asszonyt, meg a rozsban bújkáló Jerzsit, az ötvenfogút.

20

RÖZSA

ENDRE

A méltó élet
Csak dolgozni,
szeretni,
gyermekét
fölnevelni,
hogy szülőjét ne szidja:
az ember dolga ennyi.

Egérút vár csak? Usgyi!
Vakbuzgó
vértánusdi,
míg érdemes pogány nincs,
Dugovicsként
lebukni!

Mit ér az áldozat, ha
gerinced tört alatta?
Kitagadó
örökség,
ha mit sem hagysz magadra!

Pótolhatatlan
példány
az ember. Néha fél tán,
de munkáljon,
szeressen
magához mérve,
méltán.

Csonkhoz fent csonk — csak csonkább.
Élezze ki-ki sorsát
szikrázóbb kínok élén!
A balga
mártíromság

Csák annyi
becsülettel,
amennyit mibennünk lel,
nő fel a gyermekünk
is.
S hol hamis pénz is elkel —

a hálálnák falaz csak;
s mert minden holnap — aznap,
úgy szolgálod, ha már ma
maradni mersz
szabadnak.

ódd, mit a hűség rótt rád!
Nem kiált senki ócskást:
közkincset adsz tovább, ha
kiálltad
ember-próbád!

HORGAS

BÉLA

Képaláírások
[SZENTKÉPEK]
Forró darazsák,
indigó-kék
pillék
a mézcsorgató cserfákra
gyerekkoromban,
volt a nyár
titokzatos
és mégis érthető;
szentképeivel,

jártak

0

állataival,
gazdátlan
csillagaival,
melyek
fölgyújtották
az összeszáradt
mezőket;
fiatal
fenyveserdők
lángolták egész éjszaka,
sercegtek mint a zsír.

[TEHÉNBÖR]
tehénbőr
cipőmben
ezerkilencszáz után
hetvenötben
most éppen most
végig a Népstadion
úton
talpig tehát
föl-szerelve
bár a bolytól
el-szakadva
láthat akárki
bak-tatok
a két tehénre
gon-dolok
Cédrusra Zsuzsára
apám fiára
gyerekkorára
orromban lucernás felhők
szívemben
aggodalom
mondják a tehénbőr
megbarnul s mint az okádék
egy idő után
lehet
a le-hetőség adva van
az ember baktat
bolytalan
én például
most éppen most
magam élére-végére
vágok
s vágtatok
persze ráérősen
talpig a barna
tehénbőrben

[PILLANTÁS]
Ez a kertvendéglő
mértéktartó
mocskával,
a tavalyi döglött
macskával,
a lyukas hullámlemez
korláttal,
a féloldalas raktártetőn
halmozódó'
rozsdás vasszékek, törött asztalok
csontvázaival,
s ahogy a májusi szél olajfaillatot
és lekváros papírt sodor
a Népstadion úton a Városliget
sétányairól az asztalok lába közé,
lábaink és terítő-rojtot fonogató ujjaink alá,
míg a vendéglő szablyás
oroszlánja
a papírszalvétáról
lelépve
szertartásosan
föltálalja zsíros
tarhonyánkat
(bár a leves, a leves igazán
élvezetes
volt csészéből,
palacsintatésztával),
és mi fogyasztunk
elmerengve,
piszok és elegancia'otthonos
dombján,

oly családiason cuppogva, morzsolgatva és
a maradék husikát kipiszkálva,
nyelve,
térdig tocsogó
napfény-pocsolyákban;
tehát ez az egész megcsinált és
műgonddal szétrendezett
összkép
az amforákban tenyésztett
muskátlikkal
együtt: észrevétlen —
nincs nézője pillantásra sem.

[PILLANATKÉP]
Nem, ilyen öreg és erős nem vagyok, ilyen csontos, inas, kráteres arcú
téglafej, nagyméretű koponyámon a ritkás kukoricahaj csupált
bozontjával, sötéten kiálló tarkó-tövisekkel
a zápor után fölizzó délután
ferde
sugarában, nem, szavamra nemcsak ez vagyok és a fényképész sem ilyennek lát csupán, nem, dehogy, taszítva magamtól, gyanakodva, a közeledőt,
ki az és mi hírt hoz, nem, szél és napsütés kockájába zárva, egy erkélyre
kitett vesszőkosár
huzatos ölében zord-mogorván
tűrni a fekete
űrből
idehullámzó zsibongást, csillagok hideg vakolatporát, fülelni földalatti fortyogást, nem, sötét szemgödörből nézni fürge világot, ez csak
egyetlen
pillanatom ténye, mit a fényképész egyszemű gépe változataim
filmjéből
kimetsz, ez csak az egyik létező.

[ALATTI MIND]
(esztendeink sasszárnyakon röpülnek) (a raktársötétség ablakai tárva várják fiókáikat) (viharmagasban
tűzsugarú dübörög át) (loncsosabb
tartalmaink az agyagdagasztó
elefánttalphazában
szortyognak álmosan) (alaktalan földbuborékok
iszapzöldje a szín) (alatti mind) (sok márgás súlyosság csuszamlik szét) (vadállatmammogás)
(tolódik-türemlik
reng és vakon tátogó kopoltyún ki hideg láva buggyan be üreget önt el tölt így
alvad meg izzó agyaralakzatok talajomlasztó dühében mennyezetet
repeszt
az izzadtságos hát zsírpúpja) (szándékaink elheverednek fátyolosan
csöppjeiket tikkadt por issza fel elhal epicentruma sáncaiba
visszasötétedik)
(ragyogás tompa héj-éj-fal kényétől döbben) (álomesővíz rohasztotta
járatokban vinnyogássá fajul) (csíra-terv-tok-táj
elkérgesedik marad áramlat
alig érintette hullámló homályban heve) (kocsonyás tűz torpan hideg bütykösödésbe) (bányarobaj-hangzatokra
töksüketség borul
hó-korom)

23

CSETRI

LAJOS

Reflexiók irodalmunk fejlődéstörténetéről
Aki először olvassa, nem tud szabadulni a lenyűgözöttség érzésétől. Mindannyian,
akik az irodalomtörténész „szakmában" tevékenykedünk, ismertük e nagy koncepció
„melléktermékeit", az évtizedek során megjelent Horváth János-tanulmányokat irodalmunk legtöbb klasszikusáról vagy jelentős alakjáról, sőt ismerhettük a fejlődéstörténet, tehát a fő vonalak megrajzolása után a magyar irodalom történetének
részletes és teljességre törő ábrázolását a kezdetektől a reformáció évszázadáig
életműve három kötetében. Izgalmas feladat volna egyszer annak a megvizsgálása
is, hogy az ebben a műben kirajzolódó előzetes koncepció és a részletesen kidolgozott korszeletek és életműportrék mindig teljesen egybeesnek-e, vagy a részletesebb
ábrázolásokban vannak-e olyan mozzanatok, melyek az előzetes és itt előttünk kibontakozó koncepcióval legalább részben inkongruensek. De az, ami a ma irodalomtörténész nemzedékeihez tartozó embert leginkább lenyűgözi, a teljes magyar irodalomtörténeti anyag átlátása s egyetlen, rendkívül egységes fejlődésképbe való
sűrítése. Igaz, hogy ennek a grandiózus átfogásnak is van hiánya: Horváth János
fejlődésképéből, klasszikus irodalomtörténészhez
méltóan, saját korának irodalma
marad ki, mely pedig a magyar irodalom egyik virágkora volt, s melynek tanulságai
nélkül az előző évszázadok fejlődésének menetét sem lehetett niár igazán korszerűen
ábrázolni. Ez azért is figyelmet érdemel, mert működése évtizedeiben sem volt ritka
az olyan vezető irodalomtörténész, aki saját kora, sőt saját tanítványai irodalmi
tevékenységét befolyásolni és elősegíteni igyekezett (pl. Négyesy László, Sík Sándor
stb.). Horváth János viszont fejlődésképe egységességét azon az áron fizette meg,
hogy az általa magyar nemzeti klasszicizmusnak nevezett XIX. századközépi irodalmi virágkorhoz, mint meg nem haladható csúcsponthoz viszonyította irodalomtörténetünk egész addigi mozgását, s legjelentősebb korszakait is csupán e beteljesedés irodalomtörténeti, pontosabban fejlődéstörténeti előzményeinek tekintette.
Ráadásul e virágkort is egy, az irodalmi Deák-párt elméletírói és legnagyobb
írói (Kemény, Arany, Gyulai, Salamon) által kidolgozott nemzetkarakterológiai eszmény alapján ítélte meg, melyből óhatatlanul kimaradt az e jellemképpel legkevésbé
összeegyeztethető számos elem még a nemzeti klasszicizmust megteremtő legnagyobbak életművéből is, például Petőfiéből a Felhők-korszak vadromantikus művészete
vagy Az apostol forradalmi romantikája, Arany 48—49-es lírája pedig a Petőfi-hatás
számlájára íródik.
Lehetne emlegetni még további olyan jegyeket, melyek a mai magyar irodalomtörténetírás szemléletmódjától idegenek. Bár azt nem merném állítani, hogy a m a gyar irodalomfejlődés nemzeti specifikumának megragadására törő, nemzeti szempontból is önelvű koncepciója irodalomtörténetírásunk teljes mezőnyében elutasításra találna. Mégis, azt hiszem, nemcsak a komparatisztikai szempontot érvényesítőknél, de nemzeti irodalmunk történetével foglalkozóknál is ma m á r általánosabban
Horváth János: A magyar irodalom fejlődéstörténete. (.Akadémiai,
24

1976.)

elfogadott az a módszer, amely inkább Riedl Frigyes nyomdokain haladva az európai
irodalmi fejlődés irányzati kategóriáihoz viszonyítja irodalmunk fejlődési szakaszait.
Ezeknek a szempontoknak a felvetése azonban már részben igazságtalanságot is rejt
magában. Igazságtalanságot kettős értelemben: egyrészt nem érinti nemzeti fejlődéskoncepciójának közvetlen történeti kontextusát, vagyis azt a körülményt, hogy Horváth János a nemzeti elvet kétfrontos harcban bontakoztatta ki, részben azokkal a
tendenciákkal szemben, melyek irodalmunk fejlődését kizárólag a nálunk fejlettebb
nemzetek irodalomtörténetéhez viszonyítva akarták lemérni és értékelni, de részben
— s jóval nagyobb nyomatékkal — azok ellen, akik a Tanácsköztársaság leverése
után a keresztény nemzeti gondolat jegyében valóságos pogromhangulatot alakítottak
ki az irodalomtörténetírásban is, s mindent egy túlzó nacionalista hangulat mércéjén akartak ú j r a értékelni. Az olyan gesztusok, mint az 1919 után üldözött Simái
Ödön egy cikkére való igen pozitív hangnemű hivatkozás, mutatják, hogy Horváth
János jóértelmű konzervativizmusa mennyire nem hagyta befolyásoltatni magát a
kurzus „aktuális" követelményei által. E koncepció értékelésénél tehát nem szabad
teljesen történetietlenül eljárni s tekintetbe nem venni bontakozásának, a 20-as
éveknek szellemi légkörét, amelyhez viszonyítottan még olyan elemei is pozitívabb
megvilágítást nyerhetnek, melyeket mai szemszögből már nem osztunk.
Másrészről viszont ez a hangsúlyozott nemzeti önelvűség elfelejtetheti, hogy
Horváth János mily mértékben vette tudomásul a historizmus és pozitivizmus időszakában kialakult összehasonlító irodalomtörténeti eredményeket, s hogy alapkategóriáit mily nagy mértékben közvetlenül le lehet fordítani az irányzattörténeti alapon felfogott irodalomtörténetírás nyelvezetére. Természetesen oly módon, hogy e
lefordítás után is lesz rajta vitatnivaló, most már abból adódóan, hogy az eltelt fél
évszázad alatt az irányzatokat is megtanultuk másképpen értelmezni, mint ahogy
a Horváth Jánosra legerősebben ható brunetiére-i biologisztikus pozitivizmus és a
20-as évek elején főleg Wölfflin művészetelméleti formalizmusa hatása alatt gondolkodó német szellemtörténeti irányzat-, sőt korstílusfelfogás használta őket. De,
mint utalni fogok rá, Horváth János koncepciójának az az egyik legfontosabb, máig
kisugárzó tanulsága, hogy az irodalomtörténetet mereven korstílusok egymásutánjában felfogó nézetekkel szemben jóval elasztikusabb, a jelenségek egymásutániságát
a jelenségek egymásmellettiségében is felfogni képes dialektikus kategóriarendszert
dolgozott ki.
Ha az eddigiekben főleg azt hangsúlyoztam, magyar irodalmi fejlődéstörténetében1 mi zavarja a mai olvasó önkéntelen elragadtatottságát, most hadd utaljak
azokra a sajátosságaira, melyek ezt az érzést ma is, teljes joggal kiválthatják, irodalomtörténeti műnél szokatlanul, mert ebben a műfajban ritkán éri meg az ember
egy mű fél évszázados érvényességét. Mindenekelőtt a folyamat egységbenlátása és
egységes kidolgozása, mely erősen szakosodott korunkban ma már szinte elképzelhetetlen. Ennek természetesen egyik alapfeltétele volt az, hogy a pozitivizmus nemzedékeivel szemben Horváth János nem volt filológus a szó szűkebb értelmében,
nem levéltári kutatásokkal, kritikai kiadások előállításával foglalkozott, hanem a
mások által elvégzett aprómunka eredményeit szuverénül hasznosítva, mindig a teljes magyar irodalomtörténeti folyamat elméleti képét alakítgatta magában. Ennyiben a hagyományos tudománytörténeti gondolkodás számára ő lenne a par excellence
szellemtörténész, ha igaz volna az a kép, mely szerint a pozitivizmus nem törekedett összefüggések teremtésére, folyamatok ábrázolására. Üjabban viszont egyre inkább átalakul a pozitivizmus tudománytörténeti képe is, s ezért, a korai szellemtörténet minden kimutatható hatása ellenére is egyre kevésbé írhatjuk az ő életművét kizárólagosan a szellemtörténet számlájára.
Az egységes koncepció előnyeit, még ha néhol látható erőszakot is követ el egyes
jelenségeken, némi nosztalgiával szemlélheti az ember, mert a nagy összefoglaló
művek általában kollektív alkotások szoktak lenni; így volt ez már a nagy Beöthynél
is, melynek egyes tanulmányai ma is tanulsággal olvashatók, s így van ez még a
marxista világnézet egységesítő hatását magán viselő akadémiai irodalomtörténetünknél is, melyben szinte kötetenként változó a rendszerezés szempontja, s gyakran
25

egy-egy köteten belül is ütköznek a különféle koncepciók. Hozzá hasonló teljességigényt csak Toldy irodalomtörténetírásában láthatunk, amely azonban jóval kisebb
anyaggal dolgozott még. Ha valaki Horváth János évtizedeiben, a pozitivizmus idején
felhalmozódott óriási anyag mellett még összefoglalással próbálkozott, az szükségszerűen esszéisztikus önkényességbe és szellemtörténeti ízű összefüggések konstruált
teremtésébe torkollt, mint a rendkívüli műveltségű és tehetségű Szerb Antal is.
Hogy tehát manapság valakinek az egész magyar irodalomtörténet folyamatáról
ennyire egységes s egyben megalapozott képe legyen, mint neki volt, az már szinte
lehetetlen.
További ok a nosztalgiára az, hogy e fél évszázadon át kéziratban lappangó mű
egyetemi előadás volt. Aki ismeri a mai egyetemi rendszert, ahol az irodalomtörténet folyamata egyes tanszékek hitbizományaként időbelileg szűk parcellákra tagolódik, s az előadások mostoha óraszáma, a szemináriumokra koncentrálódó oktatás
mellett még e szűkebb területeken belül is lehetetlenné teszi az összefüggő folyamat
érzékeltetését, az tudja, hogy ilyenfajta áttekintésre a mai universitas keretei egyszerűen nem adnak lehetőséget. Természetesen ez akkor sem volt magától értetődő.
Ahhoz, hogy akár sok szemeszteren keresztül is, de át lehessen tekinteni az egész
folyamatot, ahhoz Horváth János képességére, átfogó tárgyismeretére is szükség volt,
de arra az érzékletes, mégis szinte minden fölöslegest kiiktató, bámulatra méltóan
tömörítő stílusra is, mely a németes szellemtörténet gyakran ijesztően homályos
stilisztikájával szemben a magyar tudományos nyelvben irigylésre méltó módon
érvényesítette a franciás clarté szellemét. A tanítványainak emlékezéseiben felmerülő
zsúfolt előadástermek „titka" ezekben az előadói erényekben is keresendő, melyek
egyúttal — minden látványosságkeresés és hatásvadászat nélkül — a tudományos és
nevelői példa kisugárzásával, személyisége varázsával is normát teremtettek, s melynek jó értelemben vett hatását, annyi kataklizma után, óhatatlanul észrevenni volt
tanítványai némelyikén. Természetes, hogy az ő nevelői egyénisége kisugárzásának
legfőbb fórumai nem ezek az előadások voltak: Eötvös-kollégiumbeli tevékenysége
talán még inkább elindító hatású volt; mégis hadd szóljon nosztalgikus dicséretem
most annak a fórumnak, melynek létét ez a könyv bizonyítja, melynek lehetőségét
azonban az újabb egyetemi reformok s a tudomány szükségszerű specializálódása —
úgy tűnik — egyszer s mindenkorra megszüntették.
S végül hadd beszéljek arról az élményről, amelyet az egykori előadások olyan
részeinek a végigolvasása jelentett, mely részek külön tanulmány formájában nem
jelentek meg. Ez a reveláció ugyan előkészítődött néhány részletének korábbi publikálásával (a debreceni egyetem Studia Litteraria-jában, az 1969-es ItK-ban), így együtt
mégis jobban árulkodik arról, egykori előadásainak még nem publikált eredményei
is mily mértékig felszívódtak a magyar irodalomtörténeti köztudatba. Az egykori
hallgatók, sokszor m á r nem is emlékezve gondolataik forrására, óhatatlanul visszaemlékeztek rá, amikor olyan jelentős gondolatokat megfogalmaztak és leírtak, melyeknek egyik lehetséges forrására csak most döbben rá az a fiatalabb olvasó, aki
koránál fogva már nem lehetett Horváth János tanítványa. Bontakozó újszellemű
irodalomtörténetírásunknak volt egy polemikus periódusa, melyben többnyire jogosultan, néha a szövegösszefüggésből kiragadás dogmatikus módszere miatt kevésbé
megalapozottan és meggyőzően, elsősorban azt hangsúlyozták, ami az irodalomtörténeti hagyományhoz viszonyítottan ú j volt koncepciónkban. De aki annak a kornak
levegőjét ismeri, nem csodálja, ha annak, ami tudományos megbízhatósága miatt az
ú j koncepcióban is a folytonosságot képviselte, a forrását nem különösebben hangsúlyozták azok, akik ez ú j koncepciókat, általában magas színvonalon és megbízhatóan, kidolgozták. Az eddig nem publikált részletek olvasása bizonyíthatja, hogy
Horváth Jánosnak a társadalmi és eszmetörténeti, de a speciálisan művészi-formai
kérdések iránti érzékenysége is mily nagy mértékben hozzájárulhatott — még h a
koncepciója néhány alapkérdését joggal is vitatja — marxista irodalomtörténetírásunk megújulásához.
A folyamat egységbenlátásának velejárója az, hogy legmagasabbnak tartott szintjét célnak tekintsük, és valamennyi előzményt elsősorban hozzá vezető útként értel26

mezzünk; vagyis adott esetben a korábbi magyar irodalom nagy alakjait és jelenségeit elsősorban abból a szempontból vizsgáljuk, amely szempont a koncepciónak
rendeli alá. Ez nem csoda, hanem a hermeneutikai vizsgálódás törvényszerűsége.
Prekoncepcióval' minden tudományos megközelítés rendelkezik, a kérdés csupán az,
hogy a részletekbe menő vizsgálat során az előzetes koncepció igazságértéke, vagyis
az objektív folyamatot tükröző-jellemző volta mennyire bizonyítható. Tehát ha egyáltalában vannak összefüggő irodalomtörténeti folyamatok, mely módszer a legalkalmasabb törvényszerűségek feltérképezésére. Az azonban a historizmus első diadalai
óta közhely, hogy minden kort saját összefüggéseiben kell vizsgálni és megérteni,
nem későbbi korok szempontjának ráerőltetésével. A másik igazság azonban századunk felismerése: teljesen a történetiség abszolút relativizmusába nem lehet mindent
feloldani; ahhoz, hogy értékelhessünk, olyan kategóriákra is szükségünk van, melyeknek érvényessége nem korlátozódik szűk időhatárok közé. Azok a marxista
irodalomtörténészek, akik azt vetették elsősorban Horváth János szemére, hogy az
egész folyamatot egy vonatkoztatási ponthoz méri, rendszerének értékelő momentumát abszolutizálták s nem tulajdonítottak kellő figyelmet annak a jelenségnek, hogy
ebben a rendszerben, természetesen az 1920-as évekig összegyűlt ismeretanyag alapján, a korábbi korszakok szemlélete, bármennyire is fejlődéstörténeti előzményként
tárgyaltatnak, a historizmus szellemének megfelelően, saját koruk törekvéseinek
összefüggésében is kibontakozik. Hogy mennyire nem azonosítható az ő vonatkoztatási pontja egy, a történelmi folyamaton kívüli, örök érvényű kategóriával, például
az esztétikai érték megnevezésére szolgáló örök realizmusfogalommal, vagy akár
csak a XX. századi irodalomelméleti iskolák műhelyeiben kikristályosodott irodalomfogalommal, mely a szépirodalmiság állandóját akarja minden időszak művészetére
alkalmazhatóan kidolgozni, azt koncepciójának elvi alapvetése, a magyar irodalomelméleti tankönyvek jóvoltából általánosan ismert s már 1922-ben a Minervában
megjelent Magyar irodalomismeret című tanulmánya bizonyítja legjobban. Ebben
ugyanis egy szociológiai-szociálpszichológiai jellegű általános irodalommeghatározáson
kívül (az irodalom írók és olvasók szellemi viszonya írott művek segítségével), melynek problematikus elemeit — az irodalmat az irodalmi élettel azonosítja, szellemi
viszonnyá tágítja, ugyanakkor az írott szövegekre szűkíti — épp elég bírálat érte,
s nem is biztos, hogy mindig indokoltan, e meghatározáson kívül pontosan magának
az irodalomfogalomnak történeti relativizálása történik meg. Igaz, hogy az irodalomfogalom fejlődésének lépcsőfokai csak a magyar irodalomismeret elméleti alapvetéséül szolgálnak, általános érvényességet tulajdonítani nekik minden egyes európai
nemzeti irodalomra vonatkozólag speciális vizsgálatot követelne. Mégis eléggé elfogadhatónak tűnik az a fogalomfejlődés-kép, amely szerint először az irodalom minden írott szöveg megjelölésére szolgált, és így az irodalomtörténeten is az egyetemes
irodalmiság (história litteraria) történetének tudományát értették. Majd az egyes
tudományágak fokozódó specializálódásával, kiválásával az egyetemes írásbeliségből
egyre szűkül e fogalom terjedelme. Először talán más európai országokban is a
— többnyire latin nyelvű — literaturafogalom nemzeti nyelvűvé szűkülése, majd,
általában a polgári fejlődés kezdeteivel összefüggően jelentkező nacionalizmus hatása
alatt, a nemzeti igények tartalmi kielégítése kritériumának is megfelelő művekre
szűkített irodalomfogalmi lépcsőfok következik, s csak legutoljára jut el a nemzeti
irodalmak öntudata az esztétikai öntudat fokára, amikor a műalkotás irodalmiságát,
tehát az irodalomfogalomba befoglalhatóságát csak esztétikai szempontok döntik el.
A következetes elméleti és értékmérő szempont — az egyik lehetséges marxista megközelítési mód alapján — a majom anatómiáját az emberéből, tehát a kezdetlegesebb
szellemi fejlődési fok produkcióit is a kibontakozott állapot nézőpontjából ítéli meg,
s az irodalmon csak az esztétikai kritériumoknak megfelelő irodalmiságot hajlandó
érteni. Azoknak a szemszögéből Horváth történeti lépcsőfokok egymásutánjában feloldott irodalomfogalma maga a historizáló relativizmus.
Az erre az elméleti alapra felépített fejlődésképre tehát e végletesen historizáló
tendenciákat éppígy rá lehetne fogni. De ha egy és ugyanazon koncepciót — két
végletesen különböző szempontból — teljesen ellentétes hibákban szenvedőnek lehet
27

látni, akkor vajon nem arról van-e szó, hogy Horváth Jánosnak, ha nem is elfogadható, ma már meglehetősen konzervatívnak minősülő eszményrendszer alapján, és a
szaktudomány tárgyi és módszertani fejlettségének jóval alacsonyabb szakaszán,
sikerült egy olyan fejlődésképet kialakítania, mely politikai és világnézeti alapjaiban
s számos részleteredményében jogosan vitatható, de módszertanilag sok vonatkozásban példaszerű hermeneutikai módszer, szerencsés elkerülése a historizáló relativizmus és az időtlen absztrakció végleteinek.
Mondhatná valaki, hogy az irodalomfogaiom ilyen irányú szűkülését leíró koncepció is absztrakció, mert a világirodalom története azt igazolja, hogy a teljes írásbeliséget magában foglaló literatűrától az esztétikai értékű literatúráig vezető szűkülési folyamat már az antikvitásban is, és a nyomán kibontakozó európai fejlődésben is többször végbement, hogy az írásbeliséget visszavető történelmi kataklizmák
után ú j r a kezdődjék. S még azt is joggal állapíthatná meg, hogy az esztétikai tudat
alapján kiharcolt irodalomfogalomnak, politikai és egyéb szellemi hatások dominanciája, más tudatformák szinte egyeduralmi helyzete idején ú j r a és ú j r a meg kell
küzdenie létjogosultságáért. De akkor erre azt válaszolhatom: Horváth Jánosnak a
magyar irodalom fejlődésének leképezésére szolgáló elméleti koncepciójában épp az
a fontos, hogy az egyetemes historia literariafogalmat szűkítő tipológiailag fejlettebb
irodalomfogalmak beáradását a felvilágosodás néhány évtizedének szinte egyidejű
eseménysorozatában mutatja be, s a továbbiakban is hangsúlyozza egymás mellett
továbbélésüket. A tipológiailag magasabb fok jelentkezése nem szünteti meg az a l a csonyabb fok létjogosultságát automatikusan. Ez a modell, mely az egész fejlődést
társadalmi szellemi erők összefüggésében láttatja, magától értetődően számol visszaesésekkel. Hiába látja Kölcsey esztétikai munkásságában először elméletileg, m a j d a z
általa nemzeti klasszicizmusnak nevezett századközépi irodalmi tendenciában m á r
az alkotásokban is diadalra jutni az esztétikai irodalomfogalmat, éppen saját napjainak túlzó nacionalizmusa ellen harcra kényszerülve, maga is tapasztalta, hogy a
legfejlettebb és legigazabb tudományos tendenciáknak is ú j r a és ú j r a meg kell küzdeniük létjogosultságukért a kedvezőtlen, más tudatformák irányából fenyegető'
törekvésekkel szemben.
A fejlődésképet megalapozó elmélet kérdései után most lássunk néhány részletproblémát. Az 1772-es korszakhatáron, melyet kompromisszumként ő is elfogad, b á r
indokoltabbnak látná az 1746-os korszakhatárt, e hagyományos korszakhatáron
messze túlnyúlik az előző és a régi magyar irodalom egész területére érvényes elv
befolyása. Ez a teljes írásbeliségre kiterjeszkedő irodalomfogalomnak és a latin
kultúra, a magyar „deákság" döntő befolyásának időszaka. Tudományos feltérképező!
az eleinte lexikonszerű, majd időrendi alapú historia litterariák, melyek a Magyarországon élt emberek bármilyen nyelvű teljes publikációs, illetve írott tevékenységét,
igyekeznek számon tartani. Maga a tudományos m ű f a j a reneszánsz újlatin h u m a nizmusának terméke, kései kibontakozása a német egyetemeken hat a magyar kezdetekre, Czvittingerre, Rotaridesre, majd Horányi és Wallaszky grandiózus méretű
műveivé fejlődik. Közben azonban Bod Péter Magyar Athenasában m á r m a g y a r
nyelvű változata is feltűnik, s az ú j kor sajátosságait is magán viselő utolsó jelentős
műve Pápay Sámuel 1808-as, A magyar literatura esmérete című munkája.
Erre az első korszakra, a magyar deákság (Révai szava) korszakára jellemző,
hogy az oktatás és az írott tevékenység nyelve hosszú ideig szinte kizárólag a latin,
s a latin kultúra hanyatlása kiváltotta kényszerű nemzeti nyelvhasználat is a latin
döntő befolyása alatt teremti meg a többnyire vallásos-kultikus célokat szolgáló, a
köznyelvi állapot fölé emelkedő irodalmi nyelvet, pontosabban írott nyelvet. Reformáció és ellenreformáció küzdelmei már az irodalmi nyelvet is kiképzik, de a latin
mintáktól való megszabadulás lassan megy. Hozzátehetjük, a vallási harcok elütésével bekövetkező relatinizálódás olyan fokú, hogy nemcsak a tudományok nyelve lesz
szinte kizárólagosan latinná ismét, Apáczaiék próbálkozásait csaknem elfelejtetve, de
hazánkban az 1772-es korszakhatár utáni évtizedekben, Európában az utolsók között,
virágzó újlatin költészet is él, melynek befolyását a bontakozó magyar költészetre
még nem sikerült felmérni, iskoláinkban pedig (ezt szokták iskolás klasszicizmusnak
28

nevezni) az 1840-es évekig latin nyelven latin klasszikusok szövegein oktatják az
irodalmat, a görögnek csak azokban az iskolákban van némi jelentősége, amelyeket
megérintett a német ú j humanizmus szele. Horváth talán, legalábbis saját kora irodalomtörténetírásához viszonyítva, túlhangsúlyozza a latinítás befolyását nemzeti
nyelvű régi irodalmunkra is, és kisebb súlyt fektet a modern európai irodalmak,
elsősorban az itáliai hatására, de szempontja rendkívül termékeny: irodalmunk és
irodalmi tudatunk nemzeti nyelvű fordulata szellemi történetünk időbelileg leghosszabb szakaszát egyszerűen leamputálta nemzeti tudatunkból, s ez elvesztett hagyomány visszanyerése, ha másképpen nem, a latin krónikák és irodalmi művek magyarra fordításával és publikálásával, noha az elmúlt három évtizedben e téren sok
minden történt, jórészt még mindig program, megvalósításra váró feladat.
Az ú j korszakra, az irodalomtudat korszakos változására átvezetésnek némi nehézségei jelentkeznek Horváth koncepciójában is. Irodalomtudatunk változásának
egyre magasabbra vezető tipológiai lépcsőfokai a magyarnyelvűség, eredetiség és
művésziség szintjei. De ahogy a régi, magyar deákság korának irodaimisága sem
teljesen latin nyelvű és tudatát sem lehetne teljesen azonosítani a história litteráriák rendszerében kibontakozó, a teljes írásbeliséget magában foglaló irodalomtudattal, éppúgy az ú j ízület megalapozásához sem látszik kielégítőnek a magyarnyelvűség
kritériuma. Nem eléggé világos a különbség a humanista típusú egyetemesség és a
felvilágosodás jegyében jelentkező egyetemességfogalom között, s ezért sokszor az
egyetemes kultúrával együtt látott és többnyire nevelő-oktató célú irodalmiságnak és
a história litterariák irodalomfogalmának az elkülönítése nem elég világos.
További problémaként jelentkezik, hogy a magyarnyelvűség és a nyelvi problematika uralmának tendenciáját, melynek legnagyobb teljesítménye a Kazinczy vezérlete alatt lezajló nyelvújítás, Horváth a modern európai nemzeti irodalmakban
kibontakozott ú j klasszicizmus döntő hatása alatt állónak, az eredetiség tendenciájának érvényesülését Kármán után és nyomán romantikus jellegűnek tekinti, míg a
művésziség felismerésének és kidolgozásának elméleti, majd gyakorlati törekvései
már a magyar nemzeti klasszicizmus előkészületének, majd megvalósulásának jegyében történnek.
Az igen kitűnő ebben a tipologizálásban — mint már mondottam —, hogy nem
egymást váltó, hanem egymás mellett élő, egymásra ható és egymással küzdő tendenciákként tárgyalja őket. Az viszont, még ha a részletvizsgálatokban néha óvatosabb megfogalmazás segít is a dolgon, kevésbé szerencsés, és az európai irodalomtudományok korabeli koncepcióival erősen összefüggő karakterisztikuma fejlődésképének, hogy túl széles és differenciálatlan klasszicizmus és romantikafogalmakkal
él. És sajnos, ebben a nem túl kívánatos vonatkozásban is erősebben érvényesül a
hatása napjaink irodalomtudományára is, mint kellene.
Jól látja a franciás és a németes-görögös klasszicizmus jellegbeli különbségeit, és
helyesen hangsúlyozza azt, hogy úgynevezett deákos klasszicizmusunk, a deákos
triász (Baróti Szabó, Rájnis, Révai) fellépésénél mily nagy szerepe van a német,
elsősorban klopstockiánus törekvések hatásának. De a hiányzó alapkutatási eredményeket nem tudja pótolni s így nem hangsúlyozhatja, hogy a németeknél kibontakozott antik metrikus verselés is mennyivel adósa újlatin költészetüknek (ne felejtsük
el, hogy .Herder, az egyéni és nemzeti eredetiség prófétája, a zsenikultusz egyik
propagátora a német barokk százada nagy újlatin költőjének, Baldenak verseit lefordította, Klopstock, a német zsenikultusz hivatkozási alapja pedig újlatin poétikák
és verstanok döntő befolyása alatt dolgozta ki — bár hibás elméleti alapon, de nagy
hatással — a német időmértékes verselés prozódiájának elveit). Nemzeti nyelvű antikos verselésünk kialakításában tehát a modern nyelvű irodalomban először megvalósult antikos verselésnek, a németnek döntő volt a kiváltó hatása; de hogy a
gyakorlatban már mily mértékben érvényesült saját korábbi újlatin költői gyakorlatuk és poétikai-verstani iskolázottságuk hatása, azt csak sok részletvizsgálat nyomán lehetne meghatározni.
Míg itt a magyar deáksághoz fűződő szálak nyertek talán a szükségesnél kisebb
nyomatékot, addig az úgynevezett hagyományőrző népiességnél, a Gyöngyösi-kultusz
29

ápolóinál (Dugonics, Gvadányi) az nem kap kellő megvilágítást, hogy — mint Dugonics népszerű regénymagyarííásai bizonyítják — nemcsak az egykori idegen hatás
alatt kibontakozott, de arra az időszakra már meghonosodott, népszerűvé leszállt h a gyomány kultiválásáról lehet itt szó, hanem a primitivizmus és más preromantikus
jellegű ízléshullámok modern árnyalatainak hatásáról is.
Végül az is figyelmet érdemel, hogy Horváth által szinte egyoldalúan hangsúlyozódik Kazinczy nemzetközi klasszicizmusának modernsége, a modern irodalmakra
való tájékozódása és Weimar-rajongása, de hogy nyelvújítási elveinek kidolgozásában mily nagy befolyással volt rá a humanizmus arisztoteliánus poétikai-retorikaistilisztikai mediációs rendszere, sőt a latin hagyomány (melyet először nagy nyomatékkal Szauder József hangsúlyozott szakirodalmunkban), az nem derül ki fejtegetéseiből s így Kazinczy fejlődése a modernség és az eredetiségelv felé elsikkad.
Végül egyértelműen látszik a 20-as évek divatos preromantika-kategóriájának
hatása, a felvilágosodás kor dichotomikus felfogásának befolyása rendszerén, amikor
olyan tág, s az eredetiségelvvel azonosított romantikafogalommal dolgozik, melybe
már Rousseau is beletartozik. Az utóbbi évtizedek nemzetközi irodalomtudománya
— kérdés, hogy mennyi joggal — épp ezen a koncepción lépett túl a legradikálisabban, a felvilágosodás korának olyan egységét tételezve, melybe annak Kehrseite-je,
árnyoldala, fonákja is beletartozik. Ebben a koncepcióban ily élesen megfogalmazottan én sem hiszek; viszont szükségesnek tartom az egyes, a racionális klasszicizmusból a romantikába átvezető nagy történeti korszak során jelentkező s nem teljesen jogtalanul preromantikus hullámoknak nevezett jelenségek tulajdonságainak,
tipológiai jellemzőinek határozott megkülönböztetését. De talán még szükségesebbnek tartom az úgynevezett weimari klasszicizmus éles elhatárolását a racionális,
franciás típusú klasszicizmustól (Szauder ezt is elvégezte), valamint az európai romantika egyes nemzedékei eltérő sajátosságainak kiemelését. Az egyéni eredetiség
követelményét Lessing felvilágosodás kori klasszicizmusa és a primitivista századközép (Gerstenberg) már kidolgozta, a nemzeti eredetiség követelménye Sturm und
Drang-hozomány s újra nagy jelentőséget csak a romantika második nemzedékében,
Grimmék és a jogtörténeti iskola környezetében nyer. A korai német romantika
inkább az egyéni eredetiség követelményének jegyében áll, de a primitivizmushoz
és a Sturm und Dranghoz viszonyítva megfékezett zsenikultusszal. Ezért olyan időszakban, amikor a német nemzeti és népies romantika nemzedékeinek hatása még
nem érvényesülhetett nálunk, a nemzeti eredetiséggondolat jelentkezését (például
Kármánnál, de az 1810-es évek közepén is) nem nevezhetjük jogosan romantikus
jellegűnek, legfeljebb Sturm und Drang-típusúnak, hacsak nem akarjuk a romantikafogalmat odáig tágítani, hogy a Sturm und Drang is beleférjen; mert akkor aztán
tényleg nem lehet határt szabni annak, hogy a romantika érvényét még mely preromantikus hullámokra terjesszük ki.
Részletesebben azért foglalkoztam ezzel a problematikával, mert újabb szakirodalmi műveink többsége is azt bizonyítja, hogy a szakirodalom fejlődésének az a
kora, melyet Horváth János koncepciója is reprezentál, ma is érvényesíti befolyását
ez irányzatok értelmezésében. Mivel Horváth János és mások szerint is irodalmunk
1780 és 1820 között döntően a német irodalom befolyása alatt állt, e korszakunkra
vonatkoztatva, jelenségeinek vizsgálatában és minősítésében, jobban hasznosítani
kellene a német irodalomtudományban már többé-kevésbé meghonosodottnak tekinthető kategóriarendszert, mely — Korff nagy műve tanulságtétele szerint — joggal
különbözteti meg a német idealizmus egységes Goethe-korszakában is az egymástól
különböző nemzedéki törekvéseket, a Sturm und Drangot, klasszikát, korai és kibontakozott romantikát. Szakirodalmunknak az a gyakorlata, hogy egyes nyugati
irodalomtudományok (francia, angol) mintájára szélesebb romantikafogalommal dolgozik, melybe nyugaton az egész Goethe-kor, többek között a klasszika is beletartozik, ma még divatosabb nálunk, mint kellene. Lovejoy figyelmeztetése, hogy
romantika nincs, csak romantikák, vitatható, de figyelembe veendő.
Mivel ezt a munkát más tanulmányaiban végezte el s bírálatát e korábban publikált tanulmányok alapján joggal és többnyire helyesen végezte el szakirodalmunk,
30

itt nem kell részletesebben foglalkoznom elfogadhatatlan nemzeti klasszicizmuskoncepciójával. Mégis úgy tűnik, az audiatur et altéra pars elve alapján nem árt
megjegyezni, az az alap, melyen állva elvégezte marxista irodalomtudományunk a
bírálatot, amikor a Horváth által nemzeti klasszicizmusként tárgyalt jelenségeket
egyszerűen realistáknak minősítette, meglehetősen megingottnak tekinthető. Volt ennek következtében olyan felfogás is, mely a lírai realizmus lehetőségét kérdőjelezte
meg, és Petőfinek csaknem egész életművét a romantikának adta vissza. Egyik megoldás sem nevezhető kielégítőnek, ezért figyelemreméltó az a tény, hogy Horváth
János, nyilván Strich wölffliniárius formalista klasszika-romantika tipológiájának
alapján klasszicisztikus és romantikus elemek egységének érzi az egész kortendenciát,
melyet leír, s irányzati minősítésre képtelenül — joggal — mintegy megszökik e
dilemma elől nemzeti klasszicizmuskoncepciójával.
Ha elfogadni nem is lehet e nézetet, figyelmeztetőnek elfogadhatjuk, hogy ily
komplex jelenségsort, melynek egységesítését kísérelte meg e fogalomban, mily
nehéz egyértelműen leírni csupán az irányzati minősítés alapján.
Gondolatmenetem, remélem, egyértelműen bizonyította: Horváth János könyve,
minden vitathatósága ellenére, problémafölvetései gazdagságával ma is mily elevenen befolyásolhatja aktuális vitáinkat, utcáival és zsákutcáival mennyi mementót
tartalmazhat törekvéseink elősegítésére, s ezért mennyire kívánatos és korszerű tett
volt megjelentetése, melyért köszönet illeti az Akadémiai Kiadót és a sajtó alá
rendezés lelkiismeretes munkáját elvégző családot, elsősorban a tehetséges irodalomtörténész-unokát, Korompay H. Jánost.

GÖRÖMBEI

ANDRÁS

Barta János hármaskönyve
(KLASSZIKUSOK NYOMÁBAN)
Barta János tanulmánykötete lényegében három, egymással szorosan összetartozó
könyvből áll. Válogatást ad korai irodalomtörténeti munkáiból (Hangok a múltból),
illetve az utóbbi évtizedben keletkezett tanulmányainak két nagy területéből, az esztétikából (Esztétika és irodalomtudomány)
és a magyar irodalomtörténet XIX. századából (Magyar irodalom). Ízelítőt ad tehát Barta János munkásságából fejlődéstörténeti és érdeklődésbeli csoportosításban. A kötet gerincét képező, az utóbbi évtizedben készült esztétikai és irodalomtörténeti tanulmányok egy kötetben folytatják
és egészítik ki Barta Jánosnak a hatvanas évek közepén megjelent két tanulmánykötetét, az elméleti tárgyú Élmény és formát és a történeti orientciójú írók és költőket. Barta János 1945 utáni munkásságáról elsősorban ebből a három tanulmánykötetből kapunk képet szintézisre törő, összegző jellegű háromkötetes egyetemi irodalomtörténeti jegyzete és esztétikai szemléletének rendszerét felvázoló esztétikajegyzete mellett. A Klasszikusok nyomában-kötet
minden fontos vonatkozásban meggyőzően reprezentálja munkásságának főbb jellegzetességeit és kiemelkedő értékét
a magyar irodalomtudományban. Fél évszázados eddigi munkássága során s különösen az utóbbi negyedszázadban megváltoztatta szűkebb szakterületének, a XIX. századi magyar irodalomtörténetnek a képét, a marxista esztétika kidolgozását pedig
több sarkalatos ponton nagy vitákat kavaró úttörő tanulmányokkal segítette, s
végül fontos adalékokat szolgáltatott a szűkebb szakterülete előtti és utáni magyar
31

irodalom megértéséhez, megismeréséhez. Irodalomtudósi munkásságával szorosan
összekapcsolódó pedagógiai furrorja olyan erős, hogy tanulmányainak stílusán is
mindig érezhető a közvetlen magyarázó jelleg, az egyetemi órák hangulata. A Klaszszikusok nyomában mindebből a korszakalkotó munkásságból természetesen csak
ízelítőt adhat, de jellegénél fogva mégis Barta János egész munkásságának erővonalait is jelzi.
Irodalomszemléletének megkülönböztető jellegzetességeit és kitüntető értékeit
szerves folytonosságban és fejlődésben m u t a t j a ez a gyűjtemény. Ezért érthetetlen,
hogy a Hangok a múltból-ciklus a kötet végére került, hiszen ezeknek a korai tanulmányoknak a hangsúlyozott karakterológiai és filozófiai szempontrendszere, érzékenysége máig érvényes megállapításokat produkált, másrészt az ilyen irányú érdeklődés és tájékozottság Barta János későbbi tanulmányainak is sajátja, még akkor is,
ha később újabb szempontok sokaságában kisebb helyre szorult a lélektani és filozófiai diszciplína. Barta János irodalomtudósi „érvényességét" éppen az bizonyítja
legjobban, hogy munkái fokozatosan és szinte észrevétlenül beleépülnek irodalomtörténetünkbe, szemléletünk olyan részeivé lesznek, melyeknek eredetére már nem
is szokás gondolni. Éppen az erős lélektani vonzalomnak köszönhető, hogy első
tanulmánya, Bánk és Melinda tragédiája, mely 1925-ben jelent meg, az addig közfelfogásnak számító Gyulai—Beöthy-féle értelmezéssel ellentétben, mely Bánk tragikumának közéleti vonását emelte ki, Barta János Bánkban a személyiség belsőbb,
magánéleti, szerelmi tragikumát hangsúlyozza s alapos dokumentációval igazolja.
S így meggyőző értelmezését adja olyan motívumok sorának, melyek a csak közéleti
tragikumfelfogás szempontjából nem kaphattak kellő figyelmet és magyarázatot. Tanulmánya majdnem fél évszázadig várt az újrafelfedezésre. Értelmezésének kitüntető
értékét és újdonságát Sőtér István értékesítette és méltatta 1970-ben írott nagy elemzésében. Baumgarten-díjas Vörösmarty-tanulmányában is a költő egyéniségét elemezve jut arra a megállapításra, hogy Vörösmarty „lelkének legfőbb jellemzője a
valóságélmény polifóniája, élményeinek más-más valóságsíkokra, realitásfokokra való
átvetítése", s ezzel nyeri meg a Csongor és Tünde olyan értelmezésének a kulcsát,
amellyel meggyőzően bizonyítja, hogy ez a mű Vörösmarty polifon világélményének
a tükre, s esztétikai tagozódását e polifónia különféle hangnemeinek összefonódása
és ellenpontozása minősíti. Ezt á felismerést Tóth Dezső Vörösmarty-monográfiája
vitte át az irodalomtörténeti köztudatba. Hasonlóképpen az egyéniség lélektani vizsgálata juttatta alapvető felismerésekhez Kosztolányi művészetének értelmezésekor.
A „gyermekes, szenzuális affektivitás", mely az íróra egész életén keresztül jellemző
marad, a maga spontán erejű megnyilvánulásában, elemi erejű kirobbanásával teremti meg A szegény kisgyermek panaszait, Kosztolányi „első nagy lírai hitelét".
Kiss Ferenc, Kosztolányi monográfusa hasznosítja Barta János felismerését, midőn
A szegény kisgyermek panaszait azért minősíti Kosztolányi első korszaka legjobb
művének, mert benne művészetének leggazdagabb forrása fakad fel, „az az érzelmi
réteg, mely még közel áll az ember testi, gyermeki mivoltához". De Kosztolányi érett
elbeszélő művészetének értelmezése is fogyatékos marad, ha nem vesszük figyelembe
a Barta János által vizsgált „részvét és filozófia találkozásá"-t.
Ezek az alkalomszerűen kiragadott példák vég nélkül idézhetők Barta János
korai tanulmányaiból, melyekben az esztétikai felismerések mindig a lélektan és
filozófia segítségével, alapvetésével készülnek. A karakterológia és filozófia eltúlzása
is nyilvánvaló abban, hogy Barta János a történeti szempont mellőzésével Berzsenyiből, Vörösmartyból, Madáchból és Adyból — mint erre később maga utalt — a
magyar költészetnek egy romantikus vonulatát akarta felépíteni, s ezekben az alkotókban elsősorban és szinte kizárólagosan az érdekelte, ami nem korhoz kötött
jelenség, „ami tipikusan, alapélményeiben romantikus jellem és világnézet". A nézőpont tehát a mai szemléletből visszatekintve erősen szűkre korlátozott, de mint minden koncentrációnak, a vizsgált pontokon nagy, majdan a tágasabb irodalomszemléletbe könnyen illeszthető felismerései voltak.
Szemlélete már 1942-es Madách-könyvének Írásakor kiegészült a fejlődés, a történetiség szempontjával, majd 1948 után, a marxista tudomány térhódításával ez az
32

aspektus fokozott figyelmet kapott, s Barta Jánost részben önkorrekcióra ösztönözte,
egészében pedig új, korszerű esztétikai és irodalomelméleti stúdiumok és tanulmányok felé mozdította: Nem tártja magát esztétának, s túlzott szerénységgel azt
állítja, hogy az esztétikában nem is tud önállót alkotni. Mégis, ha csak egy pillantást vetünk a magyar esztétika 1945 utáni történetére, nyilvánvaló, hogy lényeges
szemléleti változások fordulópontján találjuk első ösztönzőként az ő műveit. Jókai
és a művészi igazság című tanulmányával 1954-ben elsőként és egyedül jelentett: be
különvéleményt a „nagy. realizmus"-koncepcióval kapcsolatosan, s ezzel alapvetően
elősegítette a marxista esztétika egyik központi fogálmának pontosabb körülhatárolását. Ezen a nyomon lépett tovább első esztétikai tanulmányával (A romantika mint
esztétikai probléma, 1956), melyben — miközben a romantikának mint önálló, történelmi jellegű irodalmi és művészéti stílusirányzatnak a jellegzetességeit körülhatárolta és leírta — kísérletet tett az irányzat, módszer és stílus elméleti kérdéseinek
tisztázására. A stílus, egyéni stílus és korstílus elméleti vizsgálatához a későbbi
eszmecserék során' is alapvetően hozzájárult. Ö indította 1960-ban' a tükrözésvitát is
(Néhány szó a tükrözést elméletről), elgondolásának lényegét árnyaltan kifejező tanulmányánák ( K i f e j e z ő funkció és kifejező stílus, 1964) lényeges tételei, heves viták
után, szintén átmentek az esztétikai köztudatba; az ábrázoló és kifejező funkció
elkülönítése, illetve annak bizonyítása, hogy ezek egységet alkotnak, de minden művészeti ágban, műfajban és stílusirányzatban más-más arányban vannak jelen,'nemcsák a stílusesztétika kidolgozását, hanem a művészeti ágak rendszerezését is segítette a művészi funkció szempontjával. Mindezeket szerves történeti összefüggésben
elemzi Szerdahelyi István esztétikatörténete, szintén ő utal arra is, hogy a drámaesztétika térületén az abszurd drámát megelőző modern törekvések értékeléséhez a
legjobb elemzést Barta János Ibsentől Brechtig című tanulmánya adja. Ezeket az
esztétikai megállapításokat fel kellett idéznünk ahhoz, hogy a Klasszikusok
nyomábore-kötet Esztétika és irodalomtudomány
fejezetének tanulmányait a helyükön lássuk. Mert ezek" a tanulmányok részben a korábbiak oldalági kiegészítései (Lifaí realizmus), illetve azok alapján való nagyívű ú j koncepciók (Avantgarde), részben pedig'
az azokban formálódó esztétikai „rendszerféle" egyik központi kérdésének kidolgozására irányulnak (Marxista értékelmélet és esztétika, Az érték problémája az irodalomtudományban).
Mások egy-egy fontos probléma mindenképpen továbbgondolást'
igénylő és továbbgondolásra,' árnyalásra ösztönző felvetéséi (Líraelméleti
alapfogalmak, Az összehasonlító irodalomtudomány
fogalmi alapvetéséhez). Az itteni" esztétikai tanulmányok közül az avantgarde, valamint az értékelmélet kérdéseit tárgyaló
írások érdemelnek külön figyelmet. Az Avantgarde-tanulmány
A modern
művészet
esztétikái problémái alcímet viseli, s ez egyértelműén jelzi Barta János munkásságának azt a sajátosságát, hogy az irodalomtörténeti jelenségeket az elméleti és törté-'
neti szempont egyensúlyban tartásával vizsgálja. Az avantgarde elméleti megféjtését
a saját funkció teóriái segítségével adja: áz avantgarde-ót úgy értelmezi, hogy az.
ábrázolással ellentétes művészi funkciók — kiféjéző,' alakító, játék stb. — előretörésében jelöli meg leginkább szembetűnő jegyét, s kutatja ennek világnézeti alapját, a valóságtudat mégváltozásának okait és jellegét. Ugyanakkor" az avantgarde
egyes irányzatait is meggyőzően különíti el a bennük előretörő speciális funkciók'
alapján. Az avantgarde" megértéséhez, és leírásához szükséges' fogalmak sorát tisz-'
tázza, májd az avantgarde művészi értékének megítélésébén ismét a lélektan segítségével keres'fogódzót, midőn különbséget: tesz kifejezés és-tünet között. A kifejezés
itt természetesen- a ' művészi átiényégítés összességét "jelenti, s nem az ábrázolás
poláris fogalma. Ezen áz alapon'elkülöníthető a' művészi 'alkotás és a jelentős emberi-'
tartalom-nélküli tünet. Számbaveszi azokat -a formai /eszközöket, lehetőségeket, új.'
művészi funkciókat,'melyekkel az avantgarde a'hagyományos esztétikát bővítette,*-de.
szélsőségeikkel szemben az emberileg" jelentős -tartalom-kifejezésének igényével, émel.
óvást: <S ezzel már.'az értékelmélet területére érkeztünk..* •'."..
-"" A marxista fílózófiá -és ^esztétika áz idealizmus ^.veszélyétől félve sokáig' :'nern
foglalkozott az értékelmélettel." Tugarinov . 1960-ban megjelent könyve még-annak
bizonyításával kezdődik; hogy: az értékszempont' bevitele a. jelenségek szemléletébe
3 Tiszatáj

33

nem feltétlenül idealizmus. A magyar esztétikai gondolkodásban is teljesen elhanyagolt terület volt az általános értékelmélet. Barta János Tugarinov könyvének 1962-es
német kiadásához fűzött reflexiója lett az értékvita kiindulópontja 1965-ben, a könyv
magyar nyelvű megjelenésekor. Ez a Marxista értékelmélet és esztétika című tanulmány nemcsak ismerteti Tugarinov nézeteit, hanem kísérletet tesz arra is, hogy az
esztétikai értékek rendszerét felállítsa. Elkülöníti az esztétikai ideál, érték, norma és
esztétikai minőség fogalmát, hangsúlyozza, hogy egy „adott műalkotás értékstruktúrája nem kizárólag az esztétikai értékekre alapozódik", hanem szociális-morális,
erkölcsi és társadalmi összetevői is vannak. Vizsgálja az esztétikai normákat az
alkotó, valamint a műalkotás valóságanyaga, illetve az immanens műalkotás felől
nézve, továbbá utal a nem normatív esztétikai jellegzetességekre, az esztétikai minőségekre. Ez az első kísérlete a marxista esztétika legjáratlanabb terepén szintén
heves vitát váltott ki, s a vita Barta Jánost is hozzásegítette ahhoz, hogy az értékekről szóló elméletét mélyebben, átgondoltabban is kifejtse. Ezt tette meg Az érték
problémája az irodalomtudományban
című akadémiai székfoglalójában, melyben a
polgári és marxista szakirodalom szerteágazó gondolatköreit bírálóan tekinti át, s
filozófiailag mélyen megalapozza a maga elgondolását. Nem követi elődeit abban,
hogy az általános értékkategóriákat alkalmazza az irodalom területére, hanem az
irodalom speciális értéklehetőségeit, tartalmi értékeit és értékelési szempontjait próbálja feltárni és rendszerezni. Két nagy területen végzi ezt el, az irodalom speciális
anyagából, a nyelvből adódó jellegzetességek, valamint a történetiség területén. így
különíti el a művészi értéket és a történeti vagy helyi értéket, s mindkettőnek alapos elemzését adja. A művészi és a történeti érték elemzése során bőven r á m u t a t
azokra az emberi értékekre, amelyek a jelentős művekben szükségszerűen értékszemponttá minősülnek, s arra is, hogy az esztétikai értékek „függőségben vannak a
kultúra, a társadalom adott korszakának egészétől". Az esztétikatörténet úgy t a r t j a
számon ezt a tanulmányt, mint amelyik egyéb értékei, „számos, igen mélyre világító
gondolatmenete" mellett a nálunk még kezdetleges állapotban levő metaesztétikához
is értékes szempontokat adott.
A Klasszikusok nyomában-kötet
újabb irodalomtörténeti tanulmányai módszertani szempontból kivételes változatosságot mutatnak. Az az érzése az olvasónak,
hogy Barta Jánosra is jellemző az a folyton ú j dimenziókat kereső, azonos módszertől idegenkedő nyugtalanság, melyet oly meggyőzően bizonyít Arany Jánossal kapcsolatban. Abban is Arany Jánossal való hasonlóságot kell felismernünk, hogy a
tudósi karakter egységessége, szuverenitása ugyanúgy csak a művek összességéből
rajzolható meg, miként Arany epikus karaktere epikai műveinek egészéből, hiszen
nem lehet egyiket vagy másikat jellegadóként kiemelni, annyiféle a változat. Találunk itt a magyar irodalomtörténetírásban generálisan ú j a t hozó, mélyen esztétikai
szemléletű alapvető tanulmányt (Arany János és az epikus perspektíva,
Arany
János eposzírói pályakezdése), verselemzéseket (Ahasvérus és Tantalusz, Vajda János: Nádas tavon), alapos filológiai kutatásokra épülő irodalomszemléletet tisztázó
tanulmányt (Arany János és a XVIII. század), összehasonlító irodalomtörténeti
munkát (Magyar és német realizmus Arany korában, Arany és köre orosz irodalmi
kapcsolatai), a karakterológiai, lélektani szempontokat fokozottan alkalmazó esztétikai elemzést (Egy különös író sötét világa) és rejtélymegfejtést (Géniuszok
találkozása), egyetlen szempontot megvilágító mélyfúrást (Történetfilozófiai
kérdések Az
ember tragédiájában, Arany János Hebbel-bírálata),
fölülnézeti összefoglalást (Az
élő Jókai), kirándulást más korszakba megidéző célzattal (Csokonairól — magunk
között), s végül tanulságos önvallomást (Magyar irodalomtörténész
a változó
világban). Ezekben a tanulmányokban a gazdag poétikai fogalomkészlettel és alkotó esztétikai fegyverzettel megerősített tudós mélyíti ismeretünket szűkebb szakterületén,
a XIX. század második felének magyar irodalomtörténetében.
Barta János újraolvasó tudós: nem a témáinak, hanem tudományos eredményeinek bővítésére törekszik. Arany Jánosról 1955-ben monográfiája jelent meg, mostani
ú j tanulmányainak jó része mégis vele foglalkozik, két első könyvét Madáchról írta,
egyik legnagyobb visszhangot kiváltott tanulmányát pedig Jókairól — most ezek a
-34

témák is visszatérnek, hasonlóképpen Vajda János művészetének kutatása. Barta
János kritikáiból ismert nevezetes korrekciós képessége önmagára is irányul.
Sohasem arra törekszik, hogy fogalomkészlete gyökerestül eredeti legyen, hanem arra, hogy egy-egy fontos kérdés, problémakör megoldásához vezesse a más
szférából, más tárgyról átörökített fogalom, aspektus. Így találja meg Arany epikusművészetének kulcsát a Harald Weinrichtől átvett dimenzió fogalmának bevezetésével. Weinrich ösztönzését sajátjává érleli: kidolgoz egy olyan meghatározást, amely
nem azonos a Weinrichével, akit főként a fiktív dimenziók érdekelnek. Barta Jánoskitágítja ezt a fogalmat: a valóságnak egy kisebb méretű, a nagy egységen belül,
elkülönülő tartományát érti rajta, amely „az empirikus valóságtól elütő, valamely
speciális törvény vagy aspektus uralma alatt áll". Ez az atmoszféraszerű közeg az:
életanyagot magához idomítja, így minden epikus alkotásnak más dimenziója van.
Ehhez kapcsolódik szorosan a perspektíva, mely „a dimenzió törvényeinek, kapcsolásimódjainak, szelektáló és értékelő légkörének érvényesülése az epikus mű anyagán".
Ilyen fogalmak világából nézve állapítja meg Barta János, hogy Arany epikus világának az a legfontosabb sajátossága, hogy minden művében ú j dimenziót teremt,
sohasem ismétli önmagát. Arany minden kiemelkedő epikus művének értéke összefügg a dimenzió szuverenitásával az életművön belül, rengeteg töredéke mindig
akkor keletkezett, ha ismételni akart vagy nem sikerült rátalálnia egy ú j dimenzióra, „írmodor"-ra — ahogy egyszerűsítve ő írta sejtelemszerű meglátását. „Minden
Arany-epikai alkotás tehát egyedi dimenziót valósít meg — ebben rejlik az életmű
gazdagsága." Ez lesz aztán a kiindulópontja a dimenziók alaposabb vizsgálatának,
változatai megfigyelésének, az elbeszélő perspektíva megkettőzésének, illetve megsokszorozásának. Az egész életmű ismeretére épülő általános elméleti megállapítások
nyernek aztán konkrét és gazdag igazolást Arany eposzírói pályakezdésének vizsgálatában. Az elveszett alkotmány jellegzetessége éppen a dimenziók és perspektívák
eklektikus keverése, ami a mű rögtönzés jellegével függ össze, másrészt a szatírajelleggel. Az örök zsidó elemzése egészen más úton-módon igazolja az előbbiek
elméleti eredményeit.
Barta János tanulmányainak egy része más-más aspektusból elemzi, világítja
meg az úgynevezett eszményítő realizmus elméletét és gyakorlatát Arany és Gyulai
körében. Módszer szempontjából tanulságos ismét, hogy erőszakoltság nélkül, tények
és adatok bizonyítékaival igazolja ennek a szemléletnek a meghatározó jelenlétét:
nemcsak a külföldi párhuzamok segítik, hanem annak teoretikus magyarázata is,
hogy a külföldi irodalomból például Turgenyevet azért fedezik fel megkésve oly nagy
erővel, mert „a magyar esztétikai elmélet normáinak megvalósítóját látják benne".
A kötet legtöbb tanulmánya külön méltatást igényelne, mert szempontjainak
korszerű gazdagságával bármely kor kutatója számára hasznos ismeretek és felismerések gyűjteménye. E tanulmányok elméleti dúsítottsága, az esztétika, irodalomelmélet és irodalomtörténet kívánatos szintézisének megvalósulását mutatja. Ebben a.
vonatkozásban is szaktudományunk legjelentősebb értékei közül való.

3*

KIS PINTÉR IMRE
r

Uj nemzedékek a mai magyar prózában
(ÖSSZEFOGLALÁS)*
l.
A mai magyar próza helyzete és képe a költészetétől sokban különbözik. Az elmúlt tíz év prózájában alighanem jóval kevesebb időtálló mű született, mint a lírában, ám ezzel együtt a próza ú j törekvései önállóbbaknak és dinamikusabbnak látszanak, forrongóbb, nyugtalanabb és nyugtalanítóbb állapotot körvonalaznak. Összefügghet ez kortárs irodalmunk általánosabb bajaival, amelyek ezt a tényszerű kifejezésre törekvő műfajt közvetlenebbül nyűgözik. S összefügghet a hagyományához való
sajátos viszonyával is. Prózánk legnagyobb hatású vonulatai ugyanis nem annyira az
esztétikai megformáltságtól, mint inkább az ábrázolt, kifejezett vagy gondolatilag
sűrített, tényszerű valóságinformációtól kapták izgalmukat; legjobb elbeszélőink elsősorban a megismerés eszközének, s kivált: a nemzeti és társadalmi önismeret forrásának tekintették műfajukat. A hagyományok ma is elsősorban arra ösztönzik az
írókat, hogy közvetlenül reagáljanak a jelen problémáira, a maguk eszközeivel felvállalják a nagyobb közösség érdekképviseletét. S bár az elmúlt harminc évben a
magyar irodalomnak ez a belső, alkati igénye még a művészetpolitika külső, nyomatékosan realizmust szorgalmazó elvárásaival is találkozott, egyszersmind az is egyre
nyilvánvalóbbá vált, hogy a mai magyar valóság más jellegű és bonyolultabb problematikáihoz szűkös a szóban forgó tradíció formakincse, típus- vagy értékrendszere,
a prózában gyökeresen ú j kezdeményezésekre volna szükség.
A hatvanas évek első felében néhány évig hinni lehetett, hogy a magyar próza
intenzívebbé válik s ezáltal valóban mindinkább birtokba veszi a jelen megváltozott
történelmi valóságát. Vagy legalábbis némi távolságot nyerve a közelmúlt gyorsan
pergő történelmi eseményeitől és konvulzióitól: megkísérli velük a szembenézést. Ma
mégis úgy tetszik, hogy a várt fellendülés elmaradt. A nagyobb közönségvisszhangot
kiváltó, emlékezetes vitákat kavaró művek megcsappantak, s az írók érdeklődése is
csökkent a történeti és társadalmi fejlődés nagyobb arányú folyamatai vagy konfliktusai iránt.
A hetvenes évek azután felszínre hoztak más, jellegzetesen visszahúzó tendenciákat is: az irodalom és főleg a próza bizonyos elszigetelődését potenciális közönségétől vagy a szellemi élet más törekvéseitől; a könyvkiadás és az irodalmi szakma
belterjessé válását, és általában az irodalmi élet megannyi nehezékének a túlzott
érvényesülését. Nem mintha nem születtek volna és nem születnének ma is fontos
és érdemes művek, s nem mintha a próza föladta volna annyit emlegetett társadalmi pozícióit. Mindössze — úgj' tetszik — prózánk ma szkeptikusabban értelmezi
mind a társadalom, mind pedig önnön lehetőségeit.
E felemás helyzet létrejöttének alapvető okait most is a magyar társadalom módosult történelmi feltételeiben, lényeges szerkezeti változásaiban kell keresnünk, ami
egyben, mondhatnánk, indirekt bizonyítékot is szolgáltat a próza továbbra is rendkívül szoros valóságmeghatározottságára. Az 1956 után meginduló politikai konszolidáció és az ezt követő anyagi gyarapodás, életszínvonal-emelkedés felvetett ugyan
bizonyos életforma-problémákat: mégis döntően az ország fejlesztésének a gazdasági
szemléletét szorgalmazta, anyagi, technikai, igazgatási és szakértelemben kérdéseket
állított előtérbe, igen sokszor a szellemi és morális megközelítések rovására is.
' Egy kollektív m u n k a számára készült.
36

Együttjárt ezzel a belső társadalmi rétegmozgások rendkívül erős lefékeződése. Az
ötvenes évek elejének soha nem látott mértékű rétegmobilizációját — azt a-jelenségkomplexumot, amely az irodalomban az életformakeresés egész problematikáját kiváltotta — ismét a struktúrák lezárulása követte. A hatvanas évek derekára a magyar társadalom ú j hierarchikus viszonyainak a kialakulása és megszilárdulása lényegében be is fejeződött. Az ezután jelentkező írói nemzedékek helyzeté így a korábbiakéhoz képest több szempontból is különösnek mondható. Részint, mert ezek a
nemzedékek voltak az elsők, akik beleszülettek Magyarország megváltozott társadalmi-politikai rendjébe, legalábbis eszmélkedésük, tudatos életük már egyértelműen
erre az időszakra esik, akik számára tehát a szocializmus hazai változata objektív
és evidens valóság. Másrészt, íróvá érésük legfőbb és látni fogjuk: meghatározó
élménye éppen az újra kialakult társadalmi hierarchiák zártsága és merevsége lett.
Helykeresésük majd szembenézésük, sőt szembehelyezkedésük e struktúra monolit
erőivel sokuknál konkrét egzisztenciális gondokhoz, az írói érvényesülés lehetetlen
elhúzódásához vezetett, de szinte valamennyien megtapasztalták az önérvényesítés
sikertelenségéből következő tehetetlenségérzés bizonyos fokozatait, vagy a társadalom
alakításába való cselekvő beleszólás nagyon is kézzelfogható, sokszor intézményes
akadályait.
Márpedig az is az újabb magyar próza történetéhez tartozik, hogy 1965-től ezeknek a fiatal íróknak a folyamatos jelentkezése ú j színt, szemléletváltozást hoz a
próza egészén belül. Fokozatosan átvéve a kezdeményezést, meghódítva az irodalmi
fórumokat: 1970-től részesedésük az irodalmi termésben, szerepük ma már jelentőségben és mennyiségben is meghatározó. Nyilvánvaló összefüggésben persze azzal a
ténnyel, hogy az előző nemzedékek törekvései megtorpantak, alig folytatódtak. Meghaltak olyan karakteres írók, mint Sarkadi Imre, Veres Péter, Szabó Pál, Darvas
József, Lengyel József és Németh László, hosszú ideje hallgat Ottlik Géza és Sánta
Ferenc, újabban láthatóan kifáradt Déry Tibor is. A hatvanas évek emlékezetes íróinak többsége nem tudta tartani korábbi színvonalát, s akik tartották is, többnyire
megállapodtak. Kevés olyan megújító, meggyőző ellenpélda akad, mint például az
Epepét megíró Karinthy Ferencé, a fáradhatatlanul kísérletező Mészöly Miklósé,
vagy a novellisztikáját klasszikus teljesítménnyé érlelő Galgóczi Erzsébeté. Velük
együtt az utóbbi évek prózatermése kevés meglepetéssel szolgált. A korábbi évjáratok
nagyobb visszhangot keltő kései jelentkezése mellett, mint például Kardos G. György
két regénye, az Avraham Bogatir hét napja, Hova tűntek a katonák?, s Konrád
György A látogatója, vagy Kertész Ákos Makrája — ú j próza törekvések, jelentős
művek inkább csak az országhatáron túli magyar irodalmakban születtek: Sütő András, Bálint Tibor, Gion Nándor, Szilágyi István és Dobos László műveit említenénk.
S persze ebben az elmúlt öt-tíz évben bontakozott ki a legújabb nemzedékek ellentmondásos átlagtermése, s jelent meg egyszersmind néhány kiemelkedő művük, bemutatásuk és elemzésük azonban az eddigieknél részletezőbb kifejtést igényel.
2.

Marosi Gyula mondja egyik interjújában, hogy „ . . . ez a nemzedék lényegileg
negatív alapról szerveződött" (Alföld, 1977/3/36). s ez a tény alighanem minden másnál szemléletesebben világíthatja meg azt a sajátos feszültséget, amelyet kezdettől
hangsúlyoztunk, s amelyet röviden a szubjektív tehetség és az elért, eddigi teljesítmények ellentmondásának fogalmazhatunk. Az íróvá válás felkészülési idejének mármár aggasztó elhúzódásáról van szó, arról a különös jelenségről, hogy legalábbis a
némzedék magjának a jellemző ismérveit, koherenciáját nem annyira pozitív eszmei,
esztétikai programok szolgáltatják. Egységük inkább szociológiai helyzetük viszonylagos közösségéből fakad, mindenekelőtt abból, hogy a magyar társadalom radikális
változásai következtében az utóbbi évtized írói már nem annyira valamely társadalmi réteg vagy jellegzetes miliő képviselőjeként jelentkeztek; nem annyira egy
szűkebb valóság fedezetével, esetleg emancipációs programjával, sokkal inkább magányos értelmiségiként érkeztek az irodalomba. S az esetek nagy részében az írói
37

érvényesülés minimális feltételeiért, a nyilvános megjelenésért is idegőrlő és mindenképpen indokolatlannak érzett küzdelmet kellett folytatniok. Az ellenérzést részben
nyílt és aktuális társadalomkritikai fellépésük váltotta ki, részben az a korábbi
.prózatörekvésektől többé-kevésbé eltérő gyakorlatuk, amely a társadalmi problémákat nem a hagyományos magyar próza ismert osztály- vagy rétegtípusaival, hanem
következetesen az egyén szemszögéből, a humánus szférára szűkítve közelítette meg.
A közös sors és közös igény a személyes élet őszinte ábrázolására azután szokatlanul
hasonló írói reakciókat, magatartást hívott életre. Ügy is mondhatnánk, hogy
műveikben a nemzedéki élmény központi kérdésként és meglepő töményen jelentkezett, s kisugárzása az esztétikai szféra más vonatkozásaiban is erőteljesen érvényesült: a témák, helyzetek, írói eszközök is szinte egységesültek, önportréikból szinte kollektív hőstípus bontakozott ki: a szuverén életvitelre vágyó, de önmegvalósítása formáit nem találó hobó vagy pikaró, lézengő, kallódó értelmiségi fiatal.
Sajátos vallomásos közérzet-irodalom jött így létre, amely motívumaiban rendkívül
konkrét s többnyire kifejezetten is a jelen magyar valóságához kötődött, de amely
mégis radikálisan leszűktette ezt a valóságot az értelmiségi létforma bizonyos morális kérdésfelvetéseire. Amint az egész élmény végső soron az értelmiségi szerep t á r sadalmi problémáiból a személyiség szuverenitásának vélt vagy valóságos, de felette
jelenvaló veszélyeztetettségérzetéből táplálkozott, s a konstruktív társadalomkritika
igényével: valójában a formális életvitel, a bürokratikus-hivatalnok szemlélet, a társadalmi lét tartalmavesztett rítusai és intézményei ellen való tiltakozástól kapott
hatásenergiát. Ám az is az epikus lehetőségek további szűkülésével járt, hogy ezt az
értelmiségi problematikát a nemzedék művei nem annyira értelmiségi tematikában
tárgyiasították, hanem többnyire áttételesen: a fiatalság helykeresése, társadalmi beilleszkedése motívumaival, sőt a konfliktust általában periferikus élethelyzetekben
fogalmazva, modellszerűen is a fiatalok és felnőttek generációs ütközései jelképezték
az egyén és társadalom szereppárosát. S jelképes értelméből következően, fölötte
általánosan. Ismét csak: az önmegvalósítás erkölcsi értékaspektusából; tágítva egészen a 20. századi létezés filozofikus közhelyeiig, szemben a munkamegosztás szigorával, személytelenséggel, töredékes létezéssel, s nosztalgikus vággyal a teljes élet után.
A teljességigény és a partikuláris létezés érzelmi-lírai konfliktusaival tehát.
A magyar próza korábbi informatív és nagyepikus törekvéseivel, vagy a hatvanas évek társadalmi és morális problémaelemzéseivel szemben ez a nemzedék szinte
tüntetően a hétköznapok praxisába, a kis világok naturalizmusába vonult vissza,
nem utolsósorban azért, hogy önmaga helyzetének szkeptikus megítélését, elszigeteltségét a valóságot alakító tényleges erőktől és nagyszabású folyamatoktól, még
nyilvánvalóbban demonstrálhassa. S eleve lemondva a világ és valóság tágabb és
gazdagabb megközelítésének igényéről, s az ehhez nélkülözhetetlen gondolati-szellemi fölényről: persze maguk is fokozták elszigeteltségüket, írói biztonságuk s személyiségük nyilvánvaló fejlődése sem hozta meg számukra a jelentős epikát. Továbblépésük kudarcaiból a legerősebb tehetségek is nehezen tudtak gyakorlati tanulságokat levonni. Pedig hamar kiderült, hogy a nemzedék helyzetének felemássága mindenekelőtt a vállalt társadalmi feladatok nem elégséges írói végigviteléből adódik, az
élmények epikus általánosításának töredékességéből, hiányaiból, vagy ahogyan ezt
Béládi Miklós megfogalmazta az 1975-ös debreceni prózavitán: „Ez a nemzedék sikeresen dokumentálta, hogyan érzi magát a valóságban, de azt, hogy a valóság hogyan
érzi magát — arról tőlük, épp tőlük eddig még keveset tudtunk meg." (Alföld,
1976/1/56).
Mindeddig nemzedékről beszéltünk, noha ez a szó irodalomtörténeti kategóriaként nyilvánvalóan nem szerencsés, lévén egyszerre formális és túlzóan általánosító,
alig ad lehetőséget további differenciálásra. Használatát főleg az indokolta, hogy az
a szűkebben értett írócsoport, amelynek szociológiai helyzetét, valóságélményét,
szemléletét vagy írói tájékozódását lényegében hasonlónak ítélve általánosítottuk,
jelentkezésük hozzávetőleges időrendjében: — Simonffy András, Módos Péter, Szentgallay Géza, Czakó Gábor, Lengyel Péter, Császár István, Marosi Gyula, Csörsz István, Vathy Zsuzsa, Csaplár Vilmos, Bereményi Géza, Hajnóczi Péter, Asperján
38

György és mások munkái — általában is befolyásoló hatással voltak a korszak többi
pályakezdésére. S indokolták még a nemzedék szó használatát kifejezetten gyakorlatias meggondolások is: ezek az írók a közelmúltban gyakran kerültek azonos vagy
azonosító megítélés alá: a „fiatal írók"-ról szóló vitákban, rendezvények során. S jóllehet többnyire nem önszántukból kezdeményezték ezeket, a közös fellépések mégis
bizonyos csoportjelleget is társítottak törekvéseikhez. Ügy lett a fiatal irodalomból,
s divat is máighatóan. Irótalálkozókra került sor Lillafüreden és Balatonberényben
1974-ben, irodalmi folyóiratok ankétokat szerveztek róluk (Üj írás, 1969, 7. és 8.; Kritika, 1973; az Alföld, 1974. 3. és 1976. 5-ös különszámai), antológiák jelentek meg
műveikből (Mozgó Világ, 1971; Naponta más, 1969; Ahol a sziget kezdődik, 1971; Eső
a szilfák levelén, 1975; Add tovább, 1976). 1973-ban megalakult az írószövetségen
belül a Fiatal írók József Attila-köre, amely ma is mintegy 120 taggal működik;
1974-ben kéthavi folyóirattá alakult a Mozgó Világ.
3.
Ám bármennyire is központi jelentőségre tett szert ez a nemzedéki közérzet, a
korszak ú j prózatörekvéseinek leírásakor mégiscsak célszerűbb a hagyományos esztétikai-poétikai kategóriák figyelembe vétele. Részben, mert maga a prózatermés is
eleve sokrétűbb és gazdagabb, részben, mert a nemzedéki vallomások közül is csak
a művészileg hitelesek maradhatnak fenn az időben, csak azok a művek, amelyeknek
vonatkozásrendszerét érvényes világkép fölénye szervezte meg. Prózánk hagyományosan valóságábrázoló törekvései számára — az irodalomtörténet tanúsága szerint
— szinte mindig az össztársadalmi felemelkedés értékszempontjai szolgáltatták ezeket
a világképszervező „szilárd pontokat": a polgárosodás, újabban a szocialista eszmények, vagy általánosabban: egy határozott, racionális-humanista fejlődéseszmény.
A magyar valóság súlyos gazdasági és kulturális elmaradottsága, ellentmondásossága,
erkölcsi-társadalmi feszültségei ezen a világképen belül is nemcsak lehetővé, de
kívánatossá tették az extenzív tájékozódást: az egyes jelenségek szociografikus feltérképezését, problémaérzékeny feltárását, a nemzeti fejlődés számára nélkülözhetetlen, tényszerű, emberi információk gyűjtését. Ugyanakkor a folklór és a tényirodalom
korjelenség is, számos, egymástól is alapvetően különböző modern prózai irányzat él
a dokumentatív ábrázolás eszközeivel.
Annál meglepőbb, hogy erre a nagymúltú műfajra eddig alig vállalkoztak a nemzedék írói, sőt elmondható, hogy a periódus egész prózája „tényszegény", a magyar
társadalom állapotáról, szociális viszonyairól kevés adatot, szociográfiailag értékelhető visszajelzést tartalmaz. Születtek ugyan nagyhatású szociográfiák — László-Bencsik Sándor: Történelem alulnézetben, 1973 című műve egy munkásközösség belső
életéről szól, Berkovits György: Világváros határában, 1976 című könyve pedig a
Budapest körüli népességtömörülés, negyvennégy község szociális problémáit elemzi
— ezek azonban felfedezésszámba menő információkkal együtt is inkább publicisztikus, ismeretterjesztő munkák, nem a művészi általánosítás igényével íródtak.
Ördögh Szilveszter írói jelzései a mai paraszti életről, parasztszülők és értelmiségi
fiuk konfliktusáról frisseségük ellenére is súlyban, hatásban meg sem közelítik a népi
írók korábbi, Csoóri Sándor vagy Galgóczi Erzsébet kortárs látleleteit (A csikó, 1973).
Csörsz István ugyan talált egy periférikusságában is jelentős csoportot — félig hippi,
félig bűnöző fiatalokat —, mentalitásuk, ideológiáik elemzésével a nemzedéki élmény
mögé is konkrétabb és szélesebb társadalmi hátteret rajzolhatott volna, nála azonban
az értelmezés elfogultsága a dokumentáció érvénye ellen dolgozott (Sírig tartsd a
pofád, 1971). Czakő Gábor szintén az ifjúság erkölcsi tudatosságát szondázta riportkönyvében, de az albérlet, korrupció, párválasztás, fiatalkori bűnözés morális zavarjelenségei nála is megmaradtak a veszélyjelzések szintjén, sem valódi arányaik bemutatására, sem mélyebb általánosításukra nem vállalkozott (Indulatos jelentések,
1973). A dokumentatív valóságábrázolás szenvedélye mindőjük között alighanem Csalog Zsolt műveiben a legerősebb. Néhány pillanatképben és kilenc cigányportréjában
az aprólékos (néha talán túlságosan is részletező) tényismeret higgadt tárgyilagosság39

gal és árnyalni tudó írói érzékenységgel társul (Kilenc cigány, 1976). Más. jelek is
utalnak arra, hogy a cigányság léte és ellentmondásos helyzete napjainkban, egyre
komolyabb társadalmi és irodalmi problémává válik. A periódus egyetlen olyan irodalmi szintű műve, amely ú j valóságterületek felfedezésének az eleven, izgalmát
hozta: cigányregény. Lakatos Menyhért irodalmunkban először egyszerre tudta a- két
kultúra ütközéspontján hitelesen belülről s mégis távolságot tartva szemlélni a
.hazai cigányságot. Könyve — Füstös képek, 1975 — .igazi írói kvalitásokkal m u t a t j a
be néhány cigányközösség életét a második világháború előtt, még akkor is, .ha korántsem használja ki mindenben a lehetőségeit és a tragédiás hangoltságú emberitársadalmi tablót jócskán felhígítja a kalandregény igénytelenebb fordulataival.
4.
A valóság extenzív, szociografikus felmérése tehát kevés írót vonzott, ezzel
együtt újabb prózánk túlnyomó többsége realista igénnyel és indítékokkal íródott.
S nem is csak a szó eszmei, általános esztétikai értelmezésében, de a realizmus poétikai és stíluskonzekvenciáit is nyomatékosan vállalva. Túl azon a társadalomformáló,
-jobbító akaraton, amely az irodalmi művet eleve közösségi tettnek minősíti, a nemzedék íróinak többsége közvetlen valóságábrázolásra is törekszik, időszerű társadalmi
jelenségekre, konkrét valóságproblémákra érzékenyen és kritikusan reagál. Az információt az érzelmekkel hitelesítve, az emberi szférában általánosítva, ezek az írók
lényegében a magyar epika hagyományos, leíró vonulatához kapcsolódnak, s legjobbjaiknak komoly esélyük van a nagyformátumú társadalomkritikai epikára, mert
szemléletük friss, éles és megejtően elfogulatlan. Ez legfőbb erényük is egyben: a
valóságérzékelés pontossága és őszintesége, az önismeretre törekvés, sémákkal, patentekkel, előítéletekkel és illúziókkal a leszámolás. Igazán jelentős művek azonban ezen
a törekvésen belül sem születtek, s ennek 'fő okait (ha eltekintünk az írók helyzetének korábban már részben érintett külső feltételeitől és alkotáspszichológiai motívumaitól) tünetszerűen és szigorúan az írott anyag felől: három jellegzetesen negatív
tendenciában lehetne összefoglalni. Első mindjárt a jelentős téma hiánya, hogy a
nemzedék valóságábrázoló kísérletei jobbára megrekednek a periferikus élethelyzetekben, hogy idegenkedve mindennemű fikciótól, szinte kizárólag a saját életrajzukat
írják. A másik sztereotip hiba a nagyobb áttekintés, az epikus távolságtartás és gondolati fölény hiányából adódik, még a legerősebb tehetségek sem igen tudták elkerülni a naturalista anyagkezelés, sőt a publicisztikus, tanító célzatú írói - narráció
csábításait. S végül: írásaikban a társadalmi problematika többnyire beszűkül az
értelmiségi mentalitás magatartás-feltételeire. Egy részletesebb elemzés könnyen igazolhatná, hogy ezeknek az írásoknak a belső értékhierarchiáját általában az egyéni. ség, mint legfőbb erkölcsi érték szervezi meg. E szemlélet számára kitüntetetten
pozitívvá válik az önmagával azonos hős, vagyis az a jellegzetesen értelmiségi, tudatos és alkotó személyiség, aki helyzetét, körülményeit pontosan bemérve; szuverén
reakciókra képes, le tudja vonni felismeréseinek morális következményeit is. Azért kitüntetetten pozitív, mert az írói kérdésfelvetésekből következően sok esetben eleve
zárójelbe kerül, vagy másodlagossá válik a figura tartalmi kötődése, hogy voltaképpen mi is az, amit a hős szuverénül képvisel.
Mindezt a problematikát, amellyel a jellegzetesen valóságábrázoló, társadalomkritikai törekvéseket jellemeztük, a legközvetlenebbül és legteljesebben Császár István munkássága mutatja fel. írói magatartása a nemzedéken belül szinte m á r jelképes érvényt kapott. Három könyve — Fejforgás, 1971; Feljegyzések az utolsó padból, 1973; . . . é s más történetek, 1975 — voltaképpen egyetlen, lazán összefüggő
novellafüzér, történetei között a központi hős és azonos szemlélet teremt kapcsolatot.
Császár „nem irodalmi író", ő az, aki „nem cserélné el a sivár valóságot ezer kiagyalt
történetért". Egész prózáját a vallomásos őszinteségre és az élőszó kötetlen formáira
építi. Ösztönös és elementáris tehetség, valóságlátása pontos és'érzékletes. .Motívumanyagát a kívülálló távolságával is szemléli, ironikus áttételességgel értelmezi. A novellák valóságcserepeit így szuverén személyisége fogja egységbe, fölénye érzelmi, de
40

megélt, megszenvedett, hiteles fölény. S ahogyan Császár ráérez. az, önéletrajz úgyszólván egyetlen fikciós lehetőségére, az .egyben ritka, szerencsés példája is az epikus
formateremtésnek. Szerepként éli meg a maga életét, mintegy szükségből teremtve
így erényt: a 'mindennapok apróbb-nagyobb emberi konfliktusaiból kényszerűen is a
: létezés egészére von le tanulságokat. És ez a forma — java írásaiban — mélyről
..adekvát a tartalommal, azzal az alapvető élménnyel, amely eszmeiségét, - kétségein
is" átütő, erkölcsi bizonyosságait meghatározza. Császár mélységes és áthidalhatatlan
feszültséget lát a társadalmi szerepek vonatkozásában — Veres András- szavaival
élve — a funkció és pozíció között. S ha a szuverén magatartás a társadalom, fél. kinálta szerepekben, erre kijelölt életformákban szokatlanul körülményessé, netán
lehetetlenné válik, akkor szükségképpen álcázni fogja magát, s indifferens, mellékes
egzisztenciákba, hobókba, kocsmai filozófusokba'— s talán —, igazi írókba öltözik.
. Mert Császár. figurái kétségeik és ironikus kiábrándultságuk mögött azért biztosan
tudják megbízásukat, az emberi értékek védelmét, már-már intézményes felelősségüket az-egyéniség, a teljes élet vágyáért és nosztalgiáiért, s tudják azt-is, ; hogy küzdeniük kell a hamisság, a csinált művészet, vagy a „körülmények" rontó ereje, ellen,
. minden. ellen, ami az életet és ideáit veszélyezteti. Császár hősei, alteregói tehát
inkognitóban járnak, annyira tiszták, hogy álarc nélkül alighanem életképtelenek
. lennének. Voltaképpen két konfliktuslehetőségük van, Császár mindkettőt megírja, de
egyiket sem bontja .ki nagyobb arányaiban. - Képződhet konfliktus a- személyiségen
belül. Ha szerep és lélek egymás ellen fordul, akkor az egzisztencia megoldatlansága,
a személyiség belső tragikuma nagyítódik fel (Fejforgás). Másrészt a hős kiszorulása
a társadalmi munkamegosztásból, társadalmilag nem adekvát szerepe már puszta
létezésével is kritika. Szelídségében is erkölcsi hatalom (Feljegyzések az utolsó padból). Ez a belső következetesség létrehozhat nagyformátumú irodalmat, is:• Császárnak
ehhez — úgy tetszik — csak nyitottságát és; motívumait kellene kibővítenie. •
Csakúgy Marosi • Gyulának is, akinek'indulatai a 'nemzedékből talán leginkább
szembetűnően közéleti töltésűek. Marosi szenvedélyes, nyügtaian alkat, írásai konkrét
és időszerű gondokát vesznek célba, érzéki epikával, részletezően valóságközeli, nemegyszer natüralistá jelenségrajzzal. A hétszázadik napon, 1970 című novelláskötete
•úgyszólván leltárba' szedte a nemzedék tüneti'problémáit, még sok elfogultsággal.
Azóta nagyot mélyült, elemzőkészsége ironikus távlatot kapott; Második kötetének —
Motívumnak jó lesz, 1976 — két kisregénye szatirikus groteszkké fokozza ezt az iróniát, látlelete a művészeti "ipar belterjes világáról, kicsinyesen hamis megalkuvásairól
a pamflet hatá'séffektusaira épít, ám sokkoló szándékkal. Központi élménye Marosinak'is a beszorítottság, hogy nincsenek' manapság nagy-tettek, próbára tevő feladatok, egész embert mozgósító érzések, hitek. De ő epikusabb Császárnál s ezért kíméletlenebb is: zárt novellákat ír, ahol-minden hős-erkölcsi pozíciója viszonylatos. Így
nincs is olyan teljes véleménye a világról, gesztusai olykor aránytalanok, töprengőbb,
bizonytalanabb'. Elszánt Igazságkeresése az eddigieknél- jóval súlyosabb írásokat ígér.
A nemzedéki élmény legmaradandóbban tényszerű változatait alighanem Császár
és Marosi írták, még ha mélyebben motivált szembenézésre — regényre — eddig ők
sem vállalkoztak. Mellettük többen is próbálták a témát speciális környezetrajzzal
-intenzívebbé és társadalmilag konkréttá fogalmazni. Csörsz István legjobb írásaiban,
például az inkognitóban, létezés válik életidegenné, hamis szereppé
(Visszakézből,
1974). Asperján György Vészkijáratbejárat,
1975 című regénye a munkásszállások
nyomorúságainak invenciózusan naturalista festésével, a méltatlan környezet nivelláló-:visszahúzó erejét hangosítja. Módos Péter korábbi- könyve- —. A futás, 1969 —
az'élmény egyik forrásvidékén, egyetemista fiatalokról írva,-lokalizálja a hely kereső
nyugtalanságot. Módos érdeme főleg a felismerés, írói pályája azóta nem igazolta a
vele kapcsolatos reményeket. Problémafelvetésével azonban valamennyiüket megelőzte Simonffy András első kötete, a beszédes című Lázadás reggelig, 1965. Szűkszavúan tömör tünetjelzései az egész nemzedékre tudatosítóan hatottak, akkor is, ha
későbbi köteteiben Simonffy sem tudta lényegesen megújítani magát, indulása sémái
máig kísérik.
'
..
41

Mert annyi kétségtelennek látszik, hogy sem a kallódó hős, sem közérzetének
relatív társadalmi igaza önmagában nem hozhat jelentős epikát. Ezzel együtt sok
szép írás született ebben az élménykörben olyan íróktól, akik erős tehetségűeknek
tetszenek, esetleges útjaik, önálló írói világuk megítéléséhez azonban még nincsen
kellő időbeli távolság, közülük Bulla Károly, Farkasházi Zoltán (újabb írói nevén:
Tárnok Zoltán), Nádudvari Anna, Szentgallay Géza, Temesi Ferenc, Vathy Zsuzsa
nevét említjük mindenekelőtt. Különleges hely illeti meg viszont alighanem Nádas
Péter munkásságát, határozott írói egyénisége és szokatlanul széles színképet adó
kísérletezése okán.
Nádas Péter ugyanis éppen szituációelemzéseivel tűnt ki, úgy is, mint nemzedéke
egyetlen olyan írója, aki a morális problematikát hitelesen szélesebb körű társadalmi
összefüggésrendszerbe helyezte. Két könyve — A Biblia, 1967; Kulcskereső
játék,
1969 — a gondolatilag sűrített, klasszikus magyar novella folytatójának mutatta. Vérbeli epikusnak, aki Kosztolányira emlékeztető formai fegyelemmel, veretes nyelvvel
és szkeptikus moralizmussal közelítette az ötvenes évek Magyarországának tragikus
erkölcsi feszültségeit, mindenekelőtt a hatalom és kiszolgáltatottság konfliktusát. Nádas tehát a tényleges történelemből indult ki, majdnem tévedhetetlen lélektani érzékkel tájékozódva a sűrű és sokjelentésű valóságanyagban. Hőseinek mozgásterét szigorú determináció szabja szűkre, maguk ennek a meghatározottságnak egyszerre alakítói és áldozatai. Az író ügyeikben tárgyilagos marad, éppen mert a személyiség
reakcióinál inkább figyeli az életet irányító láthatatlan mechanizmusokat. Elfogulatlan, de sohasem részvétlen, „hidegen szenvedélyes" — írta róla Szörényi László.
Érzékibe fordítva a szükségszerűséget, elbeszéléseiben „mint egy halom hasított fa,
hever egymáson a világ"; alapélménye azonban"Nádasnak is a morális szabadság, az
a bizonyíték erejű kivétel, amikor — ismét József Attilát idézve szabadon — fölfeslik a törvény szövedéke. Kisregényeiben mindent megszabó normarendszerek válnak a hős felismerése által érvénytelenné. A Bibliában a fanatizmus, A
bárányban
egy kültelki antiszemitizmus totális értékrendszere törik meg egy lélek ellenállásán.
A morális értéknek ez a kitüntetett felfogása, Nádas világképében Ottlik Géza, Sánta
Ferenc, még messzebbről Nagy László szellemiségével is rokonságba hozható. Űjabb
elbeszélései azonban gyökeres és művészileg problematikus fordulatról is tudósítanak. Ügy tetszik: szkepszise megnőtt, érzékeny intellektusa mintha a közlés objektivitásába vetett korábbi bizalmát is megkérdőjelezte volna. Ezek az írások — Leírás,
Minotaurus — a konkrétből metafizikus közegbe helyezik a szükségszerűség és szabadság nyomozását. Messze esnek a hagyományos novellaformától, valójában inkább
a prózai kifejezés modern lehetőségeit elemző — nemegyszer túlteoretizált vagy túlpárolt — szövegkísérletek. 1973-ban írt, most megjelent regénye — Egy családregény vége, 1977 — azonban szintézisigényű alkotás. Nádas a kísérletezés hozományaival — felidéző nyelvvel, a praxist és a mítoszt összeszikráztató bonyolult szimbolikával — tér vissza indulása élményeihez, korunk történetéhez, s nagyhatású
vízióban idézi meg a koncepciós perek nagy törvénysértései kiváltotta megrendülést.
5.
Nádas Családregénye nemcsak azért jelentős, mert az ötvenes évek egyik legsúlyosabb történelmi és morális konfliktusát integrálja; reprezéntatív abban is, hogy
sajátosan átmeneti helyzetében több olyan utat is jelez, amelyeken elindulva, a mai
magyar próza jellegzetes hibajelenségei — a lapos naturalizmus és a moralizálás
görcse — túlhaladhatok. így felveti, potenciálisan, a nagyformátumú történeti epika
esélyét, a magyar történelem egyes korszakainak, vagy olyan sűrűsödési pontjainak a
tényszerű ábrázolását, ahonnan a jelen önszemléletére vonatkozó tanulság is nyerhető. A nemzedék adóssága e területen is nyilvánvaló. Egyetlen példát említhetünk
csak, Kertész Imre: Sorstalanság, 1975 című regényét, s minden erénye mellett ezt
is csak fölöttébb részleges érvénnyel. A szerző kiemeli ugyan témáját — egy zsidó
kamasz 1944-es deportálásának naplóját — az érzelmes szemlélet konvencióiból, de
mélyrehatóbb, gondolati általánosítását nem sikerül megoldania.
42

Termékenyebbnek látszik viszont egy másik alternatíva: a történeti tények (vagy
még általánosabban: a valóságtények) stilizáltán felnagyított, nyomatékosan atmoszférateremtő érzelmi általánosítása. A kortárs magyar prózában Mészöly Miklós vagy
Konrád György kísérletezett érzelmi stilizálással, s Mándy Iván alkotott jellemzően
egyéni változatot. A nagy ős persze Krúdy Gyula, az ő maradandó műve önmagában
is példázhatja ennek az alkotói irányultságnak a rendkívüli lehetőségeit.
Ilyen jellegzetesen stilizáló törekvésekkel jelentkezett Bereményi Géza is, aki
Császár mellett a nemzedéki élmény talán legszuverénebb tehetsége lett. Első és
eddig egyetlen könyve — A svéd király, 1970 — még szintén csak keserű önportré
az ismert motívumokból: a hős kényszerűen elhúzódott gyerekkoráról, álcselekvéseiről, skizofréniájáról, arról, hogy álmait, vágyott, nagy érzéseit, vagy elképzelt veszélyes életét rendre cáfolja jelene kijózanító valósága. De Bereményi ezekkel az
álmokkal cáfolja a valóságát is: groteszk effektusokkal a valóságos és a fantáziavilág
különféle síkjainak a megtévesztően egyidejű és egyenrangú egymásra vetítésével
sajátos — idő és tények fölött lebegő — érzelemállapotot teremt. Hangja kezdettől
tárgyszerű, tiszta és őszinte, de jelentőssé mégis csak a kötet utáni írásaiban válik,
amikor felfedezi önmaga történelmét. Nemcsak arról van szó, hogy a historikus
szemlélet dinamikusba fordítja addigi merev helyzet jelzéseit. Fontosabb a váltás
tartalmi nyeresége: hogy a magyar közelmúlt megannyi esetleges ténye, a tárgyilagos
szemlélet számára — bízvást jelentéktelennek tűnő mozzanata, mint történelem —
általánosabb érvényre emeli a személyes mitológiát. Terrénumhoz jut az író éles
elemző készsége is, mert Bereményi kimeríthetetlen epikus anyagot talál ezekben a
dokumentumokban, amelyek immár kizárólagosan és visszavonhatatlanul viszonylagosan: a személyiség érzelmeitől kapják meg súlyukat, valódi arányaikat. Írjon —
Kern Andrással közösen — musicalt (Harmincéves vagyok), Cseh Tamásnak dalszöveget (Levél nővéremnek), bennük csakúgy, mint újabb elbeszéléseiben (Anna; Apám
felkeresi anyját, a nagyanyámat): Bereményi ugyanazt a sajátosan magyar érzelmi
történelmet írja. A tények-adatok ugyan hitelesek, de a motívumokat nem önnön
belső logikájuk, hanem az elbeszélő domináns lélekállapota szervezi egységbe. Hangsúlyosan is az emlékezés érzelmes pózaiból, mégsem nosztalgikusán, hanem tragikus
hangoltsággal. Benne a szorongás, a személyes bűntudat a végképp elmulasztott lehetőségekért, s benne a törvény szükségszerűsége is: mert megfordíthatatlan minden,
ami történelem.
Lengyel Péter írói érdeklődése alig tér el Bereményiétől, annál meglepőbb, hogy
ez a hasonló beállítottság nála mennyire másfajta szellemi tartást körvonalaz. Jóllehet Bereményi áttételessége nélkül, de Lengyelnek is alapélménye a személyiség
megosztottsága, epikus anyaga a személyes mitológia, s írói esélye neki is a lírai
történelem. Csakúgy bensőséges, érzelmes s egyben adatszerűen tárgyias prózát ír,
pontos nyelvi dokumentációval, reális anyagban rögzíti a gyerekkor meghatározó
élményeit. De eleve lágyabb alkat, korai elbeszéléseinek a világát még erősen eszményíti (Két sötétedés, 1967), s amíg Bereményi az egyén és a világ feszültségére
összpontosít, addig Lengyel az azonosságot, az érzelmek folyamatosságát keresi, hőseiben otthonteremtő vágy munkál. Üjabb regénye, az egyelőre csak folyóiratokból
ismert Cseréptörés, 1977 ebből az érzésből költői fölényt teremt. Bárán János érett
férfikorában nyomozni kezd a világháborúban meghalt apja után. Megszállottan
kutatja a fellelhető emléknyomokat, kétség nélküli, konok bizonyossággal afelől, hogy
az idők előítéletei és hordalékai mögül előcsillanó autentikus érzelmekben egy érvényesebb történelemmel találkozik, amelyből megértheti önmagát, s amelyből talán
jobb jövő is építhető.
A feladat nagysága — a magyar történelem elmúlt negyven évét egyetlen átfogó,
szuverén és hiteles vízióba foglalni — még meghaladja Lengyel írói erejét, regénye
néhány pontján privát marad. Még inkább elkövetik ezt a hibát — szintén az ifjúság
nosztalgiáit, tűnt idejét nyomozva — Fábián László: Hazatérő lovam
körmén...,
1976, vagy Albert Gábor: Kagylóhéjban, 1974 című regényei. Őszinte írások ezek is,
szép részletekkel, mégis különbözően stilizált világukat egyaránt kissé mesterkéltnek
43

érezzük, néha már gyanúsan irodalmiasnak. Ugy tetszik: egyre több író keresi epikus
fölényét az érzelmeiben. Jó néhányan már meggyőztek tehetségükről — Bakos Ferenc. Bólya Péter vagy Horváth Péter —, de nem győztek még meg írói világuk,
érzelmeik vagy szemléletük elementáris erejéről, egyéniségükről. Lehet, hogy csak
azért, mert az ilyen szemléletnek óhatatlanul kiterjedtebb anyagban kell magát
bizonyítania,, ereje, attól a teljességtől is függ, amelyet az életmű egésze kiad. Ha a.
részletek egymást magyarázzák, hitelesítik s az egészben önmagukat magasabb egységre e m e l i k . . .
.
.
Mélyről fakadóan humanista tartást fogalmaz Esterházy Péter stilizált gyerekvilága is. Fancsikó és Pinta, 1976 című novellafüzére különlegesen teherbíró mítoszt
teremt, „hűtlen hívség"-gel idézi meg a gyerekkort. Az élethelyzet reális; adott a.
kisgyerek védtelensége, aki mostoha valósága ellenében képzelete légies alakzatait
vonultatja fel, megszemélyesítve és humanizálva a tárgyakat, érzelmeket, gondolatokat. Esterházy azonban áttételessé fordítja ezt a tapasztalati keretet, bonyolult anakronisztikus tudattartalmakat csempész ebbe a naiv formába: kifinomult erkölcsiséget
s tárgyilagosan elemző rációt. S virtuóz nyelven, amely árnyaltan és pontosan villantja ,fel az író két uralkodó érzelemállapotát: az ironikus szkepszis perfektumát ,és
a keserű tapasztalatokkal folyvást feleselő kíváncsi szeretet eredendő nyitottságát, a
lét kimeríthetetlen. gazdagságát játékos ámulattal befogadó személyiség áhítatát.
Esterházy .újabb elbeszélései epikus ereje fokozódását sejtetik, s vele az absztrakciós
elmélyültség már-már veszélyes kísértéseit.
Esterházy tehát áttételes közlésre törekszik, atmoszférát teremtő, sugárzóan érzelmes prózája indítékait ezért nem annyira valamiféle érzelmi hangoltságban, hanem
sokkal inkább meghatározó gondolatélményeiben kell keresnünk. Sok szempontból
hasonló prózamodellt közelítenek Csaplár Vilmos törekvései is, még ha Csaplár ú t j a
a nemzedéki kritikus szemlélettől a stilizált mesevilágon át a parabolákig egyelőre
esztétikailag fölötte problematikus, és inkább kínál negatív tanulságokat. Csaplár
groteszkbe hajló dús nyelvi fantáziával, érzelmes kisrealizmussal jelentkezett (Lovagkor, 1971), későbbi írásaiban viszont az érzelmi-gondolati• sűrítés egyre radikálisabb
hatáseffektusaival kísérletezik. Csaplár is gondolatait általánosítja, de ő nem a morál,
hanem a társadalmi meghatározottságok felől kiindulva igyekszik tettenérni az
• autentikus cselekvést nélkülöző hős szorongásait. Teóriái azonban többnyire elnyomják művészi invencióit (A királylány szivacskabátja, 1974), s ezért pillanatnyilag úgy
tetszik, hogy sem igazán saját epikus közeggel, sem a világát koherensen átfogó,.
• belső vízióval nem rendelkezik.
6.

*

Csaplár is tudatos alkat, s álighanem önmaga számára szintén figyelemre méltó
tanácsot ad,; amikor egyik műhelytanulmányában - a moralista irodalom kategóriáinak
kiüresedését leszögezve, hitet tesz ebben „az átmeneti társadalomban" is a konkrét
történelmi és társadalmi ellentétek ábrázolása mellett (Mozgó Világ, 1975/1/80). Mint
annyian mások, Csaplár-is az epikusán alapozott, objektív írói világképek iránti nosztalgiáit fogalmazza, szemben a lirizáló prózával vagy a meddő konstrukciókkal. Eddig
azonban az utóbbi évek írói jelentkezései között — Nádas mellett, úgy tetszik —
Balázs József talált egyedül ilyen átfogó igényű társadalmi-történeti problematikára^
légalábbis konkrét, életteljes valóságközegben. Három regénye — Koportos, 1976;
Magyarok, 1975; Fábián Bálint találkozása Istennel, 1976 — vérbeli epikus erényekkel
emelkedett ki a nemzedéki prózából. Balázs valóságképe is stilizált, mégis mondhatni
ösztönösen epikus. A magyar próza leggazdagabban kimunkált hagyománya felől
érkezett, plebejus és nemzeti elkötelezettséggel, egyszerre lehét így hagyományos és
modern. S annál természetesebben kapcsolódhat a népi tradícióhoz, mert szemléletét
és motívumanyagát — a parasztközösségek történelem alá szorult életformáját .—
Balázs is intim, személyes élményként kapta készen szülőföldje — Kraszna, Szamos,
Tisza határolta — isten háta mögötti tájain, népi emlékeiben. De alkotóan viszi
44

tovább a móriczi hagyományt. Lemondva az extenzív ábrázolásról, az író kihagyásos,
filmszerű látással balladásra hangolja miliőjét. Lényegére csupaszítja: mesebeli szegénységére, kiszolgáltatottságára és konok erkölcseire. Értelmezése a magyarság, a
nemzeti sors egyik lehetséges képviselőjévé nagyítja fel ezt a civilizációtól szinte
még érintetlen szegényparaszti világot, hogy aztán zártságát jelképessé, már-már
parabolikussá súlyosítva helyezze a 20. századi történelem, a világégések örvényeibe.
Megmásítva ezáltal a miliő eredeti értékperspektíváit is: hőseit nem a társadalmi
felemelkedés szokványos szempontjaival szembesíti, hanem a történelem más
irányú logikájával, kegyetlen tanulságaival.
Balázs érdeklődése is erkölcsi problematikára irányul, de nála a morál nem
abszolút, hanem mindig konkrét szituációban van, még ha a helyzetnek — a mindenkori történelemnek — sohasem közvetlenül kiszolgáltatott. Ezért is adhat összetett,
egymással is feleselő, tragikusra élezett válaszokat. A Koportos Balog Mihálya eszméiben még fölébe kerekedik a valóságának, erkölcsi erejét nem ronthatják meg
sem tudata hamis formái, sem helyzetének képtelen visszásságai. A Magyarok maroknyi közösségét, vagy a kivételesen érzékeny Fábián Bálintot viszont már éppen
erkölcseiben csalja meg és tiporja is el a történelem. Közös vonásuk mégis, hogy
valamennyien tragédiásan szenvedik meg a kiszolgáltatottságnak azt az elemi állapotát, amikor a csorbult öntudat az erkölcsöt is rövidre zárhatja. Sorsaikkal Balázs
a magyar történelem egyik leggyötrelmesebb konfliktushelyzetét idézi meg, az egyéni
és a kollektív felelősség egymás ellen fordulását. A trilógia alapkérdése az, hogy
lehet-e vajon embereket vagy embercsoportokat elítélni, olyan méltatlan helyzetekért, amelyeknek ők ugyan részesei, de nem okai, amelyeknek valójában ők is kiszolgáltatottjai, áldozatai. Balázs mitológiája ezért megejtően eleven, minden ízében
valóságos, még ha egyes írói megoldásai indokolatlanul elnagyoltak is. Műve korlátait mégsem annyira ebben, sokkal inkább éppen legfőbb leleményében sejtjük:
stilizálása természetében. Abban, hogy ez a megtalált forma- és motívumvilág olyannyira egzotikus és egyszeri. Tovább kell lépnie innen olyan területekre is, ahol
az írót naiv szemlélete, anyagának ösztönös bája már aligha igazítja el.
Balázs tehát mindenekelőtt az anyagában benne rejlő preformáit világképet'
kamatoztatta. Czakó Gábornak viszont — úgy tetszik' — nincs ilyen önmagát spontánul megszervező motívumanyaga, az ő munkássága — nyilván ezért is — jóval
élesebben veti fel a gondolat és a valóság feszültségeit. Szokatlanul egyenetlen eddigi
teljesítménye is: hat könyvet írt, mindegyikben más módszerrel, technikával kísérletezett, azonos élményhez keresve az illő, nagyobb arányú prózaformákat. S úgyszólván mindegyikben a realista és a tételszerű közlés dichotómiája vezet kisebbnagyobb értékingadózásokhoz. Pedig Czakó markáns, talán túlontúl is erős egyéniség.
Kiindulása ellentétes Balázséval. Ha valakiről, róla elmondhatni, hogy moralista, a
nemzedéki élményt is a szubjektív morál' fényével, kérlelhetetlen imperatívuszával
világítja meg, néha egyenesen didaktikus szándékkal osztja fel művei eleven világát
jókra és rosszakra: teljes életet élőkre és a praxis kiszolgáltatottjaira. Mert a gyakorlat, az önérdek hálójában vergődők Czakónál súlytalanok, erkölcstelenek. A praxis
— így értve — nem tűri el a szuverenitást, a hős vagy kivonul belőle, vagy féllép
ellene, különben eszközévé válik. Még ha szembefordulása többnyire tragikus is.
Az író társadalomkritikája e ponton éles, sőt végletes, Czakót mégsem annyira ahelyzet, a körülmények elemzése foglalkoztatja, sokkal inkább a személyiség belső
struktúrája. Meggyőződése, hogy az ember nincsen szituációja hatalma alatt, hogy
öfiiriagáért minden körülmény között felelős. Valamiképp minden műve áz' öncsáló, •
öíiámító létezések ellen íródott. A szoba, 1970 főhősét még súlyos külső erő zülleszti
el, á lakásínség', a minimális létfeltételek hiánya bizonyítja rá méltatlanságát.- Áz
Emberkert, 1971 állatmeséiben Czakó á klasszikus parabolához* fordul, szatirikus panoptikumot fest a vegetatív, torz életekről, hogy aztán a 'Megváltó, 1974 érzelmileg
félfokozott, stilizált belső monológjaival egyetlen látomásban, modern, parabolikus
modellben szikráztassa össze a látszatot és a lényeget. Némileg idealizált próza ez,
de- feszes, tiszta, érzéki nyelvvel-, végletes .szarkazmussal, expresszivitását, gondolati.
45.

telítettségét a következő két regény már nem éri el. Ezekben — Csata minden áldott
nap, 1975; Iskolavár, 1976 — az író hangsúlyosan is realista motivációra építi a hősök küzdelmét erkölcsi önmegvalósításukért. Nem túl szerencsésen, mert sokban
tételesek, valóságképük leszűkített. Tehetsége egyes részletekben, kis formákban m a gávalragadóbb, salakmentesebb. A Tragédia című elbeszélése például a gondolati
próza mesterdarabja. Czakó — úgy tetszik — inkább kreatív alkat, aki még keresi
azt a formát, motívumanyagot, amely gondolatait képviselheti.
7.
Ha a valóság bizonyos értelemben cserbenhagyja az írót, vagyis nem produkál
dinamikus társadalmi mozgásokat, a felszínen is látványos feszültségeket, ha közvetettebb viszonyba kerül a „nagy történelemmel", szóval ha erői, tendenciái, ellentétei rejtettebben munkálnak és részben a látható társadalmi praxis mögött — akkor
az írók számára is óhatatlanul kényszerűséggé, s így eséllyé válik az élettények gondolati elemzése és általánosítása. Nyilván ezzel is magyarázható az a különös állapot, hogy a kortárs írók jórészének gondjává vált a parabola: viszolyognak tőle
és vonzódnak hozzá. Sokan próbálkoztak vele, de kizárólagosnak nem vállalta senki,
s ennek oka mindenekelőtt magában a műfajban lehet. A parabola alighanem a
próza legproblematikusabb műfaja, mert benne az eszközöket és motívumanyagot
alá kell rendelni az író gondolatainak. S maga a gondolat túlságosan is könnyen
megszervezhet írói világképeket, de rendkívül ritkán igazán hiteleset, hiszen lényegéből következően nem esztétikai, hanem logikai-heurisztikus hatásra törekedik.
Másfelől az író örök küzdelmében, hogy világát birtokba vegye, nem mondhat le
semmiféle rendelkezésére álló eszközről, s kivált nem a logikus absztrakcióról, amely
minden bontó és sűrítő, tömörítő, koncentráló, általánosító stb. effektusok leghatalmasabbja. Ha az író úgy érzi, hogy személyiségét reprezentálják a gondolatai, nyilván meg kell kísérelnie olyan egyenrangú esztétikai szféra teremtését, amelytől e
gondolatok közvetítését remélheti. Ezért is a parabolikus művek legnagyobb buktatója talán nem is annyira a kiváltó gondolatélményben rejlik, sokkal inkább az
alkalmazott jelképrendszerben, motívumanyagban és nyelvi közegben, amelynek a
tézist: vagy valamilyen ironikus, áttételes, groteszk-fantasztikus szemlélettel kell a
realitás jelenségszférájától nyomatékosan elszakítania, vagy éppen revelációs valóságként közvetítenie.
Hajnóczy Péter jellegzetesen nemzedéki közegben, mai jelenségszférában játszatja parabolikus miniatűrjeit (A fűtő, 1975). Nyelve szikár és érzékletes, könyve
egészében véve fokozott figyelemre méltó, mert nagy intellektuális erőt sejtet, még
ha valóságáról kiforrott és kivált átfogó véleményt, és ennek megfelelő írói biztonságot eddig Hajnóczynak sem sikerült felmutatnia. Ereje inkább problémaérzékenységében van, ahogy rendkívül pontosan ragadja meg és nagyítja fel a mindennapi
élethelyzetek ürügyén a valóság és valóságtudat sajátos divergenciáit. Hogy hőseinek
mennyire nincsen reális viszonyuk az őket meghatározó világgal, azt elsősorban szellemük felfokozott működésével, gondolkozásuk meddő, ellenőrzés nélkül b u r j á n z ó
építményeivel érzékelteti, ezek ürességét aztán az író groteszk megoldásokkal, általánosító ítéletekkel nyomatékosítja. Tragikus értelmezéssel is, mint például a kötetcímadó novella, és komikussal is, mint a Szolgálati járat, vagy a külön ciklusba
gyűjtött állatmesék.
A parabola imént elemzett veszélyeit példázza Mózsi Ferenc kötete, a Vakító
napsütésben, 1977. Mózsi gondos, kimunkált prózát ír, olykor — mint a kötetcímadó
novellában — gondolatilag elmélyített, expresszív pillanatképeket, nagyobb igényű
elbeszéléseit viszont stilizált, fiktív közegbe helyezi. Ezekben nyelve sterillé, sőt mesterkéltté válik, a történet egyetlen gondolat illusztrációjává — allegóriájává — szűkül (Wyman, Az Ismeretlen
Isten).
Ugyanebből a szempontból megoldatlan Spiró György regénye, a
Kerengő,
1974 is. Róla szólva azonban feltétlenül szükségesnek látszik két fontos megkülönböztetés. A Kerengő ugyanis az utóbbi évek egyik legnagyobb könyvsikere lett, ami
46

annyit mindenképpen bizonyít, hogy Spiró parabolája szokatlanul invenciózus, gondolatébresztő alkotás. Másrészt Spiró azt is érzi, hogy gondolatélménye megjelenítéséhez kevés még az esszészerű kifejtés szellemi töltése vagy logikája — s ezért történetéhez sajátos kultúrhistóriai színteret választ, problematikáját igyekszik a magyar századforduló jellegzetes értelmiségi mentalitásának — a súlytalan filozofálgatásoknak — a szatírájával hitelesíteni. Bízva abban, hogy egy sokatmondó motívum
eleve továbbértelmezi az inspiráló gondolatot, csakúgy, mint mások is tették: a
Krisztus-párhuzamra építve, mint például Czakó a Megváltóban és Ördögh Szilveszter egyébként gyenge második könyvében (Koponyák hegye, 1976), vagy éppen mint
a Kleist parafrázist író Hajnóczy Péter.
Spiró tehát áltörténelmi regényt ír, voltaképpen negatív utópiát az eszme nélküli
létezésről. Kongeniálisan gúnyos modellt talál az elviselhetően embertelen és intézményes kisszerűségre, azt, amikor a hősök szuverenitásigényét a prakszis rémuralma
érvényteleníti. A Kerengő szereplői egytől egyig helyzetük végleges foglyai: nem
látva reális alternatívát a társadalmilag értékes cselekvésre, aktivitásuk szükségképpen álcselekvésekre és narkotikumokra irányul, ezáltal önmaguk termelik ú j r a
és újra a bénítóan bonyolult és értelmetlen konvenciórendszert, a valamennyiüket
céltalan fogságban tartó társadalmi gyakorlatot. Kár, hogy a modell a Kerengő ben is
végig modell marad, Spiró nem tudja élményét katartikussá formálni, nem tudja
szituációját valóságos érzelmekkel igazi drámává lobbantani. Üjabb írásai ilyen elmélyülést ígérnek (Apámmal a meccsen).
A művészi teljesítmény — tudjuk — lényege szerint egyszeri és individuális
természetű. Űgy tetszik: minden más emberi produktumnál inkább testreszabottabb,
személyiséghez kötöttebb. Már csak ezért sem szabad egy formát vagy módszert a
többiek ellenében kijátszani. Dobai Péterről szólva mégis megkockáztatjuk, hogy
elméletben alighanem ő találta meg az egyik legkorszerűbb, szokatlanul teherbírónak
látszó prózatechnikát, mindenesetre olyat, amellyel gondolat és valóság töretlenül
egységbe hozható, amellyel tehát a kortárs magyar próza szóvá tett gyerekbetegségei
is orvosolhatók. Gyakorlata azonban eddig nemigen igazolta a lehetőségeit. Dobai
radikálisan értelmiségi alkat, írásaiban végletesen kiélezi az absztrakció és a konkrétum eredendő feszültségeit. Szellemi tájékozódását intenzíven befolyásolták a modern baloldali személyiség- és társadalomelméletek; elvont következtetéseit önkényesen vagy invenciózusan, ám érzéki-expresszív jelenségrajzzal dúsítja. Regényeiben
Dobai is a történelemből keres koherens hivatkozási és valóságanyagot. S itt is szélsőségesen: fiktív és nagyvonalú történetkoncepcióit eredeti történeti dokumentációval
igyekszik közvetíteni. Olyan regényszituációt teremt tehát, amelyben közvetlen megfelelés van az empíria és az elmélet között, s ezért a valóságos történeti összefüggésükből kinagyított, hitelesen korhű vagy korhűnek vélt részletmotívumok végső soron
a szerző fiktív történelemértelmezését erősíthetik. Dobai ideológiáját a hatékony társadalmi cselekvés imperatívuszára építi. Csontmolnárok, 1974 című regénye az 1848—
49-es szabadságharc Bem tábornok köré gyűlt emigránsait követi önkéntes törökországi száműzetésükbe. Az író Bemet utópisztikus szocialistának és forradalmárnak
ábrázolja, regénye arról szól, hogyan lobban el a forradalom utolsó esélye, nem is
a külső akadályok, mint inkább a belső széthúzás, kisszerű előítéletek, meddő moralizálás zátonyain. A Tartozó élet, 1975 a második világháború magyar viszonylataira
adaptálja ezt a problematikát: jóval hígabban, már-már parodizálva is a témát.
Elvrendszere közhelyszerű, erőltetett. Űgy tetszik: Dobai eddig még nem tudta a
meglelt prózaformát jelentős emberi-társadalmi tartalmakkal telíteni. Részben, mert
erőszakos gondolkozó, akinek szellemi elfogultsága, vagy felületessége eleve konfliktusba kerül a választott történelmi anyaggal. Másrészt: élményei maguk is többnyire
könyvízűek; hatásukat inkább jó stílusérzékkel és érzelmességgel növeli. Dobainak
alighanem azt az élményt kell megtalálnia mindenekelőtt, amelyben személyisége
egész fedezetével megnyilvánulhat. Űjabb novelláiban mintha errefele is tartana
(Játék a szobákkal, 1976).
47

8.

Végezetül — sommás összegzés helyett — csak egyetlen személyes megjegyzés
kívánkozik. Kevés reménytelenebb és bizonyos értelemben jóvátehetetlenebb vállalkozás van, mint állandóan forrongó, dinamikus szellemi-irodalmi folyamatokat éppen
kezdeti és érlelő szakaszaikban: holmi pillanatképben egységesíteni. Magam is azt
remélem, hogy mind a tárgyalt időszakot, mind pedig egyes íróit nem a múltjuk, hanem jövőjük fogja döntően minősíteni. Ezért is igyekeztem összefüggésekre figyelni
mindenekelőtt: mert ugyan igaz, hogy nincs olyan elvonatkoztatás, ami nem volna
értékelés is: ám igaz éppúgy, hogy elemzéseim, értékeléseim egész szerkezetét akár
egyetlen új mű is más szövegkörnyezetbe helyezheti, érvényességét is módosítva.
S így újra hangsúlyozni kell: ez az írás nem előrejelzés; lehetősége: csak amennyi a
joga is, hogy egy adott jelen reflexiója. Ennek minden velejáró esetlegességével és
tévedéseivel.
(1977. április)

48

OLTYÁN

BÉLA

Történelem, mítosz, parabola:
évtizedünk magyar epikájában
ÁTMENET ÉS ÖRÖKSÉG

(1968 -69)

A hatvanas évek irodalmi termésének fellendülő íve, dinamikus lélegzetvétele,
az évtized végére mintha kifulladóban lenne. A kritika vészjelzéseket hallat: a korábbi nagy teljesítményekre figyelmeztet, s hol az oknyomozó értelmezés tendenciáinak erősítésére, hol a társadalmiság igényének továbbvitelére ösztönöz.
A megújulást sürgető hangok tényleges problémagócot sejtetnek. De ha az évtized jelentősebb munkáinak zöme ekkorra már meg is születik, az utolsó két év
sem jelent általános visszaesést. S nem hagyható figyelmen kívül, hogy a bírálatok
nemcsak a pillanatnyi külső állapotot, hanem az igények szükségszerű folyamatos
növekedését is tükrözik.
1968—69 (például Kardos G. György: Avraham Bogatir hét napja és Konrád
György: A látogató című munkájában) tartogat meglepetéseket is; ekkor jelenik meg
Déry: ítélet nincs, Illyés: Kháron ladikja című számvetése; s ezeken túlmenően is
értékes, jó művek egész sorát emelhetjük ki e két év terméséből. Némelyik társadalmi felelősségérzetével, ezen belül dokumentatív tényszerűségével, vagy az életformák váltásának dinamikus ábrázolásával tűnik ki (Tóth Béla: Mi, janicsárok;
Bárány Tamás: Város esti fényben; Mocsár Gábor: Fekete csónak); más esetben a
„meditáló humanizmus", illetve az elzárkózás tarthatatlanságának bemutatása karakterisztikus (Goda Gábor: Vallomás; Maróti Lajos: A kolostor). Jókai Anna: 4447 című
regénye az egymástól elridegedő állapot meghökkentően jeges fuvallató idézésével,
Végh Antal: Ár és iszapja lírai harmonikus sugárzásával lep meg.
Igaz: a Részeg eső, Húsz óra, Hideg napok, Rozsdatemető párdarabjai váratnak
magukra, a parabolisztikus formák viszont éppen az évtized második felétől indulnak
virágzásnak (A kiközösítő; Az áruló; Tóték; Kiáltás; Magasiskola). S e vonulat hullámverésében 1968—69-ben is újabb és újabb teljesítmények születnek. Ezek a megjelenítő képsor atmoszferikus erejével, montázsszerűen tömörítő képességükkel, vagy
játékos-groteszk iróniájukkal gazdagítják a kimunkált eredményeket (Mészöly Miklós: Saulus; Csoóri—Kósa: ítélet; Csurka István: A ló is ember). S mintha az értelmező-viszonyításra vonatkozó figyelmeztetésekre hallgatna, Galambos Lajos is próbát
tesz e téren (Miguel Dorado kadét két vallomása). Sükösd Mihály: A kívülálló című
regénye pedig azt bizonyítja, hogy a társadalmi kérdések iránti érzékenység és történelmi látás ábrázolási lehetőségei koránt sincsenek kimerítve, s ha a részletező
dokumentatív realizmushoz viszonyított redukció a sűrítő modellizálás hangsúlyával
párosul, ez, az ábrázolt típus (és szituáció) érvényességi hatósugarának időben és
térben való kiterjedését eredményezheti. Ilyképpen e mű már nem is a hatvanas
évek záróköveihez, hanem a 70-es évek ú j törekvései kiindulópontjához sorolható.
A felsoroláson túllépve, összegezve az előző évtized (fenti művekben is realizálódó) örökségének főbb vonásai: szemléletileg, magatartásbelileg: a társadalmi, történelmi számvetések, önvizsgálatok őszinteségének mélyülése, nyílt, kendőzetlen
problémafelvetés; a „belső és külső forma" egészének viszonylatában: az alkotóelemek, -rétegek hálózatának összetettebbé válása. Más szóval: a távolság növelése, nagyobb pólusok átfogása, a feszültség fokozása a mű időrétegei; az ábrázolási nézőpontok; a képsor konkrét jelentése s a mű egész összsugallata között. Ehhez járul a
terjedelem tömörítése, s e redukált keretbe való (viszonylagosan) minél
sűrítettebb
életanyag koncentrálásának
szándéka.
4 Tiszatáj

49

TÖRTÉNELEM,

MÍTOSZ, PARABOLA

(1910-77)

Az ábrázolás összetett formái a 70-es évek epikájára is jellemzőek. A műbe
fogott életanyag, a feldolgozás módja, a parabolisztikus és realista stílusjegyű formák arányának viszonylatában azonban változások történnek. Az évtizedünk epikájáról szóló írásokban sokszor elhangzik a társadalmiság igényének csökkenéséről
szóló panasz, s az áttételes, parabolisztikus formák elterjedése miatti aggodalom.
E vélemények sommás megfogalmazása azonban könnyen hiányos „helyzetjelentést"
adhat.
Valóban sajnálatos tény, hogy társadalmunk szerkezeti egészéről, mozgásáról,
emberi viszonylatainak teljességéről, mélyreható és átfogó realista ábrázolás még m a
sem született. A parabolisztikus típus uralmának látszata azonban nem mennyiségi
összetevőkből, hanem bizonyos funkcióeltolódásból
adódik. E módosulás már a 60-as
évek közepétől kezdődik. Az ország társadalmi, történelmi jelenének, múltjának leghatékonyabb vizsgálatai addig elsősorban egy korszerűsített realista stílusjegyű formában valósultak meg. (Részeg eső; Húsz óra; Hideg napok.) A hatvanas évek m á sodik felében a „központi" kérdések (hatalom-erkölcs; eszme-humanitás) vizsgálatát
mintha a parabolisztikus keretek vennék át (A kiközösítő; Az áruló; Sirokkó), s a
realista tipizálás gyújtópontjaiba az egyedibb életkörök kérdései kerülnek.
E tendencia azonban csak viszonylagosan és számos kivételtől eltekintve érvényesül. S bár a hetvenes években a groteszk, ironikus, parabolisztikus
ág, az intellektuális értelmezés módszere újabb hajtásokra árnyalódik, s megtartja, illetve kiterjeszti nemzeti múltunk vizsgálatának funkcióját, a hagyományos realisztikus tendenciák sem sorvadnak el, s nem válnak a „privát érdek" kizárólagos eszközeivé. Sőt,
egy szűkítettebb hatósugáron belül ú j szerepkört nyernek. Mindezek bizonyítása,
illusztrálása részletes elemzéseket igényel. Ezen átfogó feladatkörből e tanulmányban
a parabolisztikus típus közelebbi vizsgálatára kerül sor.
*

Az áttételesebb ábrázolási formákat sokféle fogalommal jelöljük, de a mitizáló-,
modell-, s parabolaregény egymás szinonimájaként való alkalmazása nemcsak a köztük levő esetleges árnyalatokat, hanem a mélyebb eltéréseket is elmossa. Még gyakoribb mulasztás, hogy az azonos megnevezéseken belüli differenciálásra nem kerül
sor. Pedig például a mitizálás egyaránt jelentheti a klasszikus, természetet humanizáló, embert heroizáló, s az elidegenedést tükröző, dehumanizáló módszert. A különbség pedig nyilvánvaló: s míg az előbbi a világ tudati (pontosabban képzeti) birtokbavevésének, ez utóbbi: elvesztésének tünete.
A modellregény egy szimpla típusa érintkezhet vagy azonos lehet az utóbbi
mitizálással, amennyiben egy statikus viszonyulást, az egyén szorongó világélményét,
„hangulatmodelljét" adja. Az igazi modellregény azonban nemcsak egyetlen összekötő-taszító pontot, hanem többrétegű kapcsolódási képletet elevenít meg. Nem bizonyos persze, hogy e dinamikus modell egyben kellő „megfejtéssel" is szolgál. Kt is
megbújhatnak fel nem derített erők, melyeknek esetleg csak határterülete, s n e m
forrása világosodik meg.
Kiforrott parabola esetében viszont az ábrázolt rendszer egészének értelmezése is
megoldott, s képiségének esetleges fantasztikuma, groteszksége ellenére reális összefüggésekre, mozgásmechanizmusokra utal. E körülmények figyelembevétele témánk
szempontjából elengedhetetlen. Csak így mérhetjük le a mitizálás és parabolák a r á nyának esetleges módosulásait, az írói közérzet és világértelmezés alakulását.
A hatvanas években — talán a személyi kultusz emlékeinek még közelibb, feloldatlan hangulati utórezgései következtében — több a világidegenséget sugalló'mitizálás, emberellenes erők emberi ellenállás nélküli vetítése irodalmunkban (Csurka
István: Lakók és ripacsok; Szakonyi Károly: Földalatti üregek). Déry: G. A. úr
X.-ben című regénye sem teljesen mentes e vonásoktól, s megjelenik látszólag m a r káns racionalitású, oknyomozó keretben is (Mészöly: Az atléta halála).

í] A hetvenes években az értelmező parabola javára csökken a mitizáló
hangulatmodellek aránya. Még a rontó, elidegenedést sugalló erők kavargásai közepette is
megjelennek a harcot felvevő, sebeket gyógyító humánumpólusok (Déry: Képzelt
riport...), s a gépiessé ridegedett tartományokban is felcsillannak, a reményteljesebb
emberi tájakra kanyargó folyók (Karinthy Ferenc: Epepe). Feltűnő változás, hogy a
korábbi, túlzott általánosításokkal megjelenő modellregények
történelemközelibbé
váltak. S a dedukció (egy adott tételhez keresett képsor, történelmi látszat) helyett,
a dedukció és indukció összetettebb módszerei érvényesülnek. Az elmúlt évtizedben
elsősorban a fantasztikum, mítosz vagy a távoli történelmi események motívumait,
mozaikjait találjuk a modellregényekben, parabolákban. Ma, egyre nagyobb teret
hódít a közelebbi történelmi eseményekre való épülés.
Nem mintha az előbbi jelenségsor képi világa kihalt volna mai paraboláinkból.
Hisz a klasszikus mitológia, a Biblia, az antik császár-, s lovagkor rekvizítumai, a
népmese varázsformulái, s az utópia lehetőségei újra feltűnnek, eszközként szolgálnak emberi, társadalmi magatartásformák modellizálására (Mesterházi Lajos: A Prometheusz-rejtély;
Devecseri Gábor: A meztelen istennő és a vak jövendőmondó; Kodolányi János: En vagyok; Ördögh Szilveszter: Koponyák hegye; Kis Ervin: Origenész; Gerelyes Endre: Isten veled, Lancelotl; Csaplár Vilmos: A királylány
szivacskabátja; Kurucz Gyula: A Mákszem Hölgy; Karinthy Ferenc: Epepe). De lényeges,
hogy emellett jellemzővé vált a magyar történelem általánosabb érvényű,
parabolisztikus jellegű „bevonulása" is irodalmunkba. S így, a „hitviták" kora, 1848—49 eseményei, a millenniumi évek, s a két világháború közötti események egyaránt feldolgozásra kerülnek. (Moldova György: Negyven prédikátor; Göncz Árpád: Sarusok; Dobai
Péter: Csontmolnárok; Spiró György: Kerengő; Sükösd Mihály: Vizsgálati
fogság;
Hernádi Gyula: Vörös rekviem.)
Tudjuk: parabolák esetében, a keret- és motívumváltozás önmagában — ha
nincs az egészet, a belső szemléleti szerkezetet módosító ú j funkciója — érdektelen
jelenség. A vizsgálandó anyag azonban azt mutatja, hogy a téma kiszélesedése a
módszer s a művek koncepciójának alakulásával együtt jelentkezik.
A hagyományos történelmi regény s a történelmi keret parabolisztikussá válása
közötti átmenet felderítése — bizonyos esetekben — rendkívül nehéz. A magyar történelem ismert eseményeihez való kapcsolódás látszólag megkönnyíti a parabolisztikus irányba való lépés felismerését, de mivel e témák eszmeküzdelmek, forradalmi
pillanatok időszakából valók, kérdéses, hogy a személyiség integritásának megőrzéséről, a forradalom eredményes végigvitelének feltételeiről szóló tételek csak az adott,
vagy általában minden forradalmi helyzet kibontakoztatásának feltételei-e?
Egy-egy példában kétségtelenül hagyományos értelmű történelmi regényről van
szó. (Baráth Lajos: A félelem földje). S az 1848—49-es szabadságharc, s a második
világháború eseményköréből való több más mű esetében is. Bár itt már vagy a
tömörítés módja, s a kissé absztrakt „határhelyzet" (Sándor Iván: A futár; Kőris
Emil: Forgószél; Balázs József: Az ártatlan), vagy a személyiségmodell intellektuális,,
analitikus elemzése ébreszt kételyeket, s ösztönöz egy általánosabb érvényű értelmezésre (Mocsár Gábor: Gyémántper; Féja Géza: Visegrádi esték). E magatartásvizsgálatok ugyanis nem mindig pusztán a múlt nagyjainak akarnak igazságot szolgáltatni. A forradalmi pillanatok fókuszában felizzó szenvedélyek, gondolatok s tettek etikai minőségei erőteljesebb hangsúlyt nyernek, s az író, ezen etikai minőségek:
ma is érvényes, „használható" elemeit keresve is közelíthet (akár egyszerre kívánva
megoldani mindkét feladatot).
Erre vállalkozik Dobai Péter is, aki Csontmolnárokjában
az igazságtevő szándék
és aktuális érvény, történelmi esemény és általánosítás, múlt és jelen szerves összefogását valósítja meg. A szabadságharc eseményei a bukás utáni emigránsok beszélgetéseiből, emlékfoszlányaiból tevődnek össze, s a forradalmi következetesség fontosságáról, a tétovázás veszélyeiről, a nemzetiségiekkel folytatandó helyes politika
követelményeiről szóló tételek mindig egy-egy adott eset kapcsán, abból következően
hangzanak el. A megfogalmazások kereksége, tömörsége, szuggesztivitása egyszerre
érzékelteti a helyzet logikáját s a törvényszerűség messze sugárzó, századokat átfogó
4*

51

hatékonyságát. E regény szerencsés átmenete, illetve ötvözete a hagyományos 0 é s
parabolisztikus típusnak. E miatt, a regény öntörvényei s az esztétikai szabályok
megsértése nélkül tekinthetjük akár hagyományos, akár parabolisztikus műnek.
Ugyanígy Moldova György: Negyven prédikátorát is. Bár ebben látszólag más á b r á zolási módszer érvényesül. Az emlékezés folyamata itt nem torkollik rapszodikus
idősík- és nézőpontváltásba, s az atmoszférát nem egy emigráció nosztalgikus véghangulatának líraisága, hanem a tények dokumentatív halmozása s az emberi szenvedés és helytállás felfokozott jelenléte teremti meg. „Történelmi dokumentumregénynek" is felfoghatjuk, de mivel az események sodra mindvégig egy meghatározott tartásformának, a személyiség vállalt elvei melletti kiállás plasztikus emberi
példájának (s a hűségből fakadó belső összhang) modelljét mutatja fel, parabolisztikus mű is.
A parabolisztikus modellregény (tudományosan is megalapozott) markáns típusát
.Sükösd Mihály: Vizsgálati fogság című regénye testesíti meg. Sükösd új eljárással
dolgozik. Az eddig sorolt példákban név szerint azonosított történelmi személyiségek
szerepeltek, fiktív alakok csak környezetükben, vagy a nép egyszerű fiaiként tűntek
fel. Sükösd regényének újdonsága abban áll, hogy országos kihatású politikát folytató
hőse, nem név szerinti megfelelője egyik ismert politikusnak sem, több politikus
uralkodó vonásaiból ötvözött személy. Már konkrét megjelenési, egyedi szintjén is
sűrített, absztrahált típus. (Ha e helyett meghatározottan például Imrédy vagy Kállay
alakjába sűrítette volna a két világháború közötti magyar uralkodó osztály vezető
politikusainak legjellemzőbb tulajdonságait, a megnevezett történelmi személy egyediségének hitele szenvedett volna csorbát.) Más oldalról: e képsor (mint jelenség)
.szorosabb, természetesebb kapcsolatban áll az egész szerkezetében modellizált lényeggel, mint a szokványos parabolák jelenség-lényeg kapcsolatában. Viszony- és dinamika képlete olyan közegben funkcionál, mint amilyenben e lényeg a valóságban is
testet öltött. S a valóságszint kissé „megemelt" szférája e miatt, amikor plasztikusabbá teszi a modellt, egyben idézi a történelmi levegőt is.
Meglehet: a közönségből nem halt ki a hagyományos történelmi regények iránti
igény s szívesen olvas a múlt egy-egy kimagasló alakjáról. Ily értelemben többféle
törekvés megférhet egymás mellett. Az írónak azonban tisztáznia kell szándékát,
mert a különféle lehetőségek könnyen eklektikába torkollhatnak. Hernádi Gyula, az
•örök-újrakezdő, újjongó lendületekre izzó forradalmár modelljét a k a r j a életre kelteni. Hőséül Sallai Imrét választja. A dokumentatív részekből s a fiktív, rapszodikus
tudatfolyamatokból szőtt mű azonban nem szilárdul homogén egésszé. Nemes szándéka, s a sodró, lírai-dinamikus részletek ellenére, sem egy reális Sallai-kép, sem
egy plasztikus, általános érvényű forradalmármodell nem kel életre maradéktalanul
(Vörös rekviem). S ha a korábban tárgyaltak Sükösd regénytípusához viszonyítva a
történelmi dokumentatív jelleg irányába mutattak, e dokumentumokkal is élő mű
paradox módon, azon csoporthoz közelít, melyben egyre inkább egy fiktív, látomásossá váló motívumrendszer adja a modell képi anyagát.
Spiró György Kerengője például egy hagyományos társadalmi regény kereteit
tölti meg groteszk, paradisztikus-ironikus elemekkel, s fordítja ki sarkaiból a megszokottat, hogy a látomás segítségével rántsa új szintű egységbe. A feudális hatalom
képviselőjének ördögi praktikái, az elfogadva kiszolgáló, a menekülő, s az áldozatvállaló szembeszálló hős magatartásformái már-már túlságosan jelképessé absztrahálódnak (s nem kedvezőek mindig a hosszúra nyúló írói közléssel, .„summázó" eljárással történő bemutatások, jellemzések sem), de az azonos nemű közeg kohéziós
ereje összetartja ezen illanékonyságot. Déry Tibor: Képzelt riport.. .-járói számtalanszor megírták már, hogy a tényleges esemény csak kiindulási ötlet és alap a világ
félelmetes erőinek felidézésére; Karinthy Ferenc: Epepe című regényében pedig az
embertelen mechanizmusú zsúfoltság személyiséget szorongató világa, a tapintható
tárgyiasság illúzióját adó utópia segítségével elevenedik meg.
A történelmi regényből áthajló parabola vonalán haladva: a képsor eredeti,
konkrét jelentése s a műegészből kibomló viszonymodell értelme közötti eltérés —
általában — nagyobb lehet, ha az író távoli, „történelem előtti", mitikus vagy f a n 52

tasztikus képzetapparátust alkalmaz. Az ellenőrizhetetlenség segíti e tetszőleges f e l használást. Ebből adódó tételünk azonban — mely szerint az ismert (közelebbi magyar történelmi) események markánsabban vonzzák felhasználhatóságuk módját,
plasztikusabban hordozzák az egyediségük mögött mozgató törvényszerűségeket, s így,
a meghatározó keret egyben egy érvényesebb, realisztikusabb modell kialakulását
ígéri — csak korlátozott érvényű lehet. S e korlátozott érvény bizonyítását is számtalan körülmény nehezíti. Először is: ugyanazon viszony- és magatartásmodell életre
keltésére a legeltérőbb képi apparátus is alkalmas lehet. Moldova „történelmi" regényt, Karinthy Ferenc utópiát írt.'De Moldovának a történelmi múlt illúzióját adó
objektivitása, s az Epepe tárgyiassága, illetve a mechanizmusukban vergődő személy
sorsában megtestesülő helytállásmodell közelít egymáshoz. S fordítottan is igaz: azonos képsorok a legeltérőbb viselkedési normák hordozói lehetnek. S nemcsak a távoli,
mitikus idők rekvizítumai. A tetszőleges alkalmazásra ugyan az antik mítoszok, például a Biblia a legjobb példa: Kodolányi Júdása egy konzervatív, szűkkörű koncepcióhoz ragaszkodva lesz árulóvá (s az író mintegy lélektani motiváltságot keres a
hűtlenség mozzanatához), Ördögh Szilveszter Júdása viszont a névtelen áldozatvállalás, a hűség hősévé válik, s mesterével egyetértésben segíti annak mártírszerepe beteljesítését. De például Görgey közeli-konkrét alakja nem adott-e alkalmat a legellentétesebb beállításokra, s nem találunk arányos-igaz modelleket a mítoszok nyelvén is? Mesterházi Lajos a mindennapjainkhoz való legaktuálisabb, legproduktívebb
viszony modelljét vonja ki a Prometheusz-mítoszból. Prometheusz-képében nemcsak
az egyszeri forradalmi tett hősét, hanem e tűznek a hétköznapokban való szétsugároztatóját is ünnepli. A társadalmi forradalmak utáni építő fázis összefüggéseit, a
mindennapok alkotó lehetőségeinek kérdéseit fogalmazza meg.
Másodszorra: megkerülhetetlen akadály, hogy az ábrázolt modell igazságértékét
nem választhatjuk el az ábrázolás művészi hatékonyságától, esztétikai minőségétől.
Egy régebbi példára utalva: Mészöly: Saulusa tulajdonképpen nem áttetsző belső
körvonalú parabolisztikus modell, inkább egy belső lélektani állapot „action gratuit"szerű váltásának exponálása, a mélyreható lélektani indoklás nélkül. Major Ottó:
A nagy Heródes című regénye viszont használható, összetett modellt ad a zsarnoki
hatalom természetéről. De Mészöly regénye a nagyobb tehetség leleménye folytán
mégis töményebb atmoszférájú, szuggesztívebb alkotás. Értékítéletünk ezért sem
egyik, sem másik szempont kizárólagosságára nem épülhet.
A tények — mint jeleztük — e jogos kérdőjelek ellenére mégis a téma- és motívumgazdagodással együtt jelentkező szemléleti módosulásról vallanak. A hatvanas
években az egyén és közösség viszonyának vizsgálatait elsősorban a személyi kultusz
(utólagosan elemzendő) kérdései motiválták. Az erre való koncentrálás hevében viszont sokszor elmosódtak a különböző társadalmi rendszerek szerkezetéből adódó (a
hibák megszüntetését gátló vagy ösztönző) eltérő alapfeltételek. A túlzott absztrahálásokban a Személyiség és Hatalom, Forradalom és Etika oly elvont sémájú, kizárólagos ellentétpárokként jelennek meg, mely a kiúttalanság abszurditásával érintkezik,
s nem vetíti az ellentét feloldhatóságának a. forradalmi hatalomban (az elkövetett
vétségek ellenére is benne) rejlő lehetőségeit.
De a kérdés nem oldható meg a kórtünetek abszolutizálásával. Az egyén, a technikai kultúra mai fokán, nem élhet a „szervezett Egész" létfeltételeket biztosító
keretei nélkül. A nehezebb emberi és írói feladat tehát megkeresni azon lépések
pályáját, melyek adott pillanatunkba gyökerezve, az egyén és közösség legoptimálisabb együtthangzásának kimunkálásához vezethet. Ehhez pedig sokoldalúan figyelembe kell venni a múlt forradalmi eseményeinek, a bukásoknak és győzelmeknek,
s az építés fázisának törvényeket megtestesítő konkrét folyamatait is. A hetvenes
évek parabolái pedig e programhoz kerülnek közelebb. Korábban, a személyi kultusz
tényleges negatívumai s általában, a cselekvésben rejlő tévedési eshetőség miatt,
mintha minden forradalmi tett kissé kételyatmoszférával övezve jelenne meg. Most,
az antihumanitás további szigorú elvetése differenciáltabb szemlélettel tükröződik, s
a szükséges forradalmi aktivitás elmulasztása is elmarasztaló írói ítélettel jár.
A Csontmolnárokban az 1848—49-es eseményeknek több nézőpontú, ellenkező elő53

jelű értékelései hangzanak el. De az ábrázolás hangsúlya, a forradalmi következetesség lanyhulásait, kihagyásait (az osztrák határon való, s a forradalmi tömegekkel
való egyesülés elmulasztását, az árulókkal szembeni engedékenységet stb.) panaszolja
leginkább. Nem a humánum figyelmen kívül hagyásával, hanem éppen egy emberibb
világ megteremtésének igényeiből adódóan. S míg a 60-as években a nemzeti érdekek hangsúlyozása mellett háttérbe szorult kiegészítő pólusa, az internacionalista
jelleg, Dobai a szabadságharc internacionalista mozzanatainak plasztikus gerincre
való fűzésével, s Bem alakjának, mint a „nemzetközi forradalmár"-típus megtestesítőjének központba állításával igyekszik helyes arányok felé orientálni (anélkül,
hogy visszatérne az 50-es évek sematikusan kiemelt, s a nemzeti jelleget háttérbe
szorító „internacionalizmusához"). S ahogy Bem a lengyel szabadságharc bukása után
ú j terepet keres a zsarnokság elleni tevékenységhez, halála után harcosai folytatják
küzdelmüket a világ más tájainak elnyomói ellen: „Botka Bodillával együtt — hangzanak a Csontmolnárok befejező sorai — túlélte az önkioltás válságát, a forradalmárok pestisét. Grant oldalán bekapcsolódtak az amerikai polgárháborúba. Bodillát
a nagy déli rabszolgabirtokok vidékén fogták el, és szökött négerekkel együtt meglincselték. Trude írta a sírra: Rouge Républicain. Communista."
Ez utolsó szó előremutatóan átvezet az újabb történelmi szituációk, küzdelmek
és hősök világához is. S nem véletlen, hogy Hernádi hősének, Sallainak, lírai-patetikus rekviemje csak évtizedünkben született meg. Miután a 60-as évek szenvedélyes
írói nézőpontjai elsősorban a forradalmiság mezében fellépő szektás dogmatikus
magatartás (s a még korábban elterjedt élettelenül tökéletes papírfigurák) bírálatára
koncentráltak, napirendre kerülhetett az igazi hittől s belső energiától áthatott típusok egyénített arcú ábrázolása a történelmi-parabolisztikus regényben is. S ha az
egyénítési, belső differenciálási szándék e Hernádi-regényben túlzott rapszodikusságot
is hoz, e műjelenség beleillik a jelzett szemléleti változásba. (Mint ahogy az is, hogy
Mocsár Gábor Madarász Lászlót ábrázolja a néma áldozatvállalás, hűség és mártíromság hőseként.)
Természetesen: mindebben a legkisebb nyoma sincs a korábbi hibás hatalmi
gyakorlat utólagos rehabilitációjának. Évtizedünk írói is nagy érzékenységgel és határozottsággal ítélik el az antihumanizmus minden moccanását, de nem mellőzik azon
felismerés tanulságait, hogy az emberi küzdelmeket nem elvont, idealisztikus szférában, hanem földi körökben kell megvívni, s a dogmatikus forradalmi gyakorlattal
nem a szubjektum sebzett hátat fordítását, hanem az emberarcú, felelősséggel vállalt és végigvitt forradalmi tettet állítják szembe.
A történelmi személyiségek magatartásformái, a forradalmi harc, vagy a megszerzett hatalom nevében történő cselekedetek igazság- és hatékonyságértéke csak az
adott történelmi koordináták viszonylatrendszerében mérhető le. Ily dimenziókban
értékel Sükösd is Vizsgálati fogság-ában. Az egyén társadalmi kihatású tetteit a
történelem ítélőszéke előtt minősíti. A felszabadult ország ügyészének nem általában
és elvontan kell döntenie, s a népi győzelem oly pillanatában van meggyőződve igazáról, amikor a forradalmi hatalom még nem sértette meg saját etikáját, s a múlt
bűneinek számonkérése, e hatalom további létének egyik feltétele.
A magyar történelmi regény elemeiből s a parabolisztikus forma lehetőségeiből
létrejövő utóbbi eredmények és szemléleti sajátosságok vázolása nem jelenti annak
tagadását, hogy minden műnek önmagát kell igazolnia, és minden téma, motívumkör
és ábrázolási eszköz egyaránt létjogosult lehet. Az írói világlátás, magatartás s a
modellizáló készség a döntő.
Mindezek után felvetődhet: a szemléletmódosulás s a modellregények esztétikai
alapozásának kiforrottabbá válása ellenére miért nem születnek mégse kellő számban a kiemelkedő regények? A teljesség elérése: a tehetség, tudás, tisztázott ars
poetica, s az írói lelemény pillanatainak szerencsés találkozásai soha sem sűrűek az
irodalomban. Az idősebb és középnemzedék tagjai ritkábban nyúlnak e formához, a
fiatalokat esetenként a kellő egységre nem hozott hatások eklektikája bénítja. S az
ábrázolandó tárgy természete, még az alkotó szubjektum optimális „készenlétének"
esetén sem könnyíti a munkát. Az írói modell, csak a jelenséget mozgató törvény54

szerűség plasztikus ismétlődése, s bizonyos állandósulása után alkotható meg. A hatvanas, hetvenes évek árnyalt, ú j vonásokat hozó mozgásformái pedig sokszor nehezen kitapintható, absztrahálható anyagot nyújtanak. De ha említett legjobb vagy
sikerültebb példáinkat (elemzésünk sorrendjében) emlékezetünkbe idézzük (Negyven
prédikátor; Csontmolnárok; Vizsgálati fogság; Kerengő; Képzelt riport; Epepe; En
vagyok; A Prometheusz-rejtély),
akkor az évtized eddigi „parabolatermését" örömmel nyugtázhatjuk.

VASY GÉZA

Pályatükör egy kisregényben
GALGÓCZI ERZSÉBET: PÓKHÁLÓ
Ügy indult el az irodalomban Galgóczi Erzsébet, mint aki mellé korán odaszegődött a szerencse. Mindössze húszesztendős, amikor 1950-ben megnyeri egy
tehetségkutató pályázaton az első díjat a novellakategóriában. Rögtön felfigyelnek
rá, a győri munkáslány a Szabad Ifjúság munkatársa lesz, majd főiskolai hallgató.
A pályázatot megelőző és követő évtized azonban a szó hétköznapi értelmében nem
sok szerencsét mutat. Annál több ellentmondást, amellyel az emberi léleknek szembe
kellett néznie, annál több belső küzdelmet. Galgóczit munkáslányként fedezik fel
ugyan, de középparaszt szülők gyermeke. A tanulás jogáért a jussáról kell lemondania: sok a gyerek, kevés a föld. Érettségi után elkezdi bölcsészkari tanulmányait,
de hat hét után abba kellett hagynia, mert származása miatt se ösztöndíjat, se
menzát nem kapott. Így lett tehát munkás.
Napfényes két esztendő után a folytatás se sokkal derűsebb. Az eszmények és a
valóság közötti szakadék felismerése, a világnézeti, a művészi, a személyes-egzisztenciális válság éveken át sodorta. Az ember és a művész mégis ki tudott lábalni
vergődő helyzetéből. A poklok poklából: a létezés értelmetlenségének képzetéből. Ha
másképp nem, hát úgy, hogy kőnél keményebb lett.
Galgócziról sokan mondták már, hogy született novellista. Van is ebben igazság,
de persze csak megszorításokkal. Feltűnő ugyanis, hogy írásainak jó részébe mily
sok líraiság vegyül. Nem hangnemben, stílusban, ábrázolásmódban, hanem az írói
magatartásban. A vallomáskényszer novellái egy vonulatát közvetlenül is jellemzi, s
önmagáról, életéről, helyzeteiről epikusán is sokat elmond. Olyan író, aki csak arról
tud igazán beszélni, amiről közvetlen tapasztalata van. önmagáról, környezetéről.
Így már érthető, hogy felnevelő világáról, a magyar faluról van a legtöbb mondanivalója. Mai napig kétlaki: a fővárosból rendszeresen hazajár szülőföldjére. Írásai
azonban egyáltalán nem felelnek meg a hagyományos parasztíró címkének. Maga a
valóság egyre jobban átalakítja a parasztfogalom tartalmát. S Galgóczi együtt mozog
a valósággal. Sohasem a múlt izgatja igazán, hanem a történelmi értelemben vett
jelen, tehát az, amelyik egy nagy társadalmi korszak pillanatnyi jelenideje, s amely
szükségszerűen magával hordja a múlt (a sokféle, sokrétegű múlt) és a jövő számos
tendenciáját. A valósággal való együttmozgás azt jelenti, hogy Galgóczi írásainak
sorából a magyar falu szocialista fejlődésének története is kibontakozik.
Nemcsak epikusán dolgozza fel élményeit. Hosszú évekig végzett újságírói munkát, s ennek az eredménye az ötvenes évek második felétől kibontakozó riporteri
55

tevékenysége. Vaskos kötetbe összegyűlt riportjai közvetlenül nagyon sokat megragadnak a változó falusi életből. A riportírásnak azonban nemcsak a hatalmas
életanyag összegyűjtése a hozadéka az epikus számára. Írói szemléletét, ábrázolási
módszerét nagymértékben alakították a riportok is. Egy interjúban mondotta: „A parasztábrázolás hagyományaival az én nemzedékem már nem tudott mit kezdeni."
Sarkított megfogalmazás, de a tendenciája mindenképp igaz, ha figyelembe vesszük,
hogy inkább csak a parasztábrázolás régebbi, századeleji hagyományaira vonatkozik.
Mert ellenpéldaként gondoljunk Móricz Zsigmond vagy Sarkadi Imre szemléletére és
módszerére. Aligha véletlen, hogy náluk is nagy szerepe van az életműben a riportnak, hogy náluk is gyakori a pálya egy szakaszán a riportszerű ábrázolás. S a szemlélet világosan a Galgóczié felé mutat: „írásaimban soha nem a parasztot kívánom
ábrázolni, hanem az embert, aki történetesen falun él" — mondotta.
Egyes művei azonban — főleg a hatvanas években — túlságosan kötődtek a
riportszerű ábrázoláshoz. Élményeit nem mindig dolgozta fel eléggé, nem mindig az
epika * törvényszerűségei szerint formálta. A jelent közvetlenül: a jelen történésein
keresztül megmutató írót mindig fenyegeti ez a veszély. Helytelen ezt sematizmusnak
nevezni, mint néhány kritikus tette, hiszen a sematizmusnak éppen az életidegenség,
a valóságfedezet hiánya a szembeötlő jegye, s Galgócziról éppen az ellenkezőt állíthatjuk. Nem hiteltelenek ilyenfajta írásai, de túlságosan leíró-közlő jellegűek. A megjelenítés csak részben sikerül. Ezért azonban mindig kárpótol bennünket a valóságmegmutatás kétszeres izgalma. Az, hogy a mai világról lényeges dolgokat tudhatunk
meg, s az, hogy ez a megmutatás mindig sarkít, kiélezi az ellentmondásokat, hogy
szemléletesebbé tegye azokat. A drámaiság jellegzetes jegye Galgóczi műveinek.
S míg korábban ez a drámaiság jelentős részben a személyes életsors ellentmondásainak a kibontásából épült, addig az utóbbi másfél évtizedben egyre erősebben a
szocialista társadalom útjában álló objektív ellentmondások sora lesz az alapvető.
A valóság drámai megragadása nem egyfajta tragikus létszemlélet következménye.
A művekben ábrázolt tragédiák mindig az egyén tragédiái. Amelyek persze a különböző közösségekre is hatással vannak kisebb-nagyobb mértékben, de nem egy nép,
nem egy közösség tragédiái, s nem is a létezésnek valamiféle elvont, eleve tragikus
minősítése a magyarázatuk. Az elbukó hősök mindig tragikus vétséget követnek el,
s e vétségért bűnhődnek, nem másért. Viszont a vétek és a bűnhődés gyakran nem
arányos, néha a kis hibáért is túl nagy a büntetés.
Galgóczi kisregényei — s a kisregényhez közelítő hosszabb elbeszélései — különösen szemléletesen mutatják a mai valóság ábrázolásához való, imént vázolt viszonyát. S még valamit. Mivel ez a valóság egyre mozog, s az író benne élve, a születés
pillanatában akarja megragadni, ezért vállalnia kell, hogy munkái esetleg „csak"
pillanatfelvételek
lesznek. A pillanatfelvétel nem meríti ki tárgyát, sokat kell belőle
készíteni, hogy viszonylag teljes képet kapjunk. Ezért Galgóczi rendre visszatér témáihoz, alakjaihoz. A motívumvándorlás
igen gyakori nála. De törvényszerű módon
a számára legfontosabbal: a problémákkal néz ismételten szembe. E problémavándorlás persze csak részben következik a pillanatfelvétel módszertani sajátosságaiból.
Ugyanilyen fontos a valóság „makacssága", nehezen változó, a problémákat nehezen,
lassan és sokszor csak felemásan megoldó jellege. Minderre jó példa lehet a Pókháló, Galgóczi Erzsébet egyik legsikeresebb műve.
A Pókháló 1972 decemberében jelent meg a Kortársban. A következő évben
önálló könyv formájában és a Körkép 73 antológiában is olvasható volt, filmváltozatát 1974 tavaszán mutatták be. Azért szükséges a megjelenés látszatra fölösleges
adatait részletezni, mert a Pókhálónak két változata ismeretes. A Körképben közölt
változatnak más a lezárása. De erről majd később.
A történet napjainkban játszódik, „valahol Magyarországon", egy faluban. Főhőse Niklai Géza téeszelnök. Az ő életének néhány kulcsfontosságú napját ismerhetjük meg. Amelyeken villámgyorsan szövődik körülötte a pókháló. S bár a valóságos
pókháló szálai vékonyak, e képzeletbelié oly erősek, hogy Niklai Géza tehetetlen
velük szemben.
A cselekmény gyors sodrású, szigorúan megkomponált. Aligha van értelme ismer56

teíni, de annál fontosabb a szereplők helyét vizsgálni e cselekményben. A nép és a
hatalom, a nép és a politika körei érintkeznek itt, s a különböző típusú vezetők, a
hatalommal más-más módon élők kerülnek szembe egymással. Niklai bizonyos hatalmi erők ütközési pontjába kerül, s ez lesz a tragédiája.
Niklai Géza jó téeszelnök. Hosszú évek munkája — az övé és a falué — van
abban, hogy a semmiből 50 millió forintos vagyonú szövetkezetet teremtenek. S Niklait ez a siker sem szédíti meg. Nem kezd el basáskodni, nem lesz „vörös báró",
mint a Kinek a törvénye? Mátéja. Nem folyamodik soha törvénytelen eszközökhöz.
Nemcsak a saját maga, de a falusi közösség érdekében sem csal. Szolgálja a csoportérdeket, de nem helyezi az egész társadalom érdekei elé. Nem mások rovására
akarja előbbre vinni a falu népét. Nem tesz úgy, mint a Bizonyíték nincs Ráfi Istvánja, aki egymilliót sikkaszt, s a pénzt a téesz eredményesebb munkálkodása érdekében használja fel. Vagyis Niklai Géza a hatalommal csak élni tud, de visszaélni
nem. Puritán ember, aki leváltatja a részeges, munkáját egyébként jól végző brigádvezetőt, mert az néhányszáz forinttal egyszer elfelejtett elszámolni. Múltjából, azon
túl, hogy parasztszármazású, csak ennyit tudunk. S azt, hogy állandó hajszoltságban
él. Már az első jelenetben elhangzik mottószerűen vissza-visszatérő mondata: „Ez a
hét még nehéz lesz, aztán egy kicsit fellélegezhetünk." Feleségének szokta mondani,
aki szinte alig látja férjét, két gyereke apját. S még egyet tudunk róla: hogy szeretője van. Zsuzsa tanárnő a kisvárosban, a járási székhelyen. Kapcsolatuk tényének
fontos szerepe lesz a konfliktus elmélyítésében. Ám magáról e kapcsolat tartalmáról,
indokoltságáról sem Zsuzsa, sem Niklai oldaláról nem tudunk meg semmit. Szeretik
egymást, de Niklainak nincs ideje a szerelemre se. S közben a feleségét, a családját
is szereti, s esze ágában sincs elválni. Zsuzsát tehát csak szeretőnek szereti: „A kezdet kezdetén megmondtam: ha férjhez akarsz menni, ne velem kezdj!". Magánéletének ez a megoldatlansága nyilván hosszabb ideje húzódik. Ezt a hibát hozza magával
a kisregény kezdetekor. De ez a motívum nem epizodikus jellegű lesz a történetben,
hanem lényegi. Ezért nem elég a kapcsolat jelzésszerű megmutatása. Az olvasó szeretné tudni azt is, hogy mi készteti Niklait e megoldatlan helyzet tartós állapotként
való elviselésére, de az ábrázolás ehhez nem ad segítséget. Mintha csak annyi lenne
a magyarázat, hogy vezető állásban ez a szokás, s e szokáshoz tartja magát Niklai
is. Funkcionálisan alighanem ez a legsúlyosabb hibája a kisregénynek. Pedig első
olvasásra szinte észre sem vesszük, talán a szokásjelleg túlságos ismertsége miatt.
Magánélete kettősségét megszüntetni nem tudta Niklai, nem tudott dönteni.
Pedig a dönteni tudás fontos vezetői tulajdonság, s egyébként ő is rendelkezik e
képességgel. Ahogy fonódnak körülötte a pókháló szálai, úgy veszti el fokozatosan
tisztánlátását, döntési képességét.
Még valamit érzékeltet a kisregény nyitánya Niklairól: azt, hogy népszerű ember
a faluban. Biztos jele ez annak, hogy nemcsak sikeres, de a szó valódi értelmében
jó vezető is, aki nem vesztette el eleven kapcsolatát a rábízott közösséggel. A jelek
legalábbis ezt mutatják eleinte. Mert ami konfliktusról utólag értesülünk, annyi
szinte természetes is, teljes egyetértés sohasem lehet egy közösségben. Pigniczki leváltásának nyilván nem mindenki örült, még a vezetőségben sem. De ez a leváltás
lesz a példa, a mérce, amikor Selyem Zsiga ügye szóba kerül. Az agronómus még
ú j ember a téeszben. Sokfelé járt már, de sehol sem tudott gyökeret ereszteni.
Alapjában véve jót akaró, de gyenge egyéniség. S hagyja magát Csegei osztályvezető
által befolyásoltatni. Húsz éve kezdték együtt a munkát, innen a fegyverbarátság.
De Csegei már csak a saját karrierjével törődik, Selyem még a munkájára is gondol.
Hiszen nem rossz szakember. S a 120 kiló halat sem ellopni akarja a téesztől, hanem
meg akarja vele „ajándékozni" azokat a járási embereket, akiktől sok minden függ.
Nem annyira saját maga, inkább a téesz iránt akarja rokonszenvüket megnyerni, de
persze azt sem bánná, ha rá is felfigyelnének. Niklai nem tulajdonít túlzott jelentőséget a lopásnak, először el sem hiszi, de miután helyettese, Zsuppán rendőrségi
ügyet csinál belőle, komolyan tárgyal Zsigával, mert csak a tisztességes megoldásokat
tudja elfogadni. Ennek ellenére elboronálná az ügyet, de Zsuppán a vezetőségi ülésen ellenkező véleményen van: „ami áll egy brigádvezetőre, miért nem áll egy
57

agronómusra ?". Vagyis a tisztesség követelménye. S a többségnek — a közvéleménynek engedve — Niklai mégis elbocsátja Selyem Zsigát. Ezzel zúdítja magára a poklot.
Csegei beindítja a járási gépezetet barátja megmentéséért. Bárhol találhatna számára
másik állást, de ő itt akarja tartani. Még maga Niklai is kínál a szomszéd faluban
jó állást Zsigának, de az, felesége hatására nem fogadja el. Csak a kisregény végén
tudjuk meg, mi Csegei következetes haditerve. Dehogy a barátság az oka. Ö m á r
kiszemelte magának ezt a téeszt. Esztendő múlva Niklait leváltatja, Selyem Zsiga
lesz az elnök, ő meg főagronómus: „Negyvenéves vagyok — mondja Csegei. — Húsz
éve dolgozom a mozgalomban. 56-ban a forradalmi bizottmány, vagy mi a rossebnek
hívták, felakasztat, ha idejében meg nem lógok... És még mindig itt rohadok a
járásnál." . . . „— Egy t é e s z ? . . . Aranybánya, öregem. Aranybánya!" Mert „téeszelnöknek lenni vagy nagy felelősség, vagy nagy b u l i . . . " Galgóczi nem hagy semmi
kétséget az iránt, hogy Csegei a bulit keresi, s hogy Selyem Zsigát is ilyen irányban
befolyásolja. Zsiga deformálódása fokozatosan bontakozik ki. Amikor Niklai visszaveszi a téeszbe, már első munkanapján első dolga, hogy Pigniczkit ú j r a brigádvezetővé tegye, az öreg Zsuppánt pedig, aki leleplezte a hallopást, elkergesse a halastótól
és vérig sértse. A szüret kezdetekor pedig újból megjelenik egy teherautó, amelyik
a városba fog szállítani egy rakomány „ajándék" szőlőt. Zsiga maga mögött érzi
Csegei mindenható hatalmát, s ettől erélyes és magabiztos lesz.
Miért kell Niklainak visszavennie Selyem Zsigát? Mert a pókháló szálai nemcsak
őt fenyegetik, de a téesz egységét is, a normális üzemmenetet. Először egy újságíró
jár a faluban, s „leleplező" riportot ír. Majd az általános pénzügyi ellenőrzés következik. Ez már megzavarja Niklait, látja, hogy tudatosan ellene törnek. Mindez nem
elég, mert semmit sem találnak. Erre jön az általános ellenőrzés, leltározás a legnagyobb dologidőben. S az ismeretlen jóakaró váratlanul Zsuzsát is áthelyezteti a
faluba „Niklai kedvéért". Ez már sok Niklainak is. A teljes tehetetlenséget érzi.
Hiába tudja, hogy betartja a törvények kijelölte utat, azt is tudja, hogy ugyanezekkel
a törvényekkel tönkre lehet tenni őt is, nemcsak a törvények megszegőit. Minden a
gyakorlati alkalmazáson múlik. S ezen a ponton mondja azt Zsigának: visszaveszi,
ha abbahagyják a vizsgálatot. Elvileg talán hibának minősíthető Niklai döntése, de
gyakorlatilag mégis helyes volt. A közösség pillanatnyi érdekének jobban ártott a
vizsgálat, mint Zsiga visszavétele. De Niklainak ez a visszavétel ártott jobban. Nem
elvei ellenére cselekedett, hiszen ő eredetileg sem helyeselte az elbocsátást. De az
ellene szőtt hálóban már csak vergődni tud. Ez az utolsó döntése a vezetőnek. Mert
a Csegei által összehívott csonka vezetőségi ülésen m á r nem tud a téesz elnökeként
viselkedni. Pedig fontos dologról van szó: helyettesének, Zsuppánnak a leváltásáról.
Amiért önbíráskodott, s apjának megsértése miatt felpofozta Zsigát. Niklainak elvileg számos lehetősége lenne, hogy legjobb munkatársát megmentse. De nincs ereje,
s ez a valószínűleg szabálytalanul megtartott ülés nemcsak Zsuppán, hanem gyakorlatilag Niklai leváltását is jelenti. Niklai önmagát váltja le azáltal, hogy semmit sem
tesz. Cselekvésképtelensége azt mutatja: a pókháló szálai jó erősek, szinte fojtogatják.
Magánélete is a csőd küszöbén: reggel épp akkor találkozott a feleségével, amikor
Zsuzsától jött ki. Akihez végleg elbúcsúzni ment be, de aztán nem volt ereje rögtön
otthagyni őt. S mire a vezetőségi ülés után hazaér, a felesége m á r csomagolja a
maga és a gyerekek holmiját, hogy örökre elhagyja a férjét. Niklai magára marad
teljesen. A zárójelenet érzékelteti, hogy a falu is elfordult tőle. Korábban mindenki
szóba elegyedik vele, most alig köszönnek. Zsuzsa is elfordul, nem a k a r j a észrevenni
a férfit. Mit tehet ebben a helyzetben Niklai?
Kimegy a szőlőbe — ott van az egész falu. Zsuppán épp azt figyeli, mennyi szőlőt raknak a városba készülő teherautóra. Niklai ezt mondja neki: „Az emberek nem
tudnak semmit. Pedig ha van értelme marakodni a hatalomért, csak miattuk van
é r t e l m e . . . Ez a hét még nehéz lesz, aztán a jövő héten egy kicsit fellélegezhetünk.
S megbeszélünk velük mindent."
A másik (Körkép 73) változatban pedig, mielőtt elmenne hazulról, magához veszi
a pisztolyát. Zsuppán sem áll vele szóba, Niklai elmegy a saját présházába s ott
főbelövi magát. Mire: „A dombtetőn őrködő suhancok azt hiszik, hogy a csősz adott
58

jelt a lövöldözéshez — elsütik puskáikat, és színes rakéták százai lobbannak a szüretelők fölött." Kezdődik a népünnepély, mely az olvasó számára haláltánc lesz.
Melyik megoldás a jobb? Melyik a hitelesebb? A kritika ezen nem meditált,
mert nem a Körkép 73 szövegét olvasták. Niklai bukását szükségszerűnek érezték, de
a lezárást perspektivikusnak, Niklai magáratalálása jelének. Pedig Niklai semmivel
sincs itt előbbre, mint az újságcikk megjelenése után. Akkor Zsuppán javasolta neki,
hogy hívjanak össze gyűlést, szembesítsék a tényeket és az újságírót, de Niklai azt
mondta, most nincs rá idő. Tudja tehát, hogy egyedül a szocialista demokrácia, a
közvéleményre való széles körű támaszkodás őrizheti meg a hatalmát tisztának, de
nem veszi észre, hogy a döntő pillanatban halogatni életveszélyes a demokrácia jövőjére nézve. S ez a demokrácia utáni nosztalgia, a halogató taktika van jelen utolsó
szavaiban is.
önmagában, íróilag egyik megoldás se jobb a másiknál. De annyi bizonyos, hogy
a kisregény az öngyilkosságot készíti elő. Csegei terve jobban sikerül, mint gondolná,
hiszen ő csak Niklai meghunyászkodására, s nem azonnali összeomlására számított.
De Niklai nem tud tartósan meghunyászkodni. A kisregény zárójelenetében viszont
a harcot se tudja vállalni. Öngyilkossága ezért logikus. A „szelídebb" és közismert
változat lezárása Niklai egyéni katasztrófáját semmilyen értelemben nem oldja fel.
A pisztolylövés tisztáz és felold, a Zsuppánhoz intézett mondatok ezt nem teszik
meg. Sőt, Niklai szava járásának ideidézésével azt jelzik, hogy továbbra is tehetetlen.
Ahhoz, hogy feloldódjon a konfliktus, akció kell. Nem feltétlenül az öngyilkosság,
hiszen sok más lehetőség is van. Akció híján azonban ez a befejezés végül is legfeljebb aktuálpolitikai követelményeknek felel meg, de nem esztétikainak. Az író nem
tudott erőszakot tenni anyagán, nem tudta hősét igazán élve hagyni.
Niklai sorsától függetlenül a lezárás mindenképpen távlatos mégis. Mert Zsuppánt leváltják ugyan, de ő nem adja fel a küzdelmet: „Leválthattok, rendben van.
De csalódtok, ha azt hiszitek, hogy visszamegyek a gyárba. Nem megyek vissza. Engem
itt mindenki ismer, az én szavamnak itt akkor is hitele van, ha nem vagyok vezető.
Én itt maradok. Ügy vigyázzatok, hogy rajta tartom a szemem mindenen!" És Zsuppánt a befejező jelenetben is akcióban látjuk. Folytatja apja dolgát: csőszködik a
közös vagyon felett. Példázva Niklai mondásának igazságát: „Mindenkit le lehet
váltani. Le lehet váltani a királyt, a miniszterelnököt, engem is, a kanászt is — a
népet nem lehet leváltani!". A ' n é p e t , amely a legkegyetlenebb ítéletet mondotta
Niklai fölött: megvonta tőle a szeretetét.
Hogy miért? Az írónő erről így vallott: „Niklai, szándékaim szerint, pozitív hős.
Egyik legnagyobb hibája, hogy bizonyos fokig még a taktikázást is erkölcstelennek
tartja. Feltételez egy jóindulatú közeget, amelyben él és dolgozik. Holott ez a közeg
— minden társadalmi közeg — különböző emberek különböző törekvéseiből áll,
tehát sohasem abszolút jóindulatú. Nekem nem szűnő gondot jelent a parasztnak,
mint közösségnek az ábrázolása. Engedje meg, hogy Illyés Gyula egyik legutóbbi
nyilatkozatából idézzek néhány mondatot: » . . . V a n egy szemlélet, amelyik nem szereti a magyar n é p e t . . . Borzalmas történelme volt. Nem ismerek még népet, amelyik
ennyit szenvedett. Idedobva idegenek közé, mint a másformájú csibe a baromfiudvarba . . . Én éltem egészséges nemzetekben, tudom, hogy ott milyen az életműködés . . . Akik nem törekednek népünk megismerésére, hanem szétbomlasztottságát a
maguk egyéni érvényesüléséhez használják fel, saját létüket is veszélyeztetik ezáltal.«
Nos, én csak a magyar nép, a magyar parasztság közösségében éltem. Néhány éve
egy Tolna megyei faluban gyűjtöttem érdekes anyagot: egy téeszelnök több mint
egymillió forintot sikkasztott, és ezt a falu gazdaságának fellendítésére fordította.
Amikor lebukott, a parasztok össze akarták dobni a pénzt, hogy az elnököt kiváltsák
a börtönből. Én akkor erre gondoltam: lehet egy egész falu korrupt? Ügy látszik,
lehet. Ez a két szélsőséges eset: hogy Niklait, a becsületes téeszelnököt cserbenhagyják, a sikkasztót pedig ki akarják váltani, ugyanannak az egészségtelen történelmitársadalmi fejlődésnek, ugyanannak a pszichózisnak a következménye." Ezek szerint
tehát Niklai bukásának oka az, hogy a falut egységesnek tekinti. Vagyis már a Pigniczki-ügyben körültekintőbben kellett volna eljárnia. Nem ismerte a politika tak59

tikai szintjét, csak a stratégiait. S amint rákényszerült a taktikázásra, összeomlott.
Niklait azonban nemcsak a falusi közeg veszi körül, hanem a járási elvtársaké is.
Ha bármelyik közegben otthonra talál, megmenekülhet. A csegeiek szintjére azonban
6 képtelen lezülleni. S mivel — miattuk s a falu érdekében — taktikázni kényszerül,
a falu is kiveti. így lesz közösségeken kivülrekedt, s e helyzetét teszi végleg elviselhetetlenné magánéletének csődje. A jóvátehetetlen hibát azonban nem a taktikázás
alkalmi vállalásával, hanem a cél érdekében szükséges és szükségtelen, a megengedhető és a megengedhetetlen
taktikázás közti lényeges különbség fel nem ismerésével
követi el. Tehát a Zsuppán melletti kiállás elmulasztásával. Niklai elbukik, de nem
a közösség. S ha most győzött is Csegei, még sincs semmi biztosítéka, hogy ő lesz a
főagronómus. Ahol Zsuppán dolgozik, ott ez aligha következhet be.
Galgóczi különös figyelemmel mutatja be — vallomásának megfelelően — a falu
sokarcúságát. S a vezetőségét is. A téesz vezérkara szociológiailag is, jellemileg is
erősen különböző emberekből áll. Sáray úr, aki földbirtokos volt régen, kiváló szakember. Selyem Zsiga „56 előtt képes volt kiszolgálni egy parasztellenes politikát" s
elsősorban nem szaktudásával akar érvényesülni, hanem egyre inkább az ügyességével. Csorvás Tibike, a főkönyvelő kulákgyerek, csúszó-mászó féreg. Sokat köszönhet
Niklainak, mégis ellene áskálódik, ha ez veszélytelennek mutatkozik. Zsuppán, a parasztból munkássá, majd agrónomussá lett férfi még Niklainál is pozitívabb hős. Öt
nem tudják megtörni. Tudja, hogy az igazságtalanság csak ideig-óráig győzedelmeskedhet.
Galgóczi elkötelezett hevülettel kutatja a falu életét, ámde amit ezen keresztül
mond, az sokkal általánosabb érvényű. Fő kérdése a legfontosabb, amit egy mai
magyar író föltehet: megteszünk-e mindent erőnkhöz mérten azért, hogy a szocialista
társadalom célkitűzéseit minél kevesebb kitérővel, minél kevesebb szükségtelen emberi tragédiával valósítsuk meg. Ez a kérdés egyúttal vívódást is jelent azzal a gonddal, hogy vajon azokat a korábbi tévutakat, amelyeket legkiélezettebben a személyi
kultusz esztendei mutatnak meg, véglegesen fel tudtuk-e számolni, hogy nem áll-e
fenn a veszélye annak, hogy egyes kisebb közösségekben, mint amilyen például
ebben a kisregényben egy járás és azon belül egy falu, nem térhet-e vissza valamilyen szocializmustól idegen módszer. A Pókháló azt mutatja, hogy élnek és m ű ködnek anakronisztikus erők, hogy egy kiválóan működő termelőszövetkezet elnökét
tönkre lehet tenni, hogy az egész üzemet szét lehet zülleszteni önös célok érdekében.
Niklai látja a feloldhatatlannak tetsző, pedig ma már anakronisztikus szétválasztást: „Ezek azt hiszik, az embernek még most is választania kell: vagy a nép oldalári áll, vagy a hatalom oldalán. Mintha a kettőt együtt nem lehetne képviselni. Sőt!
Ma már csak együtt l e h e t . . . " . De az írói kritika nemcsak a járásiakhoz szól, hanem
a falu népéhez is. Amelyik nagy bajában magára hagyja vezetőjét. Amelyik tévesen
értelmezi a demokráciát. Mert a népítélet sohasem volt a demokrácia megnyilvánulása. Nem a gondolat, de az érzelem, az ösztön vezeti. S az ösztön könnyen tévedhet.
S az egyes ember ritkán képes olyan szocialista szemléletre, mint Zsuppán vagy
Niklai. A vélt vagy valós egyéni érdek sokszor annyira a közösségi elé tolakszik,
hogy teljesen eltünteti azt. Nem is annyira Regina néni egyébként fontos funkciójú
tagadása bizonyítja ezt, mint inkább a falu népének Niklaira megharagvó képviselői.
Pellek Gyuri, a tehenész, vagy az öregasszony, aki fogatot kért burgonya hazaszállításához. Csegei mondásában sajnos van igazság: „Azt hiszed, érdekli őket, hogy Niklai az elnök, vagy te, vagy a kalocsai érsek? Ez csak minket érdekel, öreg harcos.
A parasztnak csak az a fontos, hogy tele legyen a hasa, meg a bugyellárisa. Ha nem
rúgjuk hasba, ő is békén hagy minket. Mi pedig most már vigyázunk, hogy ne rúgjuk őket h a s b a . . V a l ó b a n vannak ilyenek is a faluban. De azért senkinek sem
mindegy egyetlen faluban sem, hogy ki az elnök. Nemcsak a zsebük érzi ezt meg,
de a közérzetük is. E közérzet változásáról ad képet a Pókháló is. Viszont a mesterségesen kikényszerített politizálás, a felbolygatott légkör sem kell nekik. Egy rendőrségi vizsgálat például „hónapokig tart, több száz tanú kihallgatásával, s ha végül
sem találnak semmit, akkor is tépett idegek, kozmás szájíz és megrendült bizalom
marad utánuk". Mert a bizalom alapja a biztonság. Ahogy egy interjúban mondotta
60

Galgóczi: „Egykori téveszméink egyike az volt, hogy azt hittük: a szüntelenül lobogó
politikai aktivitás igénye a tömegeknek. Nem. Az emberek nem »politizálni« vágynak, hanem békében, létbiztonságban élni, céljuk pedig az, hogy boldoguljanak, azaz
gyarapodjanak, és a gyerekeiknek a magukénál jobb életkörülményeket teremtsenek.
A nagy tömegek politikai aktivitásának tüze akkor lobban fel, ha e célok elérésében
akadályozzák őket. . . . Ha a paraszt jó viszonyban van a »felsőbbséggel«, ha gazdálkodása eredményes, nem beszél erről, hanem nagyobb igyekezettel és jókedvvel dolgozik. Ha úgy tetszik: így politizál."
A Pókhálóból nem véletlenül készült film. Galgóczi kisregénye tulajdonképpen
filmnovella is. Ma már sokszor nehéz — s néha talán fölösleges is — a filmnovella
és a kisepikai alkotás merev különválasztása. Hatások és kölcsönhatások zajlanak
állandóan az irodalom és a film között, s ezzel végső soron mind a két művészet gazdagodhat. Az igazi filmnovella köztes alkotás: irodalomként is megállja a helyét,
ugyanakkor egy film alapanyaga is. Alapanyaga, mert még nem film. Viszont nehéz
egyszerre két múzsát tökéletesen kiszolgálni. S a filmre való koncentrálás, vagy egyszerűen csak a filmes gyakorlat hatása sok mindent fölöslegessé tesz. Lecsupaszítja,
közlőbbé teszi például a stílust. Fontos, lényeges szerepe lesz feltétlenül a párbeszédeknek, az írói közlések aránya csökken, s ami megmarad, inkább csak tárgyilagos
kijelentések, ténymegállapítások sora, amelyek a jelenet megértéséhez szükségesek.
Például: „Zsupán a téeszirodán telefonál. Egyedül van." S amikor az'újságírót elcipeli Niklaihoz, „A beszélgetés alatt kialszik a szomszéd szobában a fény, megjelenik
Anna, csöndesen leül a háttérben s horgolni kezd valamit." Ennek a közlésnek például a kisregényben is van funkciója, de nem igazán tartalmas közlés mégsem. Nem
a maga helyén, hanem a beszélgetés előtt áll, s pusztán informatív szerepe van. Egy
filmforgatókönyvben viszont pontosan ilyen informatív közlésekre van szükség.
Az informatív közlések sűrűsödése azonban nemcsak epizód- és összekötő elemekre vonatkozik. A képi ábrázolás sokrétűen vissza tudja adni például ezt a
jelenetet:
„Kinyílik a bölcsőde ajtaja — s Géza jelenik meg a küszöbön. Meglátja a feleségét — megtorpan.
Hosszú ideig néznek egymásra mozdulatlanul.
Aztán Anna szemét elfutják a könnyek, eltorzul az arca, megfordul, s menekülésszerűen rohan hazafelé."
A képi megjelenítéshez elég is ennyi szöveg. Az írói megjelenítéshez azonban
meglehetősen kevés. Mert e találkozásnak látjuk ugyan később a következményeit,
de a hatását, például azt, hogy Niklai mit gondol, mit érez, mit szándékozik tenni —
azt nem tudjuk meg.
A filmes látásnak tehát nemcsak előnyei, de hátrányai is vannak. A kisregény
így sokkal többet bíz az olvasó képzelőerejére, kérdés, hogy nem túl sokat-e? Galgóczinak azonban alapjában véve sikerült a Pókhálóban az egészséges arányokat betartania. Ennek köszönhető, hogy a kisregény a maga nemében sokkal tökéletesebb
alkotás, mint a belőle készült film.
Ami hiányzik a kisregényből, azt ellenpontozza, kiegészíti a gondolati tartalmasság. Az élő problémák sora. Az elkötelezett írói szemlélet. Ahol az elkötelezettségnek
szemmel látható irányultsága van: ki ellen és kiért perel az író. Ahogy Galgóczi
megfogalmazta, s ahogy e kisregényben is valóra váltja: „Haragom és indulatom
azok ellen irányul, akik ilyen-olyan hatalmi pozícióból ma képesek ártani." S a másik gondolat: „Olyan világot szeretnék, amelyik nem terheli meg annyira az embereket, hogy a kicsit is gyengéknek bele kelljen roppanniuk."
Mindezek a törekvések Galgóczi Erzsébetet a mai szocialista realista magyar irodalom legfigyelemreméltóbb alkotói közé sorolják be. A Pókháló pedig mintegy
folytatása, továbbgondolása az 1970-es években az 1963-ban keletkezett híres regénynek: Sánta Ferenc Húsz órájának. Ha nem is olyan hibátlanul, s ha szociológiailag
kisebb mintát mutatva is be, de maradandó a híradás, a mai valóság ellentmondásainak felmutatása.
61

KOCSIS

RÓZSA

Szabó Magda Régimódi története
Szabó Magda, a modern magyar próza jelentős képviselője ú j regénnyel jelentkezett. Művének a Régimódi történet címet adta, mivel hajdanvoltakról, a soha
vissza nem térő múltról beszél benne. A könyv elmúlást idéző, avittbarnás borító
lapját az írónő édesanyjának századfordulón készült fényképe díszíti, hátul pedig a
nagyszülők és a dédszülők képei.
Szabó Magda a feledhetetlen anyának úgy állít emléket, hogy „régimódi történetével" egyben a múltra jellemző emberi-asszonyi sorsot is példázza. Ugyanakkor
visszatér a forráshoz is, ahonnan egész életműve fakadt, és amelyből legtöbbet az
Ókúthoz és szóban forgó művéhez merített. Írói célja, hogy családja hiteles történetén keresztül irodalomba mentve rögzítse a magyar múlt egyik jellegzetes darabját.
Emberi indítéka pedig, hogy munkájában életre keltve a soha vissza nem térőket,
így újból kapcsolatba kerüljön velük: „ . . . S én megírtam, hogy tovább tudjak élni,
előbb az Ókútat s most a Régimódi történetet..."
Írónk a jelenből pillant vissza a múlt színpadára, ahol anyjának, Jablonczay
Lenkének élni rendeltetett, ahol a történelem és az előtte járók megszabták sorsát.
Jablonczay Lenke többféle képességgel megáldott, tehetséges ember. Személyisége
egy művészi pálya lehetőségét sejtette. Körülményei mégsem az alkotói kiteljesedés,
hanem a családot szolgáló asszonyi lét felé sodorták. Szabó Magda keresi a történelmi-társadalmi és személyes okokat, nagy művészi hitellel idézve fel azokat a
drámai fordulatokat, amelyek — hite szerint — édesanyját nem az adottságai által
kínált, hanem az egyéniségét feladó útra kényszerítették, amelyen boldog-boldogtalanul haladt, egyedül az anyaságban talált feloldódást.
Szabó Magda úgy véli, hogy anyja teljesületlen élete a múlt következménye volt.
Azért fordul vissza a szabadságharc utáni időkbe, a dédszülők korába, hogy a történelem irgalmatlan munkáját a Rickl-kel összefonódott Jablonczay család sorsán
keresztül mutassa be. Annak a nemesi osztálynak pusztulását rajzolja, amelyik előkészítette a reformkorszakot, részt vett a szabadságharcban, de a bukás utáni helyzetben nem találta a helyét. A családfát IV. Béláig visszavezető Jablonczay I m r e
dédapa is felvilágosult szellemű, Kossuth-párti nemes. Reménytelen kétségbeesésében vált mindenre átkot mondó, tragikusan groteszk figurává. Lenke gyermekéveiben már Rickl Mária házában kegyelemkenyéren él, és a köztudatban eszelős istentagadóként, Átkozódó néven szerepel. Kálmán fia, aki egykor „Petőfivel együtt indult
csatába", ugyancsak céltalanul sodródik. Valódi tevékenység híján, csillogó társasági
élettel csapja be magát. Hiábavaló erejét, műveltségét, meg apja vagyonát esztelen
fényűzéssel pazarolja el. A családi végzet Lenke apjának, Kálmán Juniornak a sorsában már nyilvánvaló és jóvátehetetlen. Junior is tehetséggel megáldott, jó külsejű
fiatalember, de a romlás már a jellemébe vette be magát. Homo ludensként senkit
és semmit nem tud komolyan venni, a pillanat szeszélyének hódol, számára az élet
csak felelőtlen játék.
A süllyedést egyedül a kereskedőcsaládból származó nagymama, Senior „kalmárlány" néven csúfolt felesége próbálja megállítani. Rickl Mária vaskézzel kormányoz,
menti a még menthetőt, őrzi a látszatot, a vagyon maradékát, és munkára szorítja
a munkához nem szokottakat. Az idő rostáján kihulló Jablonczayaknak már csak
egy lehetőségük van, ha elfogadják az általa kínált fogódzót, polgárosulnak és megtanulnak dolgozni. Rickl Máriát irgalmatlan valóságérzéke miatt ridegnek és keményszívűnek tartják. Ilyennek véli a szülői szeretet, az igazi otthon melegét nélkülöző Lenke is, aki iránt csak későn olvad fel nagyanyja szíve. Lenke felnőtt fejjel
érti meg, hogy egyedül nagyanyja tartotta felszínen a családot, nemcsak a s a j á t
62

^

gyermekeiről gondoskodott, hanem a felelőtlen Junior meg a Gacsáry Emma házasságából született unokákról is.
Ha figyelemmel kísérjük a Régimódi történet felépítését, óhatatlanul W. Faulkner híres családregénye, „A hang és a téboly" jut eszünkbe. Szabó Magda is bemutatja cselekményének jelképes előtörténetét, a jelent a múlt függvényének fogva
fel. Ezt szolgálja a szülőhely története, a Jablonczay és a Rickl ősökkel foglalkozó
„Szkéné" című fejezet. A Lenke sorsát végzetesen eldöntő szülőknek, Jablonczay
Kálmánnak, és Gacsáry Emmának is külön fejezetet szentel, jóllehet az ő életüket
valóban fel kellett kutatnia, mivel édesanyja alig ismerte szüleit, helyettük az apai
nagyanya nevelte fel. A szülők sorsának tényszerű rekonstruálása után tér rá a
főszereplő „történetére". Faulknerhez hasonlóan egyedi történetek ciklusát adja,
amelyek közös térben és időben peregnek le, átszőve és meghatározva egymást. Jablonczay Lenke problémáját egymás mellett létező emberi állapotok és helyzetek
ábrázolásával teszi érzékelhetővé.
A múlt következménye, hogy Rickl Mária vagyont már nem hagyhat szép és
tehetséges unokájára, aki szegénysége miatt nem mehet ahhoz, akit szeret. Magasabb
iskoláztatást, a művészpályára való felkészítést sem tudja számára biztosítani. Csupán arra ad neki lehetőséget, hogy tanítónői diplomával a kezében megkeresse a
kenyerét.
Lenke álmai teljesületlenek maradnak. Sem asszonyként, sem pedig művészként
nem bírja önmagát megvalósítani. Még egyéni életének is vége szakad, amikor a
háború utóján megszüli második gyermekét és rádöbben: férje nemcsak hogy nem
támasz, hanem vállalni kell helyette a családért való felelősség gondját is. A létért
vívott mindennapi küzdelem és az önfeláldozó anyaság jut osztályrészéül.
A jelen lehetőségei felől nézve, története „régimódinak" tűnik, ezt sugallja a
regény címe is. Ebbe szorítja bele a korabeli magyar társadalom, amelyről tényleges
dokumentumok révén ad hiteles képet a szerző. A körülmények arra kényszerítik a
nőt, hogy megkeresse a kenyerét, de az otthon zárt körét, a régimódi kereteket
elhagyóra rögös út és megvetés vár. Jablonczay Lenkét épp reménytelenül lázadó
anyja, a megvetett és boszorkánynak kikiáltott Gacsáry Emma sorsa riasztja vissza
a nyílt lázadástól, mint ahogy „biológiai képletét" is jórészt az anyja „bűnéért" való
nevelésnek, meg a szerelem nélküli házasságoknak köszönheti. Gacsáry Emma nemcsak rendkívüli szépség, hanem átlagon felülien művelt is. Merészsége és tapasztalatlansága vitte rá, hogy ne a társadalom szabályait, hanem az ösztönei parancsát kövesse. Lázadásáért nemcsak ő egyedül, hanem még a gyermekei is fizetnek. Hiába
művelt és okos, kenyérkeresetre csak öregen és megfakultan ad neki lehetőséget a
korabeli társadalom.
Jablonczay Lenke már csak avval mer lázadni a bekerítő múlt és kényszerű
házasságokba béklyózott élete ellen, hogy gyermekét a jövő igényeinek megfelelő,
modern női ideál szerint neveli fel. Osztályának azt a rétegét képviseli, amelyik a
szellemi munka felé fordul és az értelmiségbe olvad be. Célját csak a gyermeken
keresztül, az örök anya életet szolgáló, önfeláldozó magatartásával éri el. Sorsában a
női lét mélységeit költői szépséggel ábrázolja az író; az életét bevilágító és elfojtó
reménytelen szerelmet, a gyermek apjához való emberi kötődést és az anyaságban
megtalált boldogságot.
Szabó Magda műve beletartozik abba a dzsentriproblémával foglalkozó XX. századi vonulatba, amelyik Móriczon, Kaffkán, Babitson, Krúdyn, Németh Lászlón stb.
keresztül van jelen irodalmunkban, és ennek az osztálynak, majd töredékének az
utolsó korszakát ábrázolja. A Régimódi történet hasonló témakört és körülbelül azt
az időszakot idézi fel, mint Kaffka Margit „Színek és évek"-je. Pórtelky Magda és
Jablonczay Lenke „története" majdhogynem azonos. Joggal merülhet fel, hogy az
említettek után lehet-e még újat mondani erről a világról. Szabó Magda Régimódi
története azt bizonyítja, hogyha ú j igénnyel és ú j módon szól róla a szerző, akkor:
igen.
A Móricz utáni magyar prózának az volt a célja, hogy „egységet" hozzon létre a
valós történelmi-társadalmi és az elvont intellektuális problémák, valamint a modern
63

i

lélektani ábrázolás között. A legnagyobbak meg tudták teremteni a szintézist, és a
realista hagyományú magyar regénybe ú j szemléletet és formaeszközöket oltottak be.
Szabó Magda ahhoz a vonulathoz tartozik, amelyet belülről való ábrázolás, lélektani
igény jellemez elsősorban. Hősének lelkéből tekint ki a nagy valóságismerettel á b r á zolt külvilágba, aminek jelen idejű vagy múltbeli eseményeit azért idézi fel, hogy a
belső lélektani folyamatot a külvilággal való összefüggésben t u d j a feltárni. Művei a
monologizálás felé hajlanak, hiszen a belső monológ az emberi intellektus kifejezésének egyik legkézenfekvőbb formája. Nem véletlen, hogy az erősen intellektuális
igényű XX. századi irodalomban fontos szerephez jutott. írónk ezt a formát a modern realista regény „szerves eszközévé avatta", és többféle változatával gazdagította
a magyar irodalmat, ahogy kritikusai vallják.
A belső monológ Kaffka Margit, majd Németh László prózájában tűnt fel nálunk, hogy csak a legnagyobbakat említsük, de Szabó Magda túllép az általuk képviselt „klasszikus" formán. Hősével nem térben és időben egyenletesen előre haladó
történetet idéztet fel többé. De nem is hajlik a nyugati irodalmak által" kínált szélsőséges változatok, a tudatkontroll nélküli és az idődimenziók között gáttalanul csapongó szabad asszociáció felé sem. Művének irányítója és rendezője a központban
álló intellektuális probléma. Hősei azért idézik fel a valóság jelen- s múltbeli, de
sokszor egyszerre érzékelt eseményeit, hogy közelebb jussanak énjükhöz meg az
élethez, és dönteni tudjanak az előttük álló sorsdöntő problémában.
Szabó Magda pályájának újabb állomása e dokumentum jellegű családtörténeti
regény, amelyben mindvégig személyesen van jelen. A múltat ő idézi fel, rendezi
egységbe és méri meg intellektusának a mérlegén, hogy hiteles véleményt mondhasson róla az utókornak. Nem azért tér vissza a napjainkban érdeklődést kiváltó
századfordulóhoz, hogy egy jellemző történetet mondjon el ebből a korból, hanem
a történetben rejlő probléma foglalkoztatja inkább: Mi a tehetség? Mivé válhat a
kor a társadalmi miliő és a személyiség biológiai-pszichológiai adottságai következtében ?
A problémát önmagával vitázva, belső monológ formájában vezeti le, és a külvilág tényanyagát tanúként idézi meg hozzá. Evvel az igénnyel gondolja végig édesanyja és családja történetét, s eme igény következtében ismét ú j regényformát kínál.
A dokumentumokra, a valós tényekre támaszkodó modern családregénynek egy s a j á tos magyar változatát teremti meg."
A dokumentumműfaj világszerte fellendülőben van. Sokan a cselekményválságban szenvedő modern regény megújulási lehetőségének tartják. A külvilág által adott
hiteles tényanyagból a szerző még eseménydús történetet fejleszthet. Nálunk az önéletrajzi elemekből, naplóból, tényszerű adatokból stb. táplálkozó napló-, riport- vagy
szociográfiai tényregénynek olyan hosszú vonulata van, amelyik a 20-as, 30-as évektől egészen napjainkig húzódik.
A világirodalomban különösen a több kultúrából táplálkozó amerikai fordul
érdeklődéssel az őskutatás és a dokumentumanyagból építkező családregény felé.
Gábriel Garcia Marquez önéletrajz, tanulmány, vitairat és eddig ismeretlen tényanyag alapján írta meg világhírű családregényét, a „Száz év magány"-t. Alex Haley,
a „Gyökerek" szerzője pedig Afrika ősvadonába ment vissza, hogy fényt derítsen az
egykor Amerikába hurcolt néger ősapa eredetére, és hiteles képet adhasson családja
történetéről.
Szabó Magda is éveket töltött avval, hogy a rendelkezésére álló emlékeken túlmenően kibogozza, kinyomozza családjának dédszülőkig visszanyúló történetét. A hivatalos dokumentumok mellett olyan magánjellegű tényanyagot is sikerült felkutatnia, amely hűbb képet ad a kor arculatáról bármilyen hivatalos iratnál. Családi és
baráti levelezéseket, naplókat, Rickl Mária háztartási könyvét, Jablonczay Kálmán
kallódó verseit, töredékeit, Jablonczay Lenke novelláját stb., amelyeket nemcsak
hogy felhasznál, de közzé is tesz a velük foglalkozó fejezetekben.
Művében egyaránt figyelmet szentel a köz- és magánéletnek, jól tudva, hogy a
kettő összefügg egymással. Történészi tudatossággal mutat rá a kor súlyos történelmitársadalmi és gazdasági tényezőire, fellobbanó mozgalmaira, de ugyanilyen szakszerű64

l

séggel követi a kultúra, az irodalom, a művészetek, a társas érintkezés, az ízlés és a
divatirányok útját is. A korról olyannyira teljes és történetileg hiteles képet ad,
hogy a mű eme rétege tudományos munkának is beillenék.
Írónk célja azonban nem a tudomány, hanem hogy óriási dokumentumanyagával
képet adjon arról a századfordulóról, amelyik eldöntötte a „történelmi" Magyarország
sorsát. Az uralkodó osztály mámorba és külsőségekbe fúltan ünnepelte az ezredéves
évfordulót, miközben a nincstelen magyar tömegek „Amerikába tántorogtak" ú j
hazát és mindennapi kenyeret keresni. A Monarchia világháborús katasztrófába sodorta ezt a szerencsétlen népet, amelynek a vezető rétege még arra sem volt alkalmas, hogy a közelgő veszedelemben felismerje a reá váró tragédiát is.
Szabó Magda a tények igazságával beszél róla, hogy míg az ország feltartózhatatlanul rohan az első világháború katasztrófája felé, Debrecen úri társaságát kizárólag a magánélet eseményei foglalkoztatják. „A levelek, amelyek e korszakban jönnek-mennek, soha egyetlen utalást sem tartalmaznak olyanra, ami kívül mutatna
íróik személyes életén." Bál bált követ, táncolnak a lányok, és az úri illemtan szabályai szerint teszik a szépet azok a fiatalemberek, akik ott vesznek majd Doberdónál meg Isonzónál. Haláltánc ez, mert akit el akarnak veszejteni az istenek, a tudatától fosztják meg először.
*
Jablonczay Lenke hiába álmodott az életről meg a boldogságról. Világrendítő
korban élt, a történelem kihúzott alóla minden lehetőséget. Apáitól pedig azt kapta
örökül, hogy már nem is harcolhat a végzet ellen.
Régimódi történetéről költői szépséggel és a tények igazságával vall Szabó
Magda. Anyja helyett, a leány.

HÉZSÖ FERENC: PÁR
5 Tiszatáj

65

BULGÁRIA

A két nép barátságát szolgálva
SZTOJAN RADEV: BOLGÁROK ÉS MAGYAROK
Az Arany János is megénekelte csodaszarvas-legenda felidézésével kezdi Sztojan
Radev a könyvét, amely szerint Hunor és Magor elrabolja Belár földjén Dul fejedelem két lányát, akik közül az egyik Hunor, a másik Magor felesége lett. E monda
alapján a magyarok és bolgárok őseit rokoni kötelékek fűzték össze, minthogy a
Belár név némely kutatók szerint a bolgár szó egyik változata.
Kétségtelen tény, hogy az ősmagyar és előbolgár törzsek a honfoglalás, illetve a
belgár államalapítás (681) előtt a Volga és Káma vidékén egymás szomszédságában
éltek. A Balkán félszigeten megtelepülő előbolgárok azonban fokozatosan beolvadtak
a már ott élő szláv törzsekbe, átvéve nyelvüket is, s így a feltételezett rokonságot a
régmúlt homálya fedi.
A két nép sorsa különbözőképpen alakult az őshaza elhagyása után, habár bizonyos hasonlóságokat is megállapíthatunk, hiszen a bolgár nép is évszázadokon keresztül élet-halál harcot vívott két hatalmas ellenség — a bizánci császárság és a
török birodalom — ellen, ahogyan népünk is a török és német ellen.
Sztojan Radev könyvében arra vállalkozott, hogy rövid összefoglaló képet adjon
az olvasónak a két nép kapcsolatairól történelmük folyamán. Számunkra — az összegyűjtött adatokon kívül — azért is értékes ez a munka, mert újabb meggyőző bizonyítékul szolgál ahhoz a helyes történetszemlélethez, hogy egy nemzet történelmének
egyetemes és valódi értékeit csak más népekével összevetve lehet igazán felmérni és
értékelni. Múltunk értékelésének egyfajta kontrollja lehet egy-egy ilyen munka,
amely felhívja a figyelmet, hogy ne egyoldalúan, magyar központúsággal ítéljük meg
a történelmi eseményeket, hanem szélesebb összefüggésekben. A Monarchia 1877—
78-as orosz—török háborúval kapcsolatos diplomáciájának negatív vonásai például a
bolgár nép érdekeit is figyelembe véve, még inkább kiütköznek.
Ezt az igényt egyes kutatók már a múltban is megfogalmazták, de igazán csak
népeink felszabadulása után válik uralkodó szemléletté. Wenzel Gusztáv történész az
1870-ben Bulgáriáról írt tanulmányának bevezető részében például e sorokat olvashatjuk: „Történelmünknek nehezebb feladatai közé tartozik azon szomszédok történetére nézve a szükséges tájékozottságot elérni, amelyek a török foglalás előtti időkben hazánkkal oly közeli viszonyban á l l t a k . . . Szabadjon remélnem, hogy Bulgária
egykori történetére n é z v e . . . a történelmi kutatás az eddiginél szerencsésebb eredménnyel fog fáradozni."
Radev könyvének olvasásakor is érezzük, hogy milyen keveset tudtunk egymásról a múltban, s milyen sok még a közös tennivalónk.
A szerző 23 rövid fejezetben vázolja — főként magyar dokumentumok alapján
— népeink kapcsolatát a legrégebbi időktől napjainkig. Könyve azonban lényegében
három nagyobb összefüggő részre tagolható. Az első rész a középkori bolgár—magyar
kapcsolatokkal foglalkozik; a második — ez a legnagyobb — a török elnyomás alatt
szenvedő és küzdő bolgár—magyar kapcsolatokról található magyar anyagot (14. szá66

zad végétől 1877-ig); a harmadik pedig az ismét önálló Bulgáriával való kapcsolatainkat tartalmazza.
A középkort tárgyaló fejezetekben olvashatunk Cirill és Metód pannóniai tevékenységéről, valamint az itt élő szláv népekről a honfoglalás előtt. Megtudjuk, hogy
1187-ben — a közel 200 évig bizánci uralom alatt élő Bulgária önállóságának visszaszerzéséhez — III. Béla Bizánc elleni győzelme is hozzájárult. Ugyanakkor később a
magyar királyok — köztük Nagy Lajos is — indokolatlan erőfeszítéseket tettek a
bogumilizmus nevű eretnekség letörésére, holott a török már határainkon dörömbölt.
1396-ban Bulgáriát leigázta az oszmán birodalom, s csaknem 500 évig szenvedett
kegyetlen elnyomás alatt az ország. Hunyadi János 1444. évi sikertelen balkáni hadjárata után a bolgár nép egyre inkább Oroszország felé fordul, onnan v á r j a szabadságát. A török elől sok ezer bolgár menekül magyar területre is. A Buda körül
letelepültek kiváltságlevelet is kaptak, amit 1744-ben Mária Terézia megerősített.
Nagy többségük a XVIII. század végén, a XIX. század első felében — a bolgár nemzeti megújhodás idején — támogatta a hazai mozgalmat. A Pest-Budai Egyetemi
Nyomdában számos bolgár könyvet adtak ki.
Több útleírást is ismertet a szerző, amelyek felhívták a magyar nép figyelmét a
rabságban élő bolgár nép borzalmas helyzetére. Még a bújdosó Mikes Kelemen leveleiben is előfordulnak részletek Bulgáriáról. 1738. február 17-i keltezéssel Cserna
Vodáról „utzáról utzáre hordozott rabokról" ír.
Külön cím alatt emlékezik meg Radev a Kossuth-emigráció
bulgáriai fogadtatásáról, és arról a hatásról, amit a bolgár politikai és kulturális élet fejlődésére gyakoroltak.
Az 1870-es évekig — a magyar emigránsok emlékiratain kívül — alig jelenik
meg valami Bulgáriáról. A sajtóban közölt cikkek is kezdetben a bolgár folklórral,
régi népszokásokkal, a bolgár népzenével foglalkoznak, ez utóbbiról megállapítva,
hogy az országban „legnagyobb számban vannak a fájdalmat, szenvedést tárgyaló
dalok".
Az 1867-es kiegyezés után a magyar uralkodó osztály — a cári Oroszország balkáni terjeszkedésétől és a Monarchián belüli szlávok súlyának a megnövekedésétől
félve — a korhadt török birodalmat támogatta, és közömbös volt a bolgár nép sorsa
iránt. Az enyhe érdeklődés is inkább a lehetséges befolyásra spekulált, bár a haladó
személyek — mint Pulszky Ferenc — ekkor is nagy szimpátiával írnak a bolgár
népről. A magyar szabadságharc cári csapatokkal történt leverése is hozzájárult természetesen, hogy a hazai közvélemény könnyen elfogadta a török orientációjú külpolitikát. Azt azonban a szerző is hangsúlyozza, hogy a cikkek ez időben ugyan
törökbarát hangúak voltak, de nem bolgárellenesek.
Az 1876-os áprilisi felkelés idején a bolgár nép gyengén felfegyverezve (például
cseresznyefa ágyúkkal) példátlan elszántsággal küzdött a török elnyomók ellen. A törökök azonban vérbe fojtották harcukat, kegyetlenül legyilkolva 30 000 férfit, nőt és
gyermeket. A könyv ismerteti a Monarchia hivatalos diplomáciai jelentéseit is a
felkeléssel kapcsolatban, majd pedig 1 külön fejezetben szól a korabeli magyar sajtó
visszhangjáról. Idézi a Jókai szerkesztette „A Hon" 1876. június 13-i számának a
cikkét, amely első oldalon ad hírt Hrisztó Botev költőről (a bolgár Petőfi), aki 200 fős
szabadcsapatával átkelt a Dunán a felkelők támogatására. A törökök vérengzéséről
csaknem minden magyar újság beszámol. Leközlik például a nemzetközi vizsgáló
bizottság jelentését, a Pesti Naplóban pedig Victor Hugó nyilatkozatát.
Az 1877—78-as orosz—török háború sajtóvisszhangja a már említett okok miatt
azonban szegényes. Annál örvendetesebb, hogy Arany János Pleven ostroma alkalmával „Plevna", majd pedig a háborút lezáró berlini kongresszus idején „Civilizáció"
címmel verset írt.
A háború eredményeként Bulgária visszanyerte önállóságát. A következő évtizedekben azonban mindkét nép történetében előtérbe került a német orientáció. A két
világháború között ugyan intenzív kapcsolatok alakulnak ki a kultúra, a tudomány
és a művészet különböző területein, amit olyan nevek jeleznek mint Bartók Béla,
Moravcsik Gyula, Kniezsa István, Fehér Géza, Győrffy György. A népeink közötti
5*

67

őszinte barátság és sokoldalú együttműködés igazi képviselője és majd hordozója
azonban a múlt század végétől a munkásosztály lesz. A Bolgár Kommunista P á r t
1919-ben örömmel üdvözölte a Tanácsköztársaság kikiáltását hazánkban, a második
világháború végén pedig a felszabadult Bulgária I. hadserege is részt vett hazánk
felszabadításában.
A könyv utolsó fejezetében a szocializmust építő népeink közötti politikai, gazda-

sági, kulturális, tudományos és művészeti kapcsolatokról felsorolt imponáló adatok
tanúsítják, hogy az igazán sokoldalú együttműködés, a kölcsönös megismerés és
barátság korszakához most érkeztek el népeink.
Sztojan Radev könyve a szakmai igényesség mellett élvezetes stílusú olvasmány
is. Külön értéke, hogy a bolgár—magyar kapcsolatok művelőit további kutatásokra
ösztönzi. Bevezetőjében azt írja: „Szeretném, ha könyvem elősegítené a bolgár és a
magyar nép kapcsolatainak, közös harcainak a vizsgálatát." Ugyancsak a bevezetőben olvashatjuk, hogy a két nép közel másfél évezredes művelődési kapcsolatait kísérli meg áttekinteni. A valóságban azonban kutatásai nem csupán e témára korlátozódnak, hanem gyakran átrándul a politikai és gazdasági kapcsolatok területére is.
Kapcsolataink egyes korszakait ábrázolva helyesen fordított a szerző nagyobb
figyelmet az elmúlt évszázadokra — különösen a török elnyomás alatti időszakra —,
hiszen ez kevéssé ismert számunkra, mégis szívesem olvastunk volna bővebben a
XX. századi, mindenekelőtt a felszabadulás utáni évtizedek gazdag kapcsolatairól.
Reméljük, hogy ez újabb műveinek lesz a tárgya.
A szerző — aki Magyarországon tanult és a budapesti Bolgár Kulturális Központ
igazgatója — könyvével és egész munkájával példamutatóan szolgálja a két nép
barátságát. (Gondolat, 1977.)
PÁSZTOR IMRE

Népi groteszk
JORDAN RADICSKOV: ZŰRZAVAR, JANUÁR — KÉT DRÁMA
Két ember — több ember — áll, jön-megy a színpadon és beszél. Egymás mellé.
Közlésük célja, hogy mondanivalójuk lényegének közölhetetlenségét bizonyítsa. Amit
ők — egymástól — nem tudhatnak meg. A közönség viszont, az egymáson elcsúszó
szavakból, a többszörösen visszaverődő, gellert kapott értelemből igen.
Két ember — több ember — áll, jön-megy a színpadon, s körülöttük a tárgyi
világ rekvizítumai. Meghatározott célú rekvizítumai. De attól, hogy kézbe veszik
őket, attól, hogy ott vannak, ahol vannak, úgy használják őket, ahogy használják,
e • meghatározott cél furcsamód meghatározatlanná, meghatározhatatlanná válik.
Vagy nagyon is meghatározottá, mert funkciójuk a mindközönségesen meghatározottal szemben annak épp az ellenkezőjére fordul. S így — közvetve — mélyebb
síkon épp a dolgok lényegét fejezi ki.
Körülbelül ez a groteszk színpadi technika.
Veszélyes technika — személytelenítve tárja fel a kapcsolatok — ember és
ember, tárgy és ember kapcsolatának — magvát. Vagy torzulását. Vagy hiányát.
Mint a kórboncnok, vagy mint a sebész kése.
Aki a szikével nem bánik biztosan, ne is vegye kézbe. Aki hozzáértéssel forgatja, lelke rajta: így olyasmit is láttathat, amit a hagyományos eszközökkel csak
sejtetni lehet.
A szike nem ismer érzelmet. Nyilván ezért van az, hogy a groteszk színmű
68

szereplői ritkán körülrajzolt, társadalmilag is meghatározott személyek. Társadalmi
kötődésük többnyire csak jelzett, közlendőjük — vagy közlésképtelenségük — többnyire általános.
Az meg éppenséggel ritka, hogy egy groteszk színmű szereplői parasztok legyenek, s nem a vásári komédiák fajankói, a népi játékok stilizált mesefigurái.
Márpedig Jordán Radicskov két groteszkjének, a Zűrzavarnak, és a Januárnak
parasztok a hősei; valóságos parasztok, a mai bolgár faluból szalajtott, hagyományhordozó, és az újjal barátkozó-hadakozó falusiak.
A Zűrzavar egyik szereplője az elbitangolt disznaját keresi-keresi, hiába, a
másik döglött rókát nyúzna, mert a róka — amint azt közli is mindenkivel és
mindenki közli vele is — csak tetteti, hogy döglött; fölfal az mindent, aztán megszökik. Aztán hajtóvadászatot rendeznek, együtt, a falu kutyáira, s megmaradnak
nekik a veszett bolhák: így keverednek el a zűrzavarba — de hogy mi ez a zűrzavar, ki tudná megmondani? Zűrzavar. Amin ki gólyalábon igyekszik átlábolni,
k i meg a tőgyét, a hatalmas tőgyét keresi, ki zászlót bont benne, hogy lobogtassa,
ki meg ordítozik. Lelkesedésében? Persze, nem akármilyen zűrzavar ez a zűrzavar,
van különleges városi zűrzavar i s . . . de erről csak hallomásból értesülünk. A darab
vége visszaszámlálás, mint a rakéták kilövésekor . . . ki számol vissza, kire? . . . aztán
a parasztok levetik busómaszkjaikat és a fehér farkasok indulójára kimasíroznak a
színről.
Vérbeli groteszk, egyetlen hatalmas, nevetős fintor, s kínunkban, félértetlenségükben nevetősen fintorgunk rajta magunk is. Aztán értelmezni próbálunk: mi
is az az elveszett disznó? A hagyomány? Kit kell megnyúzni, hogy föl ne f a l j a
mindenünket, hiába, hogy döglöttnek látszik? Miféle kutyákat hajkurászunk világéletünkben, hogy a balháikat megörököljük? És a zűrzavar? Az micsoda? Talán a
forradalom lenne? Vagy az is, más is? Vagy egyszerűen csak a rend hiánya, a
bizonytalanság? Az életforma bomlása? A faluba betört ú j ? Értelmezzük, de egyértelmű megoldást nem találunk. Radicskov nem szolgál vele, minket is kinevet;
azt mondja, teremtsük meg mi is a magunk faluját, ki-ki a magáét. Egy azonban
biztos: az elbitangolt disznó itt disznó, nemcsak jelkép, a róka is róka, a balhák
is balhák, a lókötő is lókötő. A falu falu. Mindent összevetve a paraszt itt nagyon
is paraszt: bolgár paraszt, társadalmi valóság, s az ő valóságos közérzetéről, gondjáról, tájékozatlanságáról vagy tájékozódhatnékjáról, zűrzavaráról szól ez a vaskos,,
korántsem szürrealista-szimbolista, de groteszk komédia.
Minek is magyaráznunk? Hisz akkor értjük a legjobban, ha nem értjük. A zűrzavar zűrzavar marad akkor is, ha a tőgye után kapkodunk, ha gólyalábon próbálunk átgázolni rajta, ha zászlót lobogtatva éljenezzük. Mert zűrzavar. Mert azért
zűrzavar.
A kötet másik darabja, a Január, műfaji meghatározása szerint téli poéma.
De lényegét tekintve ez is groteszk játék. Igaz, homogénebb, költőibb, mint a
Zűrzavar. De semmivel sem egyértelműbb. A falusi kocsmában összeverődött parasztok érthetetlen események tanúi; Szuszo fakopácsát elviszi a lúdvérc, de vissza,
is hozza. Hogy elvigye újra. Petar Motorov, aki meg se jelenik a színen, csilingelő
szánon húz el a kocsma előtt, hogy lovai nélküle érkezzenek vissza a szánnal, s a.
szán ülésén Motorov puskája mellett egy meglőtt farkas üljön. Hová lett Motorov?
Ki tette fel a meglőtt farkast a szánra? A kocsmatöltelékek sorra hajtanak el, hogy
megfejtsék a rejtélyt, de mind helyett egy-egy újabb meglőtt farkas érkezik vissza,
s- ugyanaz a puska, de eggyel-eggyel mindig kevesebb golyó van benne. Szuszo a.
végén hat zenészt indít útnak a farkasok ellen, abban a biztos tudatban, hogy hat
ember akár puszta kézzel is megbír egy farkassal. S ha nem, ha mégis megjönne a
szán, majd elmegy ő, s végére jár a titoknak. Aztán megjön a szán. S Szuszo, mintha
titkot közölne, közli a közönséggel: — Hallottátok?...
Megjött a szán, s odakint vár
bennünket!...
Megjött értünk a szán, a szán, mondom, a szán, megjött értünk a
szán!...
Nem halljátok?!...
A szán, megjött a szán!
A halál? — kérdi a néző. A lét értelmetlenségét, érthetetlenségét példázná ez a
69

poéma? A közös erővel is legyőzhetetlen véget, az elmúlást? Aminek, hiába minden
ravaszkodás, nem lehet túljárni az eszén? Amit még a művészet — a hat zenész —
sem képes megszelídíteni? Amivel mindenkinek magának kell szembenéznie?
A megmagyarázhatatlan, amire parasztjaink érthetetlen és értelmetlen magyarázatokat keresnek, lúdvércben és giroszkópban, amiről azt se tudják, micsoda? Vagy
egyszerűen csak ú j népmesét fakaszt Radicskov az ősi és eleven hagyományból,
önmaga mulatságára és a mi ámulatunkra? Naiv, csodálkozó, mesehallgató parasztemberekké változtat bennünket, huszadik századi nézőket is?
Mivel műveli ezt a varázslatot? Miért nem maradunk kívül a játékon, mint a
legtöbb groteszk színmű nézője, akinek csak az agyához, s nem a szívéhez szól a
darab? Talán azért, mert a mesélő maga is eleven közösséget érez a groteszk mese
hőseivel, maga is azonosul velük, maga is mesehős? Ezek a modern paraszt-groteszkek ugyanis közvetlenül a népi kultúra talaján nőttek. Radicskov nem
rekonstruálja,
amit ábrázol. Hanem éli — de modern és európai íróként éli. Magabiztos természetességgel építkezik az elemeiből. S ahol szüksége van rá, modern anyagokat
használ. A korszerű irodalom igényeit tiszteletben tartva.
Nem tudom, be fogják-e mutatni Magyarországon a Zűrzavart és a Januárt,
őszintén szólva nem nagyon bízom benne. Színházi embereink, s talán a közönségünk ínye is szelídebb ízekhez szokott. A groteszkből is csak a jámborabbját
szoktuk. S az újat többnyire megcsócsálva. S ráadásul Radicskov közege túlságosan
ismerős ahhoz, hogy exotikumnak érezzük, de ahhoz már idegen, hogy magától
értetődően mozogjunk benne. Kár. Már csak azért is, mert a népi demokratikus
országok többségének színházi irodalma közönségünk számára majdnemhogy fehér
folt. S ami még nagyobb baj, az írók, a színházak számára is az. Vagy protokoll.
Pedig, mint Radicskov példája bizonyítja, van mit fölfedeznünk.
Többek között ezért is jelentős esemény Radicskov két kitűnő d r á m á j á n a k közreadása, amiért az Európa Kiadót, s kiváltképp a népnyelvet és a tudákos modernséget ízesen és mondhatóan, színpadot kívánóan ötvöző fordítót, Juhász
Pétert
illeti köszönet s dicséret. (Európa, 1977.)
GÖNCZ ÁRPAD

HÉZSÖ FERENC: ALFÖLD

70

„Kelj fel és beszélj"
SÜTŐ ANDRÁS: ENGEDJÉTEK HOZZÁM JÖNNI A SZAVAKAT
„A földhözragadtság tagadása: a mi földhözkötöttségünk.
A felelősségviselésre
kényszerítő. Mit várhat egy nemzet vagy nemzetiség az íróitól, ha nem épp ezt a
közösségi hűséget: sorsproblémáinak felgörgetését olyan tárnákból is, amelyeknek
bejárata elé valamikor tiltó táblákat ütöttek." Sütő András példás egységű életművét ez a gond szervezi nemzet-, nemzetiségmegtartó rendbe. Számára a kötöttségek, 'a nemzethez és nemzetiséghez fűző kapcsolatok hálója nemcsak hogy széttéphetetlen, hanem az egyéniség számára lehetőség, „a közös sorsvállalás lehetősége",
mely által mélyebb értelmet nyerhet a személyiség léte és a tehetség alkotó szenvedése. Egy közösség megmaradásán munkálkodik, tudván, hogy a világ rendjének
magasabb értelme is ezt kívánja, hiszen az emberi csak a nemzetin keresztül tud
megvalósulni, kiteljesedni. Irodalmunk azért „anyajegyes", mert fővonulata, legnagyobb alkotói mindig is vállalták a nemzet sorsproblémáit. Ez a gond pedig nem
könnyítést jelentett az alkotó egyéniség számára, hanem Illyés Gyula szavai szerint:
aki nemzeti sorsproblémáinkba eddig belegondolt, az mind eszelőssé lett. Ha ez így
túlzás is, annyi bizonyos, hogy emésztő és megoldhatatlannak tetsző gondok szövevényébe látott. S ez nem rémkép, nem irracionalizmus, hanem történelmi sors, adottság, helyzet. Sütő András nagy ívben kiteljesedő, s az élő magyar irodalom csúcsaira
érő művészete a nemzetiségi létezés pluszterheivel néz szembe nemzeti közösségünk
nagy kérdéseivel, történetfilozófiai és etikai érvénnyel. Drámáival, esszéivel és regényeivel egyképpen sötét mélységből görgeti föl, s egyre nagyobb művészi erővei
azokat a válaszokat, melyek az értelmes közösségi cselekvés lehetőségeit és parancsait fogalmazzák. Különösen szembetűnő ez művészetének utolsó évtizedében. Magatartásmodellt adó és megítélő történelmi drámái egyenlő érvénnyel szólnak a múltról és a jelenről. A végtelenségig béketűrő lócsiszárt, Kolhass Mihályt az igazság
szeretete tragikusan későn juttatja el a harcvállalás elkerülhetetlenségének felismeréséig. Elmulasztja az alkalmas pillanatot, de végső felismerése önvád és vállalás.
A Csillag a máglyán a kivívott forradalom eltékozlásának két legnagyobb veszélyét, két lehetetlen útját jeleníti meg: a megkövülést, a zsarnokká váló okosságot
és a helyzetet érzelmi irányítottsága, naiv tisztasága miatt föl sem ismerő, önveszejtő illuzionizmust. A történelmi drámatrilógia harmadik darabja, a Káin és
Ábel a jussát követelő emberi méltóság és a megalázkodó gyávaság örök küzdelmében Káin igazát vallja: „emberként meg nem maradhatunk az alázat porában".
A három dráma egy mondatba összefoglalható egyetemes érvényű magatartásmodellje: úgy cselekedjünk, hogy — emberi méltóságban — megmaradjunk. A XVI. századi történelemnek és a Bibliának sütői értelmezése egyetemes modellként ugyanazt
fogalmazza meg, mint a mezőségi életanyagból és önéletrajzi ihletettségből született
Anyám könnyű álmot ígér című regénye, vagy az Istenek és falovacskák esszéi. Ez
utóbbi két könyv műfajából és anyagából következően is közvetlenebbül szól a romániai magyarság nemzetiségi magatartásformájának, nemzetiségi tudatának problémáiról. A korszerű szocialista nemzetiségi tudat formálásának, kialakításának az igénye,
71

az értelmezésnek, a felhívásnak, figyelmeztetésnek a gesztusa telítette a regényt
esszéelemekkel, s teremtett ú j műfaji változatot dokumentumból, lírából és esszéből.
A megmaradás titkát és lehetőségeit kutató író, aki tudja, hogy a sajátos nagy érték,
mert nélküle nincs egyetemes — „naplójegyzeteiben" és esszéiben a különbözőség,
az önmegőrzés egyik legfontosabb eszközének, a nyelvnek, s a nyelv révén megőrzött
hagyományoknak, közösségi érzületnek, közös titkoknak kitüntetett figyelmet szentel.
Az anyanyelv „színes bója a vizek hullámzásában", eligazító, biztonságot jelentő.
Az Anyám könnyű álmot ígérben Vaszilika bácsi „anyanyelvének védősáncai" mögött érzi magát nyugodtan, „erőt érzett a tökéletes beszédben, otthonos biztonságot".
Az anyanyelv diribdarabjai közé született író gyerekkorában mámorosan kutatta az
ú j szavakat: „Ügy éreztem: mindahánnyal egy-egy titkot csípek fülön." Külön f e j e zetek szólnak, más-más nézőpontból ítélve, az anyanyelv ügyéről. Ezek közül is legemlékezetesebb annak a Zs. bácsinak a története, aki az önkifejezés lehetőségétől
fosztotta meg magát se magyar se román nyelvével, s aki a sírásig meghatódik, amikor az író ráérez az anyanyelv üzeneteinek titkos áramlására. A nyelv és az ember
lényegi egybetartozásának sok példáját idézi Sütő András. A Perzsák-ban az anyanyelv és a nép egysége tovább teljesíti a titokmotívumot: „Míg egy népnek titkai
vannak: véglegesen nincs meghódítva." A perzsák a tömeges erőszakkal szemben
„utolsó mentsvárukba: az anyanyelv védősáncai mögé menekültek". A
Nagyenyedi
fügevirág „jobbágyi panaszlevelében" is a nyelvkárosítás a szenvedések teteje, s az
anyanyelv az az egyetlen „megmaradt uszony", amelyikbe a mindenüket elvesztettek
még kapaszkodhatnak, s amelyiktől a megmaradásukat remélik. A nyelv és nemzet
elválaszthatatlanul közös létezése a nyelvi felelősség terhét r a k j a arra az íróra, aki
a „magunk megőrzésével" foglalatoskodik. A nyelv ügye egyéni felelőssége is az
embernek önmagával szemben: nemcsak a közösségi, de az egyéni önmegőrzésnek és
kiteljesítésnek is első és nélkülözhetetlen eszköze. Sütő András esszéregénye, az
Engedjétek hozzám jönni a szavakat összegző mű — Sütő motívumfejlesztő írói módszerére jellemzőn — nemcsak összefoglalja és kiegészíti az írónak az anyanyelvvel
kapcsolatos nézeteit, hanem egy szuverénül egyéni műforma kereteiben mély létértelmezést is ad. Nagyon sok motívumot, gondolatot szinte szószerinti megfogalmazásban örökít át korábbi műveiből, újabb hangsúlyt téve életműve szerves egységére és fejlődésére. A nyelv és az emberi életegysége ad itt ú j távlatokat a létértelmezésnek.
A cím bibliai allúzió. Máté, Márk és Lukács evangéliuma egyaránt tartalmazza
azt a jelenetet, melyben Jézushoz kisgyermekeket hoztak, s amikor a tanítványok el
akarták őket küldeni, kísérőiket pedig dorgálni kezdték, Jézus így szólt: „Engedjétek
Jiozzám jönni a gyermekeket és ne tiltsátok el őket; mert ilyeneké az Istennek
országa. Bizony mondom néktek: A ki nem úgy fagadja az Isten országát, mint gyermek, semmiképpen sem megy be abba." (Márk, 10. 13—16. Károli Gáspár ford.) A regény parafrázisa nagyívű, de a párhuzamok nyilvánvalóak: a bibliai ige szerint a
gyermek annak a keresztény világképnek a végső értelmét jelentette, azt a minőséget, amely képes volt a legnagyobb kegyelem elnyerésére. Sütő mítosz nélküli világában a gyermek helyén szavak vannak, a szavak magához engedését viszont gyermek kéri. Puszta létével is azt bömböli, „szavaitokat, szavaimat — világunk teljességét —, vagyis a jussomat kérem". S arról szól a könyv, hogy a szavak segítségével
hogyan adja át a nagyapa a világot kicsi unokájának, Lászlónak, s hogy eme világátadás folyamatában miféle gondolatok támadnak magában az átadóban. Megméri
azt, amit átadni hivatott. A szavak átadása világértelmezés, hiszen a könyv Jean
Pierre-től vett mottója szerint: „A Szó, mely Isten, redőiben őrzi az emberi nem
történetét az első naptól fogva, s minden nép történetét annak nyelvében, olyan
bizonyossággal s oly cáfolhatatlanul, hogy zavarba ejti a járatlanokat és tudósokat
egyaránt."
Az Engedjétek hozzám jönni a szavakat alapcselekménye az író unokájának, a
kis László fejlődésének követése két és fél éven keresztül. Ebbe az epikus rétegbe
kapcsolódik a — Sütő András művészetére oly erősen jellemző módon — távolra
nyúló asszociációk révén egy, az alapszintnél jóval gazdagabb esszéréteg. A cselek72

mény és az értelmezés szétválaszthatatlan, az első váltja ki a másodikat, s így a
jelentéktelennek látszó események, kérdések észrevétlenül jelzik, feszegetik az emberi létezés nagy problémáit és meghatározottságait. Emellett az íróban erősen működik a magatartást tanító szenvedély és felelősség, s ennek közvetlen megnyilatkozása újabb réteget jelent a mű világában. A regényben a nagyapa a világot adja át
unokájának. Az epikus alapszintnek is kettős horizontja van ily módon: a kis gyerek tündéri világa, elemi világszomja, kíváncsisága, mi ez?-szenvedélye; szóízlelgető próbálkozásaitól, jelzéseitől, utánzásaitól kezdve az értelmes beszédig érő nyelviszemléleti fejlődésének a rajza; s a szintén valószerű, életes bemutatása annak, hogy
miképpen hat ez környezetére, hogyan figyelik a kis élet bontakozásának minden
pillanatát. Az élettel való ismerkedés csodáját sikerült az írónak ebben a cselekményes, az egész regényen végigvonuló szintben megragadnia. Ez a gyermek másodszori, tehát végleges megszületése a szavak életrehívó erejével, hiszen „a világot —
legyen az törött cserép is — csak úgy veheti birtokába, ha először megnevezte".
László küzdelme a világért a szorgalmas és lelkiismeretes „Arisztoteleszek" segítségével — önmagában is érdekfeszítő és tanulságos olvasmány. De nem lehet önmagában szemlélni, mert amint megszólal, gyanútlan kérdései mély hullámokat vernek a
nagyapában. Ezek a kérdések már a világ titkait faggatják. A csigáról való beszélgetéskor kérdezi László: „Aki fél, abban van a tél?" Máskor a halottakat akarja
felébreszteni.
Az egész regényt bearanyozza az anyanyelv csodája, a szavak fénye. Egy-egy
szó az asszociációk sorát hívja elő, s nyomatékkal figyelmeztet arra, hogy csak azok
érthetik igazán egymást a legapróbb rezdülésekig, akiknek közös az anyanyelvük s
az anyanyelvben megőrzött történelmük, kultúrájuk. A szó valóságot teremt. A nyelv
tartományait kutatva és átadva ezért vonul be az esszéregény világába a magyar
népköltészet, a Károli-biblia és a magyar irodalom oly sok jeles szóalkotója, valóságmondat teremtője. Az igazi szelídség kifejezésére nekünk külön hangszerünk van:
„szemében csikó legelészget". A nyelvnek sajátos teremtményei titkaink őrzői: „Elment, elment az én párom, le az úton egy fűszálon." Példák sokasága sugározza ezt
a különös fényt a regényben a népdaloktól, Szenczi Molnár Albert zsoltáraitól kezdve
Illyés Gyula Üjévi ablakáig és Nagy László Versben bujdosójáig. A nyelvben megnyilatkozó sajátos értékek bizonyságaként. Az író, a regénybeli nagyapa a „nemzetfölötti lét kacsacsőrű emlősei"-vel végig vitázik a regényben, fogalmazása azért megítélő erkölcsi töltésű, az értelmesebb, teljesebb emberség igényével indulatosan küzd
a „semmilyenség" állapota ellen. A nemzetköziség eszméjének jegyében szól, azzal
az elszánt meggyőződéssel, hogy az emberek „épp emberi különbségeikben lehetnek
egyenlők". Amidőn Sütő az anyanyelv megbecsülésére nevel, a nemzetköziségnek, a
népek egyenrangú testvériségének a gondolatát hirdeti, az anyanyelvi kultúra nem a
bezárkózás, nem a „finnugor hálóba" való belegabalyodás, hanem annak az alapnak
a megszerzése, amelyik távlatot nyit a nagyvilág felé. A regény mindvégig vitairat
is, a kultúrának a nemzeti kötöttségeket és közvetlen személyességét tagadó törekvésekkel. Ily módon az anyanyelv védőirata is, értékeinek nagyszabású bizonyításával, teremtő munkásainak megidézésével és a nyelvről szóló tudományos tételek,
valamint példázatértékű történetek bevonásával.
Sütő András nézetei azáltal vitathatatlanok, hogy mindvégig a közvetlen személyesség hitelesíti az egyetemes példaanyagot. A vallomás őszintesége, nem ritkán
megrendültsége élményszerűvé avatja itt azokat az igazságokat, amelyek elvont kifejezést szoktak kapni. A személyesség és az elvontság egymást igazolja.
Cselekményességnek és értelmezésnek példás harmóniáját mutatják Sütő András
regényében azok az epizódok, amelyek a regény fejlődésvonalába lélektanilag és történeti motivációjukkal hitelesen illeszkednek, de önálló dimenziót nyernek. Sajátos,
művészileg is önálló és egyedi aspektusból — s ezáltal gondolatilag is ú j szintekkel
gazdagítva — mutatják meg az embernek és az anyanyelvnek, embernek és nemzeti
történelemnek egymáshoz való viszonyát, valamint lehetőségeit. Lényegében ilyen
epizódfüzérekből áll a regény. Ezek azonos irányba mutatnak, de jellegükben különböznek egymástól. Ez a mozaikszerkesztés dúsítja föl a regény anyagát olyan gazdag73

ságúvá, amilyet egyetlen eseményszál köré bonyolított cselekmény esetén elképzelni
sem lehet.
Struktúrában és színességben az Engedjétek hozzám jönni a szavakat az Anyám
könnyű álmot ígér közeli rokona. A két regény időszerkezete, valamint több mozaikjának a felépítése hasonló. A különbség pedig elsősorban az, hogy az ú j regényben
sokkal bőségesebbek az esszé elemei, a szentenciaszerű következtetések gyakoribbak.
A sok-sok kínálkozó epizód közül néhány jellegzeteset érdemes külön is szemügyre vennünk. Ezekben új, váratlan távlatokkal tágul a regényvilág horizontja.
A „vigasztaló játék"-ot László provokálja ki. Ha már nem lehetett az állatkertből
kiszabadítani a rab vadakat, szabadon engedik a somostetői kőparipát, s ezen a táltoson repülnek és nézelődnek. A tiszta játékban megjelenik Tamási Áron, amint a
„nyelvínségben senyvedők házait járja", Creangá, majd Gábor Áron ama szorult
helyzetben, föltűnik Zágon is, ahonnan Mikes Kelemen elment „Hűségnek a Száműzetésbe" és még annyi más. A kis László sárkányokat is látott. A világtágító játéknak,
a magaslati nézőpontból való szemlélődésnek az értetlen őr vet véget, aki m á r elfelejtette, hogy valamikor neki is volt táltoslova, s ma már „egyetlen dolog, amire
fölnéz: a tiltások táblája". Ö már szavaiban és képzeletében egyaránt négykézlábra
ereszkedett. Nem is érti a táltoson utazók magyarázatát. Két világot szembesít itt az
író, s a földhözragadtság ellenében védi a világnyitottságot, a tágasabb eszmélkedést.
A játéknak megfelelően szimbolikus értelmű feliratot akaszt a táltos mellé: „e kőparipa hátán a világ körberepülése kötelező". A jelképességnek ez a sugalma mély
értelművé teszi a játékot, életfilozófiává nemesíti az anekdotikus elemeket a regény
más helyein is. A játék révén a nyelv- és szemléletsorvadás gondja tűnik föl. Az
anyanyelv védőoltásainak szükségességéről való elmélkedés a megmaradás kérdéskörébe vezet. Tamási válasza a nyelv ügyéhez idomul: „Azért vagyunk a világon,
hogy a szavainknak valahol helyet teremtsünk benne." „Ortolingvisztikai kliniká"-t pedig Csokonai, Berzsenyi, Vörösmarty, Arany, Ady, József Attila és más ilyen
„urak" tartanak fenn, hozzájuk utalja az író a nyelvkárosultakat. S ebben a személyes felelősségre való figyelmeztetés nyilatkozik meg: az Engedjétek hozzám jönni a
szavakat egész világán megfigyelhető ez a hangsúlyváltás. Míg Sütő korábbi írásaiban, azok példázatanyagában a kényszerű nyelvi kisemmizettség, elnyomottság,
iskolabeszüntetés stb. a fő panasz, addig ebben a regényben minden egyes ember
személyi felelőssége kap etikai imperatívuszt.
A másik kiemelendő epizódban, az amerikai utazásról tudósítóban Sütő András
Heltai Gáspár nyelvéről állapítja meg, hogy szimbólumokat egybemarkoló jelzős főnevei révén valóságos szemléleti ugrás van benne „a puszta megállapítástól a kritikai értékelés irányába". Ezzel mintha saját módszerére hívná fel a figyelmünket az
író. Az amerikai út első állomása, Bécs a magyar történelmi emlékek számbavételének alkalma. A „megállapítás és kritikai értékelés" egységét a legkülönfélébb esztétikai minőségekkel fejezi ki. A „hálaimaként emelt" fogadalmi templom előtt
szarkasztikus hangnemben köszöni meg „Nagymajtényt, Világost, Haynau kardját, az
aradi vértanúkat, Horea kerékbe-töretését, a siculicidiumokat, a Petőfi fejére kitűzött vérdíjat" stb. A Szent István székesegyházban, ahol egykor Mátyás királyt
felravatalozták, groteszk humorral fogalmaz ítéletet. Mátyásról „pusztakamarási történészek gyanakvása, hogy tankönyvírók találták ki. A későbbi leckékből különben
nem maradt volna ki". Amerikában, a góleszben, az „anyanyelv betegágya fölött" a
tiszta tragikum érzésével figyeli „a honvágy szüntelen fájdalomnyilallásait" azokon,
akik a „semmilyenség állapotába kerültek, s az „ondolált kertek" s a civilizáció csodái között nem tudnak szabadulni magányérzésüktől, amit csak az anyanyelvi közösséghez való éltető kapcsolat oldhatna föl.
A pusztakamarási hazalátogatás további ú j színt hoz: az író gyermekkorának
világát. Lászlónak azt mutatja meg nagyapa, hol volt ő gyerek, s „valamikori önmagát" is kézen fogja. A hazalátogatás sok kisebb epizódot foglal magába, de minden motívum újabb érvek, adalékok sorát adja az alapeszméhez. A Sütő által Kelemennek elnevezett magányos fenyő vitára ad alkalmat a múltat semmibevevőkkel,
azokkal, akik nem tudják, „hogy mentünk át a vizeken gyakorta: hátunk mögül
74

lábunk elé fektettük — a következő lépéshez' — múltunk nádkötegeit". Kelemen ú j r a
kiváltja Lászlóból a „gajdulva" szót, s ennek története a párnákat egymásra halmozó
gyerek kiáltásához, majd annak messzeszökellő sütői értelmezéséhez vezet: „Mind
ide gyertek! — szólt a párnahegyi beszéd. — Vége legyen a szétesettségnek! Elég
volt az abroncstalanságból! Mintha megsejtett volna valamit az állapotunkból." Ezt
a két tanulságot egybefoglalja a régi nyaralás története. A magányában, veszteségei
miatt szótlanná lett nagyapától az egykori gyermek erősen visszakívánkozott testvérei
és a szűkösebb körülmények közé, mert ott talált valamit, „ami nélkül csak kín az
emberi lét: Szavaink kaptárzúgását". A magányban, a kényszerű' csendben még a
költő szavainak sem volt értelme. A közlésvágy elemi emberi igénye nyelv és közösség ügyéhez kapcsolódik. Ez is történelmi tanulság. De az a csoda is, amit a nyelv
az érzésvilág és szemlélet alakításában képes elérni — a zsoltárvarázslat bizonysága
szerint —, messze túlélve azokat a közvetlen tartalmakat, amelyek előhívták egykor
a szavakat.
Sütő András máskor is elmondta már, hogy gyermekkorának nagy élménye volt
Orbán János bácsi, akinek a meséi íróvá válásában is döntő szerepet játszottak, akitől annakidején munkabér helyett is mesét kért. A rég halott mesemondó szájába
a d j a most az író a koldusmesét, megteremtvén ezzel a mű utolsó lapjain nemcsak a
regény csúcspontját, de az egész mű összegzését is egy rendkívül sűrű szövésű, mesei
történetet és filozófiát, etikát egyensúlyban tartó vádbeszédben. Az Isten tudomást
szerez az emberi szavak teljes romlásáról, s ezért leszáll a földre Szent Péterrel. Az ő
beszélgetésük és „jószógyűjtő" kísérletük a mese kerete. Szavakat koldulni mentek,
de csak félelemtől megrohasztott beszédet, vélekedésükből kifogyott embereket, azaz
már nem is embereket, hanem öszvéreket találtak. Az emberek elherdálták nyelvüket, értelmük „belső világosságát", a „Második Világmindenséget". Nyelvét elhanyagolva legfőbb princípiumát veszti el az ember. „Az egyetlen lény, akit felruháztam
a szavak erejével, saját hatalmammal tulajdonképpen, az esetre, ha meghalnék. Hogy
mindétig újrateremthesse önmagát, valahányszor a megsemmisülés veszélye fenyegeti" — mondja szomorúan az Isten. „Nyelvéből kiesve: létének céljából is kiesik az
•ember." A koldusmesét akkor „hallgatja" nagyapa, amikor László margarétát szed.
Nem is neki kell ez a mese, hiszen benne tökéletes a kíváncsiság. Meg sem értené,
miként túlnyomó részét ennek a könyvnek, hiszen mégcsak a kavicsgyűjtés stádiumában van a nagy építkezéshez. Sütő András éppen az esszéregény formával tágította
László nevelésének krónikáját végtelen gazdagságúvá. Nyelv, gondolkodás, emberi
méltóság ügyéről így alkotott olyan remekművet, mint Illyés Gyula a Kháron ladikján- nal a halálról. A hasonlóság elsősorban az, hogy mindkét mű az emberi lét legnagyobb kérdéseiről mond lényegesen újat. A magyar irodalomban sokszor és sokat
írtak az anyanyelvről. Sütő András könyve ennek a gazdag irodalomnak éppolyan
csúcsa regényben, mint Illyés Gyula Koszorúja versben. (Kriterion, 1977.)
GÖRÖMBEI ANDRÁS

Jókai Anna: A feladat
Gulácsy Lajosnak a védőborítón látható festménye, az Eksztázis, és A feladat
•regénycím sajátos ellentmondásra vonatkozik. A szerelmi mámor önfeledtségre, a
feladat tudatosságra, kötelességérzetre utal. Jókai Anna ú j regénye a vállalt hivatás
és a boldogság viszonyát, összefüggését kívánja a középpontba állítani. Négy nő áll
-az előtérben. Helyzetük megváltoztatására tett lépéseiknek, s ezek eredményeinek
-vagyunk tanúi. Flóra maga sem tudhatja, hogy rosszul sikerült házassága miatt veti
75

magát oly erővel a régész munkába, vagy tudományos elhivatottsága, tehetsége, a
feladat miatt vált lehetetlenné a számára az, hogy f é r j e és fia világát szívvel-lélekkel
magáévá tegye. Kezelhetetlen és elégedetlen kamaszfiával éli magános eletét, amelyet
„barátnők" népesítenek be. Az önállótlan Marika, átvészelve házassága válságát,
visszatér férjéhez, hisz ők még szeretni tudják egymást. Az éjszakai műszaktól elgyötört Panni a vetélytársnője halála után hozzá megtért f é r j e mellett találja meg a
helyét. A Vera sorsa a legriasztóbb: az ő futó kalandokra berendezkedő életvitele
mögül komorlik fel legrémítőbben az öregedés, az egyedülmaradás. Flóra kísérlete
egy új, mindent betöltő érzelmi kapcsolatra a kiváló építésszel, Aráber Istvánnal,
éppúgy kudarccal végződik, mint Vera biologisztikus etikája. Panni és Marika vergődését csak az enyhíti, hogy az előbbi néha úgy érezheti, hogy szükség van rá, az
utóbbi pedig befolyásolhatóbb és felszínesebb annál, hogysem igazán szembenézzen
sorsával, ötödik főhősként Dorottya, egy női koponya egészíti ki a galériát, amely a
régésznő, Flóra lakásának dísze, de jelentése több ennél, eszméitető, fanyar figyelmeztetés a végső egyenjogúságra.
Mindnyájan munkahely és magánélet között osztják meg énjüket, de e kettősség
nem anyagi biztonságot, függetlenséget eredményez, hanem valami kilátástalan h a j szoltságot, fásultságot. Ez a beállítás hordozza Jókai Anna aggodalmát: az egyenjogúság nem a munkavállalásban, a kettős kihasználtságban, anyagi függetlenségben
keresendő. A női emancipáció nem biztosítható különben sem határozatokkal, törvényekkel, tanulással, diplomával, munkahelyi kedvezményekkel. A nő csak akkor
válhat a társadalom egyenrangú és értékes tagjává, ha egyenrangúnak és értékesnek
tudja érezni magát. A nőket nem a másik nemnek, nem a közösségnek kell egyenjogúsítani, hanem önmaguknak. A nők önmagukat érzik sok esetben elégtelennek,
gyámolításra szorulónak, önmaguk szemében nem egyenrangúak. Még az önállóságát
és egyenjogúságát szóval és tettel deklaráló Flóra is sokkal jobban rá van szorulva
István szerelmére, mint István az övére. A feladat ironikus csattanója éppen az,
hogy a hivatásának mindent alárendelő Flóra milyen könnyen válik a szerelmi
szenvedély játékszerévé, mily hamar el tud feledkezni munkáról, ásatásról, mindenről. Marika meg különösen gyorsan meggyőzhető arról, hogy vissza kell térnie f é r j é hez és kislányához, s Panni is bevallatlan örömmel gyámolítja Ferit. A feladat t a n ú sága szerint a nő érzelmi önállótlansága miatt keveset ér a hivatalos egyenrangúság.
A feladat, a vállalt élethivatás csak a magánélet apálykorszakait töltötte meg t a r t a lommal, igazi, végleges megoldást, kielégülést nem tudott nyújtani. A könnyen kihámozható tanulság szerint boldogság és feladat egymást kizárva, egymás helyére
lépve létezhetnek. A hivatásának élő Flóra anyai szerepében vall kudarcot, s nőiességéből veszít. A szerelmessé váló Flóra szemében viszont váratlanul eltörpül a feladat.
A nők helyzetével, „egyenlőtlen egyenjogúságáéval foglalkozik A feladat, ezért
már-már elfeledkezünk arról, hogy vannak férfihősök is, s kulcsszerepben. Ha meggondoljuk, minden rajtuk múlik. A nők kínlódását voltaképpen az ő megbízhatatlanságuk, önhittségük, önzésük okozza. Ha ők többet adnának, többet vállalnának, h a
több volna bennük a megértés, a ragaszkodás, minden másképpen alakulna. A regény, amelyik a nők azon gyengeségéről szól, hogy önmaguk szemében nem tudnak
egyenlővé válni, kiegészül egy másik tétellel. István, Feri, Kottlik Imre és a Vera
barátai mindenáron kapni akarnak, s csüggesztő az, amilyen mértékben meg sem
értik a nők igényeit. Valami magasabb rendű életformára másképpen, de azonos
szinten alkalmatlanok itt férfiak és nők. István életbölcsessége, miszerint a férfi
teremtésre, alkotásra, a nő pedig megtartásra hivatott, felemás igazság: a nő elégedjék meg a maga szerepével, ne akarjon más és több lenni, ne érezze korlátnak női
mivoltát: „Korlátnak csak az érzi, aki nem érti a megosztás mélyebb, kozmikus törvényeit. Aki a sorsában a feladatát nem ismeri fel. A víz nem akar bor lenni. Víz
akar lenni: de nem zavaros lé egy hiábavaló igyekezetben, hanem minél tisztább
v í z . . . minél enyhet adóbb." Felemás igazság ez, mert a női feladat betöltéséhez,
ahhoz a harmóniához, mely tiszta és enyhet adó, megfelelő partnerre van szükség.
Flóra érzelmi kalandja nem elsősorban azért szenved hajótörést, mintha hivatás76

tudata magánéletében gátolná, vagy érzelmei akadályoznák munkájában, hanem mert
Istvánnal való kapcsolatának kölcsönössége, megbízhatósága, komolysága és mélysége
látszatnak bizonyult. Nem törvényszerű az, hogy a boldogságért le kelljen mondani a
hivatásról, de elengedhetetlen, hogy a szerelemben a vállalás és lemondás önkéntes
és boldogító egyensúlya valósuljon meg.
A befejezésben a továbbra is vállalandó feladat adja Flóra és Panni életének
értelmét, az .a tudat, hogy szükség van rájuk. Ez, mint az előzmények következménye,
mint a hősök további életútjának fedezete, logikus és korrekt, de nem követi a
regény eszmeiségének, cselekményének többrétűségét, bonyolultságát. Tovább élni
valóban csak úgy lehet, ha megalkuszunk lehetőségeinkkel, beérjük az elérhetővel, s
funkciónkat szűkebb vagy tágabb emberi közeg, közösség szolgálatában leljük meg.
Ez a megoldás minden hihetősége mellett sem válasz az összes felvetődő kérdésre.
Pedig, ezt az aránytalanságot kivéve, egyébként ezúttal jobban érvényesülnek Jókai
Anna írói erényei, mint a Mindhaláligban. Több itt az élet, a találó részlet, az okosan
fanyar jellemzés, ami mindig is legfőbb ereje volt ennek a szikár, pontos prózának.
Nagyon sokat tud Jókai Anna az emberekről, főleg a nőkről, a megfigyelésben, a
leleplezésben ezúttal is remekel. Néha azonban kevéssé bízik olvasójában, túlmagyarázza, készen a d j a kezébe a tanulságokat, összefogottabb és gazdagabb ez a regény,
hitele és varázsa lényeglátásában van, mely úrrá lesz a tételességen. A pályakezdő
novellista csüggedt okossága, dialógusokba, gesztusokba rejtett szenvtelen megindultsága, reménytelenségnek látszó elégedetlensége éled újjá legjobb részeiben.
Csehov Ványa bácsi című drámájának egyik női szereplője mondja: „a világot
nem a rablók, nem a tűzvészek pusztítják el, hanem a gyűlölet, az ellenségeskedés,
meg ez a sok civakodás." S az egyes ember életét valóban nemcsak háborúk, társadalmi egyenlőtlenség, zsarnokság, osztályelnyomás, nemzeti, faji üldözés mérgezheti
meg, hanem a mindennapi élet apró kellemetlenségei, irigység, kisebbségi érzés,
durvaság, mindaz, amit összefoglalóan fogyatékos érzelmi kultúrának, erkölcsi fejletlenségnek, eszmények és' értékek tisztázatlanságának lehetne nevezni. A Csehovtól
idézett mondat azért jut újra és újra eszünkbe, mert A feladat hőseit, a bemutatott
világot semmiféle látványos megrázkódtatás nem éri, s ők mégis nyomorultul, önmaguk elérhető erkölcsi-érzelmi szintje alatt élnek. Járványok és nélkülözések nélkül
is gyakran elviselhetetlennek érzik sorsukat, a kielégülés, a megelégedés ritkán elért
pillanatai is múlékonynak bizonyulnak. Jókai Annát a „privát" szféra, a kis dolgok
alig észrevett torzulásai izgatják. Nem mintha nem tudna az emberiség nagy ügyeiről
vagy a nemzeti lét anomáliáiról, de talán attól tart, hogy amit ezeken a tágabb szinteken sikerülne elérni, azt elronthatjuk, semmissé tehetjük a létezés szűkebb, közelibb övezeteiben. Arról van szó, amit Flóra egy alkalommal így fogalmaz meg: „De
hát van, amit törvénnyel nem lehet szabályozni. És itt, ezekben az ösztöntörvényekben van a veszedelem." Mintha valami sietés és kisszerű becsvágy megakadályozná
a jó ösztönök eluralkodását, mintha minden hiábavaló volna. Címe és tárgya szerint
a mai nők lehetőségeit boncolja A feladat, de a „nőnek született ember önmegvalósításának" témáját csak Jókai Anna fentebb vázolt veszélyérzetének, bizonyos szférákat kiszűrő, másokat felerősítő valóságérzékelésének figyelembevételével értelmezhetjük helyesen.
E borúlátónak, kiábrándultnak bélyegzett szemlélet létjogát igen nehéz volna elvitatni. Akárcsak a valósághoz való közét. Amely valóságot, mai magyar valóságot
egyáltalán nem könnyű megismerni. Ki tudhatja pontosan, hogy mi tekintendő tipikusnak? Hogy hány nő leli meg igazán a helyét a világban? Örömét, hivatását családban, munkában? S egyáltalán jelentenek-e valamit a számok? Nem sürgetően
fontos-e a különös, a kivételszerű eset felmutatása is? S ki állíthatja, hogy civódások, csődbe jutott nevelési helyzetek, a sikertelen életek kivételszerűek? Jókai Anna
azonban nem egyszerűen könyörtelen, illúziótlan látleletet ad, valami többre is törekszik. Panni töpreng így, miután irigységet, intrikát lát mindenütt, s elkeseríti az is,
hogy a brigádtagok milyen csúnyán marakodnak a prémiumért: „Az a borzasztó,
hogy tulajdonképpen mindenki szánandó, mindenki m á s é r t . . . Talán elviselhetőbb
77

volna élni, ha legalább ezt bevallanánk bátran. Valami nagy-nagy közös gyűlést kellene tartani. Ahol szólni sem kellene, csak belenézni egymás kendőzetlen arcába."
Ez a Jókai Anna jellegzetes írói attitűdje már régóta: szűkszavúan, szépítéstől mentesen, szinte szavak nélkül szembesíteni embereket, számbavenni mindazt, amiért
szánandóak lehetnek, de nem sajnálkozni, nem érzelegni. Engedni, hogy a kopár
sorsok, a kietlen helyzetek felismerése teremtsen valami közösséget. A kudarc megvallása legalább az öncsalástól mentsen meg, s hadd lehessen kezdeni mindent
elölről. (Szépirodalmi, 1977.)
IMRE LÁSZLÖ

Balázs József: Az ártatlan
Kevés ú j magyar prózai mű keltett mostanában akkora visszhangot, mint Balázs
József kitűnő regényeinek sora. Pedig azt hittük volna, hogy a „divatosabb" próza
bűvöletében élő irodalmi közvélemény szó nélkül megy majd el a valósággal titokban
született alkotások előtt. Nem így történt. Olvasó és kritikus egyaránt fölfedezte azt
az újat, ami Balázs puritán opuszaiban jelentkezett. Nálunk azonban nem szokás
csak úgy ímmel-ámmal lelkesedni: akit fölfedezünk, abban szebbnél szebb jelzők
áradatában szeretünk gyönyörködni. De jaj annak, akinek a rövid ideig tartó tűzijátékos ünneplése múlófélben van. „Már nem is olyan jó, amit csinál", „kifárad", s
a hajdani nagy művek árnyékában csak „sikertelen" művecskék húzódhatnak meg.
Míg a mohó fölfedező kedv újabb és újabb — olykor tizedrangú — „tehetségeket"
állít előtérbe, addig az egykor körülrajongott azon elmélkedhet, hogy tényleg roszszabb-e, amit mostanában alkot, vagy az értékelésnek olyan zavarával került szembe,
amit tulajdonképpen nem is szabad komolyan vennie. — A fenti gondolatsort Balázs
József negyedik kötete indította el. A szerző körüli egyhangú lelkesedést disszonáns
hangok zavarták meg.
Az ártatlan című regényben is, miként az író eddigi műveiben, a Szamos, a
Kraszna vidékének szegényei jelennek meg. A téma ezúttal is történeti, a Koportos
kivételével mindegyik regényéé az volt. A Fábián Bálint találkozása istennel az első
világháború idejéhez és az azt követő évekhez kapcsolódik, a Magyarok hátterét —
mint Az ártatlanét — a második világégés adja. Az említetteken kívül persze még
további rokonság is megfigyelhető az ú j regény és a korábbiak között. De egyelőre
maradjunk a témánál, a regény informatív értékénél. Az ártatlanban az irodalom
által nem (vagy csak elvétve) érintett téma felfedezése önmagában is érdem. Magyarok és lengyelek második világháború alatti kapcsolatát, a háborúnak ezt a kevésbé ismert oldalát a történettudomány is csak az utóbbi évtizedben tárta föl. Balázsnak a témaválasztásban megnyilvánuló törekvése (hogy ti. műve az információ
szempontjából is újat adjon) mindenképpen tiszteletre méltó. Mert nem valószínű,
hogy az átlag regényolvasó (ha van egyáltalán ilyen) ismeri a történészek (Jerzy
Róbert Nowak, Lagzi István és mások) idevágó munkáit. Elcsodálkozik hát azon,
hogy a regény főhőse, Batár János például krumplikapálásban segít egy lengyel
gazdának.
Országunknak a második világháborúban játszott szerepe nem egy magyar prózai
mű információs bázisát adta már. Balázs tehát azzal (vagy azzal is) többet ad a
háborús regények sémájánál, hogy ú j aspektust választ. A nyíregyházi huszárezred
lengyelországi bolyongásának helyét jelképes térré emeli, jelképes lesz természetesen
az 1944 kora tavaszától eltelt idő is. Abban szintén szerencséje volt Balázsnak, hogy
a magyar hadseregből éppen a huszárok anakronisztikus egységét választotta ki. Bár
78

a háborús regények rekvizitumai közül Az ártatlanban is előkerül néhány, a szerző
— a hagyományos háborús regényektől eltérően — nem törekszik tárgyának teljes
írói föltérképezésére. Balázs akár a tízszeresét is megírhatta volna e mostani regény
terjedelmének. Ám a háború nem öncél: az írót nem a háború izgatja. A regény,
Batár János személyes tragédiáját előadva, a háborúba sodródott milliók tragédiáját
érzékelteti. Nem egy jelenetben ugyanakkor a naturális részletezés elhomályosítja az
események elvont lényege vizsgálatának szándékát. (A mocsárban visszavonuló ezred
bombázásának leírása például bővelkedik naturalisztikus jelenetekben.) Az író mégis
többé-kevésbé sikerrel egyensúlyozik a konkrét valóságelemek és az absztrakció
között.
A regény egyik kritikusa bírálatában a következőképpen jellemzi a művet: „Háborús történet, tanulságos kalandokban elbeszélve." Ha nem is tagadjuk a regény
„kalandszerűnek" nevezett jellegzetességét, a jellemzéssel nem mindenben érthetünk
egyet. A kalandszerűségnek valami tarka gazdagság és változatosság a velejárója,
Az ártatlan szűkszavúan előadott eseménysora éppen az ellenkezője ennek. Balázs
módszere inkább a Hemingway-féle jéghegyelmélethez áll közelebb. Balázs nem részletez, a cselekmény szigorúan lineáris. A figyelmes olvasó igen gyakran konstatálh a t j a a modellteremtésre irányuló szándékot, a véletlenben is törvényszerűt felmutató írói ábrázolást. (Bizonytalanság csak a regény befejezésénél fogja el az olvasót. Véletlen, hogy Batár János meghal, megmenekülése is véletlen lenne. Melyik
hát a törvényszerű? Esetleg mindkettő?) Ez a kérdéskör viszont átvezet bennünket a
regény jelképességének tárgyalásához.
A regény látszólagos és valóságos ellentmondásainak gyökere valahol itt, a jelképesség körül keresendő. Mert igaz, a regénybe nem kell különösebben belemagyarázni az írónak azt a törekvését, hogy Batár Jánoson és a huszárezreden keresztül
nemcsak a magyar katonák, hanem a magyar nép sorsára nézve is általános érvényű
igazságot kíván fölmutatni. A háborúba zavart ártatlanok mentalitására a regényből
éppúgy következtethetünk, mint arra a nagyon bizonytalan (és többnyire sikertelen)
tájékozódásra, ami a politikai és katonai vezetők egy részét jellemezte. Következtethetünk, mert amiből általánosíthatunk, az potenciálisan benne van a műben: a
huszárezred tragikomédiája és a második világháborús Magyarország közötti összefüggést lehetetlen tagadni. Ha Balázs valami miatt nem tudta tökéletesen megvalósítani elképzelését, az a — korábban már kipróbált és akkor sikerrel is alkalmazott
— nézőpont alkalmatlansága miatt van. A történelem ugyanis „alulnézetből" (hogy
László-Bencsik Sándor izgalmas szociográfiájának címét idézzük) nem mindig bontható ki igazán. Vagyis: Batár János sorsa nem lehet alapja annak a panorámának,
amit az író a 40-es évek első felének Magyarországáról festeni akar. Érzi ezt persze
Balázs is. Ezért aztán — érzésünk szerint — néha már legszívesebben elfelejtené,
hogy a regénynek mégis csak az ártatlan parasztlegény a főhőse. Tudja: sokkal izgalmasabb lenne váltogatni a nézőpontokat: hogyan látja ugyanazokat a dolgokat a
közlegény és az ezredes, a partizánokkal tárgyaló százados és a veszett németbarát
őrnagy. Az eseményeket így újabb és újabb oldalról lehetne megvilágítani. Batár
János figurájához azonban mindvégig (sőt, a regény vége felé egyre jobban) ragaszkodik. Nem véletlen, hogy a mű addig izgalmasabb és érdekesebb, amíg Batár az
ezredparancsnokságon sofőr, s helyzeténél fogva mindenről tud.
Batár János képtelen arra, hogy sorsát — a horthysta hadsereg keretein belül,
vagy éppen semmibe véve ezeket a kereteket, saját maga alakítsa. (Amikor változtatna, már késő. Pánikszerű menekülése közben egyetlen célja van csupán: hazajutni.
Ám az elhatározás csak hosszú hezitálás után születik meg.) Batár mintha a Magyarok Fábián Andrásának ellentéte lenne: nem „fejlődik", passzív. Balázs József a
Magyarok írása közben is egyetlen személyiség helyett inkább egy csoportra figyelt.
Bár az alakok elnagyoltságát már akkor szóvá tette a kritika, a mű mégis egyénítettebb, differenciáltabb jellemeket vonultatott föl, mint Az ártatlan. Tévednénk, ha
mindezt Balázs jellemábrázoló képességének hanyatlásával magyaráznánk. A Németországban dolgozó magyarokat lényegében ugyanaz jellemzi, mint a nyíregyházi
huszárokat. Többségük nem érti, végzetesen nem érti, hogy mi történik körülöttük a
79

megbolydult világban. Az ártatlan azonban tragikusabb szituációba helyezi ezeket a
(Németh László szavaival szólva) „nemzet alatt" élő embereket. Azt mutatja meg,
hogy mi van akkor, ha a Kis Danik és Tar Elekek a hátország viszonylagos békéje
helyett a fronton, az öldöklések közvetlen közelében néznek szembe a számukra
érthetetlen, még összekuszáltabb világgal. Ráadásul Az ártatlan a nemzetnek — nemcsak a „nemzet alattinak" — is jelképe akar lenni. Az a szűkszavúság és szimplifikált jellemábrázolás, ami a Magyarokban még sikerrel szolgálta az író elképzeléseit,
itt most visszaüt. Itt már nem elég tudni, hogy például Tomcsányi százados józan
gondolkodású, az ezredet megmenteni akaró tiszt, a fiatal Majthényi őrnagy pedig
elvakult háborúpárti. Miért ilyen az egyik, és miért amolyan a másik? És Simon
Balázs hadnagy meg Csernus István tizedes miért áll át a lengyelekhez? Ök miért
képesek arra, amire nagyon sokan (köztük Batár) nem? Bizony jó lenne többet tudni
róluk! De pálcát talán nem kellene törni Balázs József felett. Hogy nem jellegtelen
papírfigura Batár János, azt nem nehéz bizonyítani. Amikor például az író hőse
közösségi érzelmeit emeli ki, megható tulajdonságokkal gazdagítja a társak, barátok
után sóvárgó Batár portréját. Az idegen földön robogó vonatban Batárt megmagyarázhatatlan szorongás fogja el. De a „ . . . félelem — mintha a homlokára csapott
volna valaki a tenyere élével —, amilyen gyorsan jött, olyan hamar meg is szűnt.
Eltelt a mellette ülők szagával-látványával, egyszerre csak biztonságban érezte m a gát . . . »-Együtt vagyunk, együtt megyünk, nem lehet nagy baj« — gondolta." Minden
bizonnyal a második magyar hadsereg katonái is gondoltak ilyeneket. Százötven
ezren haltak meg közülük.
Az eddigiekben talán sikerült fölmutatnunk néhány olyan ellentmondást, ami
alapját adhatta a nem túlságosan lelkendező kritikai visszhangnak. Az életanyag
parttalan áradása helyett a szerkesztőkészség jellemezte Balázs József korábbi m ű veit. Nem lenne jó, ha írásaiban akár a steril jelképiség, akár a gazdag epikai anyagnak rövid jelenetekre való aprózása uralkodna el. E megjegyzésünk azonban inkább
a jövőre vonatkozik. Az ártatlan gyenge pontjai Balázs József írói módszerének —
már korábban is megfigyelhető — korlátai körül keresendők. Mindez viszont nem
kérdőjelezheti meg azokat az értékeket, amiket Balázs első könyvei olvasóbán és
kritikusban egyként tudatosítottak. Kiindulópontunkhoz visszatérve: a kritikátlan lelkesedést föl kellene váltania a megalapozott, objektív bírálatnak. De nem a szerzőt
és művet egyformán elparentáló kinyilatkoztatásoknak. Németh László í r j a (1931ben) Tamási Áron Címeresek című művéről: „egy elhibázott mű is tiszteletreméltó
vállalkozás lehet, az üvegfúvás nem sikerült, az üveg anyaga azonban nemes, s a
tüdő fúvásra termett". Balázs József negyedik kötete is tiszteletreméltó alkotás tehát,
jóllehet a regény „elhibázottságát" kategorikusan nem jelenthetjük ki.
(Szépirodalmi,
1977.)
OLASZ SÁNDOR

Asperjan György: Vetkőzzünk meztelenre!
Ismét realista igényű, erős társadalomkritikai töltésű regényt írt Asperján
György, szándék és mondanivaló tekintetében tovább emelve a
Vészkijáratbejárat
mércéjét. Nem folytatása ez a könyv az előbbinek, noha az alapvető epikai tényezők
változatlanul öröklődnek át. Mindkét mű az életanyag primátusára épít, ebből vezeti
le a megjelenítés alapjául szolgáló esztétikai magatartást: „Én felhatalmazottnak
tekintem magamat. Az ebből következő felelősséget vállalom, mert szeretnék okosan
és helyesen cselekedni, s ezáltal hasznos létezéssé váltani át mindazt az emberi és
80

társadalmi tapasztalatot, amelyet a munkássorsot élve szerezhettem. Ehhez az irodalmat nem célnak, hanem eszköznek szeretném tekinteni. Jó volna művészi erővel
bizonyítani, hogy a munkáséletforma a tartalmas emberi életforma lehetősége..."
Az írói programban foglaltak szerint tehát okszerű összefüggés áll fenn az önéletrajziság és a küldetéstudat, az írói illetékesség és a művészi közlés aktív jellege
között. A személyes élmények, tapasztalatok nyomán vallja magát az író egy osztály
szószólójának, sorsuk jobbítására hivatott szellemi gyújtóanyagnak. A
Vetkőzzünk
meztelenre! regény világa szinte stilizációmentesen veszi át a valóságos premisszákat,
hogy egy élettörténet szeletében rajzolhassa meg az efféle program társadalmi lehetőségeit, perspektíváinak, kifutásának alapformáját. Argyelán Győző és Kristyán János életútja egy emelkedő és egy süllyedő pálya pólusai közé foglalja a valóságanyagot, tehát a munkáséletforma két változatának elképzelése totálisan szétbontóellentétező szerkezetnek van alárendelve. A nevelőszülőknél felnőtt Kristyán mármár zolai munkássorsból — egészségileg teljesen megrokkanva — kispolgári életkörig „emelkedik fel". Testvére, Argyelán fizikai munkásból egyetemista, majd üzemi
újságíró lesz, végül — sorozatos csalódások, bukások után — a kiindulópontra tér
vissza, segédmunkásként írja meg kettejük történetét. Az efféle téma természete
folytán nemigen állítható erősen stilizált epikai közegbe, az egész regényvilágot meghatározó esztétikai dimenzió a szerzői szándék szerint is alapvetően realisztikus. Tapad a tényi, önéletrajzi elemekhez, Argyelánba például a szöveghűségig átplántálva
az emberi-társadalmi hivatást. („Miért őrültség az, hogy én a munkáséletformát
szeretném tartalommal megtölteni? Miért őrültség ez most, és éppen ebben az
országban?!") A fikció szintjén messzemenően megőrzi a tárgyi világ reális arányait,
szinte publicisztikai pontossággal tudósít társadalmunk legfontosabb övezeteiről. A két
életút kontrasztja — esztétikai értelemben — nem egyéni konfrontáció: Kristyán a
hallgatólagos köznapi életeszmény megvalósítója, s mint ilyen, nem személyes ellenfél, hanem általános képlete az önmagába forduló, a teljes létből mintegy kilépő
magatartásnak. A kontraszt tehát — első lépésként — úgy szigeteli el Argyelánt a
regény világában, hogy az ellenpólusra a konzumálódás alapfokához igazított munkáséletforma nagy közegellenállását helyezi. S noha ott van a másik, az értelmiségi
lét nyomása is, nem az lesz a döntő elem. Argyelán önnön társaiért indul harcba, az
„érted haragszom" indulata, a túlcsavart láng azonban őt magát égeti el, az ütközet
végeredménye az önpusztítás. Az írói szándék szerint itt fogalmazódik a vád: a
Kristyán-féle út egyértelműen árulás, még akkor is, ha az egykori bányászt — úgymond — a körülmények, a sorsa rontották meg. A megjelenítés erősebb hangsúlyai
mégis a főhős kiégésének folyamatára kerülnek, itt azonban mintha hiányoznának a
következtetések. Kristyán válaszlevele csak Kristyánról állít ki végbizonyítványt,
visszavezetve a szálakat a már felgöngyölített szakaszba. Hogyan következhet hát be
a megjelenítés és a konklúziók elég határozott ellentmondása? Van már ellentmondás realisztikus szándék és megvalósulás között is. Azokról az egyenetlenségekről van
szó, amelyek az életkörök szembesítésébe játszanak bele (egyoldalú képek az olykor
mégis csábító „értelmiségi" létformáról, alulstilizált epizódok a kiszolgáltatott munkásról stb.), bár mindez szervesen beépülhetne az összképbe. Enyhén zavart keltő
motívum létére menthető Argyelán túldimenzionált érzelmi-indulati beállítása is
( „ . . . olyan düh gomolygott bennem, hogy azt hittem megőrülök", „Esküszöm, alig
kaptam levegőt. A kurva istenit! Az én rovásomra, az én kiokításomhoz mindenki
ennyire megokosodik?!", „Ügy tele lettem keserűséggel, hogy fuldokoltam tőle", „Nem
tudtam uralkodni magamon: számomra is meglepő módon lassan olyan düh gyűrődött fel bennem, hogy vadul odébb löktem a lábost, belerúgtam az asztalba, becsaptam a szobaajtót, mert nekem csak ilyen kis örömök jutottak: szilvás gombóc!!!").
Csakhogy a konfrontáció sematikus volta, sőt Argyelán „indulatossága" is következmény. Mégpedig annak a világképnek a következményei, amelyik — jeleztük már —
csaknem teljesen átszűrődik, distanciamentesen van jelen a regényben, közvetlenül,
áttételek nélkül mozgatja a főhőst, alakítja ki személyisége egyoldalú karakterét.
A mű ember- és társadalomlátásának éles emocionális kontúrjai következtében felszínre kerülnek ugyan a társadalmi ellentmondások, de a regény belső folyamatait
6 Tiszatáj

81

mozgató, összehangoló erők már nem vezethetők le belőlük. Sokkal inkább a személyes dimenziókból, a reakciók és reflexiók erkölcsi-indulati tartalmaiból. Nem rendszeres világkép formálja itt a realisztikus epikai folyamatot, hanem a minden
viszonylatot élésre állító, tehát redukáló szubjektív akarati tényező. Argyelán (s —
mivél'.poétikailag nincs nyoma elhatároló effektusnak — az író is) konfrontációkat
láttat, ellentétekben gondolkodik — ugyanakkor érzelmi, alapozottságé megnyilatkozásoknál többre nem f u t j a erejéből. Cselák Gyula ösztönös világképe még nem a
nyílt küzdőtéren mutatkozott, a tétre menő helyzetek szűkebb közeg egységeit jelentették (Vészkijáratbejárat).
Argyelán harcában már nincs helye ösztönösségnek, mert
értelmetlenül fordulhat tragikumba a főhős sorsa. De. — s ez a különös — nem
puszta ösztönösségről van itt szó. Argyelán személyes tragédiája csak látszólag következik köztes osztályhelyzetéből, a munkáséletforma bezárultságán érzett keserűségből. Az ilyen típusú ember pályájának buktatói mélyebb okrendszerből erednek,
s ezeknek az összefüggéseknek meg kell mutatkozniuk a realista imagináció valamely' rétegében. Ezért tehát nem az alakítástechnikai vétségek, Argyelán, sőt Kristyán
figurájának elrajzolása, s nem is az olykor elvétett stilizációs fokok állnak a realista
alakítás útjában; hanem a társadalomképet közvetve felvázoló epikai eljárás spontán
világképi alapozottsága. Beszél Argyelán a problémákról — ezek a szövegegységek
ráadásul fokozzák is a regény hangsúlyos pontjainak intencionalitását —, de a fogalmi összegezésekből méginkább" kitűnik a társadalomkép részleges érvénye. Sorra
kapjuk a jéllemző, olykor megdöbbentő epizódokat — ám a regényi szervezőelv okszerű egymásraépültség nélkül rakja őket egymás mellé. Az eredmény — a tragikusan kiégő sors hátterében — mindössze valamiféle realisztikus ornamentika marad,
hatásos, de rendezetlen primer valóságelemekkel. A valóságos tárgyiság — épp a
kéttényezős, ellentétező kompozíció elégtelensége folytán — nem lép elő esztétikai
tárgyisággá, a mű anyagának nyers közvetlensége nem helyettesítheti a realista epikumnál is elengedhetetlen esztétikai stilizációt. Ebben az egyvelegben ugyanis két
irányban is egyetlen kompozícióelv működik, a már említett, érzelmi-indulati alapozású kizáró-szembeállító montírozás. Nagyobb szegmentumokra terünk nem lévén,
kisebb — szövegszintű — egységekkel kell megelégednünk: „Mert nekem nem mindegy, hogy te, testvérem, hogyan élsz, mit csinálsz, mit gondolsz, és nem mindegy,
hogy a melós hogyan bújik ki történelmi kötelezettségei alól, és adja el történelmi
jogát, jussát egy tál lencséért. Én emiatt szenvedek. Más azért, mert víkendháza teraszán
elrepedt a beton." A másik irányban: „Amikor mások erre az alkalomra kiöltözötten
elmennek a budai Várba vacsorázni, meg a papa könnyes szemmel ölelgeti a fiacskáját, aranyórát himbál az orra előtt, hogy bizony, ez aztán szép, mintha egyeseknek minden járna, másoknak meg csak állandó szembenézés a sorsukkal és a bölcs
számvetés." A munkás és az értelmiségi életkörök kritikájában foglalt művészi igazságok ily módon nem épülnek szerves egységgé, az „érted haragszom" motívuma
kiteljesítetlenül zárja rövidre az anyagban élő lehetőségeket. A legnagyobb veszteség,
hogy éppen a sokban illetékes, emberileg-társadálmilag nyitott sors perspektívájának lezárulása nélkülözi a mélyebb konklúziókat. Asperján regénye gazdag anyagában potenciális energiát köt meg, s akkor is figyelemre méltó könyv, ha gyúanyaga
— föí nem szabádulhatván — önmágát égeti el. Bár mércéje, igénye magasabb az
előző regényénél, mégsem jelent előrelépést az író pályáján. Mindazonáltal nyitva
marad a kérdés: születhetik-e maradandó realista téljesítmény az organikus epikai
világkép rovására, vagy talán nem is olyan könnyű napjainkról realista regényt írni?
(Szépirodalmi, 1977.)
KULCSÁR SZABÓ ERNŐ

82

Beke György két új könyvéről*
Minden történelmi kor, társadalmi forma létrehozza a rá jellemző embereket,
emberi sorsokat, egyéniségeket. Azt lehet mondani, hogy a társadalmi fejlődés egyegy szakaszának megvannak a sajátos egyéniségei, akik nem föltétlenül országos
hírű személyiségek, sokkal inkább jellemző rájuk, hogy úgy élnek és úgy képviselik
a kort közöttünk, hogy szinte észre sem vesszük bennük ezt a sajátosságot. De hogy
mégse tekintsünk el fölöttük közömbösen, és meglássuk sorsukban a korra jellemzőt,
ahhoz az kell, hogy valaki fölhívja rájuk a figyelmünket, észrevegye és megírja azt,
ami jellegzetessé avatja őket. Nyilvánvalóan sokan vannak az ilyen emberek, valamennyiüket számba se lehetne venni, de szerencsére akadnak, akiket nem riaszt el
a példák sokasága attól, hogy megkíséreljék őket valamilyen szempont szerint összegyűjteni, s felmutatni belőlük azt, ami reánk is tartozik, ami életükből, munkájukból, sorsukból valóban jellemző a társadalomra, amelyben élünk.
Ilyesféle gondolatok között olvastam Beke György riportjainak legújabb gyűjteményét, a Vizek törvényét. Mert ebben a könyvben nem olyan emberi sorsok vannak összegyűjtve, amelyek lomha, holtágas folyóként energiájukat vesztve kanyarognak valamilyen lapályon, hanem olyanok, amelyek mint az aláfutó vizek „medret
ásnak maguknak, és ki is szélesítik a medrüket".
Nagyon hasznos dolog, ha egy kiadó vállalkozik arra, hogy egy-egy író szerteszét
megjelenő írásaiból kötetet ad ki; ha pedig egy romániai kiadó teszi ezt, az a
magyarországi olvasónak külön öröm, hiszen az ottani lapokban és folyóiratokban
megjelenő riportokat korántsem tudja mindenki figyelemmel kísérni. Márpedig igen
fontos, hogy világos ismereteink legyenek a romániai magyarság életéről, hiszen
ezáltal nemcsak a magunkról alkotott kép lesz teljesebb, de egy szomszédos ország
társadalmi-gazdasági fejlődésével is megismerkedhetünk.
A Vizek törvényében összegyűjtött írások három csoportra oszthatók. Ez azonban
csak afféle szerkesztői rendezgetés, hiszen sokkal több ezekben a riportokban a közös
vonás, mint az elkülönítő. Sajátos közös vonás bennük elsősorban a történeti szemlélet, vagyis az, hogy a szerző minden témát a — közelibb vagy távolabbi — múlttal
vet össze, ezzel adja meg a súlyukat, ezáltal válnak kort reprezentálókká, általánosabb érvényűekké. Ez a „módszer", vagy talán inkább: szemlélet, az első csokorba
összefogott riportoknál egyenesen kiindulási alap. Beke saját és mások korábbi írásainak, tudósításainak színhelyeit keresi föl s — mint annak idején az Orbán Balázs
nyomában című riportkötetében — abból indít s arra tér vissza, hogy mi változott
(s mi nem változott) az évtizedekkel, vagy évszázadokkal korábban rögzített állapothoz képest. Visszatérni mindig tanulságos — vallja mindjárt az első riport címében,
amikor Brassó város magyar iskoláját látogatja újra, de ugyanígy keresi föl Ipon
Asztalos István egy korábbi riportjának hősét és színhelyét, vagy j á r j a végig Moldvát Dimitrie Cantemir 18. századi leírása nyomán, a hajdani székvárostól a csángó
falvakig.
Ez a történelmi „utánkeresés", amelyről azt mondtam, hogy nemcsak módszer,
de szemlélet, sőt mondhatnánk azt is: stílus, a további írások jórészének is megadja
az alaphangját. Szemléletnek is jó, riporteri fogásnak sem utolsó. Annál is inkább,
mert Beke az a fajta riporter, aki nem sajnálja a fáradságot, hogy felkutassa és
bemutassa a társadalom pozitív jelenségeit, amelyeket azután mint követendő példákat mutathat föl és állíthat mindnyájunk elé. S hogy ez mennyire nem véletlen, azt
tanúsítja a szerzőnek az a megfogalmazása, amelyet akár mottóként is tehetnénk
egész szociográfiai tevékenysége elé, miszerint: „Nem lehetünk bölcsebbek az egész
társadalomnál. De a társadalom bölcsebb lehet — önismeretében, döntéseiben —, ha
Beke
6*

* Beke György: Vizek törvénye (Riportok) Dacia Könyvkiadó. Kolozsvár—Napoca, 1977. —
György: Istók Péter három n a p j a . Kriterion Könyvkiadó, Bukarest, 1977.

83

-a riporteri toll tiszta hittel tárja fel és mondja el, amit a riporteri szem meglát, a
lélek megérez." Ennek a hitnek a jegyében születtek ezek az írások, akár a csíkszeredai varrólányok, vagy a háromszéki ingázók hazaszállingózásáról szólnak, a k á r
a Kolozsvárral ismerkedő szabófalvi csángó emberről.
Mint minden gyűjteményben, ebben is kisebb és nagyobb horderejű témák,
•ennek megfelelően kisebb és nagyobb lélegzetvételű írások váltogatják egymást. Számomra például a Szabédi-epizódok
olvasása jelentette a legnagyobb élményt, itt
éreztem leginkább, hogy mennyire szükséges a téma emelkedettsége és nagyszerűsége ahhoz, hogy a riporterből „kihozza" tehetsége legjavát. A tragikus sorsú Szabédi
Lászlóról az utóbbi időben nagyon keveset olvashattunk, már csak ezért is rendkívül
fontos, hogy most ilyen közelről ismerkedhetünk meg életének néhány mozzanatával.
De Beke Györgynek ez az írása akkor is kiemelkedő jelentőségű volna, ha fölösen
•el lennénk látva Szabédi életéről és munkájáról szóló tanulmányokkal, hiszen olyasmiket tudunk meg tőle, amiket más aligha írhatna meg. Nemcsak azért, mert s a j á t
személyes élményeit gyűjti össze ebben az esszében, méginkább mert arról olvashatunk, hogy Szabédi cselekedetei, alkalmanként megfogalmazott véleményei miként
formálták, alakították a szerző egyéniségét, írói magatartását.
A Vizek törvénye című riportkötet sokféleségében is egységet sugall. Aki elolvassa, közelebb kerül egy olyan világhoz, amelyről alkalmasint hajlamosak vagyunk felületesen véleményt alkotni.
*

Akárhogy is kerülgetném a témát, meg kell mondanom: Beke György eddigi
szépirodalmi tevékenységében — magyarán: regényeiben — mindig éreztem valami
olyasfélét, hogy bizony megregényesített szociográfiai tanulmányok ezek; s bármenynyire is élveztem a cselekményt, mégis a tanítást érzékeltem bennük elsősorban.
Így aztán a regények elolvasása után is főként a riporter-szociográfus Beke nőtt a
szememben, s nem annyira a regényíró. Mindezt pedig azért fogalmaztam ilyen sarkosan, mert a szerző legújabb regényéről, az Istók Péter három napja címűről szeretnék írni, s másként nem tudom érzékeltetni azt az élményt, amit a regényíró
Beke György felfedezése jelentett számomra. Mert lehet, hogy korábbi regényeinek
megítélésénél tévedtem, de hogy ez minden eddiginél különb, azt nyugodt lélekkel
állíthatom.
Pedig rendkívül nehéz képletet, bonyolult emberi kapcsolatrendszert állított fel
a szerző ebben a regényben, bár az is igaz, hogy a helyszín és a légkör számára a
legotthonosabb. Istók Péter egy Moldvából származott csángó parasztgyerek, aki
Kolozsváron elvégezte a mezőgazdasági mérnöki akadémiát, s egy olyan képzeletbeli
háromszéki falu termelőszövetkezetébe kerül mérnöknek, amelyben nem nehéz fölismerni az író szűkebb szülőhazáját. A székely környezetbe és nem éppen közszeretetnek örvendő beosztásba került csángó agronómus hazulról hozott kisebbrendűségi
— vagy legalábbis különvalósági — komplexuma és a kollektivizálás ellenére is a
saját, közeli és korábbi történelmi-társadalmi erővonalai által meghatározott életét
élő falu „összeeresztése" már önmagában is számtalan pompás, regényírónak való
feszültség forrása lehet. Beke azonban — akár egy matematikus — nem elégszik
meg ezzel a képlettel, behozza a harmadik „változót" is, mégpedig a főhős városi,
polgári családból származó orvos feleségének a személyében. Ez a hármas ellenpont
már éppen elég bonyolult ahhoz, hogy felszínes megoldásra csábítson, de ahhoz is,
hogy az író megmutathassa, mit tud.
Maga a konfliktus egy látszólag mindennapos szakmai kérdésben való állásfoglalás körül bonyolódik, amely azonban egyre súlyosabb jelképpé nő, s nyomasztó
gondként nehezedik Istók Péter szemünk előtt lezajló három napjára. S hogy ezt az
apró-cseprő problémát — hová tegyék a gazdaság ú j istállóihoz építendő karámokat
— milyen művészi erővel tudta Beke egy ember életének egyik legfontosabb kérdésévé avatni, azt mi sem bizonyítja jobban, mint hogy olvasása közben éppoly kilátástalansággal borul reánk is az állásfoglalás súlya, mint Istók Péterre. Ez a regény
84

annyival több a korábbiaknál, hogy itt nem csak megértjük a helyzetet és a feszültséget, de éreznünk is kell — főhőssel és szerzővel együtt kínlódva, vergődve — a
megoldás pokoli nehézségét. Ennek a varázslatnak pedig nincsen más titka, minthogy ebben a regényben Bekének olyan mértékben sikerült azonosulnia a főszereplővel, hogy belülről tudta ábrázolni Istók Péter többrétű, sokszor áttételes lelki vívódását, s ezzel az azonosulással tudta elérni, hogy nemcsak hitelesnek érezzük ezt a
folyamatot, de olvasóként is bele tudjuk élni magunkat a keserves és mégis fölemelő
helyzetbe.
Arról — úgy érzem — nem érdemes hosszabban írnom, hogy Istók Péter lelki
tusája mellett milyen nagyszerű erővel ábrázolja a szerző ennek a háromszéki falunak a mindennapi életét, a nagyon is egyénekből álló közösségnek a korlátok és a
lehetőségek közti őrlődését, hiszen ez Bekének mindig is erős oldala volt. Markánsan megrajzolt típusai szerencsésen egészülnek ki a hitelességhez föltétlenül szükséges egyéni vonásokkal, s nagyvonalúan, de arányosan vázolja fel háttérként az
időt és a teret. Mindez így együtt teszi a regényt figyelemre méltó alkotássá.
Beke György nem akarja meghamisítani az életet, amelyre általában az a jellemző, hogy sohasem oldja meg a problémákat egyértelműen, s főként nem végérvényesen. Istók Péter gondja sem zárul le a könyv utolsó mondatával, mégsem
vesztesként marad meg emlékezetünkben. Emberségében és tisztességében megerősödve kerül ki a három napba sűrített, valójában sokkal hosszabb idő alatt lezajló
válságból.
HALÁSZ PÉTER

HÉZSÖ FERENC: TÉL

85

Bata Imre: Veres Péter
Azt hihetné az ember, hogy Veres Péter arcát igencsak könnyű megrajzolni
vallomásai alapján. Hiszen aligha akad még egy író az egész magyar irodalomban,
aki sorsa fordulásait olyan szigorú kritikával, föltáró szenvedéllyel, s mondhatni,
szinte biográfusi szakszerűséggel beszélte el s értelmezte, mint éppen ő. Csakhogy
Bata Imre tudatosan kerüli ezt az önként kínálkozó segítséget. Mihelyst olyan részlethez ér, amit Veres Péter valahol megírt, azonnal határozott „de ezt már elmondotta ő magá"-val, „de ez és a többi már meg van írvá"-val tér ki az életút ismertetése elől. így aztán ez. a könyv nem Veres Péter életéről szól; illetve csupán külső
keretként használja az élet eseményeit. Valójában sokkal nehezebb, de sokkal Veres
Péterhez illőbb kérdéssel birkózik. Azt firtatja, hogy „mit ér az ember, ha Veres
Péter".
Mint minden valamirevaló axiológiai elemzés, Bata monográfiája is alapos hermeneutikai föltárásra alapul. Persze Veres Péter életműve gondolatai eredetiségével
s gazdagságával valósággal csábít a szövegmagyarázatra, ámde a Veres Péter-i szövegek annyira szervesen s kitéphetetlenül kapcsolódnak a konkrét, napi magyar
valósághoz, hogy megértésükhöz nélkülözhetetlen a tényleges társadalmi, gazdasági
és kulturális struktúrák és struktúraváltozások ismerete. Itt, a szociokulturális elemzés szintjén tehát Bata Imre értelmezése szükségképpen és teljes természetességgel
visszacsatolódik az életrajzra; a könyvből oldalról oldalra teljesebben kibontakozó
Veres Péter-arc korunk magyarságának s végül korunk emberének égető létkérdéseit
tükrözi: Mit ér az ember, ha magyar, mit ér az ember, micsoda az ember? „Micsoda
az ember, nemcsak mint munkára kényszerülő »termelő állat« (ennyi a méhektől és
termeszektől is kitelik), hanem mint közösségekbe tömörülő szocio-biológiai tenyészet
s hozzá mint »homo sapiens« is?"
Veres Péter-életrajz érvényes csak úgy lehet, ha eljut eddig a fennmaradó főkérdésig. Az, hogy Bata Imre ezt fölismerte, s bátran választotta a nehezebb kerülőutat, önmagában bizonyítja kompetenciáját.
Csakhogy ez a globális kompetencia Veres Péter-monográfia megírásának —
a Veres Péter-i gondolkozás megismerésének — csupán szükséges, de nem elegendő
feltétele. A megismeréshez föl kell váltani a kompetenciát az elemzés ezernyi részletre figyelő gyakorlatára. S ez a feladatban az igazán nehéz, ez az intellektuális
veszély forrása. Az értelmezés ugyanis fogalmakat dob a szövegek közé és fölé, s
ilyenkor — amint Bretter György fölfedezte és kristálytisztán megfogalmazta Molnár
Gusztáv könyvéről írott esszéjében — óhatatlanul fenyeget a szavak csapdája:
„A fogalom jobbára feloldódik a szavak között, s többé nincs egzakt tartalma, hanem puszta életérzés, egy attitűd kifejezésévé válik, s noha az életérzés-magatartásforma rendkívül fontos, a fogalmon mint pontos kapcsolatok kifejezésén ez mit sem
segít." S mi marad ilyenkor? Csupán két. lehetőség: „az életérzések dalnokaként
érdekes dolgokat mondani azoknak, akik életérzéseiket nem tudják a szavak rendszerévé szervezni (egyszerűen azért, mert nem a szavak emberei, mert nem profik,
tehát indulataik csak gesztusokban nyilvánulhatnak meg, s nem találják a mondatokba szublimált nyelvi cselekvés eszközeit), vagy ú j fogalmakat keresni, és ismét
újat, mindaddig, amíg a fogalom alkalmassá válik arra, hogy a többi szavakkal kölcsönviszonyba lépjen, amíg lehetővé nem válik a fogalmakat az egymáshoz való
kölcsönviszonyban meghatározni."
A monográfus, ha célja értelmezés, természetesen csak a második lehetőséget
választhatja; így tesz Bata is. De Veres Péter mind a kettővel élt, s Bata jó szemmel veszi észre, hogy gondolkozásában, illetve gondolatai kifejezésében a két lehetőség ahánya az idők során jellegzetesen eltolódik: az életérzés megjelenítését mindinkább fölváltja a fogalmi viszonyítás. Éppen ez a tendencia a fő szál, melyen Bata
halad, mikor Veres Péter gondolkozói fejlődését elemzi, értelmezi és értékeli.
86

Talán ezért is kezdi a tárgyalást egy rövid bevezető fejezet („A szülőhely szerelmese", mert a „Bevezetés", mint általában, itt is inkább • csak mentegetőzés és tisztelgés) után mindjárt in medias res Az Alföld parasztságával. A harmincas évek
nagy írói szociográfiai hullámának. keretében mutatja be, milyen erősen különbözött
ez a könyv a közös indíttatás, kimutatható hatások és párhuzamok ellenére írótársai
műveitől. A könyv a „sorstudomány" jegyében formálódik meg, úgy ahogyan Néméth
László érti a szót a „hungarológia" tartalmaként, s. ez szociológiai alapnak nem a
legbiztosabb. S hozzá „a lírai hév, a kifejezett bensőség nem engedi epikussá higgadni az előadást, amiért azután nem bontakozik ki a gondolatiság, a munka alapjában véve szociológiai gondolatmenete". „Lírai sóvárgásának teremt alakot, amikor
megalkotja az alföldi rideg paraszt mítoszát, antikapitalizmusának pregnáns kifejezését." Mítoszát? Kapná föl a fejét az ember, hisz tudjuk, mennyit tiltakozott Veres
Péter, mikor „parasztmítoszt" akartak a fejére olvasni: „Túl sokat kapáltam és kaszáltam én ahhoz a mitizáláshoz, és azt hiszem, hogy bármely életformát csák a
kívül állók mitizálhatnak. A paraszt az csak paraszt, egyszerű ember, és mind szeretne könnyebben és jobban élni." Ezt persze tudja jól Bata is; a Rossz asszony
vitájáról írva — ahonnét az idézet származik — meg is említi. Ha tehát mégis használja, s ilyen határozottan, a „mítosz" fogalmát, annak jó oka kell legyen, mint
látni fogjuk lejjebb. Egyelőre elégedjünk meg annyival, hogy Bata Gulyás Pál versét idézve érzékelteti, mit jelentett Veres Péter „betoppanása" Debrecenben a népi
ihletésű fiatal magyar irodalomba; a vers széttéphétetlerv egységével demonstrálja,
mennyire egyazon ügy két oldala volt az adott helyzetben „a mítoszi magas" és ,,a'
tiszántúli nehéz valóság, a reménytelen paraszti sors". Mert „Az Alföld
parasztságának szociológiai gondolatmenete következetes a helyzet megítélésében: »Így halad az
Alföld népe minden állami erőlködés éllériére a pusztulás útján lefelé. Ha ezt, hogy
jövő pozitív, haladó értelemben vesszük, úgy az alföldi parasztságnak nincs jöv ő j e . . . « " Az Alföld parasztsága előtt egyetlen alternatíva áll: „fölszabadulás vagy
pusztulás". Ezt már akkor' páratlanul tisztán látta Veres Péter. „De ennek a múnkánák más rétegei is vannak. Nem elégszik meg Veres Péter a jelen megmutatásával, azt is belezsúfolja az ábrázolásba, a folyamatot, ami idáig, a jelen kilátástalanságáig vezétett. Egy korábbi állapot nyomait deríti föl a jelenben, a múltat nyomozza. S ez a törekvés nyilvánvalóan utal a lírai fogantatásra. Volt egy világ!
Ahogy a krizeológia világképe is egy aranykorra utal, Veres Péter is a kapitalizmus
előtti parasztvilágot idézi meg, amely egyébként nagyjában egybeesik gyermekkori
világának emlékezetével. Amivé lett, ebből a múltból lett a paraszt." De mi éz a
múlt? Nem a parasztság története, csupán „annyi idő, amit a szóbeliség még rögzíthet. Igazi paraszti múlttudat, ami Az Alföld parasztságénak lapjain kínálkozik". Veres Péternek azonban éppen ez kell, mért ő, akárcsak az első világháború után
Európa-szerte kibontakozó válságirodalom, voltaképpen „a természeti embert keresi
azon érintetlenségében, amint az osztálytalanság idején, a történelem kezdetén, a
történelem előtti időben élt". Ne akadjunk fönn Veres Péter sommás besorolásán a
„krizeológiába"; később majd — akárcsak Veres Péter — pontosabban fog fogalmazni Bata; elégedjünk meg most annyival, hogy a nagy világválságban pusztulás
szélére jutott alföldi parasztság sorsának kifejezője és értelmezőjeként Veres Péter
a harmincas évek első felében létalapjaiban megrendült életérzését egy — legalábbis
költői analógiaként — jól definiálható magatartásforma, a „rideg parasztság" fogalmában konkretizálta. Mint minderi analógiás fogalomálkotás, á „rideg paraszt" is a
„különbözés", a „rnás-ság" jellegteremtő erejével — ez volt a klasszikus mítoszok
egyik funkciója is — általánosításra inspirál. Bata jó széminel veszi' észre és —
a későbbi Veres Péterrel lényegében összhangban — élesen bírálja a magyarságtudattá általánosított „különbözés" buktatóit, bukkanjanak föl bárhol, Az Alföld
parasztságé tói a szárszói beszédig, Veres Péter műveiben. Legrészletesebben — < és
legélesebben — a Szocializmus, nacionalizmus című, 1938 őszén írt tanulmány kritikai elemzésében mutatja meg,' hogyan vezeti Veres Pétert a megkülönböztetés kizáró
terriiészetű jellegkeresése „kultúrkritikái" csapdába, s hogyan jutott így egy csupán
kulturális összefüggésként értelmezett s ilyenként állandónak tételezett leszűkített
87

nemzetfogalomhoz. „A paraszti társadalom ábrázolásától eljutott a paraszti kultúra
értelmezéséhez és értékeléséhez. A parasztság legértékesebb része eszerint az, a m e lyik a legtöbbet őrzött meg az ősi törzsi, természeti állapotból. Két szférát kever
össze. A társadalmit és a kulturálisát nem dialektikájában látja, de folyton felcseréli, s addig forgatja, míg már csak a kulturális látszik, de mindennek. Ami nem
változik, az a fontos, mert a stagnáló idő ebben a szemléletben állandóság, örök idő."
A kultúrkritikába tévedés okára is rámutat Bata, egyrészt a német terjeszkedéstől
való félelemben, másrészt hőse „autodidakta eklekticizmusában".
Persze, tudja Bata nagyon jól, hogy ha valaki, hát Veres Péter aztán nem a
szegényparasztság változatlansága mellett tette le a garast, még .„kulturális" tekintetben sem. Éppen azért kell a különbözés fogalmára felépített jellegelmélet, hogy
ezen keresztül „kultúrkritikaivá" redukálhassa, illetve „szabódezsőíthesse" Veres Péter népkritériumát, ha úgy tetszik „rideg parasztmítoszát". S így már kényelmesen
elkülönítheti a „mítosz" elméleti-ideológiai lecsapódásait élményalapjától, s míg bírálja az előbbieket, elismerheti és értékelheti az utóbbit. Veres Péter „magyarságtudata" így „lírai élményként" maradhat eszmény és — ebben látja igen találóan
Bata a Mit ér az ember, ha magyar relevanciáját — „norma egy lehető és eljövendő
szocialista társadalom magyarságeszméjéhez. Veres Péter magyarsága, ha a jövőnek
szánt norma, és nem a kizárás eszköze, lírai önkifejezésnek is értékes, álomnak,
vágynak is erős. Ha érzelem, ha élmény! Csak aktualizált gondolatsorformán gyenge".
De hátha csak a kritikus aktualizálja Veres Péter magyarságát gondolatsorformára? És hátha Veres Péter valójában nem „kizárás"-ként értette a „különbözés"-t?
Hátha az ő „különbözés"-e inkább teremtő elkülönülés, a változás, tehát a jövendő,
lehetőségét megteremtő magatartás, afféle derrida-i „différance" (így, a-val í r j a
Jacques Derrida, a közönséges „difference"-tóli megkülönböztetésképpen), melyben a
nagy francia filozófus a tolerancia és a szabadság, a teljes egyéni s közösségi autonómia legfőbb társadalmi ingerét ismerte fel, hiszen tolerancia és szabadság szükségképpen a „másik"-ra, a „más"-ságra, a „másik ember" tiszteletére épül. Az egyéni
és a kollektív autonómia föl- és elismerése pedig minden haladás alapföltétele.
És hátha a tiszta fölismerés, hogy: „ . . . az emberiség felszabadítása nem elvont
eszme, hanem az egyes nemzeti közösségben realizálódhatik, s mint látjuk, részlegesen is lehetséges. Tehát a munkásosztály nem nézheti közömbösen a saját nemzeti
közössége sorsát", nem Veres Péter „autodidakta eklekticizmusának" (hisz végtére
minden valamirevaló író és filozófus autodidakta és válogatós; Kant se az egyetemen
szopta a magánvalót s jól megnézte, kiktől tanuljon) tudható be, hátha inkább szervesen következik magyarságkritériumából? De bármiként is értelmezzük, Veres
Péter — és ezt Bata már az elemzés mélységével s terjedelmével is hangsúlyozza —
korunk égető, máig megoldatlan kérdésével birkózik itt. Érthető, ha lassan, a történelem nyomása alatt érlelődve növekedett fogalmi tisztánlátása. „Haladás és nemzet,
mozgalom és irodalom, tapasztalat és műveltség antinómiái közepette, mostoha életkörülmények közt fogant vaskori alkotás" hát Az Alföld parasztsága és a harmincas
évek sorskérdéseket firtató tanulmányai mind. „De ne feledjük a vaskor másik
értelmét!" figyelmeztet Bata. A könyv „ugyanis páratlanul eredeti elképzelések csíráit hordja. A rideg parasztkonstrukció is csíra. Csírája a később többször körvonalazott, végleg ugyan ki nem munkált társadalomélettani felfogásnak. A parasztság
történelmi sorsát firtató fejezet pedig ú j történeti módszer igényére utal. Írásos dokumentáció szűkében is feltárható a parasztság története, ami viszont sokrétűbb és
mélyebben tagolt története a múltnak — a feudalizmusnak —, mint amit a hagyományos történetírás adni képes".
Az alapos kritikai előkészítés után aztán már könnyen s kevés szóval el fogja
tudni beszélni Bata, hogyan bontakozott ki ezekből a csírákból a hatvanas években
Veres Péter dinamikus társadalomelmélete, osztálya reprezentánsaként hogyan képviselt országra-emberiségre szóló gondokat, hogyan alakította ki korunk nagy törekvéseivel együtt lépő történetfilozófiáját. Mert látja jól, hogy Veres Péter immáron
nemcsak struktúrában, időben is gondolkozik! S egyetlen mondattal megérteti, hogyan függ össze a mai magyar valósággal az idő szerepének fölismerése, illetve
88

megnövekedése Veres Péter gondolkozásában: „Olyan világból indult, amiben evidens a mozdulatlanság, mert minden egy állapotban volt. Olyan világban él a hatvanas években, amiben a mobilitás evidens." A kétféle evidencia között cselekvés és
epika — mutatis mutandis Németh vagy Illyés életében ugyanúgy meglelhető —
váltógazdasága teremt belső, fejlődéslogikai kapcsolatot. Bata mesterien vázolja, miként tágította, illetve gazdagította a politikusi — és politikai! — tapasztalás Veres
Péter elbeszélői világát, s hogyan katalizálta azután írói fejlődése a történelem
„lélekigazságainak" felfedezésével és a tenyészet törvényeinek demonstrálásával gondolkozása nagy fordulatát. Azaz nem is egészen jól mondom, mert valami mérhetetlenül finomabbat s finomabban interpretál Bata: az osztályosai — a rideg paraszts á g — érzelmeivel és magatartásával azonosult lángelme küzdelmét a cselekvési és
kifejezési tér pontos definiálásáért és szabadságáért. Regényíróként és novellistaként
növekszik elevenünkbe vágó igazságokat kimondó és fölszínrehozó guvernamentális
gondolkozóvá. Amilyennek a Szülőhazám, Hortobágy mellyékéből s a mai közösségi
lét égető gondjait firtató késői tanulmányaiból ismerjük. „Éppen ő, az autodidakta,
aki a »prehistóriából« jön, aki mint osztályosai, érzékeny volt a társadalomra, de
nem volt történeti tudata, most abban is osztályosai pompás reprezentánsa, hogy
megértette a történelmet, amit kevésről lehet elmondani. Osztályosai megértették a
nagy történeti kihívást, ő pedig történetfilozófiai szintre- emelkedett a társadalomról
való gondolkozásban."
Ez a történeti logika determinálta az ötvenes években megújult elbeszélőművészetét. „A tényigazságok viszonyaiból olvassa ki a lélekigazságokat, vagyis a viszonyok diktálják a mű formai szellemét, s így képes az epika arra a rangra emelkedni,
ami az igazi történetírás, s ez Veres Péter szemében a legtöbb, ilyen történetírásnak
minősül az igazi realista epika is, mint életelevenség, mint lélekigazságok gyűjteménye. A történet elveszti konkrét egyszeriségét, amit nem lehet ismételni, már
ismételhető, akár a mítosz. Mert ahogy a tézisnovellából parabolát fejlesztett, a jellemábrázolásból sors- és jellemanalízist bonyolított, a történetet úgy általánosította,
hogy az a mítosz egyetemes formájára emlékeztet immár. Nem az életforma mitizálásáról van szó! Jellemző, hogy minél egyetemesebb az elgondolás, annál jobban
törekszik a kis egység, a család körén tartani a történést; de a mítosz logikájáról
van szó, vagyis strukturális hasonlóság van az »igaz történet« és az ősepika között."
A cselekvési téridő racionális lehetőségterében tekintett kollektivista eszmények
visszavezetnek a létélményként már ábrázolt — Gyepsor, Szűk esztendő — paraszti
világba, de most már a lélekigazságok társadalomtörténeti logikája felől. A mítosz
most már az ésszel igazolható emberi eszmények vállalása az epikában. S Bata ezzel
nem kevesebbet igazolt, mint azt, hogy Veres Péter epikája ízig-vérig mai, együtt
forr a kor nagy tendenciáival.
Már a Gyepsor és a Szűk esztendő tárgyalásakor figyelmeztet rá Bata, hogy
Veres Péter nem öncéllal bolygatta meg a szegénység hétköznapjait. „Nem a szegénységet akarta kifejezni, hanem arra a kérdésre keresett választ, amit elméleti
írásaiban is feltett; hogyan maradhatott meg a nép ilyen nyomorúságban? A megtalált válasz lett azután a kompozíció alapelve." S így elbeszélései „megmutatják a
paraszti társadalom nagy differenciáltságát, meg azt is, hogy a rengeteg változaton
át ugyanaz a törvény érvényesül. Olyan egész, aminek kifejeződése éppen bensőségének nagy változatosságán át jut érvényre; éppen alkalmas műforma alkotására,
mert az is azon áll vagy bukik, hogy lehet-e valamely általános és nagy egységet
részletei érzékiségében fölmutatni".
Ez a kompozíciós alapelv A Balogh család történeté ben állja meg a nagyepika
próbáját. A hatalmas regényfolyamot Bata Veres Péter ötvenes években írt novelláival együtt mutatja be, s összehasonlításokkal és utalásokkal — meg visszautalásokkal a Számadásig és a Falusi krónikáig — érteti meg azt a hallatlan gondolkodói
következetességet és módszerességet, ami ezt a páratlan epikai művet a maga befejezhetetlenségében a magyar paraszti világ enciklopédikus gazdaságú megörökítésévé növeszti, összegezésévé „annak a tudásnak, ami a parasztságról Veres Péter
emlékezetében összegyűlt, ami gondolkozásformává alakult".
89

Az életérzés érvényes kifejezésétől eljutott tehát Veres Péter á fogalmi viszonyítás logikai erejéig. A Balogh család történetét elemezve ezért hangsúlyozza joggal Bata, hogy a regény tartalma „a tenyészettörvény, a parasztság és a paraszti
életforma mibenléte, s mindezt a forma úgy tartalmazza, mint a nyelvi kifejezés a
gondolatot, nemcsak jelentéssorokkal, hanem a gondolkozás viszonyításaival, logikai
módjával." Vagy ahogyan Veres Péter írta A pátriárkaban az öreg Józsa Istvánról:
„Kicsi ügyekre is nagyot lobbant, mert olyan égő értelem forralta, amelyet nem
enyhíthetett sem a gyógyító minden mindegy, sem a bölcsességgé lényegülő mindént
ismerés. Mert már nagyon régóta, nem a szív küldi mozdító áramait felfelé, hanem
a nyugtalan értelem zaklatja a szívet, mint a Vörösmarty Mihályét, amikor a Vén
cigányt írta. S annál jobban, mert Józsa István ezt nem tudja. Történelemcsináló
nemzedékek sorsa." Bata Imre könyve végül is tán azért igaz és szép írás, mert
egyformán jól láttatja a történelemcsináló nemzedék sorsát — legszebben tán a
Szárszó interpretációjában —, az égő értelmet s a nyugtalan ész zaklatta szívet.
S azt, hogy Veres Péter mindezt tudván-tudta: szellemi fejlődésének nagy epopeiájában „végső soron önmagát értette meg". — S önmagában a rideg parasztságot, a
„balogságot", a „megdögleni léhet, "de rongy emberré válni nem lehet" magatartást
értette még. A földhözragadt paraszti realizmust, a' hivő, ragaszkodó józanságot és
a mindent kibíró vegetatív életerőt. S így „a parasztság írójából a nép-nemzet írója
lett; s ha a parasztság epikusaként a nemzeté tudott lenni, a "nép-nemzet írójaként
emberiségi távlatokba bontakozott. Nem tárgyát változtatta meg, gondolkodása egyetemesült, s így nyert ú j távlatot".
De ért Bata Imre — s mi lehetne Veres Péter józan balogságához méltóbb befejezés — a betégéskedő, esendő öregember bemutatásához is, aki „egyre kevesebbet
tud dolgozni, s már csak emberek közt tud megfeledkezni elgyarlult fizikumáról".
Veres Péter utolsó évei: „A szellem diadala az elomlani kész anyagon." Mert á
testet a halál örvényei nyűgözik, de a tenyészet törvényit tisztelő szellem tudja,
hogy „a nap nem állott meg az égen,- a föld tovább forog, és mindenki, aki él, teszi
a dolgát rajta!'..." (Szépirodalmi, 1977.)
VEKERDILÁSZLÓ

90

MŰTEREMLÁTOGATÁS

Hézső
Ferencnél

— Szerdán mehetnék?
— Az éppen nem jó. Tudod, a makói s z a k k ö r . . .
— Azt még mindig csinálod?
— Most hagynám abba, amikor nem kell bumlizni, kultúrházi kanapén aludni?
Trabant visz és h o z . . . A sajátom!
— Akkor talán péntek . . .
— J ó . . . Délelőtt bent vagyok ugyan Szegeden, a főiskolán, tizenegykor tanszéki
értekezlet... Ügy kettő felé már várlak . . .
— Ebédelsz is . . .
— Nem biztos . . . Nem f o n t o s . . .
A műterem a j t a j á r a szögelt lópatkó nekem nem hoz szerencsét: zárva a műhely.
A lakást is túl csöndesnek találom, pedig tart még a kurta téli szünet. Endre és
Emese bizonyára a nagyszülőknél, Rozina, a feleség a rendelőben. No, várhatok. Becsöngetek mégis. Bandi nyit ajtót. Emese az ágyban fekszik fakón és mozdulatlan,
a mosoly épp csak átrebben az arcán, elfordul máris. Anyja fölötte reszket.
— összeesett a fürdőszobában, Andris csak ennyit jelentett. Képzelheted, hogy
rohantam h a z a . . . Most már szabályosan lélegzik, jobb a pulzusa i s . . . Telefonon
konzultáltam a főnökömmel, távdiagnózis alapján kezelem . . .
— Apátok?
— Jön hamarosan. Bandi átkísér addig a műterembe, nézegessétek a k é p e k e t . . .
Én nem hagyhatom a k i c s i t . . .
A hetedikes fiú illő komolysággal „lapoz" velem a hatalmas táblaképek között.
Mellém áll, s velem együtt távolabb lép olykor, szakszerűen hunyorít, mintha most
venné először szemügyre a „Vörös kakast", a földre görnyedő robusztus hagymáso91

kat. Megtöri aztán az áhítatot némi kamaszos iezserséggel, rámutat az állványon
megdöntött friss lemezre, amelynek közepén néhány színes mértani ábra villog m á r :
— Kockázik m e g i n t . . .
Együtt kacagunk, amint Apával is, midőn végre leülhetünk beszélgetni. Kockázol
hát, vagy kockáztatsz, kérdezném kedvvel, de máshonnan kell indulnunk. Az életből,
az életéből.
— Oktatás, „közművelés", szakkör, család és — festés. Nem vállalsz túl sokat?
— Talán sok. De miért ne? Hiszem, hogy nem terhére, de éppen örömére szolgál
az embernek a kedvére való munka.
— És mindegyik kedvedre való? Mondjuk, a makói szakkör. Ha jól emlékszem,
olyan tizenöt éve kezdted?
— Ügy valahogy. Nem ingyen éppen, de minden haszon nélkül. Hiszen emlékszel: ettünk egy dupla adag csuszát Kálmán bácsinál, ittunk rá valami bort, aztán
még az útiköltség... Ezekben a dolgokban azonban a pénz engem soha nem érdekelt. Mártélyon valamikor fillér nélkül csináltam az első s z a k k ö r t . . . Több, mint tíz
éve vezetem ugyanott az országos képzőművészeti tábort is.
— Megéri? Hiszen tudom, nem művészeket nevelsz ilyen helyeken.
— Nem, valóban nem erről van szó. Makón ebben az évben például egyetlen
diák sem jár hozzám. Már olyasfélék, akikben a szülők mondjuk Barcsay-méretű
tehetséget gyanítanak, s azért erőltetik. Munkások, parasztok, hivatalnokok ülnek a
rajztáblák és a vetítővászon előtt. Látóvá, értővé nevelés folyik i t t . . .
— És a tárlatvezetések, ismeretterjesztő előadások? Egész képet megfesthetnél
az idő a l a t t . . .
— Rég ismerlek, tudom, hogy u g r a t s z . . . Ti is jól tudjátok, akik más m ű f a j b a n
próbálkoztok ugyanazokkal a gondokkal szembenézni, hogy az embernek nincs napi
tizenhat órára való fontos és értékes mondandója. Tömörkényt vagy Mórát szoktátok
idézni: „ . . . a k i három oldalon írja meg azt, amit kettőn is lehet, az egyéb gazemberségre is k é p e s . . . " Gondolod, hogy nálunk nem így van? Némelyek m á r - m á r
sorozatgyártásra rendezkedtek b e . . . Sajnálom őket. Főként az igazán tehetségeseket . . .
— Ezért nem vagy hát „szabadúszó"?
— Nem csak ezért. Én a társadalom „valóságos belső" tagjaként akarok művész
lenni, nem pedig egy fölötte vagy mellette lebegő csodabogárként. Olyankor jövök
csak indulatba — pedig tudod jól, hogy különben békés természetű fickó vagyok —,
ha azt tapasztalom: tőlem is azt várnák, amit egyik-másik kollégám megenged m a gának, hogy például ne tanítsak, ne vezessek tárlatlátogatókat, ne járjak hangversenyre, irodalmi estre, de eresszem szélnek a családomat, vedeljem az italt, fogyaszszam a n ő k e t . . . Érted? Egyszóval: legyek bohóc, egy kicsit flúgos, zavaros, de azért
kellően nagyképű, felhőkben j á r ó . . . Akkor majd „művésznek" tekintenek . . . Na,
fékezem magam, s megpróbálom komolyabbra fogni a szót. Az a helyzet, hogy a
művészemberről alkotott fogalom a korábbi társadalmi elvekből maradt fenn, holott
a mai művész — már a java! — nem illeszthető ebbe a skatulyába. A társadalom
rendes dolgozó tagja 5 is, akire a munkamegosztás folytán épp ez a feladat jutott,
mert ehhez van tehetsége, ezt a képességét fejlesztette.
— Akkor hát faragnia, festenie kell. Miért tart előadásokat egy művész?
— Mert a feladatba én ezt is beleértem. (Nem mondom persze, hogy mindenki
számára kötelező.) Elsődlegesen mégis képzőművészként szeretném elvégezni a dolgomat, de az oktatást, ismeretterjesztést is rendkívül fontosnak tartom. A fogékony
ifjúságból kell elsősorban vizuálisan képzett, igényes, ízlésében biztos embereket
nevelnünk. Látókat, mint mondtam. Azok a művészek, akikre az imént céloztam,
persze lenézik ezt a másfajta munkát. Nem magyarázok, mondják arisztokratikusan,
értsenek meg, ha tudnak. Mások pedig a könnyebb ellenállás felé hajolva vélekednek
úgy, hogy inkább lejjebb szállítom a mércét, hagyom meggyőzni magam, mert az is
fontos, hogy megvegyenek... Kodály nem szégyellt szolmizáltatni, Németh László
kemény kun fejekbe filozófiát gyömöszölni. Miért szégyen, ha egy festő rajzot, művészettörténetet oktat, művek befogadására képes közönséget nevel?
92

HATÁRBAN

FEJFÁK, PARASZTOK

— Mi lehet az oka, hogy némelyek oly hamar „felhőkig" szállnak?
— Föltétlenül szerepe van ebben a sznobizmusnak. A „keresett művész", a divatos festő aztán mit sem törődik a való világ valóságos konfliktusaival. Vászna fölé
hajolva fest-festi azt a „valóságot", amelyről azt hiszi: még mindig változatlan.
A lényegről feledkezik meg éppen, s hinni sem tudja, hogy az idő mily gyorsan
devalválja a tegnapi valóságot, különösen pedig a féligazságokat...
— „Kockázol", mondja a fiad. Itt az idő, hogy megkérdezzem, mit tartasz azokról a véleményekről, amelyek szerint „Hézső elfelejtett festeni...", valamikor olyan
szép csendéletei voltak, meg tanyák boglyákkal...
— Mit tartok ezekről? Mondhatnám gorombán is, de valóban nem akarok indulatosan vagdalkozni. Mondják. Többen mondják azt is, hogy föladtam a realizmust.
Ezek persze elfelejtették, mit jelent a szó, vagy soha nem is tudták annak valódi
tartalmát. Tekintélyes közéleti ember is figyelmeztetett már, hogy jó lenne „érthetőbben" festve „lejjebb" szállnom, ha már annyira tisztelem az osztályos társaimat,
hogy körülhordozom őket a tárlatokon, magyarázok nekik. Hát fessek olyat, amit a
munkás is megért! Gyönyörű, mi? Hát az ilyen ember aztán sokat tud a mai munkásról! Ismeri és becsüli a dolgozó embert! Fessél neki csókolózó galambokat, azt
majd megérti! Színes-fényképésznek véli az ilyen tanácsadó a festőt. Akkor művész
igazán, ha versenyre kel a technikai eszközökkel... A változó valóság az, ami érdekel. Keresem a mögötte levő törvényszerűséget, az igazságot. Ugyanaz a látvány,
például egy tanya, ma már nem ugyanazt jelenti, amit egy más történelmi szituációban. A más jelentés pedig más eszközökkel fogalmazható csak. • Kockázok... Éppen
annak a bomló tanyavilágnak egyik víziója lesz ez a kép — széttörnek rajta a látott
formák —, amelyről oly sokat festenek, írnak, beszélnek, egyre fogyatkozó meggyőződéssel. Tudnék én festeni roggyant, szürke, tanyát, kanfaros színt, dőlni készülő
kútgémet. Tudom azonban, hogy ennek már vége. Más a világ, mert más lett az
ember, aki teremtette és benépesítette a tanyavilágot. Iparszerű termelés, öthengeres
„vasderes", ötezer hektáros f ö l d e k . . . A nosztalgia szép lehet, de abból kenyér nem
terem. Ebben a hitemben én következetes vagyok, a csökönyösségig. A valóban létezőről kell szólnunk, nem a fejünkben rögzített tegnapról, tegnapelőttről...
— Jó néhány képedet ismerem, amelyen valóságos házvég, valóságos kerítés virít
jól ismert, intenzív színeidben, fölötte a hihetetlenül kék égben fehér madár fúródik
előre. Olykor mereven, akár a lövedék, máskor könnyedén röppenve, mint a tollpihe.
Ilyesmit sosem festesz már?
— Dehogynem! Valóságos élmények nélkül mozdulni sem tudnék. Más a primér
élmény, a szinte gyermeki rácsodálkozás a látványra, s megint más a „megszerkesztett" mű. Vannak pillanatok, amikor az úgynevezett „festői" látványnak nem állhat
ellent a művész, festenie kell. De csak akkor nyúljon ecset után, ha valóban kell!
A látványon túl van azonban más is: etikai kérdések, emberi, történelmi sorsok,
konfliktusok, amelyeknek jelzése, bemutatása elől kitérni — a történelmi példák és
a történelmi parancs miatt — szinte lehetetlen a magyar művésznek.
— Éppen tíz éve nyílt első tárlatod, a legutóbbi önálló kiállítás pedig most novemberben a Műcsarnokban. Közte elismerés, félremagyarázás, rengeteg munka,
majd újra sikerek. 1975-ben egyenesen a Munkácsy-aíj... Amint hallani lehetett,
nem kevesen irigyellték. Talán mert kedvedre való megrendelések jöttek a nyomában. Pannó, mozaik, effélékre gondolok, hiszen némely táblaképed messziről kiált:
nagyobb formába, más anyagba álmodva-munkálva teljesedne ki i g a z á n . . . Ha jól
emlékszem, 1966 táján, még a Lenin utcai szoba-konyhában készült a félegyházi
gobelin terve. Andris kiságya alatt sorakoztak a festékes dobozok... S azóta?
— Szépen megszőtték... Ma is ott van Félegyházán, a tanácsteremben . . .
— És újabb, nagyobb munka?
— Nincs azóta. S e m m i . . . Nehogy félreérts: nem panaszkodom, csak éppen fölemlítem. Tény. Mert az elvakult irigység az ilyesmit számba sem veszi. Jól megy
neki, mondják, nagyon jól m e g y . . . Hát igen jól megy: annyit dolgozom, amennyit a
két kezem és az agyam elbír. Megrendelés? Ugyan! Ennek? Hiszen mindent megkap . . . Pedig magyaráznom se kell, hogy a pedagógusmunka és minden egyéb
93

mellett képzőművészként szeretném elsősorban megvalósítani terveimet. Ehhez pedig
valóban elkelne néhány nagyobb próbatétel. Nem csupán nekem, másoknak is, akik
ilyesfajta szándékokkal é l n e k . . . De nem folytatom, mert a notórius félreértők ezt
is félreértik majd . . .
— Másokkal beszélve, s most téged hallgatva is úgy tűnik, nem a legteljesebb a
béke itt a vásárhelyi művésztársadalomban. Milyen okait sorolnád..föl a' sokféle
mendemondának?
— Egy kissé a „kirakatban" élünk. Ha errefelé bármi történik, hamar beszédtéma lehet a városban. Hadd jegyezzem meg: engem ebből az egészből a művészet,
a művészekkel kapcsolatban pedig az etikai, emberi tartás érdekel. Mert az, hogy
nem járunk össze mondjuk szilveszterezni, kártyázni, kocsmázni, nem olyan nagy
baj. Az állvánnyal (ahogy nálatok a papírral) mindenki egyedül néz szembe. A magánéleten túl van azonban valami más, vagyis lennie kéne, mint volt korábban,
ami feljogosítana bennünket, hogy vásárhelyi iskoláról, valamiféle közös gondolkozásról beszéljünk. A tét óriási: lépést tudunk-e tartani a gyorsuló, rohanó idővel,
a változó világgal? Itt, ebben a kérdésben rejlik minden titok. A válasz nem könnyű.
Többen vannak (sajnos, az igazán tehetségesek között is), akik jól érzik magukat a
reájuk szabott skatulyában, vagy éppen a korábbi futamokban elért győzelmi dobogón. Az előrelépés legnagyobb akadálya e z . . . Egyelőre nem látszik jele, hogy a
fölzárkózásra, a továbblépésre készülne a többség. Sajnos.
— A közös tárlatok alapján azért mintha túlzottan is tépkedné a kritika' a
babért. Pedig, amint mondod, többen rajta ü l n e k . . .
— Nem lehet örökké élni a 60-as évek közepén elért — valóban figyelemre
érdemes — eredményekből. Sokan felelősek a hipnotizőrök közül, akik azt suttogták:
ti vagytok a legszebbek, a l e g j o b b a k . . . A társaság pedig jó médiumnak bizonyult.
Őszinte és jobbítani akaró hang kiálthat csak ébresztőt... Mert friss és figyelő akarattal csodákat művelhetnének itt sokan, hiszen tehetség, alkotáshoz szükséges körülmények mind együtt vannak. Az előrelépés akarásában kellene tehát egynek
lennünk művészeknek és a társadalmi vezetésnek. Megyei, üzemi megbízásokkal,
díjakkal, pályázatokkal konkrét feladatokhoz lehetné juttatni a kollégákat. Így alkalom adódna bizonyításra, értelmes polémiára, és gyümölcsöző kapcsolat kialakulására megrendelők és alkotók között. Ez is kellene az előrelépéshez...
A művészházak mellett felbontották az utat, elég keserves dolog átvergődni
rajta. A nagyablakos épületek azonban ott sorakoznak egymás vállának dőlve.
Kerülő nélkül mehet az ember egyikből a m á s i k b a . . .
ANNUS JÓZSEF

94

Búcsú Szemlér Ferenctől
A szív megállt, a kihűlt testet elemésztette a tűz, feketé-arany pompában végbement a búcsúztatás. Szemlér
Ferenc hiányát érezzük, egyelőre csak
a gyászt, amely mindennél hangosakban dörömböl a barátok, az egész erdélyi magyar irodalom szívén. Költő
halála mindig megrendülést okoz, nemcsak a család és a barátok érzik a
veszteséget, az irodalom, és rajta keresztül az anyanyelvi közösség is, amely
minden költőben a nyelv egyik letéteményesét veszíti el. A szavak: a magyar szavak birodalma lesz szegényebb,
mintha egy hatalmas tölgy egyik lombos ágát metszette volna le valami végzetes fejszecsapás. Hiába az új hajtás,
azt az ágat már nem pótolhatja semmi
sem.
Pusztított ez a fejszecsapás éppen
eleget, kivált az erdélyi magyar irodalomban. Látjuk a csonkulások borzalmas nyomait; egy egész nemzedék: az
irodalomalapítók nemzedéke távozott el
néhány év alatt. Soroljam a neveket?
Kós Károly, Bartalis János, Kemény János, Olosz Lajos, Nagy István, Csehi
Gyula, Jancsó Elemér, Jordáky Lajos,
Horváth István és Mikó Imre. A fiatalabbak közül Szilágyi Domokos, Szőcs
Kálmán, Dankanits Ádám, Bretter
György. Nemrégiben Kolozsvárott több
mint húsz új halottját számoltuk össze
a romániai magyar irodalomnak. „Búcsúzó nemzedék", mondotta Balogh Edgár az irodalmi „hőskor" képviselőiről.
Egy nemzedék búcsúzik valóban: ennek a búcsúnak volt most új állomása
Szemlér Ferenc távozása is. A gyülekezet, amely emlékének áldozott, s mi,
akik távolból küldtük utolsó üdvözletünket a bukaresti temető felé, a veszteség nyomasztó súlyát érezzük, a gyász
dörömbölését halljuk, az erdélyi magyar irodalom és nyelv sorsát figyeljük: vajon mikor fognak beforrani a
friss sebek.
A búcsú és a gyász után számba kell
vennünk örökségünket. Hiszen Szem-

lér Ferenc, mint minden igaz költő,
nemcsak fájdalmas hiányt hagyott maga után, hatalmas értékeket is: müveket, személyes sorsának üzenetét. Mindenekelőtt verseit. Az É j s z a k a i k i á l t á s avantgarde zenére hangszerelt
nyugtalanságát, a B ú v ó p a t a k férfias töprengését az emberi lét dolgain,
a K é s e i k a s z á l á s bölcs vallomását: „Minden vagyok és mindennek az
ellenkezője' is." Személyes hangú, szociografikus természetű beszámolót, a
M á s c s i l l a g o n önéletírását, amely
a kisebbségi élet egy korhoz és városhoz kötött képződményét: a bukaresti
magyar főiskolások világát mutatta be.
És példázatos jelentésű történelmi regényt, A m i r i g y
esztendejét,
amely a kisebbségi értelmiség örök
gondjáról és felelősségéről beszélt, a
küldetés morálját fejezte ki. Egy egész
könyvtárra való kötetet hagyott hátra:
verseket és regényeket, esszéket és műfordításokat, színműveket és útirajzokat. Egész életében fáradhatatlanul dolgozott, nem ismerve mást, mint a munka magával sodró boldogságát és kényszerét.
A könyvek akkor töltik be hivatásukat, ha általuk „elébb megy a világ".
Szemlér Ferenc munkásága és öröksége
maga is ennek a Vörösmartytól megfogalmazott gondolatnak a jegyében
született. A világ javát akarta szolgálni,
a világ haladásán munkálkodott. Egy
emberi közösség: a "Romániában élő
magyarság megmaradását, otthonra találását szolgálta, s ezzel együtt a dunai
népek egymásra találásának ügyét. Szívében és tollán megfért egymással saját
népének s az egymás mellett élő népeknek közös érdeke. „Ment-e a könyvek által a világ elébb?" — idézzük
ismét Vörösmartyt. Bízunk abban, hogy
Szemlér Ferenc igazsága, az, amire feltette egész életét, egyszer mindenkinek
igazsága lesz.
'
POMOGÁTS BÉLA
95

Meghalt Nagy László
„ . . . Ö, V A D L U D A K A N Á D A S O K B Ó L
REBBENJETEK FÖL, S Í R J A T O K ! "

Lapzárta után jött a hír, a bénító, a döbbenetes, az alig leírható: Nagy László
nincs többé.
ötvenedik születésnapjára kiadott számunkban mondotta válaszul Kormos István kérdésére (ki gondolta, hogy mára mindketten elhagynak bennünket?): „Elkészültem már minden jövőbeli rosszra, a halálra is. Nagyon szeretem az életet, de a
halál már nem probléma előttem."
Nem hittük el, ma sem tudjuk hinni.
Minket — híveit, olvasóit, barátait — készületlenül ért a halála.
(Nagy Lászlótól következő számunkban búcsúzunk.)

HÉZSÖ F E R E N C : A K E N Y É R

96

