Magyarok — odaát

tiszatáj
IRODALMI

FOLYÓIRAT

i

A szerkesztőség elnöke: VÖRÖS LÁSZLÓ

Főszerkesztő: ANNUS JÖZSEF
Főszerkesztő-helyettés: OLASZ SÁNDOR
Rovatvezetők: ABLONCZY LÁSZLÓ
SZOKAI IMRE
Belső munkatárs: RADVA LÁSZLÓ
Műszaki szerkesztő: ENGI MÁRIA

Főmunkatársaink:.—

;

DOBOS LÁSZLÓ (Pozsony)
GREZSA FERENC (Szeged) \
TADEUSZ NOWAK (Varsó)
SÜTŐ ANDRÁS (Marosvásárhely)
VEKERDI LÁSZLÓ (Budapest)

A Csongrád Megyei Tanács lápja. Kiadja a Csongrád Megyei Lapkiadó Vállalat.
Felelős kiadó: Kispál Antal — 90-2098 — Szegedi Nyomda
Felelős vezető: Surányi Tibor igazgató.
Szerkesztőség: 6741 Szeged, Rákóczi tér 1. Telefon: (62) 12-670. Terjeszti a Magyar
Posta. Előfizethető bármely postahivatalnál, a hírlapkézbesítőknél, a Posta hírlapüzleteiben és a Hírlapelőfizetési és Lapellátási Irodánál (HELIR), Budapest, Lehel
u. 10/A — 1900, közvetlenül vagy postautalványon, valamint átutalással a HELIR.
Postabank Rt. 219—98—636 pénzforgalmi jelzőszámra. Egyes szám ára: 25 forint.
Előfizetési díj: negyedévre 75, fél évre 150, egész évre 300 forint.
ISSN 0133 1167

Tartalom
XLIV. ÉVFOLYAM, 6. SZÁM
1990. JÜNIUS

VIGH KÁROLY: Magyarország a Trianonhoz vezető
úton
A lényeg: hogy az esélyek legyenek vagy maradjanak egyenlők (Dr. Demeter Jánossal a nemzetiségek anyanyelvű oktatásáról beszélget Szokai
Imre)
FÜR LAJOS: Kisebbségi magyarok történelmi tudata
A. GERGELY ANDRÁS: Másodelemzés (Városi és
nemzetiségi lét magyarok és „jugoszlávok" körében)
Most is aggódom . . . (Szűrös Mátyással tegnapi küzdelmekről és mai kétségekről beszélget Ablonczy
László)
2 + 2 monológ (Grósz Károly és N. Ceausescu aradi
találkozója)
Szerkesztői asztal

3

17
34
54
74
96
111

ILLUSZTRÁCIÓ
Cseh Gusztáv rézkarcai a Jeles házak c. sorozatból
az 53., 95., 110. és a 112. oldalon

1

VIGH KÁROLY

Magyarország a Trianonhoz vezető úton
A Trianonban 1920-ban elszenvedett sérelmek előzményeit, gyökereit
keresve, messze századokkal, a középkorig kell visszanyúlnunk. Már az 1241ben bekövetkezett iszonyú mongol dúlás veszélyeztette ennek a Kárpátok
övezte közép-európai országnak a létét. Batu kán hordái az ország nagy részét elpusztították, és lakosainak jelentős részét megölték. A nemzeti uralkodóház, az Árpádok kiváló képességekkel és szervezőerővel rendelkező királyára, IV. Bélára várt a rendkívül nehéz feladat, hogy a romokon újból
felépítse a középkori Magyarországot. Így lett ő a második honalapítónk.
Egy ilyen történelmi katasztrófát teljesen kiheverni nem lehet. A középkori
oklevelek bizonyítják, hogy a mongol dúlás következtében megtizedelt magyar etnikum a Felvidéken és Erdélyben már soha nem tudta visszaszerezni
régi településterületeit, a 12—13. századi etnikai határait. 1
A 14—15. századi Magyarország — mégis úgy tűnt — kiheverte vérveszteségeit. Hiszen egy reálisnak tekinthető becslés szerint Hunyadi Mátyás, a
nagy reneszánsz uralkodó idején nagyjából ugyanannyi magyar élt a történelmi Magyarországon, mint amennyi angol a brit szigeteken. Amikor viszont a török világhatalom Konstantinápoly eleste és a Balkán országainak
meghódítása után nem csupán veszélyeztette Magyarország déli területeit,
hanem mélyen benyomulva az országba, 1526-ban Mohácsnál döntő katonai
vereséget mért a feudális anarchiától is meggyöngült országra, elbukott a
középkori Magyarország, és vele a félezer éves állami függetlenség.
A három részre szakadt ország gyötrelmei, és főleg a magyar etnikum
szörnyű veszteségei közismertek. Magyarország 150 év után a Habsburg-jogar alatt ismét egyesült. A középkori Európa egyik legjelentősebb országából egy viszonylag jelentéktelen, szegény, elmaradt és jórészt elpusztult
Habsburg-tartomány lett. A súlyos vérveszteségre jellemző, hogy míg a 15.
század végén — Mátyás király idején — még 4—5 millióra volt tehető az
ország lakossága, addig a 17. század végére ez a szám 3.—4 millióra apadt.
Mivel az alföldi, jórészt színmagyar területeket érte a legnagyobb vérveszteség, ezért a török által elpusztított területekre román, német, horvát,, szerb,
szlovák és ukrán telepesek kerültek. Az ország etnikai összetétele így nagymértékben megváltozott.
A Habsburg-abszolutizmus kiépítésével :: és az ország. gyarmatosításával
szemben kibontakozó Rákóczi-szabadságharc, majd különösen az 1848r—49-esi
forradalom és szabadságharc egész Európa számára megmutatta, hogy a. tö-.:
3

rök alatt megfogyatkozott magyarság tudatában nem halványult el a f ü g getlen magyar államiság gondolata. Mint ismeretes: 1849 nyarán csak az
orosz cári intervenciós csapatok túlereje akadályozta meg, hogy a Habsburgok debreceni trónfosztása után a magyar szabadságharc győzedelmeskedjék
Béccsel szemben. Így azonban elkerülhetetlennek bizonyult a világosi fegyverletétel. Kossuth Lajos — sok más társával együtt — emigrációba kényszerült. Nyugaton: Angliában és Amerikában nagy ünneplésben részesítették Kossuthot. A brit hivatalos körök azonban változatlanul úgy látták,
hogy a Habsburg Birodalom fennállása biztosítja Anglia számára az európai
hatalmi egyensúlyt. Számukra és — mutatis mutandis — az első világháború
után Párizsban ülésező békekonferencia államférfiai, diplomatái számára
semmit sem jelentett a történelmi Magyarország. Dicsőséges és tragikus
évszázadait, élethalálharcát a mongol, török hódítók, majd a Habsburg-abszolutizmus ellen, független államiságának visszavívásáért folytatott küzdelmeit nem ismerték, ö k ott Párizsban csak arról a Magyarországról tudtak,
amely az Osztrák—Magyar Monarchia keretében és a Vilmos császári Németország szövetségében az antanthatalmak ellen harcolt az első világháborúban, és gyűlölt céltáblájává vált a győztesek közép- és délkelet-európai szövetségeseinek. Arról sem tudtak a későbbi győztesek, hogy a századforduló
táján és az első világháború előtti években a hatalom szférái alatt kibontakozott egy európai viszonylatban is jelentős, szellemi értékeket, demokratikus politikai eszméket képviselő magyar progresszió, a polgári radikalizmustól a szociáldemokrata munkásmozgalomig. Ennek a demokratikus alternatívának voltak a hordozói a második reformnemzedék tagjai: a költő Ady
Endre, a társadalomtudós Szabó Ervin és Jászi Oszkár, az ősi népi dallamokhoz visszanyúló Bartók Béla és Kodály Zoltán, hogy csak a legnagyobbakról szóljunk, nem említve a világhírű magyar képzőművészek és tudósok
egész sorát. Lent a mélyben pedig a tömegek: az egyre forradalmasodé agrárszegénység és munkásság szálltak síkra a társadalmi haladásért, a nemzetiségi elnyomás megszüntetéséért, egy demokratikus társadalmi rendért. 2
Talán a háború előtti idők egyik legnagyobb ellentmondása és történelmi
igazságtalansága, hogy míg a Lajtán innen és túl éppen a magyar és osztrák
területen bontakozott ki a legszélesebb és legmélyebb formában a politikai és
szellemi progresszió, ugyanakkor a végső szót a Monarchia kereteit szétfeszítő nemzetiségi nacionalizmusok mondták ki.

Magyarország megítélésében különösen az angol politikai közvélemény
körében és a Foreign Office-ban végbement változások tanulságosak és sorsdöntőek a századforduló éveitől 1918-ig.
Előre kell bocsátanunk, hogy a Magyarországgal szembeni magatartás
mindig a Habsburg-monarchia egészével kapcsolatos álláspontok és politika
függvénye volt. Lényegében véve 1918-ig érvényben maradt Palmerston volt
külügyminiszter és miniszterelnök ismert kijelentése: „a brit kormánynak
Magyarországról csak mint az ausztriai birodalom részéről van tudomása." 3
ö volt az, aki szinte dogmává merevítette azt a tételét, hogy Nagy-Britannia
közép-európai politikájában szüksége van Ausztria csorbítatlan nagyhatalmi pozíciójára. A brit alsóház vitájában 1849-ben erről így nyilatkozott: „Eu4

rópa politikai függetlensége és szabadsága elválaszthatatlanul kapcsolódik
Ausztria mint európai nagyhatalom fönnmaradásához és integritásához, ennélfogva bármi, ami akár közvetlenül, akár távolabbi lehetőségként gyöngítené és sújtaná Ausztriát, illetve elsőrendű hatalomból másodrangú állammá
redukálná, szükségképpen nagy szerencsétlenséget jelentene Európa számára, amit minden angolnak helytelenítenie kell, és igyekeznie kell meggátolni." 4
Ez a palmerstoni tétel 65 éven át nem veszített érvényességéből. A hivatalos Anglia — és sajtója — ezért szorgalmazta a magyar kérdés megoldását, 1860 és 1867 között a dinasztia és Magyarország valamilyen megegyezését. Ebben a tekintetben egyetértés mutatkozott az angol uralkodó
osztály konzervatív és liberális része között. Még Kossuth népszerűségének
angliai tetőfokán, az 50-es években sem jutott el a magyarbarát közvélemény és a kormány odáig, hogy elfogadta volna Magyarország függetlenségének szükségességét. Pedig Kossuth angliai fogadtatása, a magyarbarát
közhangulat fellángolása során a szabadságharc vezére tartósan beírta nevét az angol nép emlékezetébe. Az 1867-es osztrák—magyar kiegyezés után
azonban Angliában már a deáki irányzat kerekedett felül, és az angol konzervatív kormányok szembehelyezkedtek a dualista alapokat szétfeszíteni
akaró magyar függetlenségi ellenzékkel. Ugyanakkor az angol liberálisok azt
remélték, hogy a liberális Magyarország válik a dunai birodalommá alakuló
Monarchia központjává, a Balkán felé irányuló civilizáció közvetítőjévé. 5
Habár Kossuth Lajos nevét 1867 után is tisztelet övezte Angliában, mint
a nemzeti szabadságeszme szimbólumát, és halálakor hosszú cikkek méltatták
meg nem alkuvó egyéniségét — sem függetlenségi eszméiről, sem konföderációs elképzeléseiről nem esett szó.
Az angol külpolitikában, politikusoknak, diplomatáknak és publicistáknak az Osztrák—Magyar Monarchiáról alkotott véleménynyilvánításaiban az
1890-es évek derekától kezdve egyre nagyobb helyet foglal el a nemzetiségi
kérdés. A Foreign Office véleményét ebben a tekintetben nagyban befolyásolta a budapesti főkonzulból rövid idő alatt szentpétervári nagykövetté,
majd külügyminiszter-helyettessé emelkedő Arthur Nicolson, aki még Budapestről részletes jelentésekben számolt be a horvátok és a románok elégedetlenségéről, sérelmeiről. Helyet kaptak tájékoztatásaiban a magyar kormányzat elnyomó intézkedései és a nemzetiségeket beolvasztó törekvései is.
Nicolson bírálatai azután visszhangra találtak több diplomatakollégájánál.
Különösen a román kérdés került már ekkor a sajtó révén a nyilvánosság
elé, amikor is neves angol újságírók és tudósok a magyar—román viszonyra irányították a figyelmet. 6
E folyamattal párhuzamosan még mindig nem tekinthető kedvezőtlennek a hivatalos angol megítélés Magyarországgal szemben a századfordulón.
A The Times pl. II. Vilmos német császár budapesti látogatásával kapcsolatban írja, hogy a Monarchia politikai súlypontja átterjedőben van Budapestre, mivel nemzetiségeivel együtt „Ausztriához képest Magyarország homogén politikai egység..., ahol gyakorlatilag vitathatatlan a bámulatos alkotmányos érzékkel rendelkező magyarok vezető szerepe."7 Ugyanilyen pozitívan kommentálta a magyar politikát a Times, Károly román király budapesti látogatása alkalmával. Általában erről az időszakról, ami 1897 őszétől
1898 nyaráig terjedt, elmondhatjuk, hogy a legjelentékenyebb angol újsá5

gok: a The Times, az Economist, a Foreign Office Papers, több havi szemle
és' a liberális The Fortnightly Review kedvezően ítélték meg Magyarország
belső viszonyait és kilátásait. Túlértékelni mindezt azonban hiba volna, mert
az akkori siralmas ausztriai állapotokhoz képest csak relatíve voltak kedvezőek a politikai viszonyok Magyarországon.
A már említett Nicolson-féle bírálatokat a magyarországi politikáról
csakhamar hasonló hangnemű kritikai észrevételek erősítették fel, főleg a
Bánffy Dezső kormányzat brutális és antidemokratikus módszerei miatt. A
cselédtörvényt hozó és az aratósztrájkokat letörő Bánffy miniszterelnököt a
Times és más angol lapok azért is bírálták, mert 1898-ban rendeletet jelentetett meg a nem magyar eredetű helynevek magyarosításáról. 8 Bánffy példája nyomán — mint ismeretes — a második világháború után a csehszlovák kormány az ősi magyar települések neveit változtatta meg Szlovákiában! Az egyik tekintélyes ívnegyedes közlöny, a The Quarterly Review
„The national conflict in Austria—Hungary" című cikkében már ilyen hangnemben bírál: „Nincs á világon még egy ország, ahol az uralkodó f a j olyan
zsarnoki és türelmetlen módon merészel viselkedni, mint Magyarországon, a
liberalizmus és á szabadság országában." 9
Az angliai közhangulatban Magyarországgal szemben bekövetkezett kedvezőtlen fordulat első komoly jeleit az 1904—1906-os magyarországi politikai
válság értékelésekor találjuk. Ez az az időszak, amikor az 1850-es évektől
Magyarország iránt rokonszenvező Times — s annak mind ismertebbé váló
bécsi levelezője: Wickham Steed — mindinkább bíráló hangnemet üt meg a
magyarországi viszonyokról. Ezekben az években mind az angol sajtóban,
mind a Foreign Office-ban egyre bizalmatlanabbul kezdik figyelni nem csupán a Monarchia külpolitikáját, hanem a magyarországi állapotokat is. A
brit politika ekkor növekvő mértékben kifejezi csalódását a magyar nemzet
politikai bölcsességéről és józanságáról korábban kialakított nézeteit illetően.
A koalíció hatalomra juttatása a magyar választók részéről, a merev ragaszkodás a katonai követelésekhez (a magyar vezényszóhoz), a súlyos külpolitikai következményekkel fenyegető szeparatista közhangulat szítása, a „nemzeti ellenállás" tragikomédiája, általában a magyar sovinizmus korlátoltsága,
amely elég erősnek érzi magát arra, hogy egyszerre szálljon szembe Ferenc
Józseffel és hadseregével, Ausztria kormányával, valamint a magyarországi
nemzetiségekkel — egyre élesebb bírálatot váltott ki. A magyar koalíciót bíráló angol hangok hamarosan általában a „magyarokra" vonatkoztak.
A teljes képhez hozzátartozik, hogy a brit hangulatváltozásnak nem csupán az 1904—1906-os magyarországi politikai válság volt az oka, hanem
ezzel egyidejűleg más események és tényezők is: így pl. Németország megerősödése, a cári Oroszország távol-keleti súlyos veresége Japántól stb.
Mindez együtt ehhez a fordulathoz vezetett: Egyes angol körök ekkor
kezdtek arra gondolni, hogy a Monarchia akkor tölthetné be a Németországgal szembeni ellensúly szerepét, ha jövőjét a magyaroknál megbízhatóbb
németellenes nemzetiségekre bízná.
A Magyarországgal kapcsolatos sűrűsödő bírálatok élharcosai között
olyan tekintélyes, rátermett és becsvágyó publicistákat találunk, mint a már
említett Wickham Steedet, a Times bécsi levelezőjét. Vitája a magyar sajtóval, Rákosi Jenővel, a Budapesti Hírlap soviniszta főszerkesztőjével, Apponyi Alberttal a Times, hasábjain 10 csak fokozta az angol újságíró szembe6

állását a magyar politikával. Amikor pedig 1906 szeptemberében Budapestre
utazott a Parlament ú j ülésére, az ott tapasztaltak csak meggyorsították
kiábrándulását a politikai Magyarországból. Budapesti tudósításai miatt Rákosi Jenő személyeskedő és durva támadásokkal illette a személyét, ami
viszont csak megkeményítette őt a magyarországi politika bírálatában. Holott
még a Times 1905. szeptemberi és októberi számaiban közölt cikkei, illetve
cikksorozata a magyar szupremácia elismerésével zárulnak. Joggal bírálja az
elavult, feudális jellegű közigazgatást, a nagybirtokrendszert, á kivándorlást,
az általános és titkos választójog hiányát, a magyar uralkodó osztály politikai és szellemi korlátait. Mégis így summázza a Magyarországról szóló
okfejtését: „Ha minden tényezőt megfontolunk és minden esélyt mérlegelünk,1 meggyőződésünk változatlanul csak az lehet, hogy Magyarországon a
legnagyobb mértékben' kívánatos a magyar hegemónia."11
Egy év múlva azonban már Steed eljutott a dualizmus tagadásához,
egy föderatív monarchia elképzeléséhez. Így írt: „Nagyon szeretném látni,
ha a mi jó magyarjaink föderációra lépnének egyenlő alapon a horvátokkal, románokkal és szlovákokkal, hogy ne is említsem az ausztriai cseheket és lengyeleket. Egy nap megvalósulhat egy ilyen föderáció, és a magyarok elég ostobán tették, hogy a kezdeményezést az ausztriai reakciósoknak
hagyták, de a föderáció a dualizmus végét és a magyar állam szétzúzását
fogja jelenteni." 12 Steed tehát eljutott annak felismeréséhez, hogy a magyar
politikai elit nem tudja betölteni régi funkcióját, az osztrák—magyar nagyhatalom legszilárdabb bázisának szerepét.
Steednek a magyarokkal kapcsolatos nézetei a válság alatt mély változásokon mentek keresztül. Ismeretei elmélyültek, illúziói jórészt szertefoszlottak, progresszív vonásokat is tartalmazó nézetei a nézetellenes brit imperializmus prizmáján nézve, Magyarországot mindinkább elmaradott, reakciós,
külpolitikailag is gyenge országnak láttatták. Szubjektív érzelmeire kétségtelenül hatottak azok a támadások is, amiket kommentárjai a magyar lapokban kiváltottak. Még jóval a világháború kitörése előtt felmerült benne,
hogy a német veszéllyel szemben a Monarchia föderalizálása, a szláv vezetés
lenne a legjobb ellenszer. Véglegesen még nem alakította ki a véleményét.
Ahhoz az első világháború kitörésével felgyorsuló események után jutott el.
. Azokban a napokban, amikor E. W. Steed megalapozott és szinte tudományos elemzést nyújtott a magyarországi .állapotokról és a jövő egyik alternatív lehetőségéről, akadtak angol újságírók, akik védték a magyar politikát Béccsel szemben. A Scottish Review cikke szerint például Magyarország
joggal harcol az önálló hadseregért, a fokozottabb szuverenitásért, és megállapítja, hogy Magyarország kinőtte már a kiegyezés kereteit. Majd reményeit fejezi ki, hogy „a. nemzetek eme főnixe ismét diadalmasan fog fölemelkedni, minden akadályt legyőzve." A szerző neve: R. W., azaz SetonWatson.13
Az ő személyével kapcsolatban azt szeretném hangsúlyozni, hogy nem
becsülhetjük le azt a negatív hatást, amit — Wickham Steeden kívül — Seton-Watson gyakorolt publicisztikájában és politikai pamfletjeiben. 14
A hivatalos Angliát azonban elsősorban a külpolitikai helyzet, az antantkapcsolat állította szembe Magyarországgal és a Monarchiával, másfelől még
inkább a francia és az orosz politikához közelítette. Majd amikor a háború
a végkifejlődés stádiumába jutott, az angol kormányzat fontos szerepet

szánt a két Monarchia-szakértőnek: Steednek és Seton-Watsonnak. Ugyanis
Lloyd George háborús kabinetje 1918 februárjában létrehozta a Tájékoztatási (Propaganda) Minisztériumot, s a hivatal osztrák—magyar osztálya
vezetőivé Steedet és Seton-Watsont nevezték ki. De az utóbbi egyidejűleg a
külügyminisztérium politikai hírszerző osztályának is osztrák—magyar szakértője lett. 15 Az angol sajtót főleg az ő révükön elárasztó cikkek és titkos
memorandumok elérték, hogy 1918 késő tavaszára-nyarára a brit politikai
vezetés és a közvélemény eljutott a Habsburg-monarchiával kapcsolatban évszázadok óta vallott külpolitikai doktrína feladására. A Monarchia emigráns
politikusai szabad utat nyertek a Habsburg Birodalmat fölosztó terveik elvi
jóváhagyásához. Steed, Seton-Watson és az ő írásaikon nevelkedett hivatalnokok és szakértők: publicisták, történészek, politikusok nagymértékben
hozzájárultak a fölbomlási folyamathoz, és erjesztőleg hatottak a Monarchia
belső mozgalmaira is. A közép-európai békerendezés, az ú j határok jelentős
mértékben tekinthetők 1914 előtti és utáni munkájuk közös gyümölcsének.
*

Az angol hivatalos politika és közvélemény fent megrajzolt, magyarellenes irányban történt pálfordulása az európai politikában bekövetkezett
változásokkal összefüggésben érthető csak meg. A két imperialista hatalmi
tömb kialakulásában az első világháború küszöbén ugyanis a magyar politika nem játszhatott döntő szerepet.
A Habsburg Birodalom és benne Magyarország felbomlásának, a Trianonhoz vezető útnak okait kutatva, két alaptendenciát kell kiemelnünk.
Mind Kossuth, mind Deák felismerte a soknemzetiségű Magyarország felbomlásának, vagy egy nagyobb egységbe való felolvadásának tendenciáját.
Az 1848—49-es forradalom és szabadságharc bukása után Kossuth és Deák
is Magyarország helyzetének meghatározásában e két veszélyesnek vélt tendencia elhárításán fáradoztak. Kossuth a dunai kis népek párhuzamos és
egymással is ütköző nacionalizmusának valamilyen kompromisszumát, Deák
a létező nagyhatalmi realitással, a Habsburg Birodalommal való kompromisszumot tartotta a biztonságos jövő garanciájának. 16 Mivel a deáki alternatíva valósulhatott meg, így lettek a Monarchia konszolidálásában a magyarok a Habsburg-dinasztia támaszai és az osztrákok partnerei. Ez a történelmi tény a későbbi győztes antanthatalmak szemében — nem beszélve
az utódállamok képviselőinek ellenséges propagandájáról — kompromittálta
Magyarországot, amely a Monarchián keresztül és a német császársággal
szövetségben végzetes módon a vesztes imperialista csoport oldalára került.
Mivel az európai események a levert szabadságharc után a kossuthi alternatívának, a dunai kis népek valamiféle konföderációjának nem kedveztek,
az 1867-es kiegyezéssel hatalomra került magyar politikai elitnek fel kellett
adnia a hagyományos, évezredes függetlenségi koncepciót, és az osztrák uralkodó osztállyal együtt vállalni a hibás külpolitika és a helytelen nemzetiségi
politika következményeit.
Habár az első világháborút megelőző másfél évtizedben, a század elején
már kirajzolódtak az Osztrák—Magyar Monarchia belső gyengeségének körvonalai, az elnyomott nemzetek és nemzetiségek politikusai változatlanul a
Monarchián belül keresték a problémák megoldását. FrantiSek Palack^ még
8

1865-ben kiadta „Osztrák állameszme" című munkáját, 17 amelyben a Monarchiát szövetségi állammá kívánta volna átalakítani — nyolc néprajzi csoportot véve alapul, ö jelentette ki a sokat idézett mondást: „Ha Ausztria
nem lenne, ki kellene találni." T. G. Masaryk prágai egyetemi tanár alig
néhány évvel a világháború kitörése előtt még változatlanul vallotta Palacky
nézeteit, és mérsékelten nacionalista elveket hangoztatott. Még 1908-ban is
utópisztikusnak tartotta egy független cseh állam létesítésének követelését.
Aurél Popovici erdélyi román író 1906-ban Lipcsében kiadott munkájában
a dunai kis nemzetek egyesítésének szükségességét hangoztatta a német és
orosz nagyhatalmi törekvésekkel szemben. Palacky hoz hasonlóan kifejtette
művében a „Nagy Ausztriai Egyesült Államok" gondolatát. 18
A magyar Jászi Oszkár, a nemzetiségi kérdés magyar szakértője, aki a
polgári radikalizmus eszméin nevelkedett, „Keleti Svájc"-cá kívánta volna
átalakítani Magyarországot. 19
A világháború kitörése azonban — mint Steed és Seton-Watson esetében — a nemzetiségi politikusokat is radikalizálta. Masaryk például már
1915-ben kezdte hirdetni az antantállamokban, hogy a világháború egyik
fő célja az Osztrák—Magyar Monarchia felosztása. Tanítványa, a fiatal
Eduárd Beneíf, 1916-ban Párizsban adta ki „Détruiser 1' Autriche—Hongrie!"
c. munkáját. Masarykék Párizsban, Londonban és Amerikában sikerrel törekedtek arra, hogy minél több befolyásos publicistát, politikust és diplomatát
nyerjenek meg a cseh törekvéseknek. Ogyanígy jártak el az utódállamok
többi, emigrációban élő politikusai. Nem beszélve arról, hogy az ő helyzetük
könnyebb volt: Szerbia a központi hatalmak agressziós áldozataként jelenthette be igényeit, míg Romániának az 1916-ban megkötött bukaresti titkos
szerződésben ígérték oda Erdélyt és más területeket.
Az utódállamok politikusainak a propagandájával szemben az antanttal
rokonszenvező és háborúellenes magyar ellenzék passzívan várta az események alakulását. Pedig voltak elmulasztott lehetőségeik. Ismeretes, hogy
Károlyi Mihály Kunfi Zsigmond szociáldemokrata vezető politikussal együtt
1914 nyarán — még a háború kitörése előtt — Amerikába utazott egy politikai propagandakörútra. A polgári demokratikus forradalom későbbi vezére elkövette azt a hibát, hogy a háború kitörésekor hazasietett. Ha ehelyett Párizsba teszi át székhelyét, előkelő családi kapcsolatai és jó politikai
összeköttetései révén az antantbarát politikus hírében álló Károlyinak jó esélyei lehettek volna arra, hogy élére álljon egy demokratikus emigrációnak
egy független és antantbarát Magyarország létrehozása érdekében.
Károlyi, a Függetlenségi és 48-as Párt vezére a háború végén, az összeomlás időszakában döntő szereplőjévé vált az eseményeknek. Amikor 1918.
október végén megalakult a Nemzeti Tanács, és győzött a polgári demokratikus forradalom, a Monarchia felbomlásának folyamatában Magyarország
is visszanyerte nemzeti függetlenségét. Károlyi Mihályra, a későbbi köztársasági elnökre és a legnagyobb tekintélyű politikai személyiségre várt volna
a feladat, hogy megteremtse a független államiság feltételeit, és megvédelmezze az országot a területeire törő cseh és román hódítókkal szemben.
Károlyi azonban szabad utat engedve a pacifista illúzióknak, tehetetlenül
tűrte a magyar haderő szétzüllését, és képtelennek bizonyult arra, hogy
élére álljon a honvédő harcnak.
9

Károlyi pacifista magatartásában döntő szerepet játszott Wilson amerikai elnök 1918. január 8-i üzenete az amerikai kongresszus mindkét házához, amelyben összefoglalta az Egyesült Államok háborús, illetve háború
utáni törekvéseit. Az elnök által meghirdetett 14 pont közül a 10. foglalkozott a Habsburg-monarchiával, és így szólt: „Ausztria—Magyarország népeinek garantáljuk^és biztosítjuk helyét a nemzetek között — kapjanak teljes
lehetőséget az autonóm fejlődés számára". 20
A 14 pont, a győzelem nélküli béke gondolata, az önrendelkezési jog
stb. különösen az Osztrák—Magyar Monarchia népeire gyakoroltak nagy
hatást. Az antant és közép-európai szövetségesei körében azonban már akkor
tudni vélték, hogy ezek a szép elvek csak a nemzetiségekre vonatkoznak,
az osztrákokat, és főleg a magyarokat nem illetik meg. De különösen 1918
novemberében számtalan tény bizonyította, hogy a wilsonizmust a győztesek
idejétmúltnak tekintették.
A Monarchiára vonatkozó 10. pont „korszerűsítése", az alapelvek korrigálása Wilson július 4-i beszédében, majd szeptember . 27-i megnyilatkozásában az alábbi lényeges változást hozta: Szlovákia a csehszlovák állam
része, Erdély „kétségtelenül csatlakozik Romániához". 21 — A wilsoni elvek
elavultságát a magyar vonatkozású események is mutatták: a páduai fegyverszünet el nem ismerése, a belgrádi katonai konvenció megkötése Károlyival, majd ennek sorozatos megsértése, s így a történelmi Magyarország
jelentős részének megszállása.
Magyarországon a Nemzeti Tanács határozata Károlyi Mihály elnökletével és október 26-án kibocsátott kiáltványa még hitt az illúziókban. Ebben
.olvashatjuk: „a wilsoni elvek értelmében, attól a reménytől áthatva, hogy
Magyarország területi integritását ezek az elvek nemcsak nem veszélyeztetik, de biztosabb alapokra helyezik", Károlyi és Jászi „kulturális és helyhatósági önkormányzat" révén akarták megoldani a nemzetiségi kérdést. 22
A Károlyi-kormányzat hiába kísérelt meg megegyezésre jutni a nemzetiségekkel, elsősorban a románokkal és a szlovákokkal, azok képviselői
minden javaslatot elutasítottak. Ugyanakkor folyt a Felvidéken és Erdélyben
a cseh és román csapatok benyomulása. A tengeren túl is olyan eseményekre került sor, melyek halomra dönthették volna a hazai reményeket a
wilsoni 14 pontot illetően. Ugyanis a november 5-i amerikai választásokon
Wilson demokrata pártja a. kongresszusban és a szenátusban egyaránt elveszítette . addigi többségét, és a győztes republikánusok már hallani sem
akartak a fennkölt elvekről. Károlyi Mihály azonban még ezek után is az
alábbiak szerint tett hitet külpolitikájáról 1918. december 30-án a Függetlenségi és 48-as Párt gyűlésén elmondott beszédében: „Külpolitikánkat a
wilsoni elvekre alapítom. Nekünk egy elvünk van: Wilson, Wilson és harmadszor is Wilson. Én biztosan hiszem, hogy Wilson nemcsak Amerikában,
hanem Európában is hódítani fog. Amerikára az a feladat vár, hogy átgyúrja egész Európát, kiirtsa belőle a revans gondolatát, és olyan békét
teremtsen, amely nem hagyja egyetlen nép lelkében sem a keserűség fullánkját". 23 Így tehát Károlyi jellemző módon akkor hirdette meg külpolitikájának alapelveiként a wilsonizmust, amikor az már teljesen túlhaladott,
időszerűtlen volt, ő maga már közel két hónapja bukott politikusnak volt
tekinthető, és eszméi többé nem játszhattak szerepet a szövetségesek politikájában. Nem is beszélve arról, hogy a wilsoni pontokon — mint feljebb
10

láthattuk — maga Wilson több ízben is módosított, megfosztva azokat eredeti, vonzó és demokratikus tartalmuktól...
A Károlyi-kormányzatra nem csupán az volt a jellemző, hogy az összeomlás időszakában úszott a pacifizmus árjában, hanem szerencsétlen intézkedései is közrejátszottak Magyarország — a korban példátlanul álló —
önlefegyverzésében.
Íme e katasztrófapolitika legfontosabb kronológiája:
1918. november 1.: Linder Béla hadügyminiszter elrendeli, hogy a ma.gyar csapatok tegyék le a fegyvert. A kormány Pogány Józsefet kinevezi a
katonatanácsok kormánybiztosává. (Külön tanulmányba kívánkozik Pogány
és a katonatanácsok belső romboló munkája. Az ő bűnük a még nem demoralizált, a honvédelmi harcra kész magyar fegyveres erők szétzüllesztése.)
November 2.: Károlyi Mihály gróf miniszterelnök kiáltványa . a „világ
népeihez". Ebből megtudjuk, hogy a magyar nemzet leteszi a fegyvert,
belép a még nem létező Népszövetségbe, minden népnek egyenlőséget és
testvériséget hirdet.
November 3.: Padovában az Osztrák—Magyar Monarchia nevébén áláírják a fegyverszüneti megállapodást, amely szerint a Monarchia hadseregének vissza kell vonulnia az 1914-es határokra. Ugyanezen a napon a katonatanács elnökévé választja Pogány Józsefet.
November 5.: Az Est közli Linder Béla hadügyminiszter nyilatkozatát,
ígéretet tesz arra, hogy minden katona visszajut családja körébe, mert ellenséges támadástól nem kell tartani, s az ország, valószínűleg angol és francia megszállás alá kerül. Ugyanezen a napon — szinte Linder cáfolatára —
Misic vajda szerb vezérkari főnök hadparancsban utasítja az 1. és a 2. szerb
hadsereget a Szerémség, Horvátország, Szlavónia, Bosznia-Hercegovina, Dalmácia, Bánát és a Szabadkától délre eső bácskai rész megszállására.
November 8.: A cseh alakulatok átlépik a határt Nagyszombat—Trencsén
térségében, és behatolnak Magyarországra. Ugyanezen a napon közzéteszik
Linder hadügyminiszter rendeletét, amely november 11-i hatállyal leszereli
az 1896 előtt született, nem tényleges állományú legénységet és tisztikart,
azaz a 22 évnél idősebbeket, tehát a legharcedzettebbeket, a hadsereg zömét.
November 9.: A Román Nemzeti Tanács felszólítja a magyar kormányt
a románlakta területek átadására, és ultimátumban követeli a központi hatalmak csapatainak kivonulását Romániából. Ugyanezen á napon a lemondott Linder Béla utóda Bartha Albert lesz, míg Linder továbbra is tagja
marad a kormánynak, mint tárca nélküli miniszter, és november 13-án
Belgrádban aláírja a fegyverszüneti egyezményt.24
Még a francia misszió budapesti vezetőjének, Armand Vix alezredesnek
is feltűnt a Károlyi-kormány katonai tehetetlensége. Csak 1919. január
közepétől, a Berinkey-kormány megalakulásától kezdve ítéli meg úgy a
helyzetet, hogy a viszonyok az országban lassan a stabilizálódás felé haladnak, és megállapítja, hogy a kormány nagyobb határozottságot mutat, hozzálát a hadsereg szervezéséhez, ezért visszakéri a franciáktól á laktanyákat.25 Végre Károlyi is feleszmél, és 1919 januárjában Szatmárnémeti főterén honvédő háborút hirdet a román és cseh agresszió visszaverésére.
Ezzel a bejelentéssel azonban Károlyi elkésett, mert az 1918 őszén elkövetett
bűnöket már nem lehet jóvá t e n n i . . .
11

Ormos Mária írja „Padovától Trianonig" című kitűnő munkájában, hogy
„a magyar véderő teljes hiánya valósággal provokálta az anarchisztikus, önkényes megoldásokat". Ehhez tegyük hozzá a magunk részéről: provokálta a
szomszéd nacionalizmusok egyre mohóbb megnyilvánulásait. Henrys francia
tábornok is így jellemzi a helyzetet: „A csehek fait accomplit akarnak teremteni, míg a magyarok a probléma megoldását szeretnék kitolni a konferenciáig". 26
Az eseményeket ismerjük: nem csupán a cseh, hanem különösen a román hadsereg teremtett kész helyzeteket — nem törődve azzal, mit szólnak
hozzá Párizsban. Ami a katonai fait accomplikat illeti, legalább a Felvidéken
lehetett volna ilyen akciókat végrehajtani Károlyiéknak. Ormos joggal hivatkozik ebben a tekintetben Clemenceau-ra, aki akkor — 1918 november
végén — már nagyon jól tudta, hogy Szlovákia szövetséges vagy francia
megszállására nem kerülhet sor. Nem állnak rendelkezésre hozzá csapatok.™
Ugyanekkor Magyarországra a fegyverszünet aláírása után egyre-másra
érkeztek vissza a különböző frontokról a csapatok. Julier Ferenc vk. ezredes
írja „Az elmulasztott magyar függetlenségi harc 1918 végén" című cikksorozatában, hogy a kritikus hetekben: 1918 novemberében—decemberében
a magyar nemzetiségű seregtestekből legalább egy, 300 ezer főnyi hadsereget
lehetett volna felállítani. Gondoljuk csak el:.egy összehasonlíthatatlanul roszszabb katonapolitikai helyzetben, 1919 tavaszán, a magyar Vörös Hadsereg
—
—
r amelynek élelmezési létszáma negyedmillió volt — teljesen újonnan, szinte a semmiből került felállításra, és mégis képesnek bizonyult a csehek legyőzésére a felvidéki hadjáratban. A függetlenségi háború megvívása és
legalább a magyarlakta területek megvédése a Károlyi-kormányzat feladata
lett volna.28
Visszatérve a magyar helyzet nemzetközi vonatkozásainak taglalásához, ezúttal csak utalni tudunk arra, hogy a Károlyi-kormány kísérletet tett
az Olaszország és az ú j jugoszláv rezsim irányában kiépítendő külpolitikai
orientáció létrehozására. Nem számoltak azonban azzal, hogy a jugoszláv—
olasz ellentétek nem teszik lehetővé a kapcsolatok mindkét irányú és egyidejű kiépítését. Egyébként még az olasz közeledés érdekében tett kísérlet is
csak felemás volt, mint ahogy azt Fülep Lajos, a kiváló művészettörténész,
a Károlyi-kormány külügyminisztériumának akkori kormánybiztosa egyik
visszaemlékezésében joggal panaszolta. Fülepet ugyanis' Károlyiék csupán
puhatolózással bízták meg. Korlátozott felhatalmazása nem tette lehetővé,
hogy olaszországi tárgyalásai során —. jó személyes kapcsolatai ellenére —
nagyobb eredményt érjen el az olasz kormánynál. 29
A Károlyi-kormányzat némi mentségére legyen mondva, hogy a történelmi Magyarország sorsát még a háború alatt eldöntötték. A titkos diplomácia mindazt előkészítette, amit azután 1918-ban és 1919-ben tett különböző nyilatkozatokból és deklarációkból megismerhetett a világ. Így pl. a
Monarchia felosztására irányuló politika döntő sikerét jelentette Balfour angol külügyminiszter 1918. augusztus 9-i nyilatkozata, amelyben kijelentette,
hogy Anglia a csehszlovákokat szövetséges nemzetnek, a csehszlovák légiókat szövetséges hadseregnek és a csehszlovák nemzeti tanácsot a jövendő
csehszlovák kormány ügygondnokának (trustee) tekinti. Ezt a nyilatkozatot
Lansing amerikai külügyi államtitkár 1918. szeptember 3-i deklarációja követte, amely a csehszlovák nemzeti tanácsot Csehszlovákia de facto kormá12

nyának ismerte el. Végül Wilson elnöknek október 19-i nyilatkozata, amely
Ausztria—Magyarország békeajánlatára adott válaszát foglalta magába, világosan kimondja, hogy az Egyesült Államok megváltoztatták
Ausztria—Magyarországról és annak az Egyesült Államokhoz való viszonyáról való felfogásukat, úgyhogy nem elégednek meg többé a Monarchiát alkotó népek
autonómiájával, és nem tehetik azt a békeszerződés alapjává. 30 így tehát
Ausztria—Magyarország felosztása elvileg már el volt döntve, mielőtt még a
békekonferencia 1919 elején Wilson elnöklete alatt megkezdte volna az ú j
határok megállapítását.
Miközben az antant fővárosaiban — de főleg Párizsban — megkondították a halálharangot a Monarchia felett, a cseh és román imperialista
haderők benyomulása következtében súlyossá vált a katonai helyzet a fiatal
Magyar Köztársaság számára. Döntő katonai fejleménynek számított, hogy
De Lobit francia tábornok egy jegyzékben megszabta a magyarországi semleges zóna felállítását. E szerint a párizsi békekongresszus felhatalmazza
a román csapatokat, hogy vonalaikat a semleges zóna keleti határáig előretolják. A döntés — amely a Károlyi-kormány halálos ítéletét jelentette —
még 1919. február 26-án született Párizsban, de csak egy március 19-i dátummal ellátott jegyzék tartalmazta. Magát a jegyzéket március 20-án Vix
alezredes, a nagyhatalmak hivatalos budapesti megbízottja N. Roosevelt
amerikai kapitány kíséretében adta át Károlyi Mihálynak. 31 Károlyi nyomban kijelentette Vixnek, hogy ezeket a követeléseket egyetlen kormány
sem fogadhatja el, és ezért kénytelen lesz lemondani. Másnap, március 21-én
Vix megkapta Károlyi elutasító válaszát.
így tehát március 21-ére megérlelődött és teljessé vált az újsütetű polgári demokratikus rendszer külpolitikai csődje, amely szükségszerű következménye volt annak a politikának, amellyel a győztes nyugati antant az
utódállamok imperialista mohóságának engedve, megbuktatta Károlyi Mihály
antantbarát kormányát. Az más kérdés, hogy Károlyi kormányzatának belpolitikai gyengesége és külpolitikai hibái (vak hite a már nem létező wilsoni
pacifizmusban) is hozzájárult a bukáshoz, a proletárdiktatúra kikiáltásához,
a magyarországi tanácshatalom létrejöttéhez.
A párizsi békekonferenciát meglepte a Magyar Tanácsköztársaság kikiáltásának a híre, és hajlandóságot mutatott a tárgyalásra. A Vix-féle politika
csődje, a magyar forradalom és a környező országok viszonyának bizonytalansága óvatosságra intették a győzteseket. Ennek volt köszönhető, hógy a
békekonferencia Smuts tábornokot, az angol hadikabinet és a békekonferencia tagját Budapestre küldte. Párizsban ekkor az angolszász politikai vonal
volt fölényben, és a francia irányzat háttérbe szorult. így került sor Jan
Christian Smuts megbízatására, aki április l-jén különvonaton indult el
Franciaországból, és Svájcon át érkezett Bécsbe április 3-án. Innen Bolgár
Elek bécsi magyar követ kíséretében folytatta útját Budapestre, ahová április 4-én hajnalban érkezett meg. A tábornok és kísérete nem hagyta el
a különvonatot, nem fogadta el a felajánlott szálláshelyet. Viszont a Kim
Bélával folytatott megbeszélésein realista módon reagált a magyarországi
helyzetre. így pl. elfogadta Kun Bélának azt a javaslatát, hogy a középkelet-európai kormányok (magyar, osztrák, német, cseh, szerb, román) bevonásával és a nagyhatalmak megbízottainak jelenlétében — főleg a gazdasági együttműködés érdekében — tartsanak értekezletet. Kedvezőbb volt
13

a javaslata — a Vix-jegyzékhez képest — egy semleges zóna felállításáról,
mert kb. 25 km-rel kelet felé tolta el a román csapatok állását. Ígéretet tett
ezen kívül a gazdasági blokád feloldására és Magyarország képviselőinek
a meghívására a békekonferenciára. Minderre azonban garanciát nem adott.
Kun Béla a válaszjegyzékben nem fogadta el a nagyhatalmak feltételeit, és a
belgrádi konvenció álláspontjára helyezkedett. Smuts ezzel a válaszjegyzékkel a zsebében két nap múlva elhagyta Budapestet.
A tárgyalások megszakadásában nem a Kormányzótanács ellen javaslata
játszott döntő szerepet, mert az alkalmas volt a további tárgyalásokra.
A kedvezőtlen változás Párizsban következett be, amikor a franciák vezette csehszlovák és román agresszív körök intervenciót szorgalmaztak. 32
Az amerikai békedelegáció azonban egyáltalán nem értett egyet a katonai
beavatkozással, és nagyon rossz megoldásnak tartotta a cseh és a román
csapatok felhasználását. T. H. Bliss tábornok határozottan leszögezte, hogy
fenn kell tartani a kapcsolatot a tanácskormánnyal. Sőt, hozzátette: amenynyiben a magyar kormány nem fogadná el a semleges zóna vonalát, és fegyverrel védené magát a román csapatok ellen, akkor meg kell vonni Romániától az antant támogatását. Ugyanis „a semleges zóna kijelölt vonala —
hangoztatta — abszolút igazságtalan volt, s nekünk nem szabad tovább
végrehajtanunk egy rendkívül igazságtalan döntést." 33
Habár a román és a csehszlovák kormány az antant^ legagresszívebb
szárnyát (Foch marsall, Franchet d'Esperey tábornok, W. Churchill) támogatva, az azonnali fegyveres támadás tervét szorgalmazta, végül is a nagyhatalmak nem a nyílt beavatkozás mellett döntöttek. Igyekeztek fenntartani a
látszatot, mintha nem avatkoznának be a Tanácsköztársaság belügyeibe.
Viszonylag „békés" eszközökkel, pl. gazdasági blokáddal akarták térdre
kényszeríteni Tanács-Magyarországot. 34 Ez a politika viszont lélegzetvételhez
juttatta a Tanácsköztársaságot, és lehetőséget biztosított arra, hogy hadereje
megszervezésével harcot kezdjen az országba mélyen benyomuló román és
cseh imperialista és inváziós erők visszaverésére. Ennek egyik frontszakaszán, északon, a cseh erők ellen sikerült is a veszélyt elhárítani, és messze
északra visszavetni az agresszorokat.
A sikeres északi hadjárat során a békekonferencia június 7-én jegyzékben követelte a magyar Vörös Hadsereg hadmozdulatainak a beszüntetését, és ennek fejében ígérte, hogy Párizsban fogadják a Kormányzótanács
megbízottait, ami a Tanácsköztársaság de facto elismerését jelentette volna. 35
Valójában itt arról volt szó, hogy 1919 júniusától a Magyarországgal szembeni katonai, intervenciót a diplomáciai háború váltotta fel, és a kudarcot
vallott csehszlovák szuronyok funkcióját a diplomáciai jegyzékek vették
át — ugyanazzal a céllal. H. Nicolson ezt így fogalmazta meg: „They have
decided to get rid of Béla K u n . . . " x (Elhatározták, hogy megszabadulnak
Kun Bélától.)
A Kormányzótanács természetesen visszautasította ezt a jegyzéket,
amelynek legfőbb célja á Vörös Hadsereg megállítása. Párizsban a Négyek
Tanácsa június 9-én és 10-én kölcsönös szemrehányások közepette tárgyalta
a magyar válaszjegyzéket. Wilson angol tábornok hangsúlyozta, hogy az
első támadó lépést a csehszlovák hadsereg tette, ez váltotta ki a magyar
ellentámadást. Lloyd George viszont a román kormány és hadsereg felelősségére mutatott rá, mivel a demarkációs vonal sorozatos megsértése, a t á 14

madás és előnyomulás olyan helyzetet teremtett, amely — mint mondotta
— Kun Béla mellé állította még a régi hadsereg tisztjeit is.37 — A Négyek
Tanácsa által június 13-án továbbított két-két távirat Magyarország, Csehszlovákia és Románia számára nem azonos nyelven íródott. Magyarországot
felszólították arra, hogy a Felvidékről vonja vissza csapatait, és ennek fejében kilátásba helyezte a román csapatok visszavonását a Tisza-vonalról. Habár erre a tanácskormány semmi biztosítékot nem kapott, a Kormányzótanács — Kun Béla nyomására — elfogadta Clémenceaunak, mint a békekonferencia elnökének az ultimátumát. A következmények ismeretesek: a
magyar Vörös Hadsereg kiürítette a Felvidéket, viszont a román csapatok
nem hajtották végre a visszavonulást. Sőt. A Tisza vonalán kritikus helyzet
állt elő, ami végül is a magyar Vörös Hadsereg vereségéhez, teljes felbomlásához és a Tanácsköztársaság bukásához vezetett.
A magyar fegyveres hatalom felbomlása és Szegeden egy olyan ellenforradalmi kormányzat létrejötte, amely egyrészt csak jelentéktelen katonai erők fölött rendelkezett, másrészt csak az antanthatalmak utasításainak
végrehajtására korlátozhatta tevékenységét, már nem képezhette akadályát
Párizsban annak az eredeti szándéknak, hogy végül is az antanthatalmak
eleget tegyenek közép-európai szövetségeseik imperialista mohóságtól diktált követeléseinek: a történelmi Magyarország feldarabolásának.
Mégis, ha a Trianonhoz vezető úton végigtekintünk, hiba volna csak az
utolsó útszakaszt látni, és csupán arról ítélkezve megvonni a tanulságokat.
Habár jelenlegi történelmi irodalmunkban először kíséreltük meg felvetni
Károlyi Mihály és a Károlyi-kormányzat felelősségét a fait accomplik, egy
honvédő háború megvívásának az elmulasztásáért, látnunk kell az előzményeket is, amelyek a történelmi Magyarország széteséséhez vezettek.
Nemzetközi, külpolitikai téren megszűntek azok a történélmi körülmények, amelyek a korábbi századokban, és még a századforduló táján is a
Habsburg Birodalom, és benne a történelmi Magyarország fennmaradását
elősegítették. Olyan ú j általános gazdasági és nemzetközi hatalmi érőeltolódások jelentkeztek Európában, amelyek egyre inkább a Monarchia felbomlásának irányában hatottak, és a nemzetiségek szeparatisztikus mozgalmainak
kedveztek. Ráadásul Magyarországon belül a magyar nagybirtokos osztály
gazdasági, társadalmi és politikai rendszerének elavultsága, a földkérdés
megoldatlansága, a nem magyar népek és nemzetiségek elnyomása, a részben kivándorlásba menekülő néptömegek szociális nyomorúsága, az agrár- és
munkásmozgalmak kibontakozása, mind-mind aláásták az amúgy is elavult
kormányzati rendszert Magyarországon. Amikor pedig a kül- és belpolitikai
okok negatív együtthatásához a világháborús vereség is hozzájárult, ez megpecsételte az Osztrák—Magyar Monarchia, és benne a történelmi Magyarország sorsát.
JEGYZETEK
1. Rniezsa István: Magyarország népei a XI. században. Szent István Emlékkönyv. II. 1938. 368—472. és Makkai László: Erdély népei a középkorban. Magyarok
és románok. I. 314—440.
2. Minderről lásd elsősorban: Horváth Zoltán, Magyar századforduló. Bp.
1973. 651.

15

3. Ruttkay Vilmos: A világháború célja: Anglia kiválása Európából. Bp. 1915.
Idézi Jeszenszky Géza: Magyarország megítélése Nagy-Britanniában. Bp. 1979.
Kandidátusi értekezés. Gépirat, 126.
4. Magyar Figyelő, 1915, I., 390—391.
5. Ennek a folyamatnak angol nyelvű forrásait elemzi Jeszenszky G. i. m.
129—131.
6. Jeszenszky G. i. m. 143—145.
7. The Times, 1897. szept. 23., 7. Idézi Jeszenszky, i. m. 149.
8. The Times, 1898. máj. 31. 7.
9. The Quarterly Review, 1901. okt. 389.
10. Jeszenszky, i. m. 190—194.
11. Uo. 196—200.
12. Uo. 206.
13. Scottish Review, 1906. márc. 12. Idézi Jeszenszky, i. m. 209.
14. Scotus Viator: The Future of Austria—Hungary and the Attitude of the
Great Powers. London, 1907.
15. Sir Cambell Stuart: Secrets of Crewe House. The story of a famous campaign. London, 1920; V. H. Rothewell: British war aims and peace diplomacy 1914—
1918. Oxford, 1971. 207—208., 2.
16. Hanák Péter: Magyarország a Monarchiában. Tanulmányok. Magyarország
az Osztrák—Magyar Monarchia felbomlási folyamatában. Bp. 1975,. 445.
17. Palacky, Frantiüek: Oestrerreichs Staatsidee. Prag, 1866.
18. Popovici, Aurél: Die Vereinigten Staaten von G'ross-österreichs, Leipzig,
1906.
19. Jászi Oszkár: A nemzetiségi kérdés és Magyarország jövője. Bp. 1911; Magyarország jövője és a Dunai Egyesült Államok. Bp. 1918.
20. Papers, I. Washington, 1933, 15.
21'. Uo. 270., 319.; Papers PPC. I. Washington 1942, 359. p. III. Washington,
1943, 333. p. és köv. oldalak.
22. Népszava, 1918. okt. 26.
23. Károlyi Mihály beszéde 1918. dec. 30-án a Függetlenségi és 48-as Párt gyűlésén. Pesti Hírlap, 1918. dec. 31.
24. Magyarország történelmi kronológiája. III. Bp. 1982. 842—844.
25. Ormos Mária: Padovától Trianonig. 1918—1920. Bp. 1983, 132.
26. Uo. 107.
27. Uo. 78.
28. Julier Ferenc: Az elmulasztott magyar függetlenségi harc, Előőrs, 1928. máj.
27., jún. 4., jún. 11.
29. Talpassy Tibor személyes közlése a szerzőnek.
30. Gratz Gusztáv: A forradalmak kora. Magyarország története 1918—1920. Bp.
1935, 287—288.
31. Papers, PPC XII. 413—416. és Hajdú Tibor: Március huszonegyedike. Akadémiai Kiadó, 1959, 51. és köv. oldalak.
32. L. Nagy Zsuzsa: Smuts tábornok budapesti küldetése 1919 áprilisában. Történelmi Szemle, 1963, 6. sz. 195—214. és L. Nagy Zsuzsa: A párizsi békekonferencia
és Magyarország. 1918—1919. Bp. 1965, 101—115.
33. Papers PPC. XI. 134—135.
34. L. Nagy Zsuzsa: A párizsi békekonferencia . . . i. m. 95.
35. Papers PPC. VI. 246—247.
36. H. Nicolson: Peacemaking 1919. London, 1934, 358.
37. L. Nagy Zsuzsa: A párizsi békekonferencia... i. m. 158—159.

16

A lényeg: hogy az esélyek
legyenek vagy maradjanak egyenlők
DR. DEMETER JÁNOSSAL
A NEMZETISÉGEK ANYANYELVŰ OKTATÁSÁRÓL
BESZÉLGET SZOKAI IMRE
1987 decemberében azzal a kéréssel fordultam dr. Demeter János nyugalmazott kolozsvári professzorhoz, hogy mint az alkotmányjog szakértője, elemezze a negyven évvel korábbi történelmi esemény, a Román Népköztársaság
kikiáltása összefüggéseit a nemzetiségi kérdés egyik fontos vonatkozásának,
az anyanyelvű oktatás helyzetének alakulásával. Javasoltam, hogy kiindulópontként vázolja a nemzetiségi oktatás helyzetét az előző, két világháború közötti időszakban.
— Ha annak a kereken negyedszázados időszaknak az általános vonásait
vesszük szemügyre, kétségtelenül megfigyelhetünk egy alaptendenciát, amely
a húszas évek első felére ugyanúgy jellemző, mint a harmincas évek egész
folyamatára, de ezen belül vagy ezen kívül, a törvény és a gyakorlat időnként
eltérő arculatot is mutat: a helyzet hol nyomasztóbb, hol enyhébb, többnyire
ellentmondásos, aszerint, ahogy a pártok és kormányok jöttek és mentek.
— Milyen alaptendenciára utal, mi mondható többé-kevésbé
általánosnak?
— Az alaptendencia a magyar, német és a többi kisebbség anyanyelvű
oktatásának akadályozása és fokozatos elsorvasztása volt. De — ismétlem —
változó mértékben, változó módszerekkel, néha hosszabb-rövidebb szünetekkel.
Ritkán arra is volt példa, hogy sikerült egy-egy gimnáziumot, szakközépiskolát
vagy elemit megmenteni. Az ilyen szerény átmeneti sikereket azonban á legközelebbi politikai fordulat menthetetlenül elsodorta... Az 1940-es bécsi döntést követően Észak-Erdélyben a román tannyelvű iskolák kerültek válságba,
Dél-Erdélyben pedig Antonescu terrorja súlyosbította a kisebbségi iskolák
helyzetét.
— Hol volt ennek a folyamatnak a kezdete? Milyen időpontra tehető az
alaptendencia kikristályosodása, jellegzetes vonásainak
kialakulása?
— 1923-ban lépett életbe Románia háború utáni első alkotmánya, amelyre
a tanügy újraszervezése és hálózatának az újonnan szerzett területekre való
kiterjesztése támaszkodott. Ez az alkotmány már jelezte, hogy az oktatásnak
sem a szervezete, sem a szelleme nem fogja figyelembe venni az 1918. december l-jén Gyulafehérváron a nemzetiségeknek tett ígéreteket és az 1919. december 9-én Párizsban jóváhagyott kisebbségi egyezményt. Mindkettő helyi
közigazgatási önkormányzatot, állami elismerést és költségvetési fedezetet helyezett kilátásba a nemzeti kisebbségek számára az iskoláztatás terén. A Ion
Brátianu miniszterelnöksége idején megszavazott 1924. évi törvény az elemi
iskolai oktatásról és a magánoktatásról szóló 1925. évi szabályozás értelmében
(ez utóbbit később itt-ott toldozgatták-foldozgatták) az állami elemi oktatás
egységesen román lett, de megengedte, hogy olyan helységekben, ahol a nemzetiségek túlsúlyban vannak, tagozatok (szekciók) létesüljenek saját nyelvükön is. Ehhez azonban nehezen teljesíthető feltételeket társítottak: magas tanulólétszámot követeltek meg speciális kurzusokon képzett és sikeresen le17

vizsgázott tanárokkal. Az a kikötés, hogy a román tanulók csak román tannyelvű iskolákba járhatnak, sok zaklatást, gyanúsítgatást és létszámproblémát
okozó névelemzési és származáskutatási kampányt indított, el. A középfokú
oktatást a nemzetiségek magánlíceumok, illetve felekezeti iskolák ú t j á n igyekeztek megoldani, amiben a nagy egyházak jelentős szerepet töltöttek be.
Állandó problémájuk a nyilvánossági jog elismertetése volt, amely a minisztérium hatáskörébe tartozott. A nyilvánossági jog hiányában a tanulóknak
mindig baljós hangulatú vizsgákon kellett helytállniuk idegen bizottság előtt,
csak így szerezhettek év végi bizonyítványt. Sok intézkedés vallott arra, hogy
a kormányzat nem tartja kívánatosnak a középfokú oktatást a nemzetiségek
nyelvén, s már kezdetben előrevetette árnyékát a kiszorítás szándéka. A történelmi pártok lebecsülték a nemzetiségek tömegének társadalmi és politikai
öntudatát, nem számoltak azzal, hogy az erőszakos asszimilációs politika és általában a nemzeti türelmetlenség ellenszenvet és ellenállást vált ki, hogy a
nemzetiségek kitartanak iskoláik mellett. A két világháború közötti magyar
és német tannyelvű oktatás nagy szerencséje volt, hogy a felekezeti líceumok:
a kolozsvári, a marosvásárhelyi, a nagyenyedi és a sepsiszentgyörgyi református
kollégium, a. temesvári és a kolozsvári piarista gimnázium, a csíkszeredai és a
székelyúdvarhelyi líceum, és folytathatnám a felsorolást szebeni, nagyváradi,
zilahi, szatmári és más középiskolák említésével — hogy mindezek az oktatási
intézmények mélyen a hagyományokban gyökerező magas színvonalat képviseltek. Apáczai Csere Jánossal kezdve, Brassai Sámuellel, a század eleji és a
két világháború közötti sok-sok jeles tanárral folytatva, a nevelők hosszú sora
munkálkodott azon, hogy az erdélyi iskolák színvonala lépést tartson a tudományok fejlődésével. Annak ellenére volt ez így, hogy az iskolák állandó, súlyos anyagi nehézségekkel küszködtek, és csak a társadalom áldozatkészségére
támaszkodhattak.
— Vagyis a hatóságok nehézséget nehézségre, akadályt akadályra
halmozták...
— Az anyanyelvű oktatás lefokozásának és kiszorításának látványos eszköze volt Anghelescu liberális oktatásügyi miniszternek az a találmánya, hogy
az úgynevezett nemzeti tantárgyak: a történelem, a földrajz, az alkotmánytan és
az állampolgári nevelés még azokban az iskolákban is csak román nyelven
tanítható, amelyeknek tannyelve hivatalosan is magyar, német vagy valamelyik más nemzeti kisebbség nyelve. Ezt a korlátozást a magánoktatásról szóló
1925. december 22-ei, és az 1928. május 8-ai 79. számú törvény, valamint a
kettő végrehajtási utasításai írták elő. Minden más későbbi hivatalos rendelkezés azután megtartotta a korlátozásokat 1945-ig, amikor is az Országos Demokrata Arcvonal kormányának intézkedésére érvényességük több mint
egy évtizedre megszakadt. Mondanom sem kell, hogy a rendelkezéseket a korabeli közvélemény nemcsak a nemzetiségi nyelv lefokozásának érezte, hanem
a bizalmatlanság megnyilatkozásának s egyben sértésnek is.
— Teljes
joggál...
— Mi sem jellemzőbb a liberális párti kormány iskolarendszerének tendenciájára, mint az a szenátusi vita, amely az 1924. évi elemi oktatási törvény
tervezetének kidolgozása során lezajlott. A tervezet előírta, hogy az egyházi
rendek nem tarthatnak fenn iskolákat a nemzetiségek nyelvén, és a római
katolikus státusiskolákat állami eredetűeknek vélve a román tannyelvűek közé
sorolta. Az elmérgesedett vita során Majláth Gusztáv püspök is felszólalt. Jellemző az akkori időkre, hogy francia nyelven mondta el beszédét^ és az is,
18

hogy meghallgatták ugyan, de két szenátor (Bianu és Pangrati) leirredentázta
a státusiskolákat, Lamoru tábornok pedig javasolta, hogy az elrománosítás
érdekében küldjenek Erdélybe ókirályságbeli tanítókat. Ez az eljárás már az
előző év óta folyamatban van — felelte Anghelescu közoktatási miniszter.
És hogy ezúttal komolyan gondolta, amit mondott, azt a vitatott és megszavazott törvény szövege is tanúsította. A 159. szakasz ugyanis kimondta, hogy
azok a tanítók, akik hajlandók bizonyos megjelölt besszarábiai, dobrudzsai és
erdélyi megyékben legalább négy évig tevékenykedni, 50 százalékos pótlékot
kapnak, valamint előléptetési és más kedvezményeket; amennyiben hajlandók
végleg ott letelepedni, további kedvezményeket és 10 hektár földet. Ezek a
„kultúrzónának" tekintett és törvényileg kijelölt megyék Erdélyben a következők voltak: Bihar, Szilágy, Szatmár, Máramaros, Udvarhely, Csík,- Háromszék, Maros-Torda, Torda-Aranyos, Hunyad.
— ön a húszas évek vége felé érettségizett, ha jól számolok. Bizonyára
nem csak törvénykönyvekből, parlamenti vitákból származó
olvasmányélményei,
hanem személyes tapasztalatai is vannak azokból az időkből.
— A székely udvarhelyi római katolikus líceumban végeztem 1927-ben.
Hat osztályt Kolozsváron jártam, utána néhányadmagammal iskolát cseréltem.
Érettségi vizsgára Brassóba rendeltek, ahol az Andrei Saguna gimnáziumban,
bukaresti egyetemi tanár elnökletével, egy általunk ismeretlen román bizottság vizsgáztatta a székely és szász líceumok végzettjeit. Visszaemlékezésem
szerint a bukás aránya 80 százalék fölött volt. Az én osztályom 15 jelentkezőjéből talán ketten mentünk át. A temesvári Takács Ferenchez hasonlóan annak köszönhettem szerencsémet, hogy lakhelyemről én is magammal hoztam
némi. román nyelvismeretet. Az érettségi vizsgák eredménye akkoriban ilyenszerű volt Erdély-szerte. A hivatalos intézkedések, rendeletek mélypontra juttatták a nemzetiségek szakmai továbbképzését.
— önnek mégis sikerült egyetemet v é g e z n i e . . . . .
— Igen, mert azok számára, akik az érettségi akadályrendszerén mégis
átvergődtek, a rendelkezések lehetővé tették, hogy beiratkozzanak az egyetemre vagy főiskolára. Kötelező felvételi nem volt akkoriban.
— Persze bírni kellett valahogy
anyagilag...
— Ösztöndíj nemigen volt, s ha akadt is itt-ott valami, arra nem számíthattunk. A numerus clausus azonban egyelőre még csak egyik-másik párt politikai jelszava v o l t . . .
,
— Milyen érveket vagy ürügyeket hozott fel Anghelescu
elképzeléseinek
alátámasztására? Mivel „indokolta" törvénytervezetének
megkülönböztető
intézkedéseit?
— A miniszter nem egy alkalommal azzal védte vagy vélte igazolhatónak
diszkriminációs intézkedéseit, hogy ezekkel végeredményben Apponyi nemzetiségi törvényeire válaszol.
— Vagyis fogat
fogért...
— Apponyi Albert 1906 és 1910 között volt a magyar koalíciós kormány
vallás- és közoktatásügyi minisztere; ő valóban kötelezővé tette a magyar
nyelvnek mint tantárgynak a tanítását a magyarországi elemi iskolákban, és
egyidejűleg kötelezte azokat a nem állami iskolákat, amelyek államsegélyt élveznek (ezek sorában a román felekezeti iskolákat is, ha igényt tartottak az
államsegélyre), hogy alkalmazzák az államilag előírt tantervet és tankönyveket. Ez azonban akkora megütközést váltott ki a nemzetiségek soraiban, hogy
sok iskola inkább lemondott az államsegélyről. A háború után aztán Apponyi
19

maga is elismerte, persze későn, hogy jóvá nem tehető módon hibás iskolapolitikát erőltetett. Anghelescu elfogadhatónak találta, hogy évtizedek múltán
Apponyi iskolapolitikájának többszörösen szigorított változatát alkalmazza annak a magyar népnek egy töredékével szemben, amely néhány évvel ezelőtt
megdöntötte az arisztokrácia és a nagypolgárság uralmát, s amely igazán nem
tehetett arról, hogy forradalmát a történelem végül elsodorta. A szemet szemért, fogat fogért ütése ez esetben alaposan félretalált, ha egyáltalán ez volt
a tét,
— Az eljárás eléggé jellemző a nacionalizmus
módszereire.
— Megszokottnak, már-már hagyományosnak mondható, hogy a sovinizmus
és általában mindenféle aktivizálódott nemzeti rendellenesség az ellenségnek
kikiáltott áldozatban keresi a maga legitimitását. Tudatában van annak, hogy
árt a másiknak, de úgy kell neki, miért zavarta meg a vizet lent a patakban.
Magára vessen. Egy nép vagy népcsoport kollektív felelősségre vonása mindig
bűn, különösen akkor, ha a tettes világosan azonosítható és körülhatárolható.
— Hogyan igyekeztek a nemzetiségek kivédeni, vagy legalább
enyhíteni
a csapásokat?
— A Magyar Párt és az iskolafenntartó egyházak gyakran fordultak ezekben az ügyekben nemzetközi fórumokhoz, arra hivatkozva, hogy a béketárgyalások során 1919. december 9-én aláírt kisebbségvédelmi szerződés 10. és 11.
cikke értelmében a kormánynak kötelessége könnyítéseket tenni az anyanyelvű
oktatás érdekében, s Románia ahhoz is hozzájárult, hogy az erdélyi székely
és szász közületek, az állam ellenőrzése mellett, önkormányzattal rendelkezzenek vallási és tanügyi kérdésekben. Amint azonban előre látható volt, a panaszok pusztába kiáltott szónak bizonyultak. A nagyhatalmak nem azért társultak és tartották fenn a Népszövetséget, hogy kis népek és néptöredékek
gondjával bajlódjanak. A nemzetiségi diszkrimináció elleni harc egyetlen reális és járható útja a magyar demokratikus népmozgalmak számára a szövetség
keresése volt a demokrácia útját járó vagy kereső román szervezetekkel és
tömegekkel.
— Beszélgetésünk elején említette professzor úr, hogy időnként
lélegzetvételnyi szünetek álltak be, sőt esetleg szerény átmeneti sikereket is el lehetett
érni...
— Egy ilyen rövid ideig tartó kedvezőbb időszak 1931 első felében következett be, amikor április végén megalakult az úgynevezett „nemzeti egység"
kormánya. Élén a történész Nicolae Iorga állt, aki magának tartotta meg a
közoktatásügyi és a kultuszminiszteri tárcát is. A minisztertanács mellett kisebbségi államtitkárságot állított fel Brandsch Rudolf államtitkár vezetésével,
aki mellett Bitay Árpád miniszteri tanácsosi funkciót töltött be. Az államtitkárság rövid életű volt, de fennállása idején enyhült a nemzetiségek anyanyelvű oktatására nehezedő nyomás. Néhány év múlva, amikor Károly király
és kamarillája versenyt futott a vasgárdával a szélsőjobboldali diktatúra kormánykerekéért, a helyzet a liberális éra alattinál is fenyegetőbbé vált. A legsúlyosabb helyzetbe a zsidó tanulók és tanárok kerültek, akik közül egyesek
áldozatául estek az egymásra licitáló diszkriminációk helyenkénti vérengző
tettlegességeinek. 1938. január 28-án dekrétum mondta ki, hogy a román nyelv
és irodalom, valamint a történelem szak úgynevezett képesítési (capacitate)
vizsgáira csak román etnikai eredetű jelöltek iratkozhatnak be. A király,
a miniszterelnök, a pénzügy- és az igazságügy-miniszter írta alá á törvényerejű rendeletet. Mit gondol, ki volt akkor a miniszterelnök?
20

— Fogalmam, sincs.
— Octavian Goga.
— Az ember tragédiáját románra fordító Goga?
— Ö bizony, de ez persze költői nagyságát nem érinti, csupán emberi és
politikai magatartását. Ezzel — mint mondani szokás — a keserűségek poharát még nem ürítettük fenékig. A Hivatalos Közlöny (Monitorul Oficial) I-ben,
1939. november 5-én újabb törvényerejű rendelet (decret) jelent meg, melynek 11. szakasza szerint az összes állami elemi és középiskolák tannyelve román, s más nyelv csak tantárgyként szerepelhet.
— Az 1931-es rövid szakaszhoz hasonló enyhülés többé nem
következett be?
— De igen, vagy legalábbis időlegesen megteremtődött annak látszata.
A két vészes dekrétum között, a hátrányosan megkülönböztető rendelkezések
özönében ugyanis általános meglepetésre, 1938. május 4-én kisebbségi főkormánybiztosság létesült a minisztertanács mellett, s működésének szabályozásával kapcsolatban augusztus 4-én minisztertanácsi határozat született egyes
nemzetiségi igények elismeréséről. A határozat Minisztertanácsi Napló (Jurnal
al Consiliului de Ministri) néven jelent meg, s előirányozta — egyebek között —, hogy a községek által beszedett 14 százalékos adóból a kisebbségek
magániskolái megfelelő hányadot kapnak; hogy vizsgálják meg és az érvényben levő törvények alapján intézzék el azokat a nyilvánossági joggal kapcsolatos kérelmeket, amelyeket a határozatok megjelenésének időpontjáig még
nem oldottak meg; kimondta továbbá, hogy a gyermekek neveléséért törvényesen felelős személyek (apa, anya vagy gyám) egyedül jogosultak a gyermek etnikai hovatartozásának megállapítására, s ennek alapján annak eldöntésére, hogy milyen felekezeti vagy állami iskolába íratják őt; hogy az érettségi bizottságokba olyan tanárokat nevezzenek ki, akik ismerik azoknak a
tanulóknak a nyelvét, akik bizonyos tantárgyakat anyanyelvükön tanultak
(3., 4., 5., 8. cikk). Sőt nemcsak az anyanyelvű oktatásra, hanem a kisebbségek
általános nyelvhasználatára is kiterjedt a határozat; használatát előirányozta
pl. a községi vezető tanácsok tárgyalásain, előírta, hogy a vegyes lakosságú
községek tisztviselőinek ismerniök kell a kisebbségek nyelvét is, ott pedig,
ahol „jelentős arányban élnek", a bírót vagy a helyettesét az ő soraikból kell
kinevezni (13—16—17. cikk). Továbbá a helységek nevének használatával kapcsolatos engedményekre, a napilapok és folyóiratok ezzel összefüggő könnyítéseire is kiterjedtek az előirányzatok.
— És mi rejlett a hirtelen megértőre fordult magatartás mögött?
— Azoknak volt igazuk, akik az ígéreteket bel- és főként külpolitikai kérdésekkel összefüggő húzásoknak, taktikai fogásoknak tartották, és kezdettől
fogva kétkedésekkel fogadták. Már az jogos bizalmatlanságot kelthetett és keltett is, hogy a rendelkezések nem a bevett, megszokott jogforrások (törvény,
törvényerejű rendelet, minisztertanácsi határozat) formájában láttak napvilágot. A Napló (Jurnal) egyszerű emlékeztető vagy feljegyzés benyomását keltette, és semmi esetre sem helyezhette hatályon kívül a parlament által megszavazott törvényeket. Különben, aki a törvények dzsungelében tájékozódni
tudott, rájöhetett, hogy a Napló, amely az első cikkben elismerte az állampolgároknak azt a jogát, hogy iskolákat, felekezeti és kulturális intézményeket
létesítsenek, vezessenek és igazgassanak, a kijelentést azzal egészítette ki: „az
1925. évi, a magánoktatás szervezetéről szóló törvény feltételei mellett". Vagyis: nesze semmi, fogd meg jól.
21

— Hogy milyen állapotoknak vetett véget az augusztusi fordulat, az most
már — gondolom — eléggé világos. Hogyan ítéli meg professzor úr az 1944.
augusztus 23-ától a népköztársaság kikiáltásáig eltelt időszak eredményeit a
nemzetiségi oktatás területén?
— Az 1944. augusztus 23-át követő időszak sem tekinthető egyöntetű folyamatnak, de periodizálni más kritériumok alapján kell, mint a háború előtti
időszakét. Az első, élesen elhatárolható periódus 1944 szeptemberével kezdődik és 1945 márciusáig tart, amikor is megalakul a Groza-kormány, és ÉszakErdélyt közigazgatásilag is visszacsatolják Romániához. Erre az időszakra a
szeptember 12-én kötött fegyverszüneti egyezmény és a Román Kommunista
Párt által vezetett Országos Demokratikus Arcvonal (ODA) növekvő befolyása
nyomja rá bélyegét. A fegyverszüneti egyezmény 6. pontja értelmében a román kormány vállalta, egyebek között, hogy „hatályon kívül helyez minden
faji megkülönböztetésen alapuló törvényt és ebből eredő megszorítást". Ez a
kötelezettség egyébként természetszerűleg következett az augusztus 23-a után
élvonalba került RKP és a vele szövetséges demokratikus mozgalmak eszmei
,és politikai alapállásából is. Az őszi és téli hónapok dekrétumai és miniszteri
rendeletei nagytakarítást végeznek a korábbi nemzetiségi politika boszorkánykonyhájában. Nemzetközi kötelezettségeinek megfelelően a kormány a zsidó
lakosokat sújtó sérelmek megszüntetésére koncentrál. A magyar nyelvű oktatás kérdése még nem volt időszerű, vagy legalábbis sürgős, egyrészt ÉszakErdély ideiglenes közigazgatási különállása, másrészt Magyarország sikertelen
kiugrási kísérlete és katonai ellenállása miatt. Ekkor minden erőfeszítés
— érthető módon — a háború megrövidítésére és a béke kivívására összpontosult. A Groza-kormány évei, amelyek ezután következtek, rendkívül aktív és termékeny időszaknak bizonyultak a nemzetiségi viszonylatok jogi és
közigazgatási rendezésében. Ehhez az időszakhoz fűződik az ország magyar
lakosságának széles körű mozgósítása, anyagi és erkölcsi tartalékainak csatasorba állítása, és a magyar tannyelvű oktatás széles hálózatának kiépítése,
amelynek ma is vannak nyomai.
— Milyen széles volt ez a hálózat, vannak-e erre nézve
megbízható
adatok?
— Hivatalos adatok tudomásom szerint nincsenek, de minden okunk megvan rá, hogy megbízhatónak ismerjük el azokat a számokat, amelyeket a Magyar Népi Szövetség 1947. november 21—22-én Temesváron megtartott harmadik kongresszusán Csákány Béla terjesztett elő főtitkári jelentésében. Eszerint
az 1947—48-as tanévben 1790 magyar népiskola (elemi) és 173 magyar középiskola működött. (Gimnáziumok, főgimnáziumok, kereskedelmi, ipari líceumok,
tanítóképzők tartoztak ezek sorába, munkájuk összefogásáról és irányításáról
két magyar tankerületi főigazgatóság, s ezek keretén belül magyar tanfelügyelőségek gondoskodtak, s problémáikat a Nemzetnevelési Minisztériumban magyar államtitkár képviselte) 1 . A jelentés örömmel és elégtétellel állapította
meg, hogy az adatok — az akkori időkre jellemzően — jelentős növekedést
mutatnak az előző évekhez képest. Az 1946-os nagygyűlési jelentésben ugyanis
110-zel kevesebb magyar népiskoláról és 46-tal kevesebb magyar középiskoláról számolhattak be, ezek a közben eltelt év során kezdték meg oktató-nevelő
tevékenységüket.
— Milyen volt az iskolák területi megoszlása?
— A legtöbb természetesen. Erdélyben működött, arányosan megosztva a
magyar lakosság területi elhelyezkedése szerint, de lehetőséget adva arra is,
22

hogy a már említett több évszázados nagy hírű középiskolákba beiratkozhassanak, és a bentlakásokban elhelyezést nyerhessenek lakhelyüktől függétlenül
mindazok, akik ott akarták folytatni tanulmányaikat. Ugyanaz a jelentés,
amelyre fennebb hivatkoztam, hírt ad arról is, hogy „ . . . Bacáu megyében rövidesen négy magyar állami elemi iskola nyílik ama magyarság számára, mely
nem jutott még hozzá, hogy anyanyelvén tanuljon még írni és olvasni." A. felszabadulás utáni szervezkedés és az 1946-os választási kampány ugyanis első
ízben nyitott lehetőséget, hogy a Magyar Népi Szövetség a csángóügy magányos apostolainak, a petrás-incze-jánosoknak és domokos-pál-pétereknek a
nyomába ; lépve, intézményesen is tehessen végre valamit a moldvai csángók
kulturális felemelkedése, anyanyelvű művelődése érdekében. A. Magyar- Népi
Szövetség — emlékezetem' szerint -r-, 60 000-re becsülte, akkoriban a Bacáu
megyei csángó magyar lakosság számát.2 A vezetőség részéről az ősbukaresti
Czikó Nándor tekintette kiemelt feladatának, fő. szívügyének a kérdést. És a
sajtóban is több-kevesebb rendszerességgel jelentek meg az ötvenes évek közepéig híradások, tudósítások az első óvodák és az időközben körülbelül százra
növekedett moldvai ú j magyar iskolák tevékenységéről, a kulturális vérkeringés csángó vidéki megindulásáról. Jórészt ezekben az években, lészpedi tanító
korában jegyezte le Kallós Zoltán azokat a népköltészeti alkotásokat, amelyek
később két híressé vált munkájában, a Bálladák könyvé ben és az Üj guzsalyam
mellett címűben megjelentek. És ugyanekkor gyűjtötték össze a nyelvészek és
néprajzosok azt a hatálmás népnyelvi, etnográfiai és folklóranyagot, amelynek
kiadása jórészt a jövő feladata maradt.
— Nem szóltunk még a Bolyai Tudományegyetemről,
amely szintén ezekben az években létesült, s amelynek megszervezése távolról sem jelenthetett
egyszerű feladatot.
— A magyar egyetem helyzete és beilleszkedése az újjászerveződő tanügyi rendszerbe minden szempontból különleges volt. 1944. október 11-én,
aínikor a szovjet és román csapatok felszabadították Kolozsvárt, hiánytalanul
működő; magyar egyetemet találtak itt, annak ellenére, hogy a. csapatok bevonulását hetekig tartó belövések előzték meg. Az egyetem ugyanis a gyárakat megszálló és a gépeket, felszereléseket elhurcolni nem engedő munkások
példáját követve, megtagadta a kiürítési kormánybiztos rendeletét,. nem vonult
vissza a horthysta hadsereggel és közigazgatással, így tehát nemcsak az objektív, szükségletek folytán, hanem bizonyos mértékben az ellenállás jogán is
folytatta tevékenységét. Ugyanakkor. Szebenben. türelmetlenül várta a visszatérést a román egyetem, amely 194Ö őszén .odamenekült, s amely igényt tartott a régi épületekre, klinikákra, laboratóriumokra, mellékintézményekre.
Nem nehéz elképzelni, milyen súlyos és. főleg kényes kérdésekkel kellett
szembenézni. Részletes taglalásuk külön könyvet érdemelne., A lényeg az, hogy
a jó szándék, a kölcsönösen elfogadható kompromisszumok keresése és a kezdetekre jellemző határtalan bizalom minden nehézségen átsegített, a kedvező
politikai döntések láttán pedig a magyar lakosság legkülönbözőbb rétegei fogtak össze, hogy az egyetem minden. szükségessel rendelkezzék ú j épületeiben
is. 1945. június elsején törvény szentesítette a magyar tannyelvű állami egyetem fennállását, amely december 11-én a. Nemzetnevelési Minisztérium rendeletével a kolozsvári Bolyai Tudományegyetem nevet kapta.
— A kölcsönösen elfogadható megoldások keresésével függött össze bizonyára az orvosi és gyógyszerészeti kar Marosvásárhelyre költözése
is...
— Amikor az-orvosi kar hírneves professzorait, Miskolczi Dezsőt, Hajnal
23

Imrét és több más társukat felszólítottuk, hogy ránduljanak át velünk együtt
Vásárhelyre, tekintsék meg az ottani lehetőségeket, eleinte vonakodtak, hogy
aztán a helyszínen egyikük meglepetésében összecsapja a kezét és felkiáltson:
„Kész Cambridge!" Az orvosi és gyógyszerészeti kar az 1948-as tanügyi reform
után marosvásárhelyi Orvosi és Gyógyszerészeti Intézetté alakult. Első rektora
Csőgör Lajos volt, aki előzőleg a Bolyain is rektori tisztséget töltött be.
— Az eddigiekhez hasonlóan bizonyára az országépítés külön kis hősi története fűződik a Mezőgazdasági Főiskola és a Magyar Művészeti Intézet létesítéséhez
is...
— Valóban így van, s külön kiemelendő az a rendkívüli odaadás, ahogyan
neves írók, tudósok, művészek vállalták a szervezést, az építés gyakorlati feladatait. A mezőgazdasági főiskola magyar tagozatán tanított például Kós Károly is, az 1948-ban szintén Kolozsváron létesült Magyar Művészeti Intézet
fáradtságot nem ismerő szervezője és első rektora pedig Kovács Zoltán, a kitűnő festőművész volt. A Művészeti Intézet a következő években aztán háromfelé oszlott. Kolozsváron maradt és román—magyar tagozatos főiskolává alakult a Ion Andreescu Képzőművészeti Intézet és a Gheorghe Dima Zeneművészeti Intézet, a Szentgyörgyi István Színművészeti Főiskola pedig Marosvásárhelyre költözött.
— Hogyan jellemezné összefoglalóan az építésnek ezt a szakaszát?
— A felsorakoztatott tényekből és adatokból nyilvánvalóan kitetszik, hogy
az óvodától az egyetemig és a főiskoláig terjedő hálózat kiépítéséről van szó,
olyan intézményrendszerről, amely a gyakorlatban is képes volt biztosítani az
anyanyelvű oktatás feltételeit. Ez az oktatási hálózat egészséges pezsgést hozott olyan vidéken is, ahol évszázados elmaradottságot és megfélemlítettséget
kellett felszámolni. A Bolyai Egyetem pedig másfél évtizeden át történelmi
jelentőségű munkát végzett a szellemi utánpótlás biztosításában, a magyar
lakosság tudományos és közművelődési életének fejlesztésében.
— Ugyancsak a fegyverszüneti egyezményt követő periódusra, a felszabadulást követő első időszakra tehető a Nemzetiségi Statutum megszületése. Ez
mit tartalmazott az oktatás
tekintetében?
— A Nemzetiségi Statutum az első és a második periódus mezsgyéjén
született, pontosan 27 nappal a Groza-kormány megalakulása előtt. A kormány
akkor (február 7-én) Radescu tábornok elnökletével működött, s a Monarchia,
amelyet a történelmi pártok konzervatív elemei vettek körül, még tartósnak
tűnt. De a kormányban az Országos Demokratikus Arcvonal megfelelő súllyal
rendelkezett és a továbbfejlődés ú t j a is csak egy irányba mutatott. A Statutum
kidolgozásában az észak-erdélyi magyarság politikai képviselete (a vázolt általános körülmények miatt) nem vehetett részt. Ez rányomta bélyegét a törvény
tartalmára, amennyiben főként a nemzetiségileg súlyos helyzetben levő délerdélyi magyar lakosság lefokozott lehetőségeit és minimálisra redukált igényeit tartotta szem előtt. Hogy példával is érzékeltessem a dolgokat: a magyar
egyetem helyzetéről, a reális szükségletekről, amelyekre megoldást kellett találni, az előbbiekben már szóltam. A Statutum beérte azzal, hogy magyar és
német nyelvű tanszéket irányozott elő a jogtudományi és bölcsészeti karon „a
szükségletekhez képest, illetve a hallgatók nemzetiségi megoszlásának figyelembevétele mellett". Észak-Erdélyben elvileg fel sem merült az a kérdés, hogy
fennmaradjon-e vagy létesülhet-e magyar tannyelvű középiskola vagy szakiskola, itt inkább a négy év alatt válságosabb helyzetbe került román iskolahálózatnak a szükségletekhez mért kiépítése,. helyreállítása volt a probléma,
24

s jobbára csak olyan kérdések merültek fel: van-e ennek vagy annak az iskolának a működésére igény, megfelelő épület, tanszemélyzet vagy költségvetési
fedezet? Az Antonescu-rendszer hagyatékának felszámolásában viszont a délerdélyi magyar iskolarendszernek a nullpont közeléből kellett elindulnia, nem
is szólva a csángó lakosság iskoláiról. A Statutum jótékony hatása azonban
nem merüjt ki az azonnal lehetővé vált lépésekben és változásokban. Már a
Groza-kormány idején, 1948. február 6-án, a Statutumra való hivatkozással,
miniszteri határozat jelent meg, Miron Niculescu közoktatásügyi miniszter aláírásával (a 39 326-os számú), amely hatályon kívül helyezve az Anghelescuféle törvény rendelkezéseit, előírta, hogy „a magyar tannyelvű középfokú és
elemi oktatásban minden tantárgyat, beleértve a történelmet, földrajzot és az
ország alkotmányát, magyar nyelven tanítsák". Ugyanakkor azt is leszögezte,
hogy „a román nyelv tanítása az elemi oktatás harmadik osztályával kezdődik". De aki ma olvassa a Statutum szövegét, a közbejött sok-sok változás
ellenére is világosan láthatja, hogy az valóban fordulatot jelentett a nemzetiségi oktatási rendszerben. Az 1948. évi tanügyi reform nem helyezte hatályon
kívül a Statutum rendelkezéseit, és az Igazságügyi Minisztérium nemrég kiadott kimutatása, az érvényben levő törvények repertóriuma (Repertoriul General al Legislatiei in vigoare) a Statutumot is érvényben levőként tartja
nyilván.
— A történelmet, a földrajzot és a társadalmi-politikai ismereteket manapság tudómásom
szerint...
— Részben anyanyelven, részben románul tanítják a nemzetiségi iskolákban. Anyanyelven az egyetemes történelmet és az általános földrajzot, románul meg az ország történelmét és földrajzát.
— Hadd kérdezzem meg nyíltan: a Groza-kwmány időszakára és a hatvanas évek végére, a hetvenesek elejére tett előbbi megjegyzését úgy kell értelmezni, hogy közben vagy a később történt változásokkal, vagy a változások
egyikével-másikával
szemben fenntartásai, kritikai szempontjai
vannak?
— A Groza-kormány éveit két vonatkozásban találjuk — azt hiszem, fenntartás nélkül mondhatom többes számban — kiemelkedő időszaknak. A kormány, mint az előbbiekből is kiderül, nem érte be az örökölt helyzet tagadásával, a hátrányos megkülönböztetések hatálytalanításával. Változtatási
szándékait egyrészt törvényekkel támasztotta alá, másrészt építő tevékenységet fejtett ki a reálisan jelentkező hiányok pótlására, a fejlődési tendencia és
a korszerű igények kielégítésére. Ennek titka a jó szándék és az elvszerűség
mellett a nemzetiségek reprezentatív képviseleti szerveivel fenntartott állandó
kapcsolat és együttműködés volt. A Magyar Népi Szövetség és a többi tömegszervezet képviselőinek álláspontját gyanakvás és előítélet nélkül meghallgatták megyei és országos szinten is, és nem zárkóztak el az alulról jövő kezdeményezések elől. A Groza-kormányt követő években valahogy az a hivatalos
álláspont kerekedett felül, hogy a nemzetiségi kérdés egyszer s mindenkorra
megoldódott, ezen a téren nincs és nem is lesz több teendő, az állandóan változó körülmények között immár nem is nagyon kell figyelni az anyanyelvű
oktatás alakulására, folyamatosságának biztosítására. A hatvanas évek végét
azért emeltem ki pozitív értelemben, mert kitartó igénylés és hosszas vita után
megjelentek az első szakmai tagozatok magyar nyelven is néhány foglalkozási
ágban. Mint az oktatásügyi miniszter akkori tanácsosa, közvetlenül is tapasztalhattam, hogy a párbeszéd azokban az években és a hetvenes évek elején is
magas szinten, döntő fórumokkal folyt. Meggyőződésem, hogy ha végig az az
25

igazgatási és ügyintézési szellem és módszer uralkodott volna, megelégedéssel
s mindenesetre bizalommal szólhatnánk a Groza-kormány éveit követő időszakról, a hetvenes évek második feléről és a továbbiakról is. Sok zavaró, lehangoló esemény elkerülhető lett volna. A probléma sajnos ma az: hogyan
tartóztatható fel a magyar tannyelvű oktatás válsága, hogyan lehet feltölteni
a réseket és biztosítani a korszerű fejlődést, ötvözve a nemzeti és népi hagyományokat a tudomány legújabb eredményeivel.
— Milyen résekre, zavaró és lehangoló eseményekre céloz?
— Mindenekelőtt az iskoláskorú magyar fiatalok anyanyelvű tanulási lehetőségeinek csökkenésére. Az anyanyelvű oktatás válságát tovább mélyítik
azután a magyar szakemberek és tanügyi káderek utánpótlásában mutatkozó
hiányosságok, a főiskolák végzettjeinek kihelyezésében észlelhétő hibák és zavarok. A példák folytathatók, a kijelentés alátámasztására mindenki fel tud
hozni eseteket saját maga, ismerősei, barátai tapasztalata alapján, de — országos adatok hiányában — összefüggő képe közönséges halandónak nemigen
lehet.
—Professzor úr, ön nem sorolható ebben a vonatkozásban a közönséges
halandók közé, épp ezért megkérem, hogy körvonalazza kissé közelebbről az
említett kérdéseket, még ha értesülései nem is mondhatók
teljesnek...
— Az ötvenes évek közepétől — mint ismeretes — több ízben is sor került líceumok, tanítóképzők, szakiskolák összevonására, átalakítására, profiljának megváltoztatására a tanügy egységesítésének jegyében. Mintegy tizenöt—
húsz éve ez a törekvés a modernizálásra tett fokozott erőfeszítésekkel egészült
ki, ami főként a nagyarányú szakosításban és a gyakorlathoz, a termeléshez
való szorosabb kapcsolódásban nyilatkozott meg. Az egyesítésnek, a román és
a magyar iskolák összevonásának indokaként eleinte nem, vagy csak nagyon
kis mértékben szerepeltek gazdasági meggondolások, takarékossági szempontok, és sohasem kimondottan az anyanyelvű oktatás megszüntetése. Az „elvi
alap", a fő „érv" az volt, hogy a lépés elmélyíti, szorosabbra vonja és kiteljesíti a román és magyar fiatalok összetartozását, a román nép és a magyar
nemzetiség barátságát és testvériségét. A végrehajtás során, a gyakorlatba ültetés eredménye azonban sajnos a magyar nyelvű közoktatás fokozatos sorvasztása volt. Elsőként a moldvai csángó magyar gyerekek számára létesített
óvodákat, elemi iskolákat szüntették meg az ötvenes évek végén, és bezárta
kapuit a bákói tanítóképző magyar tagozata is. Utóbb ez a folyamat tovább
növekedett, mind több és több iskolára terjedt ki. A hetvenes évek második
felében, egészen pontosan az 1970—77-es tanévben a Nevelés- és Oktatásügyi
Minisztérium adatai szerint 33 155 megfelelő korú magyar gyerek folytatta
líceumi, szakiskolai vagy technikumi tanulmányait román iskolában, és 34 738
tanult anyanyelvén. Ezek közül azonban 15 591 olyan iskolába járt, ahol a
szaktárgyakat csak románul adták elő. Vagyis mindössze 19 147 magyar líceumi tanuló részesült teljes egészében anyanyelvű képzésben, oktatásban és
nevelésben. 3 Hogy az ilyen helyzet milyen mértékben használ a barátság és
testvériség elmélyítésének, mennyire szolgálja az eredetileg deklarált célokat —
azt nem nehéz elképzelni. 1973-ban lépett életbe az a tanügyi rendelet, amely
előírja, hogy magyar nyelvű ötödik osztály indításához 25 tanuló
szükséges,
líceumi osztályhoz pedig 36. Ugyancsak 1973-ból származik a 703-as dekrétum
(ez utóbb az 1974. évi 26. számú törvénnyé változott), amely előírja, hogy
azokban a községekben, ahol az együtt élő nemzetiségek nyelvén működő isko26

Iák léteznek, román előadási nyelvű tagozatok vagy osztályok létesítendők,
függetlenül a tanulók számától. A nagyarányú szakosítás, amiről már említést
tettem, tovább bonyolította az iskolák átszervezésével, profilváltozásával, az ú j
iskolák létesítésével és a régiek átalakításával járó folyamatot.. A kívülálló
számára a helyzet még áttekinthetetlenebbé vált. Hogy milyen eredményekkel
járt és jár a szakosítás, beváltotta-e a hozzá fűzött reményeket, vagy sem —
azt csak alapos, körültekintő, a távlati célokat is figyelembe vevő elemzés
derítheti ki. Személyes benyomásom, hogy az átalakítás meglehetősen prakticista jellegű volt, kevés súlyt fektetett és fektet mind a mai napig magának
a tanulásnak a megszerettetésére, a gondolkodási készség kialakítására. A szakosítás ürügyén ugyanakkor felszámoltak több olyan magyar nyelvű évszázados iskolát és iskolai intézményt is, amely megbecsült nemzeti és humán hagyományokkal . rendelkezett, s amelynek átszervezése a nevelés és oktatás általános ügyének is vesztesége. Ezek a túlzott szakosítási tendenciák rosszul
értelmezett homogenizálási törekvésekkel is bonyolódtak. Mindenesetre a jelzett válságnak egyik tünete, megnyilatkozási módja, hogy magyar nyelvű közoktatásról lehet még beszélni, noha az — mint az elmondottak jelzik — rendkívül hézagos, nagy űröket tartalmazó; összefüggő iskolahálózatról, intézményi
rendszerről azonban már nem.
—jMí a helyzet az egyetemi és főiskolai oktatással?
— Amikor 1959-ben többé-kevésbé ismert körülmények között sor került
a két egyetem egyesítésére, a kiindulópont az volt, hogy a Babes—Bolyai Tudományegyetem a jövőben kétnyelvű, egységes intézményként fog működni.
A döntést Gheorghiu-Dej elnökletével párt- és kormánybizottság hagyta jóvá,
s az okmány pontosan meghatározta azokat a diszciplínákat, tudományágakat,
amelyeken magyar nyelven is előadnak. A neveléssel, oktatással, a tanárképzéssel és a közművelődéssel összefüggő tudományágak voltak ezek, és a kurzusok nagy többségét tették ki. Voltak aztán olyanok is, amelyek a hallgatók
viszonylag szűkebb körét érintették (azokat, akik a tudományos kutatást választják életcélul, vagy akik közvetlenül az államapparátusban, az igazságszolgáltatásban kívánnak elhelyezkedni), ezek részére a dokumentum román
nyelvű előadásokat irányzott elő. A történelem—filozófiai karon létező három
szak közül például a döntés értelmében Románia történelmének és az Egyetemes Történelemnek a kurzusait román nyelven tartották (az egyetemes történelmet, mint tárgyat, magyarul is előadták), a tanárokat képező harmadik
szaknak (a filozófia—pedagógia—történelemnek) a kurzusait viszont párhuzamosan románul és magyarul is. Ugyanez az elv érvényesült a többi karon is.
A magyar kurzusok száma az egyesítéskor mintegy 80-at tett ki, s ha ehhez
hozzávesszük, hogy a határozat értelmében a magyar hallgatók számára minden karon és szakon anyanyelven kellett előadni a társadalomtudományi ismeretekét (a tudományos szocializmust, a politikai gazdaságtant, a dialektikus
és történelmi materializmust), hogy a természettudományi és jogi karon
lektorátusokat kellett szervezni a szakkifejezések anyanyelven való elsajátítása
érdekében, nos, akkor számuk megközelítette — ha épp nem haladta túl — a
százat.4 Jelenleg a filozófia—történelem karon nincsenek magyar előadások.
A 86/87-es tanévtől minden tárgyat románul tanítanak, beleértve a társadalomtudományi és pedagógiai ismereteket is. Nem tartanak magyar nyelvű előadásokat a természetrajz—földrajz karon sem. Akadnak még hellyel-közzel a
matematika—fizikán s a kémián, és vannak aztán a filológián, a magyar nyelv
és irodalom szakon — bár a tendencia itt is a csökevényesedés felé mutat. 5
27

Mindent összevetve: az 59/60-as tanév mintegy száz magyar nyelven tartott
kurzusához viszonyítva a maiak száma nem haladja meg a tizenötöt.
— Hogy csökkent le ilyen nagymértékben a kurzusok száma?
— Ne felejtsük el, hogy az egyesítés közel harminc évvel ezelőtt történt.
Az akkori tantestület jelentős része kiöregedett, nyugdíjba ment, sokan el is
haláloztak, s a fiatalok előléptetésénél, a tanársegédek toborzásánál, a lektorok, előadótanárok kinevezésénél sajnos nem ügyeltek eléggé arra, hogy az
egyetem továbbra is kétnyelvű, egységes intézményként fejthesse ki tevékenységét. Arra gondosan vigyáztak, hogy a különböző átszervezések, alakítások,
átcsoportosítások során az érintettek ne kerüljenek előnytelenebb besorolásba,
ne részesüljenek anyagi vagy másfajta hátrányba. Arra már kevésbé, hogy az
alapelvek se szenvedjenek csorbát. Csupán két példát hozok fel az előbbiek
illusztrálására: a történelem szakon (nem a történelem—filozófia karon, mert
akkor a filozófiai és a pedagógiai kurzusokat is ide kellene számítani, hanem
csupán a történelem szakon) egyesítéskor 43 volt a tantestületi tagok száma,
ezek közül 14-en jöttek a Bolyairól. Időközben az összetétel érthető módon
megváltozott, számos ú j tantestületi tag kinevezésére került sor. A tanszéken
pillanatnyilag csupán két magyar tantestületi tag van: egy, aki az egyesítés
óta ott fejti ki tevékenységét, és egy újabban kinevezett fiatal. Mindketten
románul adnak elő. A kémia karon egyesítés előtt az 58/59-es tanévben 45 román szakember volt a Babesen, 35 magyar a Bolyain. Itt is megtörténtek a
megfelelő változások, de az utánpótlás biztosításánál több mint harminc i f j ú
román szakember és mindössze egy magyar fiatal kinevezésére került sor.
És a példák száma tovább szaporítható.
— A többi egyetemen és főiskolán is hasonló a helyzet?
— Nagyon valószínűnek tartom, de ezek helyzetét nem ismerem. Azt tudom, hogy amikor a döntés a két kolozsvári egyetem egyesítéséről megszületett, bejelentették, hogy a Kolozs Tartományi (akkor még tartományok voltak) Pártbizottságtól javaslat érkezett, hogy a román és magyar szakkal m ű ködő Mezőgazdasági Főiskola kurzusait egységesítsék, és vezessék be egyöntetűen a román nyelvű oktatást. Azt is tudom, hogy a vásárhelyi Szentgyörgyi István Színművészeti Főiskolára, amely 1975 óta kétszakos (román—
magyar előadási nyelvű) intézetté változott, a 87/88-as tanévre már csak 3 magyar főiskolást vettek fel, két fiút meg egy leányt.
— Mi a helyzet a félvételi vizsgákkal?
— Három éve meglehetősen sok találgatás kíséri a felvételi vizsgákat.
Hogy lehet-e vagy sem a filológián kívül más karokon is magyarul felvételizni, hol lehet és hol nem lehet? Eleinte akadtak egymásnak ellentmondó
esetek is. Kihirdették például, hogy lehet magyarul is dolgozatot írni (a felvételik mind írásban történtek), de a tételeket nem írták fel magyarul, s ebből értelmezési zavarok keletkeztek. Másutt felírták. Utóbb a szempontok
egységesebbé váltak. Méghozzá olyan értelemben, hogy tisztázták: az a felvételiző írhat magyarul, aki líceumi vagy szakiskolai tanulmányait is anyanyelvén folytatta, s az egyetemre vagy főiskolára is olyan szakra jelentkezik,
ahol léteznek magyar kurzusok. Annak viszont, hogy valamelyik karon, illetve
szakon létezzenek, az a feltétele, hogy a hallgatók között legalább heten akadjanak, akik ezt kifejezetten kérik. És — manapság ez a hetes csoportlétszámnál is hangsúlyosabban kerül szóba —, hogy létezzenek előadók, akik a kurzusokat a nemzetiségek nyelvén megtartják.
28

— A végzettek elhelyezésében mutatkozó hibákról és zavarokról is említést tett az imént, professzor
úr...
— A kolozsvári és marosvásárhelyi egyetemek, főiskolák végzettjeinek és
a szülőknek döntő többsége évek óta panaszolja, hogy az elhelyezésnél többnyire a Kárpátokon túli területeken (Moldva, Munténia, Olténia), nem szülőföldjük, hozzátartozóik közelében jelölik ki a munkahelyüket, a bukaresti, iasi,
craiovai egyetem végzettjei meg többnyire erdélyi helységekben dolgozhatnak.
A meghirdetett helyek közül nagyjából tanulmányi eredményeik alapján választhattak a hallgatók. (Azért csak nagyjából, mert a közösségi munkában
kitűntek, a családosok, a zárt városokba szóló személyazonossági igazolvánnyal
rendelkezők előnyben részesültek.) Utóbb a telekommunikációs elhelyezési
rendszer megszűnt. Az is előfordult nem egy esetben, hogy a filológusok közül
a magyar főszakos — idegen nyelv (angol, francia stb.) mellékszakos hallgatókat nem a fő-, hanem a mellékszakjuk alapján osztják be valamelyik
moldvai vagy olténiai iskolába.6
— Üjabban hallani (egyszer-máskor nemzetközi fórumokon is) olyan intelmeket és figyelmeztetéseket,
hogy rendben van, meg kell adni a nemzetiségeknek az őket megillető jogokat, de nem többet, nem pluszban valamit az
ország többi lakosához képest. Mi az ön véleménye erről?
— Ez az okoskodás fogalomzavarban szenved. Igaz ugyan, hogy a nemzetiségek a nemzeti egyenlőség jegyében más jogokat is kérnek, mint amelyekkel a többségi állampolgárok rendelkeznek, de ezek más jogok és nem többletjogok. A nemzeti egyenlőség értelmében a többség szabadon használja a
maga többségi nyelvét, s azon valósítja meg önmagát. Az anyanyelv szabad
érvényesítésének joga, a nemzeti egyenlőség elve alapján, a kisebbség számára
más nyelvnek, a maga kisebbségi nyelvének a szabad használatát jelenti. Ez
nem több, mint a többség joga, gyakorlatilag valójában még mindig kevesebb,
mivel szűkebb az a kör, amelyben nyelvhasználati jogát érvényesíti. Plusz
jogot — a minden lakosnak kijáró egyenlőséggel szemben — az igényel, aki
anyanyelvét nemcsak a maga számára akarja biztosítani és érvényesíteni, hanem rá akarja oktrojálni más közösségre is. Áll ez a társadalmi viszonylatok
más területére is. A lényeg, hogy az esélyek legyenek vagy maradjanak egyenlők. Ehhez pedig elengedhetetlen, hogy vegyük tudomásul: a társadalom bizonyos dolgokban differenciált, és vannak olyan közösségei, amelyek ezekben a
bizonyos dolgokban mások. Mások, de nem ellentétesek. Viszont éppen, mert
mások, a meghirdetett általános jogokat csak a maguk másságán, másféleségén (nyelvén, zenéjén, szokásain, körülményein) keresztül élvezhetik. Ennek a
kérdésnek a vizsgálatánál ütközünk bele a társadalomtudománynak abba a
mulasztásába, hogy nem mélyült el kellőképpen a nemzeti identitás társadalmi funkciójának tanulmányozásában a vegyes nemzetiségű országrészek,
vidékek feltételei között.
— Egy másik, napjainkban szintén többször felmerült szempont szerint a
nemzetiségeket, népcsoportokat aszerint illetné meg több vagy kevesebb jog,
hogy milyen számszerű arányt képviselnek. Létezik a jogban valamiféle kis
nép vagy népcsoport — kis jogok; nagyobb népcsoport — nagyobb jogok elv?
Ha igen, mi az a nagyságrend, amitől felfelé egy népet megillet az anyanyelv
szabad használatának és az anyanyelvű oktatásnak a joga, lefelé pedig nem?
— A nemzetiségi harcok irodalmában és a napi sajtóban felbukkan az a
tendencia, hogy egyik vagy másik nemzeti közösség igényeinek alátámasztá29

sára kritériumokat kovácsoljanak az illető nemzetiség társadalmi és politikai
súlyának kidomborítására, követeléseinek alátámasztására. Mint ahogyan újabban az eset fordítottjával is találkozunk: hasonló hivatkozásokra jogos igények visszautasítása érdekében. Gyakran ismétlődő kritérium például a létszám, a közösség nagysága, amivel szemben többnyire a létszám alacsony voltát (kis nép, népcsoport) szokás felhozni. A számbeliség mellett azonban gyakori a fejlettségre, kompaktságra, szórvány-mivoltra, elmaradottságra, magas,
alacsony vagy kialakulatlan politikai öntudatra való hivatkozás. Sokféle népcsoport, nemzetiség vagy nemzeti kisebbség él manapság is más nemzeti államokba ékelten, a legkülönbözőbb körülmények között. Éppen ezért az esélyek
egyenlőségének biztosítása — amiről az előző kérdésre adott válaszomban szó
volt, s ami vezérelv a nemzetiségi kérdés demokratikus megoldásában — a különböző helyzetektől és körülményektől függően különböző kell hogy legyen.
Vannak kisebbségek, amilyenek például a svédek Finnországban és az olaszok
Svájcban, amelyek számbelileg kicsik, de (hála történelmileg kialakult életfeltételeiknek) kultúrájuk és hagyományaik révén súlyosan esnek latba. Köztudomású, hogy Finnországban nemcsak a nemzetiségi oktatás kérdéseit oldották meg példamutató módon, hanem a helységek neveit is kifüggesztik
svéd nyelven ott is, ahol nem élnek, vagy csak elenyésző arányban élnek svédek, s a feliratok még a pénzen is kétnyelvűek. Pedig az ország összlakosságához viszonyítva a svédek számaránya mindössze 7%-ot tesz ki. Hasonlóképpen az is közismert, hogy a hozzánk földrajzilag is közel fekvő Svájc azzal járt
és jár rendületlenül az élen, hogy nem csak a közoktatást, hanem az állam
igazgatásának szerkezetét is a nemzetiségi struktúrához idomította, s a kölcsönös megértés olyan légkörét tartja fenn, hogy a 0,81%-ot kitevő rétorománok olyan kantonokban és kantoni székhelyeken' (például Zürichben) is korlátozás nélkül használhatják nyelvüket, ahol csak elszórtan fordulnak elő.
Nem csak a személyes, hanem a hivatalos érintkezésben is. Ez a két példa
rávilágít annak jelentőségére is, hogy az adott kisebbség nyelvileg egy szomszédos ország nyelvéhez kapcsolódik.
— Az ellenkező példák bizonyára jóval meghaladják
ezeket...
— A kurdok például világviszonylatban élvonalban állnak, de számbeli
nagyságuk ellenére nem csak a nemzetközi porondon, hanem saját körükben
sem tudták eddig számbeliségüknek megfelelően elismertetni nemzeti törekvéseiket. Megosztottságuk, amelyet bizonyos erők fenntartanak és ápolnak, megakadályozza őket ebben. Európa nagy kisebbségeinek számítanak a spanyolországi katalánok és baszkok, s még csak kísérlet sem történt, nem is történhet arra, hogy a maguk számára azonos státust ismertessenek el. És Európa
legnagyobb nemzetiségi, nemzeti kisebbségi csoportjai közé számítunk mi, romániai magyarok is. A nagyság szerinti osztályozásnál, a kis, közepes és nagy
csoportok méricskélésénél, a kritériumok boncolgatásánál tudományosabbnak
és célravezetőbbnek találom, hogy minden nemzetiség helyzetét a maga sajátos körülményei szerint vizsgáljuk és ítéljük meg, de minden esetben tartsuk
szem előtt az esélyek egyenlőségét biztosító feltételeket és a fejlett modern
társadalmi berendezkedés szempontjait. Ha egy kisebbség nemzeti törekvéseinek megfogalmazásában és képviseletében történelméből és adott körülményeiből indul ki, és előretekintő, modern berendezkedésre és kapcsolatrendszerre törekszik, akkor valószínűleg számíthat a nemzetközi elismerésre is, és
eséllyel léphet fel igényei kivívásában. Persze nem feledkezhetünk meg arról,
hogy ítéleteikben, állásfoglalásaikban mások is többnyire a maguk érdekei
30

szerint osztanak és szoroznak, s arról sem, hogy az igények kivívása, a jogok
érvényesítése rendszerint nem könnyen, nem önmagától és nem automatikusan megy végbe.
JEGYZETEK
1. A demokratikus erők győzelme szempontjából döntő fontosságú 1946-os
választások előestéjén a magyar tanfelügyelők kiáltvánnyal fordultak a választókhoz. „A Magyar Népi Szövetség harcában — szólott a brassói Népi Egység
november 6-ai számában megjelent felhívás — kezdettől fogva legelső helyen
állott a magyar iskolakérdés. Biztosította iskoláink fennmaradását, új iskolák
felállításával lehetővé tette, hogy minden magyar gyermek magyar iskolában
anyanyelvén tanulhasson. Kieszközölte a kormánytól állami és felekezeti tanítóinknak és tanárainknak a f i z e t é s é t . . . " (Az első időkben ugyanis — mint
ugyancsak a Népi Egységből, az erdélyi magyarsághoz intézett 1945. június 28-ai
felhívásból tudható meg — az MNSZ által létesített Petőfi-alapból, majd a Magyar Segélyező Bizottsághoz befolyt összegekből fizették őket.)
2. Néhány forrás és tájékoztató adat a moldvai csángó magyarok lélekszámáról: Koós Ferenc (1828—1905) bukaresti református lelkész és tanító 1890-ben
Brassóban megjelent Életem és emlékeim
című munkájának II. kötetében beszámol egyebek között a rendkívül szapora csángóknál tett 1859-es látogatásáról,
s megállapítja, hogy a szereti, besztercei és a tatrosi kerületben már akkor
negyvenezerre tehetjük a római katolikus magyarok számát" (257. old.).
Ugyanebből az összeírásból kiderül, hogy a román nyelvű katolikus csángók szám a mintegy tízezer volt. Abban az évben az eklézsiákban három magyar és huszonhárom román pap szolgált. Csaknem egy évszázaddal később Kovács György
arról ír A szabadság útján című irodalmi riportkönyvében, hogy „ . . . a kiteljesülő
nemzeti jogegyenlőség kézzelfogható bizonyítékaként megszületnek az első magyar nyelvű iskolák a szolgaság bilincseibe vert, antoneszkánus orvosok által vérvizsgálattal, faj elemzéssel rettegésben tartott, csendőrszurony okkal megkínzott csángó falvakban". (Állami Irodalmi és Művészeti Kiadó, Bukarest, 1950.) Az 1954ben ugyanott megjelent Moldvai csángó népdalok
és népballadák
című gyűjtemény bevezető tanulmánya megállapítja: „ . . . m a Moldovában, közel kilencven
falut lehet számon tartani, amelyekben kis részben, jelentős százalékban vagy
többségben magyarul beszélő csángók élnek. (7. old.) Beke György 1971-es utazása során megpróbálta helyszíni
adatközlő segítségével felmérni az elnémult
Bákó környéki csángó magyarok lélekszámát. Ha összeadjuk a számokat, szintén
hatvanezer körüli adathoz jutunk. (A Hét, 1972. február 18.) Szabó T. Attila Nyelv
és múlt című kötetében (1972) részletes beszámoló található a csángók földrajzi
elhelyezkedéséről és nyelvjárási sajátosságairól. Újabban Gunda Béla próbál öszszefoglaló képet adni A határainkon kívüli magyar néprajzi kutatások című munkában közölt tanulmányában. Az ötven—hatvanezres lélekszámot minimumnak
mondja. „Ez a szám — írja — nem fejezi ki azt a népességet, amely már csak
a nagyszülők, a szülők révén magyar. A különböző hatósági intézkedések következtében, ha ez a csoport nyelvét nem is veszítette el teljesen, de magyar öntudatát igen, s ezért kerüli — legtöbbször félelemből — mindazokat a tényezőket,
amelyekkel kapcsolatban magyarságát kifejezhetné. Még a kutató magyar nyelvészeket és etnográfusokat is. Ha ezek lélekszámát is tekintetbe vesszük, akkor
70—80 ezer, közel százezer a moldvai magyarok száma. Domokos Pál Péter még
legutóbb is 120 ezer lélekről beszél. A Moldvát jól ismerő Halász Péter 60—80
ezer magyart tart számon. Ebből a közel 100 ezernyi népességből — megfelelő
intézkedéssel — kb. 50—70 ezret meg lehetne menteni a magyarság s z á m á r a . . .

31

Mindenképpen az a tapasztalatom, hogy még ma is jelentékeny lappangó magyar
népesség él Moldvában." (TIT kiadása, 1984. 69. old.)
3. Abban a memorandumban, amelyet Takács Lajos 1977-ben az R K P központi vezetőségéhez intézett, s amely később szélesebb körben is ismertté vált,
ugyanezek az adatok szerepeltek.
4. Filozófia—pedagógia—történelem karon 22 kurzust tartottak magyarul, a
matematika—fizika kar négy szakán 18-at, a kémia karon 6-ot, a természetrajz—
földrajz karon (idetartozott a biológia is, mint főszak, a földrajzzal párosítva,
vagy a földrajz főszak biológia mellékszakkal) 19-et. A filológián, akárcsak a
történelem—filozófián három szak szerepelt, ezek között a magyar nyelv és irodalom külön önálló szakként és idegen nyelvekkel — franciával, angollal, némettel, orosszal párosítva. Ez újabb 15—20 kurzust tett ki. Vegyük hozzá ezekhez
a már említett filozófia—társadalomtudományi jellegű kurzusokat és a lektorátusokat, s számuk mintegy százra kerekedik, sőt meg is haladja azt.
5. A két egyetem egyesítésekor a magyar szakon 39 főszakos és 40 mellékszakos hallgató tanult, 1968-tól kezdve a felvett hallgatók száma 25-re, 1975től 15-re csökkent, 1985-től pedig heten folytatják tanulmányaikat a nappalin,
nyolcan pedig a levelezőin. N e m megy ritkaságszámba az sem, hogy váratlan
módon megváltoznak a fő- és mellékszak kombinációs lehetőségei. A 85/86-os és
86/87-es tanévben például a magyar szakos hallgatók csak a román nyelv és irodalmat vehették fel mellékszakként, mert francia—angol stb. nyelv- és irodalomkurzusok nem indultak az elsőévesek számára. Ha viszont a 87/88-as felvételire
készülők közül valaki az előző két év tapasztalatai alapján magyar—románra készült, pórul járt, mert ezúttal mellékszakként a magyar mellé csak az angolt
lehetett választani. Ezek a lehetőségek többnyire akkor derültek ki, amikor
átváltani már késő volt.
6. A Köznevelés
1987. október 2-ai számában a Román pedagógusok
a magyar
iskolákban c. cikkben ez olvasható: „Kovászna megyébe az utóbbi két évben 220,
magyarul nem tudó fiatal román pedagógust (Hargita megyébe még többet), frissen végzett matematikusokat, fizikusokat, biológusokat, zeneszakosokat stb. helyeztek, valamennyit magyar tannyelvű iskolába. Ugyanakkor a kolozsvári egyetem
magyar nyelv és irodalom szakának végzettjei évek óta csak moldvai, munténiai,
kárpátontúli iskolát választhatnak, ott pedig második szakjukat, angolt, franciát
stb. tanítanak román gyermekeknek — románul. N e m jöhetnek el állomáshelyükről, mivel a romániai törvények szerint a fiatal pedagógusoknak az első
három évben a kinevezési helyükön kell tanítaniuk, különben végképp elvesztik tanárként való véglegesítésük jogát. A három esztendei gyakornoki idő elteltével pedig nemigen találnak tanári állást magyar helységek magyar iskoláiban, mivel időközben azokat oda kinevezett román kollégáik foglalták el, akik
legtöbbször később sem akarják otthagyni a számukra gyakran igen előnyös állásokat". (Szerk.
megj.l)
Utóirat: Hogy az 1984-től kezdve életbe léptetett rendelkezések (román anyanyelvű szaktanárok magyar iskolákba való tömeges kinevezése, az általuk tanított tárgyak „nyelvcseréje", a magyar végzetteknek a Kárpátokon túli területekre való rendszeres kihelyezése, egyetemi szinten pedig a magyar nyelv idegen nyelvvé nyilvánítása) egy nagyarányú tervnek, a magyar anyanyelvi oktatás
végleges felszámolását célzó intézkedéssorozatnak a szerves részét jelentik, azt az
1988 nyarát, Demeter János professzor hirtelen halálát követő események cáfolhatatlanul bizonyítják. A z 1988—89-es tanév kezdetén a hatóságok immár n e m
elégedtek meg a román „misszionárius" pedagógusok újabb évjáratának munkába
állításával, hanem egész osztályközösségeket telepítettek át idegen nyelvi környezetbe. Kárpátokon túli román osztályokat helyeztek át vegyes lakosságú erdélyi,
illetőleg magyar többségű székelyföldi helységekbe, és magyar iskolai osztá-

32

lyokat moldvai, havasalföldi, olténiai, legjobb esetben bánsági vidékekre. Egy
évekkel korábban is létezett, keveseket érintő és szórványosan előforduló gyakorlat vált ezzel természetellenesen felduzzasztottá, abszurd módon, kórosan kiterjedtté. Az ugyanis nem egyszer előfordult már, hogy bizonyos speciális szakmák
elsajátítására (például rádió- és tévészerelők, telefonműszerészek vagy más hasonló szakemberek kiképzésére) a túlnyomóan magyarlakta megyékből is Bukarestbe vagy más regáti városokba irányították tanulmányaik idejére a jelölteket,
kiképzésük után azonban rendszerint visszavárták és visszahelyezték őket előző
munkahelyükre. Ezt a helyzetet 1988-ban tarthatatlan egyoldalúságnak minősítették, mondván: egyes megyék csupán hasznot húznak a szakképzésből, a terheket meg mások viselik. Es a manipulált premisszákból homogenizáló következtetést vontak le: Kovásznának, Hargitának és több más megyének cserébe Kárpátokon túli megyék tanulóinak szakképesítését kellett vállalnia. így kerültek át
teljes román osztályok a Székelyföldre, olyan ritkának semmiképp nem mondható
szakmákra, mint a fafeldolgozás, textilipar, mechanika stb. Az áttelepített tanulókkal arra is szerződést kötöttek, hogy az iskolát patronáló ipari egységben fognak dolgozni, vagyis véglegesen letelepednek az őket befogadó megyében. Ez
Kovásznában évente 10—12 osztályt (400—500 tanulót jelent), Hargita megyében
ennek több mint kétszeresét. (Többek között a sepsiszentgyörgyi textilipari és kereskedelmi, a kovásznai faipari líceumba telepítettek át román osztályokat.)
Ugyanakkor jó szakmák ígéretével próbáltak és próbálnak .rábírni magyar osztályokat, hogy távoli román megyékben folytassák tanulmányaikat. Hogy az elképzelés milyen mértékben valósul meg, mennyire lanyhul vagy enyészik el a
szülők mindkét részről fellángolt ellenkezése — arról egyelőre korai még véleményt mondani. Egy dolog bizonyos: a hatóságok nem tettek le terveikről, a
kérdés nem került le a napirendről.
Valószínűleg az elképzelések folytatásához és kiegészítéséhez tartozik az az
1989 nyarán született rendelkezés is, amely három évre kötelezővé. teszi az egyetemre be nem jutott érettségizettek munkába állását. A be nem jutottak sorában
több ezer magyar fiatalnak kellett már az év második felében elfoglalnia kijelölt munkahelyét, főként román bányavidékeken, országos munkatelepeken, beilleszkednie az ottani élet- és munkakörülményekbe.
Az 1989—90-es tanév kezdetén bekövetkezett a teljes tankönyvválság is. A
magyar nyelvű tankönyvek úgyszólván teljesen eltűntek (a tankönyvkiadó kolozsvári részlegét már két évvel korábban felszámolták), de román tankönyvekhez
is csak kivételes esetben jutnak hozzá a tanulók. Az évről évre öröklődő, zilált
állapotban leledző könyvek száma egyre fogy (ezek között még akadnak magyar
nyelvűek is), a személyi igazolványra, pénzért vásárolható új könyvekből kéthárom példány jut egy-egy osztályra.
A hivatalos megnyilatkozások ugyanakkor a tanügy nagy feladatait, az oktatási rendszer világszínvonalra emelésének szükségességét hangoztatják.

33

FÜR LAJOS

Kisebbségi magyarok történelmi tudata
A statisztika szerint mintegy 15 millió magyar él a világon. Sorsunkat
a legújabb kori történelem tényezői úgy alakították, hogy — miként egykor az egész finnugorság — szétszóródott népe lettünk a világnak. Minden
harmadik magyar határainkon kívül más, kisebb vagy nagyobb népek közé
ékelődve, szórványokban vagy tömbökben, de mindenképpen kisebbségben
él. Egy részüket az európai történelem általánosan ható tendenciái (kivándorlás a századfordulón), illetőleg történelmünk sajátos hullámverései (emigrálások, disszidálások) szakították el hazájától és sodorták el Európa nyugati
térségein át távoli földrészekre. Az országhatárokon túlra került magyarság
döntő többsége, becslések szerint mintegy 3,5 millió azonban történelmileg
kialakult helyét meg nem változtatva maradt és él a velünk közvetlenül
szomszédos országok területén. Az utóbbi igen fontos körülményt ez esetben
nem ok nélkül kellett kiemelni. Amíg ugyanis a világgá ment, de anyanyelvüket ma is beszélő magyarokat — a halványuló emlékeket, foszló rokoni
kapcsokat, s a mind ritkábban sajgó nosztalgiát nem számítva — a közös
nyelv egyébként igen erős szálai kötik csupán az „óhazához", addig az utóbbiak magyarságtudata sokkal összetettebb, a nyelven kívül még számos más
forrásból táplálkozik. Közülük a közös kultúrából, az azonos történelmi múltból eredő szálak és gyökerek a legerősebbek.
Ha lennének szociológiai felmérések, azoknak birtokában sem nyílna
lehetőség e cikk keretében arra, hogy lemérjük: miként formálta és deformálta az egyes nemzedékek történelmi tudatát az elmúlt 50—60 év történelmi valósága. Általánosságban annyi mégis tényként szögezhető le: hatások és ellenhatások, hamis illúziók és meghamisított tények alakították ki és
kuszálták össze az egyes, ma is élő nemzedékek történelmi tudatát. Határainkon belül és azon túl. Minthogy a felnövekvő újabb nemzedékek történelmi ismereteik legjavát ma már az iskolarendszerek különböző fokozataiban sajátítják el, éppen ezért pusztán az újabb magyar kisebbségi tananyag futólagos áttekintése alapján is kiszűrhető a történelmi tudat néhány
főbb komponense.
Mielőtt átadnánk a szót a tankönyveknek, a szemelvények kiválogatásával kapcsolatos eljáráshoz kell néhány megjegyzést fűznünk. A Kárpátmedence történelmének egységes és azonos folyamata ugyan egy évezredet
ível át, e cikk keretében mégis a XV. század közepétől indulva azokra a
sorsdöntő fordulókra kívánunk koncentrálni csak, amikortól bajaink forrása valóban közös, egymásrautaltságunk pedig szinte történelmi szükségszerűség lett — annak kellett volna lennie. Nem foglalkozunk tehát azokkal az egyébként is homályban derengő, bár igen fontos ún. őstörténeti
kérdésekkel, amelyeknél az egyes történetírások ezen a tájon még ma is elsősorban a legendák és a mondák világából merítenek, másfelől bizonyos,
mindenképpen vitatható nyelvészeti és régészeti eredmények erősen ingatag
talaján állva szövik meg az etnogenezisek romantikus szőttesét. Máig sem
kellően tisztázott felületeket érintenénk a honfoglalás, az államalapítás, de
34

legfőképpen a magyarság Kárpát-medencei terjeszkedésének problémakörével,
nem is szólva a vele párhuzamosan zajló dinasztikus jellegű hódításokról.
•

A XV. században Közép- és Délkelet-Európa országait is népeit nagyméretű társadalmi és ideológiai (eretnek) mozgalmak rázzák meg. Csehországon és Magyarország nagy részén a huszita mozgalom, Erdélyben parasztháború szánt végig, a Balkánon pedig még mindig sok gondot okoznak az
eretnek bogumilok. A muzulmán török Nikápolynál összemérte erejét a kontinens keresztény seregével, a Habsburgok pedig már szemet vetettek a cseh
és magyar trónra. Közép- és Délkelet-Európa, Bizánc és. a Német—római
Császárság helyett sokkal szívósabb és könyörtelenebb hatalmi erők játékának s hódító szándékának került az ütközőpontjába. S éppen akkor, amikor a letűnt századok során magának helyet vert s az európai fejlődés útján
már elindult e népek és államok csoportja. Ebben a helyzetben lobbant magasra — talán utoljára — annak az államnak, a Hunyadiak Magyarországának az ereje, amely erősen központosított hatalmával, kitűnően szervezett
hadseregével és hadvezetésével, a társadalmi feszültségek erejét a haladás
irányába terelve és okosan felhasználva, rendkívül nagyvonalú külpolitikával egyszerre tudott szembenézni a létét fenyegető külső és belső veszedelmekkel.
Mit tanítanak e korszakról a magyar nyelvű tankönyvek? „A törökök
egyformán veszélyeztették a szerbeket, magyarokat és a románokat, ezért
ezek a szomszédos népek egyesült erővel küzdöttek ellenük" — írja az
1967-es kiadású jugoszláviai tankönyv, nohá a bolgárokról és az albánokról
ők is megfeledkeznek. A 10 évvel később kiadott tankönyv viszont azt írja
már, hogy Hunyadi János korában ismét felmerült a törökök elleni harc
szükségessége, „a magyarok, szerbek, románok, albánok és más népek összefogásának gondolata". Elismerő szavak következnek Hunyadi Jánosról, aki
felismerte a veszélyt, szervezte és vezette a harcot. „Hunyadi János — folytatja a könyv —, akit mind a három nép magáénak tart (utalva a valóban
bizonytalan származásra), már kora ifjúságában zsoldosként, később pedig
a zsoldosok parancsnokaként harcolt a törökök ellen Szerbiában..., hamarosan hatalmas birtokokat szerzett Bánátban és Erdélyben, és magas tisztségeket kapott Magyarországon." Hasonlóan mutatja be pályafutását az 1979-es
kiadású tankönyv is, azzal a nem elhanyagolható különbséggel, hogy a magas magyarországi tisztségei közül ezúttal a legmagasabbat nevén nevezve
megmondja: „Magyarország kormányzója lett". Felsorolja ugyan a könyv —
két bekezdéssel alább — valamennyi lényeges hadjáratát és ütközetét, köztük az annyira sorsdöntő nándorfehérvárit is, minthogy azonban azoknak
jelentős része ugyancsak a Balkán térségein folyt, így e bevezető után a
tanuló bajosan tud eligazodni azon, hogy ez a „később" meddig tartott, s
hogy Hunyadi, ha már. róla, mint zsoldos vezérről esik szó, vajon harcolt-e
másutt is ebbeli minőségben (pl. Cseh- és Olaszországban is), s egyáltalán
volt-e más minőségben is vezetője, vezére e harcoknak. A tankönyv sajnos
ezt mind homályban hagyja. Sokkal nyilvánvalóbb azonban a szándék a birtokszerzésre és tisztségviselésekre vonatkozó mondatban: mert birtokait a
Bánságban és Erdélyben szerezte, magas tisztségeit viszont Magyarországon
viselte. Mintha három, egymástól teljesen különböző országról lenne szó!
Birtokainak zömét ugyan ténylegesen a Bánságban és Erdélyben szerezte,
35

de ezek éppoly integráns részei voltak annak az országnak, mint azok
a magas tisztségek, amelyeket viselt. (Történelem az elemi iskolák VI. osztálya számára. Novi Sad, 1967. 185—186. p. Történelem az általános iskolai
oktatás és nevelés 6. osztálya számára. Újvidék, 1979. 99—100. p.)
Merőben mást tud meg azután Hunyadi Jánosról az erdélyi tanuló, anynyira mást, hogy a következő, viszonylag bőséges idézeteket — úgy vélem —
magyarázni sem igen szükséges, nincs mit magyarázni rajtuk. „Azokban a
nehéz időkben — szól a negyedik osztályosoknak készült romániai magyar
nyelvű tankönyv (1968) — tett szert hírnévre egy érdemekben gazdag
ember. Jánosnak (Jancu) hívták. Voicu Hunyad vidéki román kenéz fia volt
(a származás itt tehát vitathatatlan). A magyar király vitézi tetteiért sok
birtokot és a vajdahunyadi várat adományozta Voicunak. (Az önálló lecke
egyetlen magyar vonatkozású utalása!) A fiú . . . Itáliában tanulta meg a
fegyverforgatást (tehát nem Szerbiában...). Amikor visszatért Erdélybe,
megértette, milyen nagy veszedelmet jelent a török elnyomás a románok és
Európa e részén élő minden nép számára". Miután rövid idő alatt bebizonyította, hogy milyen „hozzáértő harcos és igen tehetséges vezető..., megválasztották Erdély vajdájának". (Minden országos tisztséget az időben királyi kinevezés útján töltöttek be.) Kitűnő hadsereget szervezett, felvette azokba a
parasztokat és a városok lakóit is. Biztosította a jobbágyok szabad költözködését. „Hunyadi azonban még ennél is többet tett. Szoros baráti kapcsolatot
tartott fenn Havasalföld és Moldva uralkodóival, ő k e t is veszélyeztette a törökök pusztítása. S csak együttesen, a Duna egész hosszában... lehetett gátat
vetni a török hódításnak. Hunyadinak sikerült szétzúznia egy Erdélybe behatolt török hadsereget. S amikor a törökök, mint áradat elözönlötték Havasalföldet, segítségére sietett az ottani románoknak, s megnyert egy nagy csatát
a Jalomi{a f o l y ó n á l . . . A törökök megérezték akkor, milyen erőt jelent, ha a
román nép egyesül egy vitéz vezér parancsnoksága alatt." A következő években á Dunától délre harcolt, s a törököknek „meghiúsította minden arra irányuló próbálkozásukat, hogy leigázzák a román népet". Abban az időben Mohamed szultán „Belgrádnál akart átkelni a Dunán, hogy meghódítsa Európát.
Itt azonban Hunyadi János hadaival találta magát szembe." Győzött. „így a
Hunyadi János vezetésével egyesült erdélyi, havasalföldi és moldvai román
serégek megvédték népünk és az összes európai népek szabadságát." A győzelem után röviddel meghalt Hunyadit „az Alba-Júlia-i templomban temették
el, sírkövére vésve: Kialudt a világ fénye". Az 1980-as évek elején kiadott,
legfrissebb tankönyv egy-egy ponton tovább torzít, egy-két helyen pedig valamivel árnyaltabb a korábbi beállításoknál. Torzít a tekintetben, hogy elhallgatja: Hunyadi Itáliában tanulta meg a korszerű fegyverforgatást; nem
tesz említést a jobbágyok számára biztosított szabad költözködési jogról. Árnyaltabb azzal, hogy a törököket nem csupán a román nép, hanem Európa
leigázására törő szándékukban akadályozta meg a belgrádi győzelemmel. Változatlanul azt hangsúlyozza ugyan a tankönyv, hogy Hunyadi vezetésével „az
erdélyi seregek együtt harcoltak a havasalföldi és moldvai seregekkel" (ti. a
nándorfehérvári csatában); hozzáteszi azonban, hogy „ezekhez a románokból,
magyarokból alakult seregekhez csatlakoztak később más balkáni népek katonái is". (Hazánk története. Tankönyv a IV. osztály számára. Bucuresti, 1968.
110—112. p.; Hazánk története. Tankönyv a IV. osztály számára. Bucuresti,
1982. 45—47. p.)
A tananyagegység csak valamivél hosszabb ennél. Minden lényeges moz36

zanatát idéztük. Az itt vázolt Hunyadi-képhez annyit mégis hozzá kell tennünk: ugyanennek a tankönyvnek két évvel (1966) korábbi kiadása még a következőket említi meg: a vajdai tisztségen kívül Hunyadi a „Magyarország
kormányzója" címet is viselte; nagy örömmel fogadták csapatait Szerbia és
Bulgária népei, s ők is csatlakoztak seregéhez. 1456-ban Mohamed szultán nem
Európa, hanem Magyarország meghódítására indult; s végül Hunyadi „bátorsága fellelkesítette a románokat, magyarokat és a többi Duna menti népet is,
akik élő falként álltak a törökök előnyomulása útjába". Akkor tehát a románokon kívül még más népek is, két évvel később azonban kizárólag csak a
„három Román Ország" népei, pontosabban: csak a románok védték meg
Európa összes népeinek szabadságát... Itt már — ugyebár — nemcsak a
nézőpont vitatható, de az elemi tények körül sincs minden rendjén. (Ua.,
Bucuresti, 60—62. p.)
A Csehszlovákiában magyar nyelven tanuló diák, noha könyvében külön
fejezetek foglalják össze Magyarország történetét, vajmi keveset tud meg
Hunyadi Jánosról. Az I. Lajos után fellépő belső anarchia „kitűnő alkalmat
szolgáltatott az Európát fenyegető törököknek, hogy megkezdjék Magyarország területeinek támadását. A XV. század derekán Hunyadi János, »a
nagy törökverő« ideiglenesen megakadályozta a törökök magyarországi hódítását" — eddig a félmondat, mert annak másik fele már fiát, Mátyás királyt intézi el ugyanilyen lakonikus tömörséggel. (Csehszlovákia története.
Bratislava, 1966. Tankönyv a középiskolások második és harmadik osztálya
számára. 80. p.)
János fia, Mátyás, aki — amint ez köztudott — nemcsak ennek a térségnek, de a reneszánsz korának is egyik legnagyobb formátumú uralkodója
volt, a jugoszláviai tankönyveken kívül szinte alig, vagy egyáltalán nem is
kap helyet a „történelemben". A jugoszláviai tankönyvek érthető okokból,
elsősorban a törökellenes harcokat emelik ki: Mátyás alatt „ismét együtt
harcoltak a szlovákok, csehek, szerbek és románok a magyarokkal". Híres
fekete seregében „sok cseh és szlovák huszita, valamint szerbek és románok
is harcoltak". Felsorolja győztes ütközeteit, szól a halála után kiújuló belső anarchiáról. (I. m. 1968. 186—187. p.) A különböző népek összefogását,
együttes katonai erőfeszítését az újabban kiadott tankönyvek nem említik.
Helyette, jogosan, külön foglalkozik a Mátyás korabeli román és albán törökellenes próbálkozásokkal. (I. m. 1979. 100—101. p.) Más összefüggésben
ugyan, de méltó teret szentel a kor kimagasló szellémi alkotásainak is, „A
humanizmus és reneszánsz Magyarországon, Csehországban és Szlovákiában"
cím alatt. Bár a főcímbe hiba csúszott: még a csehszlovákiai tankönyv is
mindig és következetesen, a történeti tényekhez közelebb állva a felföldi
eseményekről csak mint a „Szlovákia területén" zajlókról ad számot, minthogy külön Szlovákia akkor nem létezett. Mindenképpen pozitívuma az újabb
kiadású tankönyvnek, hogy mellőzi a mából visszavetített területi felosztást
s a korabeli tényeknek megfelelően a humanizmus és reneszánsz nagy áramlatait kizárólag Magyarország, a korabeli egységes magyar királyság keretei
között vizsgálja. A főcímben nem szerepel tehát „Csehország" és „Szlovákia".
(I. m. 119. pl)
A csehszlovákiai tankönyv a már említett félmondaton kívül Mátyás király korának csupán annyi figyelmet szentel, amennyit a Podjebrád Györgygyei, illetőleg a huszitákkal viselt háborúk megkívánnak. (I. m. 71—74. p.)
Konzekvenciái mértéktartóak. A magyarországi huszita mozgalmat azonban
37

csak a mai Szlovákia területére szűkítve tárgyalja, és ezzel — akarva-akaratlanul — ezt az igen progresszív és egyik legjelentősebb közép-kelet-európai
vallási és társadalmi mozgalmat mintegy kizárólagosan cseh és szlovák nemzeti mozgalomnak állítja be. Husz János tanai, mint a történelem során valamennyi igazán eretnek és forradalmi tan, ha csak rejtve és szivárogva is,
de áttörték a nyelvi és nemzeti határokat, s nálunk nemcsak a Felföldön, de
az ország déli és keleti részében is bőségesen akadt akkor dolga az inkvizítoroknak.
Mátyás korát — sajnos — a romániai tankönyv említetlenül hagyja, Mátyás királynak még a nevét sem említik.
Az összhang Dózsa György parasztháborúja kapcsán csendül fel először
— és majdnem utoljára. A szemléletben és a konklúziókban persze akadnak
vitatható pontok. A csehszlovákiai összefoglalás szabatos, logikus és részletező, noha szemlélete talán kissé sematikus, s leginkább árnyaltnak a jugoszláviai bemutatás látszik. Az előbbi kifejezetten a magyar jobbágyság harcáról beszél, az utóbbi — egész koncepciójához híven — főként a Dunavölgyi nemzetiségek , és nemzetek parasztságának (magyarok, szerbek és
románok) közös összefogását domborítja ki, azt sem hallgatva el, hogy a
felkelés hírére ugyanilyen egységbe tömörült a korábban egymással civakodó nemesség is. „Mindannyian egységesek voltak, ha a szegény nép ellen
kellett fellépni, legyen az magyar, szerb vagy román, egyre ment." (Történelem az elemi iskolák 7. osztálya számára. Subotica, 1966. 48. p.) A címadásban azonban itt is a „lázadás" nem éppen pontos fogalmának alkalmazásán kívül szemet szúrhat a szokásos területi különhatárolás: „Parasztlázadás Magyarországon, Erdélyben és Vajdaságban". (Az újabb kiadásban a
„Vajdaságban" már elmaradt, s a cím így hangzik: .„Parasztfelkelések Magyarországon, Erdélyben, Szlovákiában és Horvátországban".) Sokkal hamisabb ennél azonban — minthogy a szemlélet itt még erősebben torzít és
az alapvető tények bemutatásával is b a j van — a romániai tankönyv fejezetcíme: „A Dózsa György vezette erdélyi parasztháború". Tegyük hozzá
gyorsan: a ma használatos tankönyvben a címadás már pontosabb: „A Dózsa
György vezette 1514-es parasztháború". A tanuló pontosan megtudja ugyan,
hogy Dózsa György származását illetően székely volt, a Dózsát ábrázoló
egykorú metszet után készült képen — tehát nem alatta vagy mellette —
(mintha az is egyidős lenne az eredetivel) olvasható: GHE. DÓJA. A felkelő
szerb parasztokról nem esik szó, annál inkább hangsúlyozza a tankönyv a
szembenálló nemesség kizárólagosan magyar nációját. Valamelyest javult
a helyzet e tekintetben is. Az arckép mellett ugyanis Dózsa György neve
magyarul szerepel, s a szerb parasztok részvételét kétszer is megemlítik.
(I. m. 1982. 62—63. p.) A továbbiakban azonban az újabb tankönyv szövege
szóról szóra egyezik a korábbival. Mindkét tankönyv helyesen hozza összefüggésbe a parasztfelkelés elfojtását a röviddel utána bekövetkezett mohácsi
tragédiával. A következő mondat viszont megdöbbenti a tények ismerőjét:. „A törökök elfoglalták Magyarországot" — pont és nincs tovább. Ha
tudomásul vesszük is, hogy Erdélyt kezdettől a Román Országok egyikének
tekinti a román történetírás, de a történelmi Magyarországból még akkor,
még azon kívül is maradt Mohács, pontosabban Buda elfoglalása után egy
igen jelentős, Máramarostól Zaláig terjedő hol öblösebb, hol keskenyebb félköríves országcsík, területét tekintve a réginek éppen egyharmada, még
38

pontosabban: ugyanannyi, mint a mai Magyarország. S ezt az országcsikot,
ezt az egyharmados töredéket hivatalosan és minden valamirevaló történelmi
könyvben „királyi Magyarországnak" nevezték és nevezik!
„Az erdélyi vajdaság önálló állam maradt, csak arra kötelezték, hogy
— akárcsak Moldva és Havasalföld — adót fizessen a töröknek. Elnevezése
Erdélyi Fejedelemség lett." Figyelni itt legfőképpen a „maradt"-ra kell.
Mert mit ír erről az elfogultsággal ez esetben nehezen vádolható Petit-Larousse 1960-as kiadása a megfelelő címszó alatt? „La Transylvanie, qui a
fait partié, de le XI e s., du rayaume de Hongrie, a été principanté independante de 1526 a 1686; a cette date, elle dut ne connautre la domination
des Habsbourg. En 1918 elle f u t rattachée a la Roumanie." (Erdély, amely
a XI. századtól a magyar királysághoz tartozott, független fejedelemséggé
vált 1526-tól 1686-ig; ez időtől elismerni kényszerült a Habsburgok uralmát. 1918-ban Romániához csatoltatott.) A „csak" is lényeget fed el: azt a
temérdek seregjárást, törökök, császári zsoldosok és mindenféle, magyar,
román, rácz rabló hajdúk vonulásait, akik a XVI. század második felében
— ki tudja, hányszor — végigdúlták, fosztogatták és perzselték Erdély
földjét, falvait. Egészen Bocskai Istvánig, amíg belső és külső egyensúlyát,
bár nem hosszú időre, valahogy mégis megtalálva „tündérkertté" nem változott (és nemcsak az utókor szemében!) ez a kicsi országrész. „Elnevezése" . . . , „akárcsak" a Moldvai vagy Havasalföldi Fejedelemség? Látni fogjuk
rögvest, hogy a tankönyv valóban nem tekinti többnek, nem tekinti másnak
az Erdélyi Fejedelemséget sem. Előbb azonban idézzük még e fejezet zárómondatát: „Az 1514-es parasztháború a román nép történetének nagy tettei
közé sorolható": A kizárólagosan románok érdemeként emlegetett parasztháború értékelése újabban a „nagy társadalmi harcok" síkjára tolódott át,
olyan harc volt ez — írja a tankönyv —, amelyet „minden kizsákmányolt
egységben és önfeláldozóan vívott". (I. m. 1982. 64. p.)

1

A Kárpát-medence népeire Mohács — illetőleg Buda eleste — után igen
nehéz másfél század következett. Nehéz és zűrzavaros idők voltak azok.
E táj utótörténete mintha mindazt örökölte, továbbvitte volna, amit akkor
ránk mért a történelem.
Egyszerű és radikális megoldást választ a romániai tankönyv: minthogy — láttuk — Magyarországot a törökök elfoglalták, :az oly hosszú
másfél századot is megduplázva, több mint háromszáz évnek kellett leperegnie a történelem „homokóráján", hogy (1848 kapcsán) az erdélyi diák
újra megtudjon valamit Magyarországról. Közben két alkalommal is —
önálló tanegységként •— foglalkozik ugyan a könyv Erdéllyel, a három
román ország koncepciójához híven, mit sem szólva Magyarországról. Ellenkezőleg. A havasalföldi Vitéz Mihály fejedelem alig egyéves (1600) erdélyi
regnálását külön fejezetben himnikus szárnyalással méltatja annak okán,
hogy a három román ország először egyesül a történelem során egy közös
fejedelem jogara alatt. „Mihai tetteiben a román nép saját szabadság- s
egyesülési vágyainak megtestesítőjét látta." (I. m. 123—126. p.) „Mihai halála
— így az újabb kiadású tankönyv — megrendítette a román szíveket. Hősként áldozta fel magát a Román Országok egységéért és szabadságáért.
Kardja győztesen ragyogott a Duna és a Kárpátok felett." (I. m. 1982. 71—
72. p.) Sajátos azonban, hogy — Erdélyről lévén szó — Bocskainak, Bethlennek, s Rákócziaknak még csak a nevét sem említi a, tankönyv, Erdély törté39

netéből Vitéz Mihály regnálása után a Horia—Closca-féle parasztfelkelés körülményeit és lefolyását tartják csupán tanításra érdemesnek. (I. m. 145—
148. p.)
A Csehszlovákiában kiadott — igaz, középiskolai — tankönyv összehasonlíthatatlanul részletesebb emennél. Tényszerűbben hangzik már maga az
indítás: „A törökök 150 évig uralkodtak Magyarország területének nagy
részén" (valójában jó egyharmadán). A törököktől meg nem szállt terület,
„Csehország és Ausztria egy uralkodó vezetése alá került". Nem tudni
azonban, hogy a lassan formálódó erdélyi fejedelemséget hódoltsági, vagy
egyszerűen Magyarországtól függetlenült területnek tekinti-e a könyv. Pedig
fontos lenne tudni róla, ha másért nemi pusztán didaktikai-logikai szempontból is. Hiszen szerepéről még Csehország területének korabeli történetében
is, s annak épp a legsorsdöntőbb pillanataiban (Fehér-hegy!) nem szólni lehetetlen lenne. Erdély, a Felföld (Felső-Magyarország) és a Cseh—Morva-medence történelme sohasem fonódott össze annyira, mint a XVII. század első
felében. Mohácstól Bocskai és Bethlen koráig majd egy század telt el, s a
tankönyv lapjain egyszer csak váratlanul tűnnek fel a magyar függetlenségért Bécs ellen háborúzó erdélyi fejedelmek. Igaz, a mű Magyarország történetének egy nagyobb szakaszát összefoglaló fejezetében e mulasztást pótolják a szerzők. A fogalmazás itt igen tömör és világos: Mohács „szomorú
következménye lett az ország három részre szakítása. A három r é s z . . . : 1.
A királyi Magyarország... 2. Erdély török hűbéres fejedelemség volt, politikai jelentősége mégis igen nagy. Erdély volt ugyanis a Habsburg-politika
ellensúlyozója, fél évszázadon keresztül a függetlenségi harcok bázisa, a
magyar kulturális fejlődés központja; 3. A hódoltsági t e r ü l e t . . . " (I. m. 104.
p.) De mennyivel világosabb kép rajzolódna a tanuló történelmi tudatában,
ha mindezt idejében s a maga helyén tudná meg. A könyv egyébként részletesen leírja Bocskai István szabadságharcának történeti körülményeit s elért
sikereit — jóllehet, küzdelmének színterét a „Habsburg-ellenes felkelések a
mai Szlovákia területén" alcím alá zsugorítja. Nevének és működésének
ható- és fénysugara pedig ennél jóval nagyobb országrészeket ölelt át, h a j d ú és jobbágykatonái, élükön Magyarország és Erdély választott fejedelmével
a Hódoltságon kívül eső félkörívben, Zalától Brassóig hirdették és biztosították a kor egyik leghaladóbb gondolatát: a. vallás, modernebb fogalmat
használva: a lelkiismeret szabadságát.
A csehek Mohácsa a fehér-hegyi csatamező volt (1620); A protestáns
csehek küzdelme az ellenreformátor és idegen Habsburg-házzal Közép-Európa legpusztítóbb és leghosszabb — harminc évig tartó — háborúját hozta
(1618—1648). A detronizált Habsburg-király helyére a protestáns, bár ugyancsak német Pfalzi Frigyest ültették. Tették ezt abban a reményben, hogy
„az angolok belépnek a Habsburgok elleni háborúba. Azonban sem Anglia,
sem pedig Németalföld nem küldte el a várt segítséget." De cserbenhagyták
Pfalzi Frigyest a német választófejedelmek is. „A csehek egyetlen támogatója Bethlen Gábor erdélyi fejedelem (egy rövid időre magyar király) volt."
Seregei már körülzárták Bécset, a császári csapatok egyik váratlan támadása azonban „visszavonulásra kényszerítette... ezzel is magyarázható, hogy
Bethlen csapatai későn, csak a döntő fehér-hegyi csata lezajlása után érkeztek a csehek segítségére". A cseh történelem sorsdöntő óráiban tehát az
egyetlen baráti jobbot a szövetségi hűségét nemcsak deklaráló, de a saját
40

népe: sorsán annak szükségét megtanult Bethlen Gábor nyújtotta. Szándékának őszinteségéhez és tisztaságához a gyanú árnyéka sem férhet — ha eredménye sajnos el is maradt.
A jugoszláviai tankönyv külön alfejezetben szinte dramatizálja a Mohács körüli állapotokat s a tragikus csatavesztést. Ezzel „a magyar—horvát
királyság megszűnt l é t e z n i . . . Míg Európa népei szabadon fejlődhettek, népeink (a délszláv népek csakúgy, mint a magyar nép) örökös véres harcot
voltak kénytelenek vívni puszta létük fenntartása érdekében". (I. m. 191. p.)
A következmények vázolása amennyire igaz, annyira ködös is. A tényleges
körülményekről azután többet tud majd meg a következő évben a 7. osztályba lépett tanuló. Pontos leírást kap arról, hogy Mohács után „harc folyt
Zápolya és Ferdinánd között", míg végül is az utóbbi győzedelmeskedett.
„A Habsburgok tehát a XVI. század első felében Magyarország és Horvátország királyaivá váltak s azok is maradtak egészen 1918-ig." És az erdélyi
fejedelemség? Az egyébként kitűnő térképillusztrációk egyike jelzi csak,
hogy a satírozott Törökország csíkjai éppúgy elnyelték, mint az egész Balkánt és Észak-Afrikát. De a rajzoló ceruzája alá csapta még — mindenképpen tévesen — a Felföld nagyobbik hányadát is. (6. osztályos tankönyv,
199. p.) Ám ez a „térszemlélet" nagyot változott a rá következő időkben. A
ma is használatos tankönyvben a térkép pontosan ábrázolja a három részre
szakított történelmi Magyarországot: a Habsburg-főség alatt álló úgynevezett királyi országrészt, a török hódoltságot és az erdélyi fejedelemséget.
(I. m. 1979. 103. p.)
A Habsburgok — önmagában nézve korszerű — XVII. századi abszolutista törekvései kapcsán, mintegy bevezetve a bőségesen részletezett kuruckort, a korabeli Erdélyről és szerepéről szóról szóra ennyi áll a tankönyvben: „Volt rá eset, hogy a hatalmas főurak hajdú csapatok segítségével harcoltak a Habsburg uralkodók abszolutista törekvései ellen (Bocskai István
és Bethlem [sic! ,,m"-mel!] Gábor erdélyi vajda, Zrínyi és Frankopán, Thököly és Rákóczi). A feudális urak hatalmaskodása akkor már nem volt haladó, mert az erős központi hatalom jobban szolgálta a fejlődést. Mégis Magyarországon az említett főurak harca pozitív volt", mert többnyire a népre
támaszkodva harcoltak az idegen német elnyomók ellen. (7. osztályos tankönyv, 51. p.) Ennyi és nem több. A történész kénytelen arra gondolni, hogy
e „besorolás" helyett jobb lett volna talán még az elhallgatás is, kevesebb
indulatot kavarna. Eszerint mindaz, amit tettek ők, Bocskai és Bethlen, Zrínyi és Frankopán, Thököly és Rákóczi, nem lett volna egyéb, mint a feudális oligarchiák afféle hatalmaskodása? S csak annyiban ütöttek el a
néhány sorral feljebb emlegetett „Csák Máté felvidéki (Szlovákia) főúr"-tól,
hogy a progresszív abszolutizmus, amellyel szembeszálltak, idegen volt, s
harcukat a nép is támogatta? Az igazságnak annyival mindenképpen tartozunk, hogy a könyv azután hosszan és szépen írja le „A Rákóczi-féle
felkelés" egész lefolyását, bukását és a vezérlő fejedelem önként vállalt
szomorú száműzetését.
Egy másik alkalommal merőben más összefüggésben helyeződnek el a
Zrínyiek. A Habsburgok hatalma előtt Közép-Kelet-Európa népei — írja a
könyv — valójában azért hajtottak fejet, mert külön-külön nem bírván
megbirkózni a törökökkel, tőlük várták a janicsárhatalom visszaszorítását. S amikor a XVII. század közepén épp a szentgotthárdi győzelem, s a
41

győzelmet sietve követő „szégyenteljes" vasvári béke után (1664) napnál
világosabbá vált, hogy reményeik nem válhattak valóra, „a horvát és m a gyar nemesség emiatt nagyon elégedetlen v o l t . . . , egy része úgy határozott,
hogy a Habsburg-házat megfosztja trónjától. A leghatalmasabb horvát nemesek, Zrínyi Miklós horvát bán és testvére, Péter, .továbbá Péter sógora,
Frankopán, valamint több magyar főúr összeesküvést szőtt". Lehet, hogy a
szervezkedést Zrínyi Miklós, aki horvát bán is volt, indította el, fő szervezője és vezetője azonban a „többi magyar főurak" nem is akármelyike,
Wesselényi Miklós nádor volt. De azt sem tudja meg a jugoszláviai magyar tanuló, hogy az összeesküvők között olyan hatalmas és neves főurak is
voltak még, mint Nádasdy és I. Rákóczi Ferenc.
Szóvá tennünk mégis elsősorban Zrínyi Miklóst kell. A család eredete
horvát, s törzshelye Horvátország volt ugyan, a szigetvári hős dédunokája
azonban horvát származása és bánsága mellett korának legnagyobb magyarja is volt. (Ha a vér szerinti származást tekintenénk döntő kritériumnak, szükségképpen a fajelmélet talajára csúsznánk át.) A költő és hadvezér,
a hadtudomány első honi művelője, a magyar barokk írásművészet mestere,
akiből ilyen mondatok szakadtak fel: „íme kiáltok, íme üvöltök, halld meg
óh élő magyar, ihon az emésztő tűz, ihon a nagy veszedelem" (Az török
áfium ellen való orvosság), s akinek eszményképe dédapja és Korvin Mátyás volt, nem lenne szabad, hogy egymás közti áldatlan vitáinknak gyújtópontja legyen. Zrínyi összefűző kapocs népeink között, személye és sorsa
századok távlatából is ragyogva példázza népeink egymásrautaltságát. ,
Ahogy az előbb említett „térszemlélet" kérdésében, nagyot változott a
jugoszláviai tankönyvek felfogása mind a Habsburg központosítási törekvések és az ellenük fellépő magyar politikusok, mind pedig a „horvát—magyar" főnemesek, köztük is a Zrínyiek megítélésében. Az említett főurak és
erdélyi fejedelmek küzdelme távolról sem minősül valamiféle retrográd törekvésnek, nem foglaltatik a „feudális urak hatalmaskodása" címszó alá. Ebből eredően a velük szemben álló bécsi abszolutista törekvések nem minősülnek egyértelműen pozitívnak. Az erdélyi fejedelmek és a királyi országrész főurainak tevékenysége sokkal árnyaltabb és sokkal tárgyszerűbb elbírálásban részesül, mint a 70-es évekig használatos tankönyvekben. Üjabban
két tanegység foglalkozik a XVII. századi Habsburg—magyar—horvát viszonyokkal. Kifogásolni főként azt lehetne, hogy az erdélyi fejedelemség történeti rajza rendkívül elnagyolt, a tananyag mindössze egyetlen bekezdésbe
zsúfolja össze, azaz éppen csak érinti a XVII. századi Erdély roppant fontos
szerepkörét. Nem csoda, ha nagy fejedelmeinek (Bethlen, I. és II. "Rákóczi
György) csupán név szerinti felsorolására jutott hely.
Feltétlenül ki kell emelnünk, hogy a korabeli magyar—horvát kapcsolatokról — szemben a megelőző kétes értékelésekkel — igen elismerően
és példamutatóan írnak. Épp a Zrínyiek kapcsán ez olvasható „A magyar
és horvát neniesség sorsközössége" alcím alatt: „A magyar és horvát nemesek egymásra voltak utalva a törökök, majd a Habsburgok elleni harcban.
Birtokaik magyar és horvát területen voltak. Házasságkötés révén rokoni
szálak fűzték őket egymáshoz. A legjobb példa erre a Zrínyi család, amelynek Magyarországon és Horvátországban is hatalmas birtokai voltak, mindkét államban magas tisztségeket töltöttek be, mindkét területen harcoltak
a törökök ellen, mindkét nyelvet beszélték, rokoni kapcsolatban álltak
42

számos magyar főnemesi családdal. A Wesselényi, Nádasdy és más magyar
főnemesekkel szövetkezve szembefordultak a Habsburgok önző politikájával . . . Erős Magyarországot akartak létrehozni, amely eredményesen harcolhat a törökök és a Habsburgok ellen." (I. m. 1979. 144—150. p.)
A szóban forgó korszak megítélésében megmutatkozó jugoszláv, vajdasági
„minta" arra int bennünket: a sorsközösség visszamenőleges vállalása, a
tárgyszerűség és a tisztesség etikai-történelmi követelményének alkalmazása
távolról sem egymást kizáró, ellenkezőleg: egymást nagyon is feltételező,
egymással kölcsönösen kapcsolatban álló alapelvek. A „jugoszláv modell"
magyar vetülete akár példamutató is lehetne egész térségünkben.
A romániai tankönyv „tematikáját" követve időben 1848-ig lépjünk előre. Közös történelmünk fontos csomópontja volt az Európa tavaszán itt is
fellángoló polgári forradalmak és a szabadságharcok kora. Köztudott, hogy
1848/49-ben a magyarországi — tehát nem a szorosan vett erdélyi — románok, a ruszinok s a szigetekben élő (nem szász) németek s a szlovákok nagyobb hányadának kivételével a Kárpát-medencében élő nemzetiségek a
magyar forradalom és szabadságharc ellen fordultak, így akarva-akaratlanul
a bécsi reakció szolgálatába szegődtek. Ez a történelmi körülmény volt az
egyik alapvető belső oka annak, hogy a másfél éves küzdelem és az erőfeszítések végül a világosi fegyverletételhez vezettek. Azok, akik nálunk az
elmúlt 25 év során szerezték meg — pusztán csak elemi fokon is — történelmi ismereteiket, s a történettudomány könyvtárnyira duzzadt idevágó
irodalmából egyetlen darabot sem vettek a kezükbe, a Duna-völgyi tragédia
kettős okára könnyedén, szinte hadarva tudnának rámutatni. Tudják és tudjuk, hogy egyfelől a polgári nemzetállam francia koncepciójától szabadulni
nehezen tudó 48-as magyar vezetés — a horvátok kivételével — a nemzetiségeknek mint kollektív etnikai egységeknek csak későn volt hajlandó engedményeket adni. Eleinte elégségesnek vélték, ha a polgári egyenlőségből
fakadó egyéni szabadságjogokat a nemzet Valamennyi polgárára kiterjesztik.
Amikor viszont e polgári doktrína merevsége fellazulóban volt, a szabadságharc ügye már megpecsételődött. Másfelől viszont a nemzetiségek — nacionalista elvakultságukban — a szorult helyzetben levő kamarilla ígérgetéseinek felülve, a forradalom ügye helyett a nemzetközi reakció magyarországi bázisai lettek. A valóságban persze mindez jóval bonyolultabb volt,
számtalan tényező színezte és árnyalta, esetenként egyenesen módosította
e fővonalakat.
.
,
Hogyan tükröztetik mindezt a vizsgálat alá vett tankönyvek? A romániai külön fejezetben foglalkozik a „Rómán Országokban" lezajlott forradalommal. A forradalom érlelődéséről szólva írja: a „három román országban" a polgárság arra törekedett, hogy átvegye az ország vezetését „a román bojároktól és az erdélyi magyar nemesektől. Az erdélyi románoknak,
annak ellenére, hogy ők voltak ezeknek a területeknek — ismétlik ezúttal
is, immáron sokadjára — a legrégibb és legszámosabb lakói, nem voltak
az Osztrák Birodalom többi lakóihoz hasonló jogaik és szabadságuk". Viszont
a román népben igen mélyen élt az egység utáni vágy. Mindezzel „magyarázható, hogy 1848-bán a polgárok, a tanult emberek, a kézművesek, a munkások és parasztok az egész román földről egy emberként emelték fel a
harci zászlót, hogy az ország éléről elűzzék a bojárokat és a nemeseket". (I.
m. 1982. 90—91. p.)
43

A bombasztikus és alaptalan szóhalmazt aligha szükséges kommentálni.
Lépjünk tovább. Az ottani románok — írja a régebbi és a ma is használatos
tankönyv — a magyar forradalom hírére „abban reménykedtek, felkel az
igazság napja a románok számára is. A magyar kormány azonban azt tervezte, hogy Erdélyt Magyarország részévé teszi." Az újabb tankönyv még
jobban ködösít, amikor ezt írja: „De a forradalmi magyar kormány (ebben
a tankönyvben mindössze ennyi utalás történik a magyar forradalomra!),
ahelyett, hogy hagyta volna, hogy a románok saját maguk döntsenek sorsukról, azt tervezte, hogy Erdélyt Magyarországhoz csatolják." (I. m. 1982. 95. p.)
Vagyis: elveszi, de kitől? A Rákóczi-szabadságharc leverése után a Habsburgok — a rebellis ország erőit megosztandó — az akkor szervezett déli
határőrvidékkel együtt különálló tartományként közvetlenül Bécs alá rendelték Erdélyt is. A magyar kormány ily módon nem el-, csupán visszavenni akarta az átellenes oldalon álló császári háztól. De azt sem szabad
elfelednünk: Erdélyben szép számmal éltek-laktak magyarok is, akik viszont önként, és — a szó itt helyénvaló — lelkesen támogatták az anyaországgal való uniót. Mint ahogy a magyar kormány „tervezgetésén" kívül
egyenesen ezt „kívánták", követelték azok a márciusi ifjak is, akik Pesten
Párizs és Bécs után „csinálták" a forradalmat. S akiknek vezetője az elvitathatatlanul plebejus és nem nemesi származású — idézem a tankönyvet
— „lángoló forradalmár Petőfi Sándor volt".
Magyarok és románok megbékélését tragikus haláláig őszinte szívvel
egyengető I. Tóth Zoltán, a kiváló történész így ír posztumusz kötetében
erről: „Az unió követelése 1848-ban a haladás kérdése volt, arról volt szó:
Erdély a forradalmat vagy az ellenforradalmat erősíti-e? Az unió tehát
akkor valóban annyit jelentett, hogy a haladás vagy a reakció kerül-e
felül Erdélyben?" (Magyarok és románok. Bp., 1966. Sajtó alá rendezte: Csatári Dániel. 208. p.) Révai József, akit nacionalizmussal aligha lehetne vádolni, fő művében így ír: „Hogy a forradalmi Magyarország nem adott
autonómiát a szerbeknek, hogy nem mondott le az Erdéllyel való unióról,
azt 90 év távlatából sem lehet hibáztatni. A szláv népek és a román nép
nemzeti mozgalmainak kapcsolata a Habsburg-reakcióval és a cár izmussal
akkor eleven és fájdalmas tény v o l t . . . A forradalmi Magyarország nem
járulhatott hozzá, hogy a szláv és a román autonómia leple alatt berendezkedjék az ellenforradalom." (Marxizmus, népiesség, magyarság. 3. kiad.
Bp., 1949. 208. p.) De bármilyen egyetemes távlatokból nézzük is: az 1918/19es magyar forradalmak kivételével nem volt egyetlen olyan forradalma sem
az újkori emberiségnek, amelyben a radikális átalakulásért s a vívmányok
megtartásáért harcoló forradalmi erők önszántukból pusztán egyetlenegy
esetben is utat engedtek volna bármilyen szeparatista törekvéseknek. Súlyos
mulasztás volt a nemzetiségek alapvető jogainak ki nem elégítése, de ugyanolyan bűn lett volna akkor — amíg a forradalom ügye kockán forgott —
szabad folyást engedni a szeparatista áramlatoknak.
A tankönyv következő lapján a 48-as erdélyi „forradalom" nagyjainak
albuma tárul a tanuló elé. Közöttük látható Petőfi Sándor is. Arcképmásolata — egyenesen megdöbbentő — egy sorba, egy tablóra került pl. Simion
Barnupu és Stefán Ludwig Róth arcképmásolatával. Az egyik az erdélyi románság, a másik az ottani szászságnak Béccsel összejátszó, tehát ellenforradalmi szárnyának ideológusa és főalakja volt. De idézzük a képekhez a
44

szöveget is. „Amikor a románok tudomást szereztek a magyar kormány
szándékáról (ti. hogy Erdélyt Magyarország részévé akarja tenni), elhatározták, hogy kivívják maguknak a társadalmi egyenlőséget és nemzeti szabadságot. A harc élére számos tanult ember, lelkes fiatal és hazafi állt,
mint Avram Jancu, Georghe Baripu, Simion Barnupu és Eftimie Murgu."
Közvetlenül ezután ú j bekezdésben: „Az osztrák zsarnokság ellen fellázadtak a székelyek, akik közül Gábor Áron vált ki, valamint a szászok Stefán
Ludwig Róth-tal az élen." (I. m. 165—167. p.) Változás az újabb tankönyvekben csupán annyi, hogy a szövegbeli névsor kiegészült Balcescu, Magheru,
Kogaliceanu, Alecsandri és Cuza nevével. Ám az arcképcsarnok változatlanul a régi. (I. m. 1982. 91—93. p.) A felnövekvő erdélyi magyar nemzedékek történelmi tudatában így kerülnek lassan egymás mellé azok, akik
hajdanában a barikádok ellentétes oldalain állva fordították egymásra fegyvereiket. Petőfi a legendás Bem oldalán a segesvári csatamezőn, Stefán Ludwig Róth pedig Puchner generális által kinevezett császári biztosként a magyar forradalmi bíróság előtt végezte be pályafutását. Ha Avram Jancu
a magyar kormány, Gábor Áron és S. L. Róth pedig az osztrák zsarnokság
ellen keltek fel, akkor a haladásnak Erdélyben, az elbeszélés logikája
szerint, mindkettő s láthatólag egyforma mértékben ellensége volt. Nyilvánvaló tehát, hogy pl. a román Simion Barnupu, a székely Gábor Áron és a
szász S. L. Róth egyaránt és egyformán kimagasló alakjai és hősei voltak az
1848-as „erdélyi" forradalomnak. A történelmi valóság körül nagyobb káoszt kavarni, az egymást többszörösen keresztező, egymással homlokegyenest szembenálló frontokat jobban összezavarni és elködösíteni talán már
nem is lehetne. Ha S. L. Róth nem az osztrák zsarnokság ellen valóban „fellázadó", vagyis a forradalmi magyar seregekben hősiesen harcoló Gábor
Áron partnereként szerepelne, hanem, mondjuk, Barnu;iu oldalán foglalná el helyét, akkor — de csak akkor — a könyv addig, hogy ki ki ellen
harcolt, az összefüggéseikből kiszakított, pusztán önmagukban szemlélt tényeknek minden tekintetben megfelelne. De nem az igazságnak.
1848—49-ben itt a Kárpát-medencében mindenki — nemzetiségre és
vallásra való tekintet nélkül —, mint minden forradalomban, két út között választhatott: vagy a forradalmi magyar kormány oldalán harcolt az
osztrák, majd a vele szövetséges cári zsarnokság ellen, vagy — miként a
„hős forradalmároknak" mondott erdélyi románok tették — Bécs szolgálatába szegődve a forradalmi magyar kormány ellen. Avram Jancu tiszta
szándékú és tragikus alakját kiemelve szinte érthetetlen, miért kell a hősiesség koszorúját fonni azoknak a feje köré, akik akkor — politikai vakságból vagy indulatból — lepaktálva és összefogva az ellenforradalmi erőkkel, az erdélyi románságnak és szászságnak is alapvető érdekei ellen fordultak?
Nincs olyan filológus vagy lélekbúvár, aki a tankönyv vonatkozó szövegéből ki tudná deríteni, hogy kikkel is kerültek egy táborba éppen az
erdélyi románság „forradalmi" vezetői. Ellenkezőleg! A beállítás igen egyértelműen azt sugallja, azt erősítgeti — esetenként képtelen bakugrásokkal
és nyaktörő logikai mutatványokkal ugyan —, hogy az erdélyi románság
is kitartóan és mindvégig a forradalom és a szabadság nagy ügye mellett
hadakozott. A frontvonalak képtelen összekuszáltságábói szükségképpen következik, hogy semmivel sem világosabb a forradalom és szabadságharc
)
45

elbukását ecsetelő passzusa a könyvnek. Amikor a magyar kormány 1849
nyarán — a 48-as román forradalmi mozgalmak legnagyobb alakja, Balcescu
lankadatlan közvetítésének eredményeként — elismerte volna „a románok
jogait és szabadságát,... akkor már késő volt. Ausztria császára megegyezett
közben Oroszország cárjával, s együtt erős hadsereget indítottak Magyarország és Erdély ellen. A forradalmat leverték. Számos vezetőjét megölték."
Mind igaz, de egyetlenegyet sem azok közül — bármennyire is ezt sugallaná a könyv, s következne logikusan az előadás vonalvezetéséből —, akik
addig a magyar kormány ellen harcoltak. „Mások idegenben kerestek menedéket és folytatták a harcot a románok szabadságáért és egységéért!" Kik
és kik közül kerestek annyian idegenben menedéket? És kiknek a „szabadságáért folytatták a harcot"? (Barnupu pl. a bécsi egyetem jogtudományi karára, Baripu pedig — némi kitérő után — a zernyesti papírgyár igazgatói székébe került.)
Az elmondottak alapján azon sem lehet megütköznünk már, hogy a
tankönyv annyi mindenki mással együtt Kossuth Lajos nevét is említetlenül
hagyja.
Ezek után szinte üdítően csap ránk a tárgyilagosságnak az a friss és tisztító légjárása, amely a csehszlovákiai tankönyv lapjairól árad. A felvilágosodástól a forradalom küszöbéig oldalakon át rendre-másra sorolja mindazokat, akik a magyar történelem és magyar kultúra kibontakozásáért oly sok
áldozatot hoztak. Az alkotók élvonala sorakozik elő, mindazok, akiknek szellemi vagy politikai teljesítménye beépült az európai kultúra boltozatába is.
Korabeli szellemi életünk protokollja (hogy csak a csúcsokat említsem: Bessenyei, Csokonai, Kölcsey, Vörösmarty, másfelől Széchenyi, Kossuth, Deák, Eötvös stb.) szinte hiánytalan. Ezzel az alapossággal hazai tankönyveink sem nagyon versenyezhetnek. Valamivel lehangolóbb viszont, hogy a polgári átalakulást érlelő történelmi körülmények részletezése után a könyv igen szűkmarkúan fogja össze a betetőzést jelentő 1848/49-es időket. Mindazt, ami 1848 nyarától-őszétől 1849 augusztusáig történt, három felszínes mondatban intézik el
a szerzők. Jellasich horvát bán szeptember 11-én megindította támadását a
magyar kormány ellen. „Ezzel tulajdonképpen a magyar szabadságharc meg
is kezdődött. Azonban majdnem egy évig tartó politikai és katonai küzdelmek
sorozata zajlott le, míg a reakciós osztrák s cári csapatok előtt Görgey 1849.
augusztus 13-án a világosi síkon lerakta a fegyvert. Ezzél a magyar szabadságharc véget ért." Sajnálatos, hogy a tankönyv beszámolója is.
Sokkal részletesebbek és alaposabbak ennél a magyar forradalom és a
szlovákok között támadt konfliktusról szóló fejtegetések. A magyar kormánynak a politikai nemzet koncepciójával kapcsolatos álláspontjáról és a szlovák
„nemzeti" mozgalom forradalomellenes útjáról a könyv tisztán és félreérthetetlenül fogalmaz. Idézem: „A magyar kormány arra az álláspontra helyezkedett, hogy Magyarországon csak egy politikailag teljes jogú nemzet van, a magyar, s elutasította a jogos nemzetiségi törekvéseket." Igen reálisan hozzáteszi
azonban: „Egyébként is nehézzé tette a kölcsönös megértést sok korábbi sérelem, s a nemzetiségek többségének nyílt osztrák orientációja." A tankönyv határozottan és nyíltan szól „a magyar forradalom ellen támadó szlovák önkéntesekről", akikhez Bécsben „csehek is csatlakoztak", „A forradalomellenes szlovák csapatokat a cseh burzsoázia és a bécsi kormány is nagy előszeretettel t á mogatta, az önkéntesek vezetését osztrák katonatisztekre bízta. Így a szlovák
46

katonaság az osztrák reakció eszköze lett a magyar forradalom elleni harcokban." (I. m. 146—147. p.) Aki ennél többet vagy mást kívánna, a megcáfolhatatlan történelmi tényeket venné semmibe.
Az egyébként is szépen illusztrált jugoszláviai tankönyv 1848—49-es tablóján Petőfi került az első helyre. Öt követi Táncsics, majd.Stur és Jancu arcképe után Kossuth, azután Jellasich, s a sort végül „a szerb származású hős
honvédtábornok", Damjanich zárja le. Ne késlekedjünk leszögezni: Jellasich
— szól a kép alatti magyarázó szöveg — „a bécsi udvar hű embere volt", a
többiek viszont vagy a magyar forradalom, vagy mint Stur és Jancu, a szlovák „nemzeti", illetőleg a román „nemzetiségi" mozgalmak élén álltak. Szó
sincs tehát arról, hogy ne kapná meg ki-ki a szerepének megfelelő titulust,
következésképpen a frontok sem zavarodnak össze.
Jóval szélesebb horizontú ennél az a Duna-völgyi körkép, amelyet a szöveges rész fest. A francia, német és olasz események futólagos áttekintése
után külön-külön kerülnek sorra a Habsburg-monarchia kötelékében élő és
keretein kívül álló Duna-völgyi népek forradalmai — természetszerűleg a már
ismert területi különválasztásban. Önálló egységként tárgyalja a könyv az
ausztriai és magyarországi helyzetkép után a felföldi eseményeket: Forradalom Csehországban és Szlovákiában cím alatt. „A románok forradalmi megmozdulásai 1848-ban" c. fejezetben Moldvával és Havasalfölddel együtt az erdélyi, kizárólagosan csak román mozgalmakkal foglalkozik, és végül különválasztottan a szlavóniai és horvátországi eseményekhez kapcsolva tárgyalja a
vajdasági eseményeket. Az utólagos területi felosztás visszavetitésével az egymáshoz egykoron szorosan kapcsolódó, egységet alkotó történelmi valóság ily
módon csorbát szenved, és szétdarabolt csonkok laza halmazává válik. Ettől
eltekintve azonban minden tény hiteles, a szereplők és népcsoportok a történeti igazságnak megfelelő méltatásban részesülnek. A forradalmi magyar
kormány álláspontját illető bírálat hangvétele még a magyar történetírásnál
is szelídebb és lágyabb, majdnem megbocsátó. Ízelítőül néhány kiragadott idézet: „Őszinte hévvel harcolt Kossuth a magyar nép szabadságáért és függetlenségéért Ausztriával szemben, viszont nem ismerte el ugyanezt a jogát az
akkori Magyarország területén élő szerbeknek, románoknak és szlovákoknak.
Ezzel ezeket a népeket is elidegenítette a magyar forradalomtól és szabadságharctól, pedig márciusban és áprilisban még teljes volt az együttműködés." A
szlovákok liptószentmiklósi követeléseit a magyar kormány visszautasította,
üldözött vezetői Csehországba menekültek. „A csehek és szerbek segítségével,
valamint a császár és király tudtával és beleegyezésével Bécsben felkelésre
szervezkedtek a magyar kormány e l l e n . . . így a szlovákok is a császár oldalán h a r c o l t a k . . . Ellenforradalmi magatartásukat a bécsi udvar még az addiginál is durvább elnyomással hálálta meg." Erdélyben és a Bánságban is kiéleződtek a magyarok és a románok ellentétei, s emiatt az együttműködés meglazult, sőt megszűnt. Mire a forradalmi demokraták eszméi „diadalmaskodtak,
akkorra már minden veszve volt. Csak a bánáti románok maradtak továbbra
is a magyar forradalom oldalán". 1848 őszén, miután a bécsi udvar leverte az
olasz és cseh forradalmakat, támadást indított a magyar forradalom ellen.
„Ebben a válságos helyzetben, mikor a magyar , nép ellen fordult a monarchia
területén élő többi nép is (kivéve a lengyeleket és a bánáti románokat), Kossuth állt a magyar forradalom élére. 1849 tavaszán a magyar forradalmi seregek több fényes győzelmet arattak a császáriak felett." Amikor a Habsburg-házat megfosztották a magyar tróntól és a forradalmi demokraták egyre na47

gyobb szerephez jutottak, „akkor hozták meg — Európában az első — nemzetiségi törvényt is, amely azonban már nem elégítette ki sem a szerbeket, sem
pedig a románokat." A tankönyv nem hallgatva és kendőzve el a tragikus valóságot, láthatóan mégsem a konfliktusokra, az egyoldalú és ingerlő szemrehányásokra helyezi a hangsúlyt. Éppen ellenkezőleg: a sajnálatosan elmaradt
együttműködés fájlalása csendül ki minden egyes sorából.
Szellemükben hasonlóak a későbbi kiadású vajdasági tankönyvek is. Néhány ponton pedig jóval árnyaltabban fogalmaznak, mint a korábbiak. A bennünket közvetlenül érintő tájak forradalmait most két tanegységre bontják:
előbb a „Forradalmak a Habsburg-birodalomban" címszó alatt az ausztriai,
aztán a magyarországi eseményeket, ezt követően — az alcímekben is pontosan
fogalmazva — „A csehek és szlovákok a forradalomban", majd „A románok
a forradalomban" címszó alatt külön-külön és igen tárgyilagosan veszik vizsgálat alá az ott történteket. Ezt követően külön tanegység foglalkozik a délszláv népekkel „A délszláv népek az 1848—49-es forradalmak idején" címmel. Szó sincs tehát arról, hogy a fehéret feketére vagy a feketét fehérre próbálnák átfestegetni. Szóvá tenni legfeljebb az egykoron szervesen összetartozó földrajzi-történelmi részegységek erőltetett, mesterséges és utólagos szétválasztását, az egységes keretek felbontását lehetne.
Azok a keretek, amelyek közt a Kárpát-medencében élő népek mintegy
ezeréves pályájukat megfutották, 1918 őszén szétestek. A központi hatalmak
veresége maga alá temette az Osztrák—Magyar Monarchiát. A darabjaira hullt
Monarchia romjain önálló és független államok egész sora keletkezett. Közülük 3 többé-kevésbé csakugyan nemzetállamnak (Ausztria, Magyarország és
Lengyelország), 3 pedig — a „kisantant" — továbbra is jelentékeny nemzetiségekkel rendelkező államnak tekinthető (Csehszlovákia, Románia és Jugoszlávia). Az 1849. évi nemzetiségi törvény megkésett, de nem fogadták el azok
sem, akiknek szólt, jobban hittek a bécsi ígérgetésekben. Később Kossuth nehezen járható s igen rögös konföderációs ösvénye helyett a magyar uralkodó
körök a bizonyára kézenfekvőbb és tágasabb utat, a kiegyezést választották. A kossuthi gondolatot azonban nemcsak a magyar uralkodó körök vetették el, de nem talált kellő visszhangra az elszakadni vágyó nemzetiségeknél
sem. Fennhéjázó és alattomos, vagy éppen naivan romantikus nacionalizmusok kereszttüze pásztázta a Duna völgyét. És bár ezeknek eredőjeként, de végső fokon mégiscsak az első világháború közvetlen következményeként alakultak meg azután az ú j Duna-völgyi államok.
Valamennyi tankönyv, egybehangzóan a magyarországiakkal, szinte ünnepélyesen deklarálja, hogy az első világháború a világ újrafelosztásáért folyt,
s az imperialista nagyhatalmak háborúja volt. „A háború — szögezi le a m a gyar nyelvű szovjet tankönyv — mindkét fél részéről imperialista, hódító,
igazságtalan háború volt." (Az újkor története. II. rész. Középiskolai tankönyv.
Kijev—Uzsgorod, 1966. 761. p.) Ugyanezt állítja — egyszerűbb fokon ugyan
— a romániai is: a nagyhatalmak „tőkései között fokozódott a harc a föld és
a föld kincseinek birtoklásáért", s ezért tört ki a háború. (I. m. 123. p.) Sajátos módon az újabb kiadású tankönyv a tőkés érdekekről már mit sem szól,
így készíti elő a román nép első világháborús nagy és igazságos küzdelméről zengedező tirádákat. (I. m. 1982. 122. p.) „Az első világháború imperialista, igazságtalan jellege kétségtelen" — szövegez a leghatározottabban a csehszlovákiai. „A szembenálló két szövetségi rendszer a világ újrafelosztására törekedett és a háborúval elejét akarta venni a forradalmi mozgalmaknak." (I. m.
48

206. p.) Hasonló a summázata a jugoszláviai tankönyv hosszabb és leíróbb
jellegű fejtegetésének (Történelem az elemi iskolák 8. osztálya számára. Novi
Sad, 1966. 12—14. p., ill. a 7. osztály számára, uo. 1977. 172. p.), noha itt s a
szovjet tankönyvben már találunk egy-egy feloldó megjegyzést. A jugoszláv
tankönyv — Szerbia és Crna-Gora háborús harcainak hősies jellegét mintegy
jó előre indokolva — arra utal, hogy a nagyhatalmak háborúja rabló és igazságtalan, a megtámadott, országukat védő, főként szláv kis népek háborúja
viszont igazságos volt. (I. m. 15. p.)
Ami a kis népek „védelmi" háborúját illeti, már ebben is van némi következetlenség, s a megállapítás túlságosan általánosnak tűnik. Ezen az alapon igazságosnak kellene ítélnünk a Nyugat- és Kelet-Európában élő valamenynyi kis nép, a románok, belgák és bolgárok háborúját is, jóllehet, egymással
ellentétes szövetségi rendszerek oldalán léptek hadba. Hiszen Belgiumot éppúgy megtámadták a központi hatalmak, mint a szerb királyságot. Bulgária
több mint egy-, a királyi Románia pedig kétévi szemlélődés után Németország, illetve Oroszország biztatására ugyan, de önként lépett a hadviselő államok sorába.
Ezen az úton haladva tehát csak zsákutcába juthatunk, s a frontok ugyanolyan kuszáltak és ködösek maradnak, mint egy-egy véres roham után voltak
akkor, s mint amilyenné a két háború között az uralkodó körök szándékosan
torzították azokat. Az igazság , az — amit pl. Lenin annyi cikkében és beszédében megfogalmazott —, hogy ez a háború minden tekintetben rabló és igazságtalan volt.
Keleten és nyugaton, a hadviselő államok mindkét táborában a kis és
nagy országok népei végső fokon — és szükségszerűen — egyformán áldozatai
lettek a saját és idegen „burzsoázia profitéhségének", a különböző — kis és
nagy — imperializmusok területszerző mohóságának.
Az „egyetemes" felelősség kimondása az egymás ellen uszított népek egyetemes legyilkolásáért önmagában véve is nagyon fontos ugyan, mégsem pusztán emiatt időztünk a kérdés körül ennyit. 1917 nyarán — olvassuk a román
tankönyvben — a marosesti csatában „a román katonák ragyogó győzelmet
arattak. Az ellenség dühe katonáink elszántságába ütközött, akik — miután
töltényeik elfogytak — kirohantak a lövészárkokból és puskatussal harcoltak.
A történelem feljegyezte a 32-es ,Mircea' ezred, Ignat kapitány, Musat tizedes és sok ezer hős katona nevét, akik a bátorság és vitézség ragyogó példáit
mutatták." (I. m. 125. p.) Az újabb kiadású tankönyv, igen jellemzően, tovább
fokozza a hősies helytállásról szóló fejtegetéseket. Ezt írják: a román katonák
közül „sokan ingben harcoltak és mert golyóik elfogytak, a puskatussal ütötték agyon azokat, akik leigázni jöttek az ősi földet. Katonáink ilyen elképzelhetetlen áldozatokkal több mint két héten keresztül éjjel-nappal harcoltak.
Grigore Ignat kapitány, csakhogy megakadályozza a németek előretörését,
egész géppuskás századával együtt feláldozta magát. Ignat kapitányt egy német szurony döfte át, úgy halt meg, hogy átölelve tartotta a géppuskáját... "
Tán nem ennyire «dagályosan és — mondjuk ki — banálisan, de hasonló szellemben szól a szerbek háborújáról a jugoszláviai tankönyv is. (I. m. 16—20. p.)
„Szülőföldjét védve — írja az újabb tankönyv is — a szerb katonaság hősi ellenállást tanúsított." (I. m. 1977. 180. p.) Ne idézzük azonban tovább a hősiességről zengedező sorokat. Ne idézzük, mert a 40 éven felüli nemzedékek
nálunk igen jól ismerik az Isonzónál, a Doberdón, a „muszka-fronton" és más
helyen őrt álló, vagy szuronyrohamban gázoló magyar baka véréből szűrt
49

népbódító pátoszt, s kedvünk sincs, de nem is szabad szomszédaink és a magunk rettenetes vérveszteségeit érvek és ellenérvek könnyed játékszerévé tenni. Tiltja a humánum, de tiltja az elemi igazság is. A halottak emlékét tisztelni kell, de a leplezetlen imperialista érdekek áldozatairól meg kellene mondanunk, hogy áldozatok. A hősöknek díszpompás temetést, az áldozatoknak
szomorú gyászmisét celebrál az emberi morál immáron évszázadok óta, amikor
tudja, mit művel.
A „saját háború" apologetikája persze nem önmagáért szerepel az említett két tankönyvben. Tudatos „eszmei" előkészítése ez a háború után bekövetkezett alapvető területi változásoknak. A megérdemelt győzelmet sugallják, s annak gyümölcseit a véráldozatokkal megpecsételt hősies harcok jogos
eredményének akarják mindenáron feltüntetni. Annyira, hogy a romániai tankönyv a Párizs környéki békekötéseket, azoknak jellegét s a Duna völgyében
addig eltelt hónapok sorsdöntő eseményeit még csak meg sem említi. Viszont
annál élénkebb színekkel ecseteli a Gyulafehérváron 1918 novemberében lezajlott nagygyűlést, értékeli határozatait és történelmi jelentőségét. (I. m.
208—211. p., ill. 126—129. p.) A jugoszláviai könyv már kimondottan békediktátumról beszél, általánosságban arra is célozva, hogy a meghúzott ú j határok
között továbbra is maradtak megoldatlan nemzetiségi kérdések. (I. m. 42. p.)
A velünk kötött békeszerződésről pedig az újabb kiadású tankönyv ezt í r j a :
„1920. június 4-én a Párizs melletti Trianon kastélyban a győztes hatalmak
megkötötték Magyarországgal a békeszerződést. A soknemzetiségű Magyarország felbomlott. A nemzetté érett szerbek és horvátok Jugoszláviához csatlakoztak, a szlovákok és kárpátukránok a csehekkel együtt megalkották Csehszlovákiát, az erdélyi románok Romániához kerültek. Szükségszerű történelmi
folyamat volt ez. Igaz, a békeszerződés értelmében magyar lakosság is került
a szomszédos államokba. Ezt a tényt használták ki az ellenforradalmi erők,
és 25 éven keresztül féktelen nacionalista és soviniszta propagandát fejtettek
ki szomszédaikkal szemben." (Történelem és a Jugoszláv Szocialista Szövetségi Köztársaság társadalmi berendezése. Tankönyv az általános iskolai nevelés
és oktatás 8. osztályos tanulói számára. Üjvidék, 1978. 5—6. p.) Szinte löknék
egymást a kérdések: A felbomlasztást miért mondjuk „felbomlásnak"? És az
elcsatolt magyarok nem voltak „nemzetté érettek"? Miért nevezzük „szükségszerűnek" egy háborús aktus — ránk nézve negatív — következményét? Csak
a Horthy-rendszer uralkodó körei fejtettek volna ki „féktelen nacionalista és
soviniszta propagandát?" És így tovább, a kérdéssort hosszan lehetne folytatni, ám most nem ez a feladatunk. Visszatérve eredeti tárgykörünkhöz, a csehszlovákiai tankönyv ha lehet, még nagyobb általánosságban ugyan, de igen
határozott és kemény szavakkal bélyegzi meg az imperialista békediktátumokat. (I. m. 207. p.) Talán mondanunk sem kell, annyira „természetes": az elítélő deklarációt senki sem magára, mindenki a másikra vagy másokra vonatkoztatja csak. Félreértés ne essék: a szentistváni Magyarország s benne a magyarság szupremációja fölött — alakuljon bárhogy is a Duna-völgyi népek jövője — átlépett a történelem, s a dák—római—román kontinuitás meghatóan
romantikus történelmi „csodáját" aligha ismétli meg még egyszer. Nem mindegy azonban, hogy a ténylegesen kialakult helyzet történeti eredőit honnan
származtatjuk, hogyan magyarázzuk, s adjuk tovább nemzedékről nemzedékre, hogy a szépen csengő és igaz elvek hogyan ültetődnek át a gyakorlat során
az annyira fontos történelmi tudatba. A magyarságnak, mint Európa legnagyobb kisebbséget adó népének ma egyenesen létkérdése, hogy közös dolga50

ink rendezése során múltunk megítélésében is egyenlő felekként tudjuk kinyújtani egymás felé baráti jobbunkat.
*

V i z s g á l ó d á s a i n k során ötszáz e s z t e n d ő fontosabb, e s e t e n k é n t sorsdöntő f o r d u l ó i t t e k i n t e t t ü k át. ö s s z e g e z é s ü l n é h á n y konklúzió szinte m a g á t ó l kínálkozik.

1. A Kárpát-medencében területi elhelyezkedését, abszolút és viszonylagos
lélekszámát tekintve ugyan változó módon és arányokban, de több mint ezer éve
él a megtelepedett magyarság, s éltek vele együtt ugyanitt — hosszabb vagy
rövidebb idő óta — szlovákok, románok, szerbek, horvátok, ukránok (ruszinok),
németek s még néhány, számbelileg náluk jóval kisebb népcsoport. A több mint
ezeréves múlt az első világháború végéig azonos és közös volt, még akkor is,
amikor az ország nem sokkal a végzetes mohácsi csata után közel 150 évre
három részre szakadt. Érthető tehát, hogy a történettudománynak, ha e letűnt évezred problémáit kívánja megközelíteni, szemhatára körébe az ún. történelmi Magyarország egészét kell bevonnia. Nem ezt tennie az elemi tények
és összefüggések semmibevételét jelentené. Ez az ezer esztendő itt a Kárpátmedencében távolról sem csak a magyar nép, de mindenképpen Magyarország
történelme volt. Következésképp a közös és egységes múltról — a történettudomány eredményeire épülő — történelmi tudatnak, a magyarság tudatának alapjaiban egyezőnek vagy hasonlónak kellene lennie. A magyar nyelvű
történelmi tankönyvekben s így a felnövekvő nemzedékek történelmi tudatában is azonban — amint láttuk — történelmünk valójában többféle, de legalábbis ötféleképpen tükröződik. Vajon közelebb hozza-e egymáshoz a minden
tekintetben egymásra utalt Duna-völgyi népeket, ha az egynyelvű és egymúltú, de más-más országban élő magyarok történelmi tudatában is ennyire divergens erők munkálnak?
2. Természetes és magától értődő, hogy egy kisebbségben élő nép anyanyelvű történelmi tankönyveiben a többségi nemzet történelme dominál, hiszen mai hazájának múltjában döntő és meghatározó szerepe nem neki, „a
törpe minoritásnak", hanem az illető ország gerincét alkotó népcsoportnak
volt. Csakhogy, a kárpátaljai területet nem számítva most, az ún. utódállamok területeinek jelentős hányada (egész Szlovákia, Erdély a partiumi részekkel, a Bácska és a Bánság, de részint Horvátország is) Magyarország keretei között futotta be közel ezeréves pályáját. A kapcsolat azonban ennél jóval tágabb és átfogóbb volt. A havasalföldi és moldvai román fejedelemségeket kivéve a Duna völgyében élő, vagy ide települt népek nagyjából az első
évezred táján jutottak el az önálló államalapítás, s a kor színvonalán álló gazdasági és társadalmi berendezkedés: a feudalizmus fejlődési fokára. Túl a dinasztikus kapcsolatokon, a gazdasági, kereskedelmi és kulturális élet megannyi csatornája fűzte eleven áramába ezeket a népeket. Közös volt a két legfőbb ellenségük is: egyként és egyszerre fenyegette őket előbb a Bizánci és
Német-Római Császárság, majd a Habsburg-ház és a török szultánság. Mint
ahogy — történelmi méretekkel mérve — együtt estek végül valamennyien
áldozatául e két utóbbi idegen nagyhatalomnak. Ahogy a két hatalom ereje láthatóan hanyatlani kezdett, nyomása és szorítása enyhült, s a vele egy időben
előtérbe nyomuló tőkés fejlődés a polgári nacionalizmus zászlaját bontogatni
kezdte, a gyűlölködés emelt jogos vagy vélt sérelmek miatt egyre növekvő
válaszfalakat közéjük.
De ez már a lefolyt évezred utolsó századának a történelme csupán. A
bajok és viszályok gyökere azonban itt is azonos és közös. Ha ennyire egy pá51

lyán haladtunk, ha a Duna-völgyi történelem, a megfelelő távlatokból tekintve, a sokféleség egysége volt, vajon helyes-e, ha mindezt ma többféle, egymásnak egyenesen ellentmondó módon tükröztetjük. Vajon a magát tudománynak tekintő történelem hitelrontásán túlmenően az ellentmondó értékelések
nem okoznak-e szükségképpen igen súlyos károkat az eltorzuló és eltorzító
történelmi tudat síkjain is?
3. A történelmi tudat — tanítja a szóban forgó országokban eleddig kizárólagosan uralkodott marxista ideológia — felépítmény jellegű, szoros öszszefüggésben áll a mindenkori alappal, annak, ha nem is egyszerűen, hanem bonyolult áttételek útján bár, de mindenképpen szellemi vetülete. A nyugati országokban, ott, ahol nagyobb tömbben élnek magyarok, szintén tanítanak történelmet anyanyelvünkön, mint ahogy tanítottak 1945 előtt a Duna-völgyi polgári államokban is. Számon kérni azonban ezektől az értékítéletekben
bármiféle közös alapállást is, merő botorság és történelmietlen igény lenne.
Az ún. munkásosztály hatalomra jutása ebben a térségben gyökeres változást
idézett elő. Történelemszemlélete valamennyinek a dialektikus és történelmi
materializmus lett. A kutató történészek, a tankönyvírók, s azok is, akik a
könyvek alapján tanítják a történelmet, marxisták, értékrendszerük és módszerük azonos, vagy azonosnak kellene lennie a történelmi materializmuséval.
A történelmi tudatnak tehát mindnyájuknál, a nemzeti sajátosságok eltérő
jegyei ellenére, lényegében azonos alapokra kellene felépülnie. Mindez persze nem zárhatja ki a viták és eltérő álláspontok lehetőségét. A tankönyv
azonban nem tudományos vitafórum, hanem a leszűrhető legbizonyosabb eredmények foglalata. A történelem lényeges kérdéseiben tehát a tények és az ún.
sorsfordító tényezők megítélésénél legfeljebb csak árnyalati vagy hangsúlybeli, de semmiképpen sem lehetnének alapvető különbségek. A proletariátus
ún. internacionalista programjából, de a marxizmus—leninizmusból is fakad,
hogy az ún. burzsoá nacionalizmus elleni engesztelhetetlen harcot elsősorban
épp az új történelmi tudat formálására hivatott tankönyvek lapjain kellett
volna megvívni. Nem ez történt, hanem ennek épp az ellenkezője!
4. ötféle történelmi tudat kialakulásáról beszélünk, és mégis hárommal
foglalkoztunk csupán. A kárpátaljai magyarság vonatkozó problémáit sajnos azért nem tudtuk bemutatni, mert a történelmi tankönyvek magyar nyelvű változatainak csupán az egyetemes történelemmel foglalkozó darabjai álltak rendelkezésre (az egyikből idéztünk is). Mert ti. más magyar nyelvű történelemtankönyvek egészen napjainkig nem voltak, nincsenek. De nem szóltunk a magyarországi tankönyvekről sem. Okkal. Egyfelől, mert azokat bárki
könnyűszerrel kezébe veheti, másfelől pedig valamennyi vitatott kérdés kapcsán többnyire a bennük megfogalmazott tények és szemléleti módok zsinórmértékéhez tartottuk magunkat. De a tankönyveket lapozgatva, azt sem szabad elhallgatnunk: tennivalók akadnak a mi portánkon is szép számmal. A
jugoszláviai és részint a csehszlovákiai példákon okulva sokkal nagyobb teret
kellene szentelnünk tankönyveinkben a Duna-völgyi népek történetét annyira egybefűző közös szálak és kapcsok felrajzolására, a közösen ható tényezők
bemutatására. Így tágulna igazán szélesebb horizontúvá Közép- vagy Délkelet-Európa népeinek csakugyan egymedrű történelme. Formálva és segítve ezzel is az oly szükséges és közös történelmi tudat kialakítását.
5. Az is kitűnt talán, hogy a vitatott részeknél az álláspontok között a
távolság nem egyforma. Az ún. márxista történetírás megállapításaival leginkább összecsengő a jugoszláviai tankönyvek tartalma, nagyobb a távolság
52

Csehszlovákiában tanított tananyag és a hazai között, s azokkal számos ponton gyökeresen ellentétesek a Romániában kiadott tankönyveké. A sorrend kialakulásának több oka is lehet, közülük itt mégis kettőt emelnénk ki. A szóban
forgó szomszédos államok közül kétségkívül Jugoszlávia — számra és számarányra egyaránt — a legnagyobb nemzetiségű ország. Sorrendben utána viszont Csehszlovákia következik, s a legkevésbé tekinthető annak Románia.
De ugyanez a sorrend alakul ki akkor — s a kérdésnek ez a másik igen döntő oldala —, ha a magyarság lélekszámát nézzük: Jugoszláviában él a legkevesebb (mintegy 500 ezer), valamivel többen Csehszlovákiában (700 ezer), a
legtöbben — és jelentős hányaduk egy tömbben — viszont Románia területén lakik. A többi között alighanem ezzel magyarázható az is, hogy a tárgyilagos szemlélet tekintetében az eltelt évek során épp a jugoszláv tankönyvek
vizsgálata mutathat fel több ponton is javulást, míg a Romániában használatos tankönyvek szemléletére, igen lehangoló módon, az egyoldalú elfogultság
fokozódása, a sovén uszítás fölerősödése a jellemző.
Sokszor elhangzott már, hogy a kisebbségbe került magyarok hidat alkotnak a Duna-völgyi népek, nemzetek és államok között. Annyiszor, hogy lassan elhasználódnak ezek a szép és kifejező metaforák. Ha tejtestvérek nem is
lettünk, de a hidakat, melyeket századokon át a történelem rakott, és közös
sorsunk nehéz megpróbáltatásai alatt építgettünk fel, ne aknázzuk alá. A pillérek
úgyis gyakran meginognak a nehezebb terhelések alatt. Megszilárdulásuknak
a friss kapcsolatok és a múlt józan, hiteles értelmezése egyenértékű feltételei.
* A tanulmány első változata 1970-ben íródott. Az elmúlt évben egészítettem
ki az újabb kiadású tankönyvek anyagával. Szomorú és egyben intő figyelmeztetés
is, hogy húsz évnek kellett eltelnie, hogy az írás Magyarországon is megjelenjen.

CSEH GUSZTÁV RÉZKARCA
53

A. GERGELY ANDRÁS

Másodelemzés
VÁROSI ÉS NEMZETISÉGI LÉT
MAGYAROK É S „JUGOSZLÁVOK" KÖRÉBEN 1
A jugoszláviai soknemzetiségű föderációban a felszabadulás utáni időszakban az összlakosságnak mintegy húsz százalékát teszik ki a kisebbségek (1982), s a teljes népesség 22,7 milliójából alig több mint félmilliós a
a magyar kisebbség létszámaránya (SZÉKELY A. B. 1984; REHÁK L. 1967).
A források változó számadatai, empirikus és statisztikai, reprezentatív és
szociológiai vizsgálatok tanúságai nehezítik a jugoszláviai magyar nemzetiség háború utáni sorsának tanulmányozását, s különösen akkor nehéz a
kutatónak eligazodnia, ha az elmúlt négy évtized etnikai-politikai viszonyait, migrációs folyamatait vagy a gazdaság térbeli átrendeződésének kérdéskörét veszi szemügyre az urbanizációs folyamatok szempontjából. 2
A föderatív államszerkezetben élő populációban fel-felburjánzó etnikai, gazdasági vagy politikai konfliktusok szinte minden kutatási nézőpontot félrevisznek a távolságtartó objektivitástól, így e jugoszláviai magyarság léthelyzetét analizáló munka sem lehet mentes a politikai beállítódástól. 3 A sajátos
összefonódásban, problémagubancban megmutatkozó kérdéseket ezért elsősorban a helyi sajtóban és tudományos kiadványokban megjelent dolgozatok
alapján vizsgáltam, s csupán kontroliképpen használtam magyarországi
vagy nyugati szakirodalmat. A hivatkozott források szerint a magyar nemzetiségnek 89%-a ( = 449 586 lélek) él a Vajdaság Autonóm Tartomány területén, 35 000 horvátországi és 9496 szlovéniai magyarról szólnak a kimutatások.4 Mivel az adatok és a tájegységi jellegzetességek alapján a Vajdaság a
legmérvadóbb terület, s e térség etnikai-politikai-gazdasági folyamatai a legizgalmasabbak a hazánkkal szomszédos nemzetiségi területeken, elsősorban erre a területre koncentráltam, mely századunk első negyedében az ország egyik
gazdaságilag legfejlettebb vidéke volt, 5 s Szabadka az egyik legnagyobb városnak minősült (VARGA D. 1970), ma pedig a legfejlettebb szlovéniai, horvátországi térség, valamint a közepesen fejlett Ö-Szerbia között található, méghozzá csaknem szabályosan kiegyenlítődött három gazdasági szektorral (mezőgazdaság 33 %, ipar 30 %, tercier szektor 37 %) és olyan rangos szerepkörrel,
mint Jugoszlávia agrárexportőre és éléskamrája (KOCSIS K. 1985; VUJKOV,
S. 1987).
!
Az alábbiakban aj jugoszláviai magyarságot érintő kérdéseket mint kisebbségi kérdéseket vizsgálom, s ebben az értelemben beszélek
nemzetiségről,
nemzetiségi léthelyzetről. Itt hivatkozni lehetne a nemzetközi szóhasználatra
(JOÓ R. 1984/a), de számomra fontosabb, hogy az egyénre koncentráló társadalomkutatást tartom célravezetőnek. Nehezíti ennek a szemléleti alapállásnak
érvényesítését; hogy konkrét és alapos terepmunka nélkül kell képet alkotnom
a jugoszláviai urbanizációs folyamatok és a magyar népcsoport kölcsönviszonyáról. Mindaddig, amíg számos szükséges kontrollelemzés el nem készül, me54

lyek esetleg elbizonytalanítják vélekedésemet, úgy gondolom, hogy a kisebbséget mint identitását közösségi csoportminőségekben megőrző kulturális egységet kell tekinteni, melynek a politikai egyenjogúság kérdése nem szociológiai
adottsága, hanem sajátos szubjektív viszony a történő történelemhez (REHÁK L. 1967). A jugoszláviai magyarságot körülírható egységeiben (ingázók,
értelmiségiek, nyelvszigeten élők, archaikus szakmát művelők, vallási szekularizációba szorultak stb.) mint lokális közösségeket vettem szemügyre a publikációk szemlézésekor, tudatosan vállalva, hogy nem egy „idegenbe szorult"
magyar népcsoportként (etnosz) foglalkozom velük, hanem egy-egy helyi társadalom változatos megjelenésmódját keresem. Olyan országban, ahol az alkotmány (1963) és a politikai alapelvek (1944, 1949, 1953, 1974) az országot alkotó népességet nemzetek és nemzetiségek „szocialista önigazgatási közösségeiből" alkotják meg, s ahol a pártszervek nyílt, monolitikus diktatúráját
az önigazgatási közösségekbe „decentralizálják", ott nehéz is a kisebbséget
sújtó diszkriminatív intézkedések elleni küzdelem, s még nehezebb az ideológiában vagy a nyilvánosság előtt megjelenő kompromisszumos megoldásokban
meglátni a nacionalizmus vagy az erőszakos asszimiláció jeleit. Csupán egy
példa erre: ugyanakkor, midőn Tito halmozza nem csak a vezetői címeket, de
a külföldön vállalt „el nem kötelezett vezéri" szerepeket is, és midőn a ljubljanai vagy az ohridi konferencián reprezentatív minőségként vezetik elő a jugoszláviai kisebbségvédelem eredményeit, ugyanazokban az években tele van
a nemzetiségi sajtó a sérelmek és problémák taglalásával. De ugyanígy a nemzetiségi problémákat és a regionális zűröket a „társult munkán alapuló önigazgatás" szlogenje alól kell kibányászni, mint a nemzetiségi lét mindennapjainak formáit, változatait (KŐVÁGÓ L., 1987; JOÓ R. 1984/a; KLEIN, G., P.
1981). Magyarán: amikor a jugoszláviai nemzetiségek, s köztük a magyarság
sorsának megoldottságáról, sőt példázatosságáról szóló közlemények tömegével
találkoztam, egyre csak kétely halmozódott bennem a meglevő kételyekre,
mert nem csupán a jugoszláv párt- és államigazgatási bürokrácia hangoztat
kihívóan elégedett véleményeket (sőt nem ritkán önkritikusakat is), de a szaktudományos és a publicisztikus megközelítések is hasonló hangneműek (REHÁK L. 1963, 1967, 1979; SZÉKELY A. B. 1984: VARGA D. 1970; GYAPAY
D. 1987; KŐVÁGÓ, L. 1987; MITA, M. 1949; CSOLÁKOVICS R. 1950. stb.).
Közben azonban a nemzetiségi lét kemény válságfolyamatairól időben párhuzamosan és retrospektíve is számtalan elemzéssel találkozunk, nemegyszer
dicshimnuszok felhangjai közt vagy olyan szövegkörnyezetben, amely első olvasatban „megoldottságot", problémamentességet sugall (KŐVÁGÓ L. 1987;
REHÁK L. 1967/b; „Anyanyelv — államnyelv" 1976; A nemzetek közötti viszony..., 1969; JOÓ R. 1984/b; KARDELJ, E. 1977 stb.). Nem beszélve itt
most arról, hogy a nemzetiségi kérdés jugoszláviai problematikáját jobbára inkább a külföldi irodalom taglalja kritikusan — és olykor elfogultan is persze
— (KLEIN, G. 1981; VARSÁNYI, J. 1982; FÜR L. 1986. stb.), a jugoszláviai
kiadványok olvasója nem tehet mást, mint hogy kritikus mérlegeléssel, másodelemzéssel „nyeri ki" információit a közlemények tömegéből. A legnagyobb
magyar nemzetiségi népesség a Vajdaságban lévén, ezek a publikációk elsősorban a Vajdaságot érintik, s ezért is kell kiemelten kezelni ezt a terrénumot, melyben meglehetősen jól adminisztrált a nemzetiségi élet, s úgy tűnhet,
hogy a pusztulásfolyamat, a nehezen bizonyítható erodálódás kimutatására
nincs is lehetőség. Azonban a stiláris-publicisztikus burokból kihámozott mikroinformációk fáradságos munkával, de segítenek megtalálni a rendszerti55

pikus konfliktusok között megbúvó nemzetiségi problémákat, s ezeknek a jugoszláviai urbanizációval, területi folyamatokkal, demográfiai és migrációs
trendekkel való összefüggéseit.

A BALKÁNI MODERNIZÁCIÓTÓL A RENDSZERINTEGRÁCIÓIG
Az urbanizáció folyamata Közép- és Kelet-Európa történeti régiójában határozottan modernizációfüggővé vált az elmúlt másfél évszázad során. A
„preindusztriális" városoktól a „városi-ipari társadalmak" felé megtett úton
(SJOBERG, G. 1973; RIESMAN, L. 1973) a népesség aggregációja és a társadalmi-gazdasági munkamegosztásban bekövetkezett változások a mezőgazdasági túlsúly felől az ipari jelleg felé tolták el a térség jellegét, s a foglalkoztatottsági adatok ma már egyre erőteljesebb jeleit mutatják a tercier szektor
növekedésének is. A foglalkozási rétegződés módosulása főleg Kelet-Európa
országaiban mutatta a gazdasági növekedésnek a területi folyamatokkal való
szoros összefüggését. A mezőgazdaság rovására intenzíven és politikai erőfölény nevében telepített ipar egy szinte „új népvándorláskori" mobilitást eredményezett Jugoszláviában is, mégpedig avval a többlettel, hogy a gazdaság
térbeli átrétegződését masszív etnikai-politikai felülrétegződés kísérte a második világháború utáni korszakban. A Vajdaság, amely a XIV. század végén
magyar lakosságú volt, a XIX. század végére valósággal Európa nemzetiségi
kohója lett, s a XVIII. század óta tartó mesterséges telepítési hullámok elszenvedőjeként ma huszonhat népcsoport életterét adja (KOCSIS K. 1985;
GYAPAY D. 1987; VARSÁNYI, J. 1982).
Az ipartelepítés erőltetett menete és az átütő erejű migráció a foglalkozási átrétegződés mellett az urbanizáció elősegítője volt Jugoszláviában is. A
területi politikát ebben a szocialista szövetségi köztársaságban az alkotmányosan meghatározott egyenlőségelvek mentén szabták, még a második világháború befejezése előtt. A nemzetiségi jogegyenlőség köntösébe öltöztetett ideológiai tételek már a húszas években megjelentek a kommunista pártsejtek
irányelvei között, s ennek megvolt a történeti oka a korábbi évszázadok telepítési politikájának és a Habsburg birodalmi érdekek érvényesítésének tényeiben: a Trianon utáni Jugoszláv Királyság is saját érdekeinek rendelte alá a
betelepítéseket, ahogyan a századvég magyarellenes politikai akciói szintén
létszámarányok manipulálásával dolgoztak. A fasizálódás, a bukovinaiak telepítése és a földreformból kizárt magyar és német nemzetiségiek ellehetetlenítése
szinte már jelezte a végjátszmát, mely a „hideg napok" és a nagyarányú német kitelepítés eseményeihez vezetett. Az „oszd meg és uralkodj!" elve csak
részben sikeredett, hiszen az 1948-as és az 1981-es adatok szerint is viszonylag egységes tömbökben maradtak meg a nemzetiségek a vajdasági településeken, de a 300 000 német kitelepítése községek tucatjainak megüresedésével
járt, s az ezekbe átvándorló délszláv népek (többnyire szerbek = 31%, boszniaiak = 30%, horvátországiak = 20%, crnagoracok = 7%, makedónok = 6%)
révén a bácskai—bánsági területeken jócskán megnőtt a szerbhorvát lakosság
túlsúlya. A húszas évek végén 28% volt a magyarok aránya, s mintegy fél
évszázada már 40% volt a szerbeké, 1981-ben pedig már 18,9% magyar kisebbség mellett 54,4% szerbhorvát lakosság élt a Vajdaságban. (Hozzá kell
tenni, hogy fogytak a szlovákok, horvátok, ruszinok, románok is ebben az idő56

szakban, megduplázódtak és megkétszereződtek viszont a makedón és crnagorai bevándorlók, elsősorban a magas természetes szaporodás révén.) A „svábtalanított" vajdasági települések az ötvenes évek közepére érték el újra a háború előtti létszámokat, s ebben segített az is, hogy az extenzív iparosítás és
a falvakból a városok felé vándorlás megkönnyítette a mobilitást és a szakmaváltást, életmódváltást is (KOCSIS K. 1983, 1985).
Rövid kitérőt kell itt tenni a nemzetiségi politika mögötteseihez. A migrációs folyamatokat a háború után nem csupán az olcsó és kiváló vajdasági
termőföld csábítása befolyásolta, hanem a „gazdasági vonzerő" mellett a régióközpontok és a vasútvonalak melletti települések népességkoncentrációja,
és a nemzeti jövedelem helyi aránya is belejátszott a térség településeinek eltérő fejlődésébe. Azokon a területeken, ahol a nemzeti jövedelem egy főre jutó
mennyisége több mint 50 °/o-ban a mezőgazdaságban megtermelt volt, csökkent
a népesség, s rendszerint elöregedő falu—megfiatalodó város jellemezte a tendenciákat (KOCSIS K. 1985). Amellett a kedvezőtlen forgalmi helyzetű és ellátottságú, főként mezőgazdasági területeken az etnikai csoportok zártsága,
nyelvi és kommunikációs szigetbe záródása vált jellegadóvá (a helyben születettek aránya 80—100%), s emiatt ezek a települések megszűntek a városokat tartósan és nagyobb mennyiségű munkaerővel ellátó „népességkibocsátó"
telephelyek lenni, amivel viszont a délszláv áttelepülők előtt hagytak nyitva
városba költözési lehetőségeket (KOCSIS K. 1985). A (korábban erősebben,
ma már gyengébben) központosított fejlesztéspolitika viszont a „nem rentábilis" területekre nem invesztál ú j beruházásokat, a városi lakásépítés nem tud
a növekvő igényeknek megfelelni, s a tercier szektor aránya szoros összefüggésbe kerül a területi koncentrációkkal: a belső áttelepülés a hetvenes évekig
a járási és a regionális központok felé irányult, a jövevények a vajdasági városok szolgáltató szektora miatt ostromolták a város környéki és városi területeket, egyhamar megszüntetvén azok befogadóképességét. Az összeomló városokat csupán egy dolog menti meg fenyegető jövőjüktől: a földosztás nyomán a termőföld mintegy 90 %-a megmaradt a magángazdálkodók 6 kezében
(KOCSIS K. 1985/434 p.), akik nem tömörültek téeszekbe, s velük nem szabadult föl tengernyi munkaerő az ipar céljaira, ráadásul az agrárszektor fejlesztése időről időre állami létalapot jelent, „a Vajdaság a jugoszláv éléskamra"
stb., tehát polarizálódik falu és város, fejlettsége alapján mérve „falusias köztársaságok" és „városias tartományok" kétféle típusa alakul ki. A magas
bennszülött arányú (64%) falvak mellett a vajdasági városoknak csupán
46%-os volt á helybeli születésű lakossága (1971), így a vajdasági településekre költöző szerbeknek kétharmada sem mondhatja el magáról, hogy őslakos (KOCSIS K. 1985/444. p.).
Mindez a következő szempontból lényeges: Jugoszlávia földrajzi helye egy
sajátos hídszerepet tesz lehetővé Kelet-Európa (illetve Európa) és a Balkán
között, területén ezért a legkeményebb balkáni sötétségből, analfabetizmusból
és a legnyugatibb kultúrából egyaránt jócskán van. Egy dalmát kereskedővárosból a Vajdaság egy városába települő horvát, és egy koszovói albánok lakta
hegyi falu nomád pásztora közt nyilvánvaló a különbség. Márpedig a lenini
elvek alapján Titótól meghirdetett nemzeti-nemzetiségi egyenjogúság éppen
ezért illúzió, illetve félrevezető ideológia, mert a kulturális tradíciókban, életmódban, munkakultúrában stb. meglevő kiegyenlíthetetlen különbségek nem
teszik lehetővé a különböző etnikai csoportok hamari egy szintre kerülését.
Ha tudomásul véve a hatvanas évek végi 20 %-os írástudatlanságot (BOS57

NYÁK I. 1967), nem méricskéljük az etnikai csoportokon belüli értelmiség és az
analfabéták arányát, hanem csak azt nézzük, hogy a városból városba települők aránya 30 % körül van a Vajdaságban, 24 % Szlovéniában és csak 10 %
Koszovóban, akkor nem nézhetünk el egy monarchiabeli városi (civilis) kultúra és egy balkáni hátrányos helyzet különbségei fölött. Szabadka középkori
települései (SZEKERES L. 1983) vagy Fiume 74%-ban emeletesre épített házai (GRANASZTÓI P., 1982) olyan területi egyenlőtlenségek alapokai, melyeket nivelláló szándékú politikai törekvések csupán fölerősítenek, nem pedig
a megoldás felé visznek. A hetvenes évek elején még úgy tűnt, hogy a munkalehetőségek növelésével tartósan befolyásolni lehet a migrációt (KOCSIS K.
1985), kézben lehet tartani a munkanélküliség és a műveletlenség vagy a szegénység folyamatait. Az aktív keresőkből a mezőgazdaságiak aránya meghaladta az 50%-ot a Vajdaságban (KOCSIS K. 1985/448). Akkor a jugoszláv lakosság jó egyharmada még falun élt (VUSKOVIC 1972—73/22. p.), annak ellenére, hogy a háború óta a paraszti népesség száma állandóan csökkent, 7 s a falusi lakosság jelentős része híjával van az alapvető szociális javaknak, a nyugdíjnak, az ingyenes orvosi ellátásnak, nincsenek kulturális intézményei, lakosságának 80 %-a az országos jövedelemszint alatt él, egyötöde pedig kifejezetten nyomorog (KROPUSEK, T. 1971; VUSKOVIC, B. 1972—73). A területi
színvonalkülönbségek csökkentésének nemzetépítő szándéka viszont az áttelepítések nyomán azzal járt, hogy az ingázás a hatvanas évek közepétől fölerősödött a Vajdaságban is, 1971-ben a foglalkoztatottak 18,6 %-a, mintegy
81 000 fő ingázott, jobbára a városcentrumoktól távolabb eső, rossz forgalmi
helyzetű, elmaradott agrártérségekből. Ingázási gyűrűk alakultak ki a nagy
vonzásközpontok körül is: Újvidéken, Szabadkán, Nagybecskereken vagy Pancsován 30—100% az ingázó foglalkoztatottak aránya, egyebek közt azért is,
mert a városi térségbe települők tömegei telítették az ipari koncentráció felvevőpiacát és lezárták a gazdaság nyitottságát, sőt falura kényszerítették a
munkaképes keresők egy részét is, lévén a városokból falura települők középbácskai aránya nyolcszor nagyobb, mint az apró falvas Szerémségben (KOCSIS K. 1985/444—447. p.).
A tájegységi-területi folyamatok manapság egyik kétségtelenné vált ténye, hogy a magyar nemzetiség fokozatosan, néhol rohamosan asszimilálódik.
A „megvalósult egyenjogúság" jelének szokták tartani, hogy nemcsak a Vajdaság Szocialista Autonóm Tartomány alkotmányának 4. szakasza rendelkezik az élet, a munka és az alkotás valamennyi területére érvényes egyenrangúságról, de a vegyes házasságok egyre növekvő száma is biztos jele nemzet
és nemzetiségiek szimbiózisának. Már 1961-ben ú j „nemzetiségi" kategóriát
vezettek be: a „jugoszláv"-ot, s 1960-ban a szerb menyasszonyok 3,2 %-a választott magyar férjet, a magyar menyecskéknek pedig 11 %-a keresett szerb
férjet magának. 1981-ben több mint 167 ezren vallották magukat „jugoszlávnak" — ez közel fele a magyar nemzetiség lélekszámának. A magyarság asszimilálódása egyébként a kisebbik részében vegyes házasságok folyamán zajlik
le, ennél jelentősebb a természetes szaporodás visszaesésének ötven éve megkezdődött, s 1948 óta fokozódó tendenciája. Az erősen negatív természetes szaporodású járásokban él a jugoszláviai magyarság 48 százaléka (Tisza-vidéken,
Bácstopolyán, Észak- és Közép-Bánság vidékén). Ugyancsak demográfiai apadás és vegyes házasságok miatt ritkulnak a szlovéniai (muravidéki, lendvai) és
a horvátországi magyarlakta települések is. Horvátországban például 1961-ben
42 000 magyar és 15 000 „jugoszláv" volt, 1981-ben pedig 25 439 magyart és
58

379 000 „jugoszlávot" regisztráltak a statisztikák (GYAPAY D. 1987; KOCSIS
K. 1983). Hozzá kell még tenni, hogy az „átjugoszlávosodás", a kétnyelvűség
levetése, a definiálatlan létbe (ingázásba) kényszerülés mellett igencsak csapolgatja a vajdasági magyarság lélekszámát a munkanélküliség hetvenes években megnőtt aránya. Az aktív keresők 8,2 százaléka volt 1978-ban munkanélküli, ami nemcsak a jugoszláviai országos aránynál magasabb, de az akkor
legsúlyosabb helyzetben levő Belgium (8,1 %) adatánál is kétségbeejtőbb. Természetesen az ellátatlan területekről, az infrastruktúra-hiányos vidékekről
ment el az alulfizetett munkaerő, mintegy 73 000 ember, akikről a korabeli
sajtóvita nyíltan kimondta, hogy a „külföldképes", legjobban képzett munkásgeneráció tagjai, akiket mondjuk az NSZK-ban hatszorosan megfizetnek, s
így munkahely-változtatásuk nemegyszer életútváltozás, áttelepülés lesz, miközben a Vajdaságban 10 000 magas szakképzettségű munkás, 16 000 szakmunkás és 10 000 betanított munkás hiányzik ahhoz, hogy a foglalkozásstruktúra
ne a teljes elavultság állapotában maradjon (MIRNICS K. 1967; KOCSIS K.
1985).
A „gazdasági emigráció" kérdései (ROMIC, D. 1969), a területi koncentrációkban megvalósuló többségi szavazatarány és a kisebbségi hátrányok (REHÁK L. 1969), a regionalizmus problémaköre (MEZEI I. 1969), a munka szerinti díjazás és a redisztribúciós rendszer aránytalanságai (SZINADINOVSZKI,
J. 1969), valamint a népességvándorlás hatása a közigazgatásra (PIVOVAROV,
J. L. 1972; GYÖRE K. 1979; HOFFMAjNN, G. W.—HATCHETT, R. L. 1977;
KREMENáEK, S. 1979; RÁCZ A. 1964; ZSUFFA I. 1976) — mind-mind olyan
kérdések, melyeknek az urbanizációra gyakorolt hatása együttesen több mint
meghatározó. Ha a vajdasági magyar fiatalok életmódjának szociológiai meghatározottságát (KOVÁCS T. 1978), a szabadkai öngyilkosságok meglepő
arányszámait (BIACSI A. 1969) vagy a nagyszerb, illetve horvát nacionalizmus
újjáéledését (KING, R. R. 1973; SHOUP, P. 1968) vennénk vizsgálati vezérfonalnak, bizonnyal ezekből is számos adekvát metszetet kaphatnánk a jugoszláviai magyar nemzetiség sorsáról. De a nemzetiségi lét „kemény" adatai arról szólnak, hogy a munkaerő-mobilitás és az elhelyezkedési lehetőségek, a
gazdaságszerkezet és a megélhetés, a politikai döntésekben való részvételi szabadság és a lokális érdekellentétek szabják meg igazából a nemzetiségi státus
irányait, működési terét, relatív jogszerűségeit, s ezek határozzák meg az
urbanizáció előnyeiben való részesülés körülményeit. A városiasodási és az
iparosodási folyamatok szociológiai vetületeit sajnos meglehetősen kevés publikált kutatás ismerteti (GÁLIK L. 1981; KÖSA L. 1972; FEKETE J. J. 1980;
HÖDI É. 1986; DURIC, V. 1968; MATUSKA, M. 1983: HAWRYLYSHYN, O.
1977; GEROLD L. 1970; KOVÁCS T. 1983; THOMAS, C. 1979; STANOJEVIC, S. 1979; FRIGANOVIÖ, M. 1970), illetve, ami etnikai és szociológiai szempontból érdekes lenne, az elsősorban kutatóintézetek, koncentrált problémakörök körüljárására irányul, s nem nemzetiségi kérdéseket érint vagy nem a
magyar etnikummal kapcsolatos (OVSEC, D. 1979, 1980; KREMENSEK, S.
1979); RAJKOVIC, Z. 1976, 1978; RIHTMAN—AUGU3TIN, D. 1979). A néprajzi tájegységek és kutatások közléseiben igen ritka az urbanizációs folyamatok elemzése (SÁRFALVI B. 1970; ÉGETŐ M. 1974; KÓSA L. 1972; BORI I.
1982; GUNDA B. 1974; KÖRMÖCI E.—SZABÓ J. 1970, 1974; BERKES E.
1973; BARANYAI J. 1976; BÓNA—NIKOLITY—NOVAK, 1956; BORÚS R.
1981; JUNG K. 1978; KALAPIS Z. 1979; KATONA I. 1974, 1983; KATONA
P. 1963; KOVÁCS E. 1982; PENAVIN O. 1973, 1976, 1979, 1981; PÉNOVÁTZ
59

A. 1979; SZÉKELY M. 1981; TÖTH F. 1981; JUNG K. 1983), viszont a nemzetiségi lét körülményeit vagy szubjektív vetületeit tárgyaló tengernyi irodalomból csupán néhány utalást lehet kiemelni, melyek körvonalazzák, illetve
problematizálják a kérdéseket (BÁRCZAY—SAKRAUSKY—VASS, 1973; REHÁK L. 1967, 1979; JOÖ R. 1984/b; MIRNICS K. 1970; A. SAJTI E. 1978;
KÖVÁGÖ L. 1987; BOSNYÁK I. 1967 stb.). Figyelemre méltó azonban, hogy
a jugoszláviai nemzetiségi problémákat vizsgáló nyugati irodalom tág teret
nyit a nacionalizmusok és a kisebbségi hátrányok elemzésének, tekintettel
persze a társadalmi berendezkedés általi meghatározottságra, a lenini nemzetiségkezelés eszméjének pártállami viszonyok közötti működésmódjára
(PEARSON, R. 1983; BURKS, R. V. 1961; SHOUP, P. 1968; KAMENETSKY,
I. 1961; DENNISON, I. R. 1974 stb.).
Mindezek fölsorolása a figyelemfelkeltésen túl azért szükséges, mert direkt
vagy áttételes módon körülírják tematikusan is azt a jelenségegyüttest, melyet a kelet-európai modernizációban Jugoszlávia járt be az elmúlt évtizedek
során, s melynek folyamatában a nemzetiségek integrálásának, illetve asszimilálásának technikái voltak meghatározóak századunk során. Jugoszláviának a
második világháború utáni korszakban legfőbb vonása volt az európai országok városodási szintjét magasan meghaladó urbanizáció, 8 s e feszített tempójú
modernizálódásban csupán mellékes taktikai feladatnak bizonyult a népesség
nivellálása, illetve a nemzetiségi csoportok asszimilálása. A nagyléptékű változások közepette újraéledő nemzeti és nemzetiségi nacionalizmusok kezelése
azonban túl a technikai trükkökön, egy igen izgalmas ideológiai válság leplezését szolgálja, melynek elemzése (ha csak vázlatosan is) nélkülözhetetlennek
látszik a magyar etnikum és az urbanizáció fejlődésvonalának megértésében.

OSZTÁLYASSZIMILÁCIÓTÓL AZ

IDEOLÓGIAVESZTÉSIG

A jugoszláviai magyarság helyzete — több száz kilométernyi távolságból
nézve — látványosan — jobbnak tűnik, mint a szlovákiai vagy a romániai
magyarságé. Ám az optikai csalódásra hamar rájön, aki a kisebbségi sorsról
közzétett írások mélyére néz, s belőlük nem az elégedettség adatait gyűjti ki,
hanem problémakörök vidékén tapogat. Legyen az a demokratikus közélet vidéke (ZIHERL, B. 1945), a nemzetiségi kérdés rendezése (CSOLÁKOVICS, R.
1950; REHÁK L. 1970, 1967; MIRNICS K. 1970), a városi folklór (VODOPIJA,
M. 1976; RIHTMAN—AUGUSTIN, D. 1984) vagy a könyvek és könyvolvasás
kérdése (MIRNICS K. 1968; GEROLD L. 1967; HORNYIK M.—VÉGEL L.
1981), minduntalan rálel az olvasó a specifikusan jugoszláviai gondokra, melyek mellett a rendszertipikus konfliktusok is felszínre bukkannak.
A második világháború utáni Jugoszlávia története sok ponton egyezést
mutat az európai szocialista berendezkedésű országok históriájával, kezdve az
elmaradottságon, az agrárjellegen, az intenzív iparosításon, vagy a csinált városiasításon és kierőszakolt népességmobilitáson át egészen a gazdasági-politikai válságig, a dugába dőlt reformokig, a bolsevik ideológia pozíciójának elgyöngüléséig. Miként a térség többi államát, a jugoszláviai népköztársaságot
is jellemezte a monolit, párturalmi berendezkedés, az álnépfrontos szervezőelvek meggyökereztetése, az önigazgatás ideológiai fegyverének bevetése és
pusztító hatású eszmeképzetként való elterjedése. A szocialisztikus elvek tér60

nyerése itt is agrárreformmal, államosítással, kitelepítéssel, közmunkákkal, agrárrecesszióval és monumentális iparosítással, szovjet mintájú tervgazdálkodással és jogelvekkel, tervtörvényekkel és ingyenmunkával, lakosságra hárított infrastrukturális gondokkal, monopolizált pénzügyekkel és központosított
döntésrendszerrel folyt. Napjainkra ebben az országban a civil társadalom lepusztulásának veszélye, a gazdasági válság mumusának rémítő közelsége, a politikai kormányzásképtelenség számos bizonysága és a politikai pluralizmus
mellett is álságossá vált kommunisztikus ideológia elérvénytelenedése lett jellemzővé (BURKS, i. m., KING, i. m., DENNISON, i. m., valamint OPPOSITION in E. E., 1979; KŐVÁGÓ, i. m.; KOSIÍÍSKI, L. 1964; VUSKOVIC, i. m.;
BOSNYÁK I. 1967/b).
Meg kell azonban nevezni azokat a momentumokat is, melyek egyedivé
teszik Jugoszlávia helyzetét. Kezdve a partizánháborútól és a felszabadulás kiküzdött élményétől, folytatva a Kommunista és Munkáspártok Tájékoztató
Irodájával kialakult viszonyon és a latens vagy direkt szovjetellenességen, a
külföldi segélyek elutasításán, illetve elfogadásán át a nemzetközi kereskedelemben és idegenforgalomban való részvételig, már az ország egzisztenciális
helyzete is nagymértékben eltért a szomszédságában funkcionáló országokétól.
S ha ide vesszük a nemzetiségi problémákat, a nacionalizmusok és sovinizmusok megújuló küzdelmeit, valamint az „önigazgatási szocialista közösségek" és
„társult munkán" alapuló gazdálkodási egységek témáit, akkor látnivaló a jugoszláv társadalom alapvető eltérése a térség többi szocialista országától (KOCSIS K. 1985; KŐVÁGÓ, i. m.).
A topológiai jellegzetességek azonban sokszoros összefüggést mutatnak a
politikai irányítás, az ideológia, a participációs elvek és az államberendezkedés viszonyaival. A falusi községekben lakók aránya 1950 és 1970 között
21,5 %-kal csökkent, de a lábra kelt népesség csupán kicsi és fejletlen, infrastrukturálisan elmaradott kisvárosokat vagy középvárosokat talált, ahol az urbanizációs szint a beruházásigények növekedése miatt még az ígéretek szintjén sem várt javulásra. Az ipar gyors expanziója miatt a tradicionális közösségét vesztő, iparba száműzött parasztság nem lett városi mentalitású munkássággá, hanem alacsony kvalifikáltságú ingázó maradt. A városfejlődés késleltetettsége miatt a telepített ipar és a decentralizált munkaerő-gazdálkodás retardálta a gazdasági potenciált, szétszórta a beruházási energiákat, regionális
egyenlőtlenségeket szült és konzervált hosszú időre (MUSIL, J.—LINK, J.
1973; MIRNICS K. 1967/28; HEGEDŰS M. 1973). A gyepgén urbanizált és
gyorsan városodott Jugoszláviában azután már nem épülnek ki a százezresnél
nagyobb városok, hanem „gyűrűtelepek" keletkeznek és monumentálissá nő
a néhány meglevő nagyváros: Jugoszlávia lakosságának 21 %-a 500 000 lakosnál nagyobb népességű nagyvárosban él. A népességnövekedés nemzetközi adatai 1,4 %-os gyarapodást mutatnak 1950—1968 között, ez Jugoszláviát tekintve
1,1 % volt, ugyanakkor a városi népességnövekedés 2,5 %-os nemzetközi átlagát Jugoszlávia 5,4 %-kal veri (FAO Yearbook 1951—1969; KSH Nemzetközi
Statisztikai Évkönyv 1970). Míg az ország népessége 10,6 %-ot nőtt 1960 és
1970 között, addig a városi népesség 39,3 %-ot gyarapodott ez idő alatt (Magyarország adatai ugyanez időszakban 3,6 %, ill. 14,17 %). Mármost a városi
népességnövekedés és a túlcentralizáltság óhatatlanul meghatározta a területi
fejlődés trendjét, keményen korlátozva az elmaradottság felszámolását (amit
jól mutat az is, hogy két-három évtizedes időkülönbséggel is ugyanazokat a
társadalmi célokat fogalmazzák meg kormányszinten és pártirányelvekben).
61

A területi tervezés „demokratizálása", vagyis az önigazgatási közösségek kezébe való visszautalása pedig a lovak közé dobott gyeplővel volt azonos gesztus:
a hiányzó szakképzettséget, a munkaerő-gazdálkodási gondokat, a fiatalok
munkába állásának és szakképzettségének biztosítékait semmiféle alkotmányos
elv nem garantálja (MIRNICS K. 1967/28; SZINADINOVSZKI, J. 1969; ROMIC, D. 1969; MEZEI I. 1969; VUSKOVIC, i. m. ZlVKOVlC, M. 1971 stb.). Az
alkotmányos önkormányzatiság szép eszméje éppen ott fullad be, ahol a kistelepülések magukra hagyottak, a gazdálkodó egységek piac- és államitámogatás-függőek, a politikai szervezetek hierarchikusan strukturáltak, a lakótelepi
népesség szegregálódott, a döntésrendszer notabilitásoknak alárendelt, és a
rurális térségek többségét a gazdasági válság, az éhezés és a gazdasági emigráció réme fenyegeti stb. (HEGEDŰS M., i. m.; GÁLIK L., i. m.; KOROSIC,
M. 1987; VUSKOVIC, i. m.; KLEIN, G.—KLEIN, P. 1981; REHÁK L. 1982;
DUMONT, R. 1970).
A gazdálkodó közösségek valódi autonómiája, a politikai önigazgatás tényleges érvényesülése, a fejlesztési lehetőségek és a regionális perspektívák kérdése a magyar kisebbség sorsát illetően azért kardinális, mert a magyar nemzetiség java része magasan vagy a közepesnél jobban kvalifikált ipari munkás.
Társadalmi helyzete, szociális fölemelkedése, politikai szabadságjogainak érvényesítése így elsősorban a gazdálkodó szervezetek által meghatározott, sőt közvetlenül termelésfüggő. Mint ipari munkásnak, a magyar kisebbségnek nem
érdeke a városiasítás, hisz megvannak és meg is voltak a városai: a városlakók arányának növekedése a várossá nyilvánítások sorozatának eredménye jórészt, hisz a jelenlegi 47 városból 38 csak 1953 óta kapta meg rangját, s a bevándorlási centrumok igazából a városhálózatnak már a múlt században kialakult tagjai lettek (KOCSIS K. 1985). A magyar nemzetiségű ipari munkásnak nem érdeke a nemzetiségek felemelésének ideológiája és programja, mert
ötvenszázalékos analfabetizmusból jött képzetlen munkavállalókkal kerül egy
osztálykategóriába, s a nivellálás ideológiájával kenyerét vehetik el szája elől
mind a hazai üzemekben, mind a gazdasági emigráció lehetőségét tekintve
(MIRNICS K. 1967/28.; REHÁK L. 1967. 276—283. p.; KOCSIS K. 1985). Nem
érdeke a magyar kisebbségi munkásnak a munkás-önigazgatás sem, mert veszteséges üzemben méltatlanul nagy kockázatot kell viselnie, holott nincs beleszólása a területi politika, a külkereskedelem, az idegenforgalom, a valutahelyzet, a bankhitelek és államhitelek, a nemzetközi politikai légkör kérdéseibe, mégis rajta csapódik le mindegyik (SZINADINOVSZKI, i. m.; ROMIC, i.
m. 1969; MEZEI, i. m.; ZIHERL, B. 1945; REHÁK L. 1967/23.; SZ. A. 1969;
MÁRKUS Gy. 1987; CSOLÁKOVICS, i. m.; KŐVÁGÓ, i. m.). Nem érdeke a
közigazgatási döntésekben képviseletet vállalni (UTASI Cs. 1967; BOSNYÁK
I. 1967; REHÁK L. 1969; ROMIC, i. m. 1969; ÁDÁM A. 1982), nem érdeke a
közügyek intézésében a kétnyelvűséget szorgalmazni (CIJAN, R. 1969, in: A
n e m z e t e k . . . ; SZINADINOVSZKI, i. m.; ÁGOSTON M. 1969; SZKSZ V.A. T.
B. 1968; RADOVANOVIC, M. 1969), mert az informális nyomásgyakorló csoportokkal szemben nem érv a nemzetiségi helyzet, s az önigazgatásról a megkérdezettek nem is kis hányada azt sem tudja, mi fán terem (VÁRADY T.
1971). Nem érdeke a szaporodás annak a bizonyos vajdasági magyar munkásnak (MIRNICS K. 1970, KOCSIS K. 1983), nem érdeke a kettős nyelvű vagy
területi iskolák létrehozása (MELVINGER, Z. 1969; POPOVIC, D. 1969.; DÁVID A. 1968; ÁGOSTON A. 1969), mert csak száját fogják be vele, csak az alkotmányos egyenlőség zászlajául lengetik, közben bürokratikus manipulációk
62

terepe az iskola, ahol a „megbékélés" konformizmusa honol, és nem nyelvi
felkészültségét kell ápolnia-fejlesztenie, hanem tudását kell megvédenie a
hallgatóknak, s ahol szavazattöbbségi alapon hátrányos helyzetbe kerül mindenki, aki „jogaihoz" nyúl, kapaszkodót keresve. A kisebbségi nyelven érvényesülni, hivatallal tárgyalni eleve helyzeti hátrányt jelent, jogi ügyben dupla időt, munkahelyen értetlenséget és kiközösítést, érdekvédelemben kisebbséget stb. Egyetemi tanszékek hiánya, felvételi és vizsganyelv megválaszthatóságának hiánya, elhelyezkedési nehézség vagy munkanélküliség veszélye, nacionalista támadások tömege, lakóhelyi szegregálódás, bürokratikus korlátozások sorozata írja körül a kisebbségi egyenjogúság tényeit (ÁGOSTON A., i.
m.; BOSNYÁK I. 1967/24—25.; UTASI Cs. 1967; GARAI L. 1971; ZIVKOVlC,
M. 1971; VUSKOVIC 1976; FÜR L. 1986 stb.). Közben pedig a sajtó, a nyilvánosság, az értelmiségi szerepvállalások és kibontakozási lehetőségek sokszoros
korlátozottsága búvik meg a „demokratikusnak" tetsző, nemzetiségnek kedvezésre „beállított" intézményrendszerben, kirakatjellegűvé maszatolódik az értelmiség helyzete, és a nemzetiségi kultúra képviselete, a tradíciók megőrzésének területe (GYAPAY D. i. m.; GEROLD L. 1967.; VARGA D. 1970; HERNÁDI M. 1970; MERKI F. 1981; SZÉKELY A. B. 1984; MIRNICS K. 1968;
MAJTÉNYI A. 1967; HORNYIK—VÉGEL, i. m.; VÁRADY T. 1968; BURÁNYI N.—SZELI I. 1981; FÜR L. 1986; BORI I. 1973; HÓDI É., i. m.; GOLUBOVlC, Z. 1976; KOVÁCS T. 1983; MIRNICS K. 1970/12.; JUHÁSZ G.
1969 stb.).
„Az önigazgatás én vagyok" — szól á hatalom torkából az artikulálatlan
magabiztosság, miközben a vajdasági magyar munkás elmereng kisebbségi
sorsán, s azon, hol van már az a munkásosztály, amely most, amikor az osztály nevében való irányítást az osztály hatalmával való irányításnak kellene
felváltania, nincs már ott a hatalomban, s nincsenek ott a kérdezők sem, akik
gyanakodnak (GOLUBOVlC, 1976; VUSKOVIC, 1976), sem az értelmiség, mely
a kisebbségi tudatosság élesztője, őrizője, támasza lehetne, de amely fölöslegességét és a „gúzsbakötött táncolás" kisszerű, belterjes örömét éli át inkább,
„légüres térben" (JUHÁSZ G. 1969; BORI I. 1973; BURÁNYI N.—SZELI I.
1981; MIRNICS K. 1968, 1970). A jugoszláviai magyar irodalmat úgy vélik tájegységi közösségi kultúra részének, hogy az írótábor maga is „kozmopolitákra" és „tájleírókra" szakad, amúgy teljesen érvénytelenül, hisz köteteiket
Magyarországon vagy Párizsban többen olvassák, mint a nemzetiségi kisebbség körében. A politikai szerepet vállaló irodalom és tudomány konfliktusai
(Praxis-csoport betiltása, az Űj Symposion időnkénti keményebb cenzúrázása,
igazgatási vagy pártügyletekké transzformált szubkulturális témák) nem a
szuverén kultúra jelenlétéről, nem a kisebbségi jogelvek széles körű alkalmazásáról árulkodnak, bár ennek minden kellemes látszata megképződik a menynyiségi mutatókban (pl. az újvidéki FORUM kiadó példányszámaiban, választékában, a Horvátországi Magyarok Egyesületének kiadványaiban, a tájegységi
kulturális centrumok napi- vagy hetilapjainak példányszámaiban stb.), hanem
arról az egyszerű tényről, hogy. a jugoszláviai magyar nemzetiség sorsa csak
árnyalatokkal különb, mint a Szlovákiában vagy Romániában élő magyaroké,
csupán több „önigazgatási", „kisebbségvédelmi", „nemzetiségpolitikai" szlogen
veszi körül, mint amazokat. Ennek egyik okát abban látom, hogy másutt a
világon sem véglegesen és optimálisan megoldott a nemzetiségi-etnikai kérdések tömege,9 másik okát pedig a szocialisztikus rendszerek kirakatpolitikájában nevezném meg, amelybe belefér egy impozáns méretű nemzetközi konfe63

rencia a kisebbségekről, belefér egy tájház egy pusztulásra ítélt faluban, de nem
fér bele, hogy anyatejjel szívjon magába minden gyermek anyaországi kultúrát, öntudatot, életerőt, jogképességet. Márpedig ez az, ami a többnyelvű kiadványok, a kétnyelvű falutáblák és a területi iskolák mögül, a jugoszláviai magyarság kisebbségi sorsa mögül igazából hiányzik.
Mindez persze csupán „élményanyag", másfélszáz vagy kétszáz vékonyabb-vaskosabb publikáció jelentésháttere. Bizonyosabbat tudni csupán empirikus kutatással, résztvevő megfigyeléssel, folyamatos jelenléttel lehetne.
1987. december

JEGYZETEK
1. A tanulmány eredetileg az OSZK Magyarságkutató Csoportjának készült, s
része egy nagyobb, a kelet-európai urbanizálódás sajátosságait föltérképező kutatásnak. Emiatt belső hangsúlyai inkább a városias létmódot, mentalitást, közérzetet
vették alapul, s nem ölelik föl a területi folyamatok, a térhasználat, a földrajzi tagoltság, a kommunikációs viszonyok számos kérdéskörét.
2. A dolgozatot kiegészítő bibliográfia is jelzi, hogy a magyar nemzetiség problematikáját elsősorban a hatvanas—hetvenes évek kritikusabb, kisebbségi kérdéseket és sérelmeket karakteresebben jelző szakirodalma alapján fogalmazom meg.
A nyolcvanas esztendők mind a kisebbségi létszámarányok, mind a válsággazdaság
közepette növekvő életszínvonal- és életminőséggondok tekintetében eltérőek az
előző évtizedektől, azonban a háború utáni korszak tendenciáját lényegesen n e m
módosítják.
3. Az elérhető vagy nyilvánosság elé bocsátott szakmunkák e dolgozat vállalt
témájához csupán változatos adalékokat adtak, s tudomásom szerint ez az első
ilyen tárgyú másodelemzés, amely nyilván nem mentes a valóságfolyamatok szűkebb spektrumú tájolásától, de nem zárja ki további, árnyaltabb kutatások eltérő
következtetéseit. A jugoszláviai szerzők vagy kutatók így természetesen n e m „felelősek" az általam kritikai módon fölhasznált irodalom másként értelmezéséért.
Szándékos ezért tőlem az is, hogy kevésbé a frissebb, vitának még ki n e m tett
publikációkat használtam, inkább a korábbi, nyilvánosság elé engedett tanulmányokból építkezem.
4. A közölt, hivatkozott adatok pontosságáért a szerzőket, illetve forrásaikat
terheli felelősség. Kutatásom során arra a következtetésre kellett jutnom, hogy
rendkívül sokféle adat forog közkézen, így ezek hitelességéért lényegében senki
sem adhat garanciákat. Két különböző felmérés között történt változások csupán
kalkulatíve mutathatók ki, de a jugoszláviai és a magyar statisztikai felvételek
nem egyeztetett módszerei olykor három—három és félszeres differenciákat is jelenthetnek, így megfellebbezhetetlenül egzakt adatokat nem adhatok.
5. Az 1984-es adatok szerint az összlakosság száma: 22 960 000, ebből nemzetiségi: szerb 36%, horvát 20%, bosnyák 9%, szlovén 8%, albán 8%, macedón 6%,
montenegrói 2%, magyar 2%. Forrás: Baló—Lipovecz: Tények könyve '88. Móra
Kiadó, 1987. 308. p.
Az adatok eltérő voltának illusztrálására csupán néhány példa:
Rehák László az 1961. március 31-i népszámlálási adatok alapján közli: a JKSZ
nemzetiségeinek fele nemzeti kisebbség lakta községekben él (1906 376 lakos).
A Vajdaságban 248 476 magyar él olyan községben, ahol többségben van (a V. A. T.
összes magyar nemzetiségű polgárainak száma 442 560), és a JSZSZK magyar állampolgárainak létszáma 504 369 fő. A V. A. T. szerb lakosságának aránya 80,5% a

64

szerbek lakta, szerb többségű községekben ( = 8 2 2 825 fő). Lásd Rehák L. felszólalását in: A NEMZETEK KÖZÖTTI V I S Z O N Y . . . 54—67. p. (Forum, 1969).
Varga Domokos 1970-ben (Rehák Híd-beli cikkére hivatkozva, 1970/7—8. sz.) „a
legutóbbi népszámlálás szerint a Vajdaság lakosságának 64,4%-át tették ki a szerbek,
horvátok, crnagoraiak, 23,8%-át a magyarok. . . . Egész Jugoszláviában kereken félmilliónyian vallották magukat magyarnak, ez a szám az összlakosság 2,5%-át teszi
ki" — írja. Lásd VARGA D. = Valóság, 1970/12. 77. p.
Pénovácz Antal vajdasági magyar néprajzi kalauzolásában (Forum, 1979. 5. p.)
közli: „Vajdaság közel kétmillió lakosa közül csaknem félmillió a magyar", az
1971-es összeírás szerint 1 952 533 lakosból 423 866 fő.
Kocsis Károly a belgrádi Statisztikai Hivatal adataira támaszkodva 2 035 000
főben számolja Vajdaság összlakosságát (1981-es felvétel adata), 19%-ban jelzi a
magyar nemzetiség arányát (KOCSIS K. 1985. 431. p.).
Gyapay Dénes 1987 karácsonyán (az 1981-es adatokra hivatkozva) 1,1 millióra
teszi a vajdasági szerbek,, 385 356 főre a vajdasági magyarok lélekszámát (GYAPAY
1987. 5. p.).
Székely András Bertalan az 1981-es népszámlálás adatára hivatkozva 9496 magyar nemzetiségű szlovéniai lakosról tud, „ez Szlovénia lakosságának mintegy fél
százalékát teszi ki". „A különböző nemzetiségek Jugoszlávia összlakosságának (1982.
december 31-én 22 740 000) mintegy 20 százalékát teszik ki." (SZÉKELY A. B. 1984.
163. p.)
Az eltérő adatok, a becslések és a százalékosra kerekített arányok nem teszik
pontosíthatóvá a valódi magyarságszámot, a statisztikai felvételek eltérő adatai pedig egyenest zavaróak. Kétségtelenül számolni kell a magyar kisebbség arányának
csökkenésével, a nemzetiségnek minősítések és az önbesorolások különbségeivel,
a sajtóhibákkal és adatmanipulációkkal is, nem utolsósorban pedig avval, hogy a
reprezentativitásra törekvő közlések, forrás nélküli hivatkozások és különböző sajtóközlemények más-más célból közölnek adatokat.
Kovács Teréz cikkemről írott lektori véleménye szerint az 1961-ben számlált
magyarság valóban több volt félmilliónál, az 1981-es , népszámlálás szerint kb.
430 000 maradt, vagyis százezerrel csökkent, a Vajdaságban pedig ekkor 370—380
ezren vallották magukat magyarnak, vagyis 1961 és 1981 között minden ötödik magyar „eltűnt", s emögött a városi lakosság növekedése, asszimilálódása, a születésszám-csökkenés, a nemzetiségi iskolák megszüntetése, á középiskolák 1974-es reformja, a vegyes házasságok számának megnövekedése és a „jugoszlávnak" nevezett népességkategória bevezetése egyaránt magyarázatként állhat.
6. Kovács Teréz említett szakvéleménye szerint Jugoszláviában az átlagosan
megművelhető földterület 83—85%-a van magánkézben, a Vajdaságban pedig ez
jóval az átlag alatt van, maximum 60%.
7. Kovács Teréz szerint a hetvenes években a jugoszláviai lakosság jó kétharmada élt falun, a városi lakosság 27%-ot tett ki. A Nemzetközi Statisztikai Évkönyv 1985-ös kötete Jugoszlávia 22,80 milliós lakosságának területi népességeloszlását 43%-ra (városi) és 57%-ra (falusi) teszi.
..
8. Az urbanizáció térfolyamatait nemzetközi kutatás keretében, összehasonlító
adatokkal hozza az ÉVM—VÁTI kiadásában megjelent (Gálik Lászlóné szerk.) Az
urbanizáció Európában c. kötet (1981).
9. A nyugat-európai helyzethez lásd Joó Rudolf: Nemzeti és nemzetiségi önrendelkezés, önkormányzat, egyenjogúság. Kossuth Kiadó, 1984., valamint Joó Rudolf:
Etnikumok és regionálizmus Nyugat-Európában (Gondolat K. 1988) c. alapmunkáit.
Végezetül: a dolgozat hivatkozási anyagában — elsősorban terjedelmi okok
miatt — nem volt mód pontos oldalszám-megjelöléssel élni. A hivatkozott irodalom
ismerői azonban egyértelműén „dekódolhatják" a vonatkozó szövegrészeket. Természetesnek tartom, hogy a jugoszláviai magyarság körében vagy a nyugati. kutatók
körében nem egyformán értelmezik a létező: szakirodalmat — ilyén szempontból a
magam „kényelmes kívülállása" előnyös helyzet is lehetne.. Dolgozatom célja a le-

65

hetséges továbbgondolás, az értelmezések találkoztatása volt (vagy lehetne), s ha
ebben a saját olvasatom, szubjektív nézőpontom inkább akadályokat, mint kapunyitást jelentene — magam bánnám legjobban.

HIVATKOZOTT ÉS FÖLHASZNÁLT IRODALOM
Anyanyelv — „államnyelv". 1976. Szabadka. 111—123, 159—198. p.
A. SAJTI Enikő (1978) A nemzeti-nemzetiségi kérdés a szocialista Jugoszláviában. = Tiszatáj, 21. sz. 55—56. p.
ÁDÁM Antal (1972) A különböző fokozatú állami szervek közötti együttműködési
kapcsolatok az NDK-ban, valamint a társadalmi megállapodás és az önigazgatási egyezmény jellemzői Jugoszláviában. In: (Pálné dr. Kovács Hona szerk.)
Dolgozatok a területi irányítás igazgatási eszközrendszeréről, 6. MTA Dunántúli Tudományos Intézete, Pécs. 80—89. p.
ÁGOSTON András (1969) Az alkotmánymódosítás — a nemzetiségek új lehetőségei. = Üj Symposion, 45. sz. 22—23. p. (Ugyanő még Űj Symposion 48—49.,
54., 55. sz.)
ÁGOSTON Mihály (1969) Nyelvi egyenjogúság és többnyelvűség. — Üj Symposion,
50. sz. 21—23. p.
BARANYAI Júlia (1976) Vízbe vesző nyomokon. Fejezetek a Drávaszög történetéből. Forum, Üjvidék.
BÁRCZAY Gyula—Oskar SAKRAUSKY—VASS György (1973) Nemzetiségi kisebbség — kisebbségi egyház. Európai Protestáns Magyar Szabadegyetem, Bern.
44 p.
BERKES Eszter (1973) A szlavóniai magyar népsziget tánchagyományai. = Létünk, III. évf. 6. sz. 75—106. p.
BESZÉDES Valéria (1984) Egy Duna menti műemlék jellegű falu. = Műemlékvédelem, XXVIII. évf. 2. sz. 117—126. p. (Ugyanitt több más vajdasági, bácskai vonatkozású cikk.)
BIACSI Antal (1969) Ez a halál nem magánügy. — öngyilkosságok Szabadkán. =
Híd, 3. sz.
BODROGVÁRI Ferenc (1980) Az önigazgatás filozófiája. = Magyar Szó, Újvidék.
Jan. 28. szám.
BÖNA Júlia—NIKOLITY, Rajkó—NOVAK, Vilko (1956)' Magyar néprajzi irodalom Jugoszláviában 1945—1955. Index Ethnographicus I. 134—142. p.
BORI Imre (1973) Irodalmi hagyományaink. Kilenc évszázad írásaiból. Forum,
Üjvidék. 5—17. p.
BORI Imre (1982) A jugoszláviai magyar folklórkutatás eredményei és szerepe a
jugoszláviai magyarok kultúrájában. Artes Populares 8. ELTE BTK, Bp. 202—
216. p.; valamint in: Jung Károly, 1983 (1. ott).
BORÚS Rózsa (1981) Topolya népszokásai. Hungarológiai Intézet, Üjvidék.
BOSNYÁK István (1967) Nemzeti mítosz és „Rehák-ügy". = Üj Symposion, 24—25.
sz. 44—45. p.
BOSNYÁK István (1967/b) Kiskorú közönség, vagy a közönség kiskorúsítása. = Üj
Symposion, 29—30. sz. 30—31. p.
BOSNYÁK István (1968) Nemzetiségi monológ. = Üj Symposion, 35. sz. 4. p.
BURÁNYI Nándor (1981) Tudomány és közélet. Beszélgetés a 60 éves Szeli István
akadémikussal. = Híd, szeptember, 1011—1021. p.
BURKS, R. V. (1961) The Dynamics of Communisme is Eastern Europe, Princeton,
University Press. 188. p.
Cl JAN, Rafael (1969) Hozzászólás. In: A nemzetek közötti v i s z o n y . . . (lásd ott),
Forum, Újvidék, 175. p.

66

CSÁKY SÖRÖS PIROSKA (1973) A jugoszláviai magyar könyv. 1945—1970. Forum, Üjvidék.
CSOLÁKOVICS, Rodolyub (1950) A nemzeti kérdés rendezése Jugoszláviában (Korunk kérdései, 30. füzet). Testvériség—Egység Könyvkiadó Vállalat, Novi Sad,
52 p.
CURClC, Slobodan (1981) Vajdaság népességváltozása az utóbbi évszázadban. =
- Létünk, XI. évf. 2. sz. 306—326. p.
DÁVID András (1968) Nemzetiségi iskolarendszerünk színe és visszája. = Üj Symposion, 39—40. sz. 37—39. p.
DENNISON, I. Rusinov (1974) Yugoslavia's Return to Leninism: Notes on the
Tenth Party Congress of the Yugoslav League of Communists^ Southeast Europe Series, Vol. XXI. No. 1.
DORDEVlC, Jovan (1981) A kisebbségek helyzete és védelme Jugoszlávia alkotmányos és politikai rendszerében. = Létünk, XI. évf. 2. sz. 255—263. p.
DRUSKOVIC, Drago (1975) Nationality Relations in Yugoslavia. In: Papers of the
Ljubljana Seminar. New York. 91—96. p.
DUMONT, René (1970) Types of Rural Economy. London. 446—467. p.
DURIC, Vojislav (1968) Prilog sociologiji stanovanja savremenog vojvodanskog
sela. = Zbornik za drustvenenori ke Matice srpske. 49. sz.
DURIC, Vojislav (1971) A lakás mint társadalmi jelenség és a lakásszociológiai
kutatások sajátosságai. In: (Szelényi Iván szerk.) A szocialista városok és a
szociológia. Kossuth. 295—331. p.
E. FEHÉR Pál (1981) Nyilatkozik: Fehér Kálmán (Forum Könyvkiadó). = Kritika,
5. sz. 6—7. p.
Az egyenjogú nyelvhasználatról szóló újvidéki tanácskozás felszólalásai. (1979.
febr. 26—27.) = Létünk, 1980. (X. évf.) 1. sz. 129—190. p.
ÉGETŐ Melinda (1974) Zenta környéki szállások. In: A paraszti társadalom és
műveltség a 18—20. században. III. Tanyák. Szolnok.
FEKETE J. József (1980) Gondolatok az urbánus temető körül. = Üj Symposion,
XVI. évf. 186. sz. 341—343. p.
FILIPOVlC, Miljenko S. (1968) A magyarok az észak-boszniai és az észak-szerbiai
néphagyományban. = Műveltség és hagyomány, X. 37—54. p.
FRIGANOVIC, M. (1970) Commuting in Croatia as an index of the Socio-Economic Mobility of population. = Geographical Papers, Zagreb. 95—103. p.
FÜR Lajos (1982) Nemzetiségi kérdés, nemzetiségtudományi kutatások. = Valóság,
1. sz. 34—46. p.
FÜR Lajos (1986) A magyar tudományművelés Jugoszláviában. = EF-lapok, 9—10.
sz. KISZ KB EFTT. Bp. 42—48. p.
(GÁLIK Lászlóné szerk.) (1981) Az urbanizáció Európában. ÉVM—VÁTI, Bp. Településfejlesztési Közlemények, 12. szám, 64 p.
GARAI László (1971) Egy magyar nyelvű egyetemista lap szükségességéről. = Üj
Symposion, 76. sz., hátsó borító.
GEROLD László (1967) Haldokló kisvárosi kultúra (Versec). = Üj Symposion, 29—
30. sz. 26—29. p.
GEROLD László (1970) Rólunk vallanak. (Értelmiség-szociológiai vizsgálat.) Forum, Újvidék. 277. p.
GOLUBOVIC, Zagorka (1969) The Trends and Dilemmas of Yugoslav Sociology. =
Praxis, 3—4. sz.
GOLUBOVIC, Zagorka (1976) A szociológus a jugoszláv társadalomban. = Europaische Rundschau, Wien, l. sz. (Magyarul: MTI Elméleti Cikkek, VI. évf.
19. sz. 35—43. p.)
GRANASZTÓI PÁL (1982) Városfejlődés, infrastruktúra Magyarországon a dualizmus korában. In: Építészet, városépítés, társadalom. Akadémiai K. 170 p.

67

GUNDA Béla (1974) Folklore-gyűjtés a Szerémségben. Hungarológiai Intézet Tudományos Közleményei VI. 19—20, 53—68. p., valamint in: Jung Károly,
1983., 64—77. p.
GYAPAY Dénes (1987) (Magyarnak lenni) Jugoszláviában. = Magyar Hírlap, Melléklet. XII. 24. 5—6. p.
GYÖRE KÁROLY (1979) Vajdaság városhálózatában történt változások az 1953—
1971 közötti időszakban. Nemzetiségi földrajzi tudományos ülésszak, Pécs.
HAJÓS Ferenc (1983) Magyarok a Szlovén Szocialista Köztársaságban. = Valóság, 1. sz.
HAWRYLYSHYN, O. (1977) Yugoslav Developement and Rural Úrban Mígratíon:
the Evidence of the 1961 Census. In: (Brown, A. A. — Neuberger, E. szerk.)
Integrál Migration: a Comparatíve Perspective. Academic Presse, 329—345. p.
HEGEDŰS Miklós (1973) Gazdasági fejlődés és az urbanizáció. Akadémiai, 73—
114. p.
HERNÁDI Miklós (1970) Jegyzetek a Vajdaság új regényirodalmáról. = Valóság,
12. sz. 79—83. p.
HÓDI Éva (1986) A nemzeti önismeret új útjai. A jugoszláviai magyar társadalomtudományi gondolkodás kialakulása. = Valóság, 2. sz. 76—85. p.
HOFFMANN, G. W.—HATCHETT, R. L. (1977) The Impact of Régiónál D e v e lopment Policy on Population Distribution in Yugoslavia and Bulgaria. In:
Population and Migration Trends in Eastern Europe. Wetview Press, Boulder (Colorado). 99—124. p.
HORNYIK Miklós (1981) Interjú Végei Lászlóval (1968). In: Szabálytalan napló.
Forum, Újvidék. 130—134. p.
A JKSZ Központi Vezetősége Végrehajtó Bizottsága határozatai a nemzeti kisebbség kérdéseiről (1959. márc. 24.) = Üj Symposion, 24—25. sz. 1967. 39—
43. p.
JÓNÁS István (1986) Nemzetisége: magyar. Adalékok a szlovéniai magyarság
életéhez. = EF-lapok, 3. sz. KISZ KB EFTT, Bp. 38—39. p.
JOÓ Rudolf (1984/a) Nemzetiségi kérdés — kisebbségi egyenjogúság napjainkban.
In: Együtt a nemzetiségekkel. Kossuth Kiadó. 140—146. p.
JOÓ Rudolf (1984/b) Nemzeti-nemzetiségi egyenjogúság alkotmányos alapjainak
létrejötte: A több nemzetiségű Jugoszlávia föderatív felépítésének kialakulása és a nemzetiségi egyenjogúság fejlődése az 1974-es alkotmányig. In: N e m zeti és nemzetiségi önrendelkezés, önkormányzat, egyenjogúság. Kossuth K.
124—134. p.
JOVANOV, Neca (1981) A szocialista államnak az időszerű jugoszláv társadalomban jelentkező problémái. = Létünk, XI. évf. 1. sz. 32—57. p.
JUHÁSZ Géza (1969) Folyóiratszemle. = Magyar Szó, XXVI. évf. 350. sz. dec. 21.
14. p.
JÜNG Károly (1978) Az emberélet fordulói. Gombosi népszokások. Forum, Újvidék. 329 p.
JUNG Károly szerk. (1983) Jugoszláviai magyar folklór. Hungarológiai Intézet,
Újvidék. Értekezések, monográfiák, 3. 350 p.
KALAPIS Zoltán (1979) Bánát könyve. Riportok. Forum, Újvidék. 259 p.
KAMENETSKY, Ihor (1961) Secret nazi plans for Eastern Europe. Bookman Associates, New York.
KARDELJ, Edvard (1977) A szocialista önigazgatás politikai rendszerének fejlődési irányai. Forum, Újvidék. 106. p.
KATONA Imre (1984) Magyar folklórkutatás Jugoszláviában. = Forrás, XVI. évf.
11. sz. 44—47. p.
KATONA Imre (1981) A kubikolás nemzetközivé válása Jugoszláviában. = Forrás, 7. sz. 28—34. p.
KATONA Imre (1983) Magyar néprajzi kutatások Jugoszláviában. = Forrás, XV.
évf. 10. sz. 75—89. p.

68

KATONA Pál (1963) Jugoszlávia népeire és nemzetiségeire, valamint Magyarország határ menti vármegyéire vonatkozó néprajzi írásoknak mutatója. (Kézirat.) Hungarológiai Intézet.
KING, Robert R. (1973) Minorities under communism: nationalities as a Source
of Tension Among Balkan Communist States. Cambridge, Harward University
Press.
KLEIN, George—KLEIN, Patricia (1981) Nationalismus, Ideology. The Pivot of
Yugoslav Politics. In: (Klein, G.—Reban, M. J. szerk.) The Politics of Ethnicity
in Eastern Europe. The East European Monographs, No XCIII. Boulder Distributed by Columbia University Press, New York. 247—279. p.
KOCSIS Károly (1983) A Vajdaság nemzetiségi képének száz éve (1881—1981). =
Területi Kutatások, 6. MTA Földrajztudományi Kutató Intézet, Bp. 60—76. p.
KOCSIS Károly (1985) Migrációs folyamatok a Vajdaságban a második világháború után. = Földrajzi Értesítő, XXXIV. évf. 4. sz. 431—454. p.
KOROSIC, Marjan (1987) A gazdasági nehézségek leküzdése. = HVG, jugoszláv
melléklet, február 28. 19—20. p.
KÓSA László (1972/a) Magyar néprajzi kutatások Jugoszláviában. Néprajzi és
településtörténeti áttekintés. Hungarológiai Intézet Tudományos Közleményei
IV. 11—12. sz. 5—24. p. valamint Id. JUNG K. 1983. 21—40. p.
KÓSA László (1972/b) Zenta bácskai mezőváros néprajzi képe. = Létünk, II.
évf. 3—4. sz. 139—151. p.
KOSINSKI, L. (1964) Migrations of Populations in East-Central Europe from
1939—1955. = Geografica Polonica, 123—131. p.
KOVÁCS Endre (1982) Doroszló hiedelemvilága. Forum, Újvidék. 327 p.
KOVÁCS Teréz (1973) A tanyák társadalmi folyamatai egy bácskai községben —
Becsén. = Létünk, III. évf. 6. sz. 33—49. p.
KOVÁCS Teréz (1976) A tanyák társadalmi struktúrái egy bácskai községben —
Becsén. = Létünk, VI. évf. 1. sz. 50—71. p.
KOVÁCS Teréz (1978) A vajdasági magyar fiatalok életmódjának szociológiai felm é r é s e i Űj Symposion, XIV. évf. 168. sz. 437—449. p.
KOVÁCS Teréz (1981) A fiatalok szabad ideje Vajdaságban. = Létünk, XI. évf.
1. sz. 79—89. p.
KOVÁCS Teréz (1983) A szociológia kialakulása és fejlődése Jugoszláviában. =
Szociológia, 4. sz. 457—463. p.
KOVÁCS Teréz (1986) A tanyavilág társadalmi-gazdasági és életmódbeli változásai 1953 és 1983 között. (Becse). = Létünk, XVI. évf. 2. sz. 266—274. p.
KÖRMÖCI Erzsébet—SZABÓ Jolán (1974) Halotti szokások Zentán. 2. Hungarológiai Intézet Tudományos Közleményei, VI. 19—20., 159—172. p.
KŐVÁGÓ László (1987) Jugoszlávia története a második világháború után (1944—
1980). ELTE BTK, jegyzet. Tankönyvkiadó, Bp. 44 p.
KREMENSEK, Slavko (1970) Ljubljanskogo naselje zelena jama kot etnoloSki problem. Ljubljana.
KREMENSEK, Slavko (1979) Suburban Villagers. A Slovenian Case Study. Program in Soviet and East European Studies. = Occasional Papers, Series No 2.
Amherst, Mass.
KROPUSEK, T. (1972) Társadalmi egyenlőtlenségek a szocializmusban. Belgrád.
LAKI László (1981) Kisiparosok ipari környezetbe való beilleszkedésének nehézségei. = Létünk, XI. évf. 1. sz. 92—105. p.
LÖRINCZ Péter (1968) A nemzetiségi kérdés és új tudományos intézeteink. = Üj
Symposion, 36. sz. 27—28. p.
MAJTÉNYI András (1967) A jugoszláv értelmiség eredete, eredményei és perspektívái. Tanulmány vázlat. = Űj Symposion, 22. sz. 25—26. p.
MÁRKUS Gyula (1987) Váltóláz. = HVG, szeptember 5. 11—13. p.
MATUSKA Márton (1983) Költözködünk. = Magyar Szó, XC..évf. 235. sz. 11—13 p.

69

MELVINGER, Zlatko (1969) A vajdasági területi iskolák eddigi fejlődésének
néhány jellegzetessége. In: A nemzetek közötti v i s z o n y . . . Forum, Űjvidék.
127—145. p.
MERKI Ferenc (1981) A horvátországi magyar tannyelvű iskolák helyzetéről. = Híd,
október, 1269—1271. p.
MEZEI István (1969) A nemzeti egyenjogúság regionális gazdasági tényezői a
Vajdaságban. In: A nemzetek közötti v i s z o n y . . . Forum, Újvidék. 49—51. p.
MILANOVlC, Branislav (1986) A mezőgazdaság magánszektorának fejlődési lehetőségei Vajdaságban. = Létünk, XVI. évf. 2. sz. 227—245. p.
Minorités etniques en Europe Centrale et Balkanique. Paris, 1946.
MIRNICS Károly (1967) Vajdasági visszás viszonyok. = Új Symposion, 28. sz. 25. p.
MIRNICS Károly (1968) A könyv a vajdasági magyar nemzetiség életében. = Üj
Symposion, 34. sz. 27—28. p.
MIRNICS Károly (1970/a) Demográfiai jellegzetességek a jugoszláviai magyar nemzetiség életében. = Demográfia, 3. sz.
MIRNICS Károly (1970/b) A jugoszláviai magyar diaszpóráról. = Üzenet, 12. sz.
440—447. p.
MIRNICS Károly (1970/c) Vajdaság sorsa a nemzetiségek sorsa. = Híd, 7—8. sz.
MITA, Miljkovics (1949) A kisebbségek helyzete a Szerb Köztársaságban. (Korunk
kérdései, 12. füzet.) Subotica, 29 p.
MLINÁR, Zdravko (1971) A bevándorlók baráti kapcsolatai Velenjében.
In:
(Szelényi Iván szerk.) A szocialista városok és a szociológia. Kossuth K.
220—245. p.
MUKICSNÉ KOZAR Mária (1984) Szlovén vidék. Ljubljana — Szombathely.
MUSIL, Jiri—LINK, Jiri (1973) A szocialista országok urbanizációjának néhány
jellegzetessége. = Szociológia, 4. sz. 586—604. p.
NAGY László (1981) A felnőttképzés problémái Szabadkán. = Létünk, XI. évf.
1. sz. 121—125. p.
A NEMZETEK KÖZÖTTI VISZONY időszerű kérdései az önigazgatású társadalomban. Konferencia és vita. Forum, Űjvidék, 1969. 178. p.
OPPOSITION in Eastern Europe. (1979) Baltimore, Johns Hopkins University Press.
OVSEC, Damjan (1979) Oris druzabnega zivlejanja v Ljubljani od zacetka X X .
stoletnaja do II. svetovne vojne. Ljubljana.
OVSEC, Damjan (1980) Kratek pregled Ljubljanskih kavarn od zacetkov do
danasnjih dni. Glasnik, SED, 20. 167—173. p.
OVSEC, Damjan (1980) The Meaning of Úrban Space in Ljubljana in the Past
and Today. An Interdisciplinary Ethnological Interpretation. Glasnik, SED, 20.
157—159. p.
(PASTYIK László szerk.) (1969) A Hungarológiai Intézet Tudományos Közleményei.
Bibliográfiai Füzetek 1—16. Hungarológiai Intézet.
PASTYIK László (1970) A Híd kontra Üj Symposion. = Üj Symposion, 62. sz. 14. p.
PASTYIK László (1970) önigaz(ol)gatás. = Űj Symposion, 60—61. sz. 11. p.
PASTYIK László (szerk.) (1977) Tenyeremen a síkság. A vajdasági nemzetiségek
irodalmának antológiája. Tartományi Tankönyvkiadó Intézet. 129—130. p.
PEARSON, Raymond (1983) National Minorities in Eastern Europe 1848—1945.
, London, The Macmillan Press CTD, 249. p.
PENAVIN Olga (1950—51) A szlavóniai sziget-magyarság. = Híd, 795—801, 895—901,
62—69. p.
PENAVIN Olga (1966) A jugoszláviai Muravidék magyar tájnyelvi atlasza. Bp.
Akadémiai.
PENAVIN Olga (1973) Szlavóniai hétköznapok. Forum.
PENAVIN Olga (1976) A népi tudás, a népi hagyományok gyűjtése a felszabadulás
után a jugoszláviai magyarság körében. Békéscsaba, II. Nemzetiségkutató
konferencia, 326—340. p.
PENAVIN Olga (1979) Szlavóniai magyarok. == Üzenet, IX. évf. 671—673. p.

70

PENAVIN Olga (1981) A nagycsalád-szervezet Szlavóniában (Kórógyon). Forum,
Üj vidék. 224 p.
PÉNOVÁCZ Antal (1979) Vajdasági magyar néprajzi kalauz. Forum, Újvidék.
PETKOVICS Kálmán (1963) A város árnyékában. = Híd, XXVII. 933—947. p.
PIVOVAROV, J. L. (1972) A népesség városiasodása és vándorlása az európai
szocialista országokban. = Földrajzi Értesítő, XXI. évf. 2—3. sz. 227—236. p.
POPOVIC, Dusán (1969) A nemzetiségi nyelvek egyenjogúságáról. In: A nemzetek
közötti v i s z o n y . . . , 111—125. p.
RÁCZ Attila (1964) A városok jogi helyzete az európai szocialista országokban. =
Állam és Igazgatás, XIV. évf. 4. sz. 335—348. p.
RADOVANOVIC, Miieta (1969) Elvetemült következtetés. = Új Symposion, 45. sz.
20—21. p.
RADOVANOVIC, Miljana (1981) A vajdasági ruszinok etnológiai tanulmányozásának problémái a mai interetnikus feltételek között. In: A II. Békéscsabai
Nemzetközi Néprajzi Nemzetiségkutató konferencia előadásai, 1. köt. Békéscsaba—Bp. 197—202. p.
RAJOSÁN István (1981) A Szocialista Szövetség, az önigazgatási érdekek pluralizmusa, valamint a tömegtájékoztatási eszközök szerepe és fejlődése Kardelj
gondolatainak tükrében. = Létünk, XI. évf. 1. sz. 7—17. p.
RAJKOVIC, Zorica (1976) Spomen-obiljezja zrtvama prometnin nesreca. = Narodna
Umjetnost, XIII. évf. 27—56. p.
RAJKOVIC, Zorica (1978) Danasnji djecji folkloristrazivanje u Zagrebu. = Narodna
Umjetnost, XV. évf. 37—96. p.
REHÁK László (1963) A vajdasági nemzetiségek helyzete Jugoszlávia alkotmányos rendjében. = Híd, V. évf. 567—576. p.
REHÁK László (1967/a) Kisebbségek Jugoszláviában. Jogi-politikai tanulmány.
Forum. 504. p. (Bibliográfia 455—491. p.)
REHÁK László (1967/b) Nemzeti érdek, regionális érdek és a nemzeti kisebbségek. = Üj Symposion, 23. sz. 24—25. p.
REHÁK László (1969) A Vajdaság Autonóm Tartomány lakossága nemzetiségi
megoszlásának jellegzetességei. In: A nemzetek közötti v i s z o n y . . . Forum,
Újvidék. 61—67. p.
REHÁK László (1970) Kívánt segítség és hívatlan atyáskodás a nemzetiségek
érvényesülési folyamatában. = Híd, 7—8. sz.
REHÁK László (1979) Kisebbségtől a nemzetiségig. Tanulmányok. Forum, Újvidék. 267 p.
REHÁK László (1980) A munkásosztály meghatározására vonatkozó társadalmilag
elfogadott álláspontok Jugoszláviában. = Létünk, X. évf. 1. sz. 11—20. p.
REHÁK László (1981) A helsinki okmányoknak a nemzetiségek (nemzeti kisebbségek) helyzetére vonatkozó rendelkezései... = Létünk, XI. évf. 2. sz. 280—
285. p.
REHÁK László (1982) Politikai rendszerünk időszerű kérdései. Forum, Újvidék.
RIESMAN, Leonard (1973) Urbanizáció: a városfejlődés tipológiája. In: (Szelényi
Iván szerk.) Városszociológia. KJK. 122—143. p.
RIHTMAN-AUGUSTIN, Dunja (1979) Istrazivanje folklora i kulturna p r a k s a . =
Narodna Umjetnost, XVI. 9—20. p.
RIHTMAN-AUGUSTIN, Dunja (1984) Zágrábi városi folklór. Ethnographia, 3. sz.
468. p.
ROMIC, Desa (1969) A nemzeti egyenjogúság távlatai Vajdaság önigazgatású
társadalmában. In: A nemzetek közötti v i s z o n y . . . Forum, Újvidék. 81—86. p.
SAFFER Pál (1968) Könyvek és előítéletek. = Magyar Szó, XXV. évf. 89. sz.
március 31. 21. p.
SÁRFALVI, B. (1970) Recent population Movements in East European countries.
Akadémiai K. Bp. 92 p.

71

SÁROSI Károly (1968) Kell-e magyar pedagógiai főiskola? = Magyar Szó, X X V .
évf. 128. sz. május 11.
SHKRELI, Azem (1973) A nemzetiségi kultúra h e l y e . . . = Magyar Szó, X X X . évf.
303. sz. november 3. 11. p.
SHOUP, Paul (1968) Communism and the Yugoslav National Question. N e w York,
Columbia University Press. 268. p.
SJOBERG, Gideon (1973) A preindusztriális város. In: (Szelényi Iván szerk.) V á rosszociológia. KJK. 108—121. p.
(STANOJEVIC, S. szerk.) (1979) Vajdaság Szocialista Autonom Tartomány az
adatok tükrében. Tartományi Tájékoztatási Titkárság, Üjvidék. 88 p.
STEPANOVIC, Predrag (1986) A „valóságos próza" mint a mai szerb irodalóm
egyik jellemző irányzata. = Tiszatáj, XC. évf. 5. sz. 54—61. p.
SZ. A. (1969) Kevés figyelmet szentelnek a falu szociális állapotának. = Magyar
Szó, XXVI. évf. 42. sz. február 13. 3. p.
SZÉKELY András Bertalan (1984) Nemzetiségi jogok és megvalósulásuk Szlovéniában. = Világosság, XXV. évf. 3. sz. 163—169. p.
SZÉKELY Mária (1981) F ö l d - f ö l d . . . Gyűjtés a Dunatáj magyarságának szellemi
néprajzi hagyományaiból. Apatini Irodalmi Kör.
SZEKERES László (1983) Középkori települések Északkelet-Bácskában. Forum-M.
' Ny. I. H. K., Üjvidék. 6—73. p.
SZELI István (1961) Zentai kiadványok bibliográfiája. = Híd, X X V . évf. 4. sz.
387—388. p.
SZELI István (1973) Nemzeti irodalom — nemzetiségi irodalom. = Magyar Szó,
X X X . évf. 205. sz. júl. 28. 11. p.
. SZELI István (1981/a) A magyar kultúra útjai Jugoszláviában. Kossuth K.
SZELI István (1981/b) Történő történelem. Forum, Üjvidék.
SZINADINOVSZKI, Jakim (1969) A nemzetek közötti viszonyok néhány vonatkozása Jugoszláviában a munka szerinti díjazás elvének következetes alkalmazása keretében. In: A nemzetek közötti v i s z o n y . . . Forum, Üjvidék.
89—95. p.
SZKSZ Vajdaság Autonóm Tartományi Bizottság plénumának vitaanyagából. (1968)
Válogatás. = Üj Symposion, 35. sz. 31—33. p.
(SZÖLLŐSY VÁGÓ László szerk.) (1980) Pályaválasztás — pályairányítás. Kerekasztal-beszélgetés. = Létünk, X. évf. 4—5. sz. 836—857. p.
SZŰCS Imre (1971/a) Életünk tükörképe. = Magyar Szó, 358. sz. december 31. és
1972. január 1. 8. p.
SZŰCS Imre (1971/b) A Jugoszláviai Magyar Nyelvművelők Egyesülete munkájának kritikai vizsgálata. = Magyar Szó, 357. sz. december 30. 4. p., 20. p.
THOMAS, C. (1979) Internál Migration in Yugoslavia 1961—1971. = Tijdschrift
voar Economische en Sociale Geografie, CXX. évf. 177—181. p.
THOMKA Beáta (1970) Az Üj Symposion 50 éve. Forum, Üjvidék.
THURZÓ Lajos (1945) Egy ébredő magyar parasztváros. = Híd, 22—28. p.
TÓTH Ferenc (1973) Kérdőjelek helyett. = Magyar Szó, 46. sz. február 17. 13. p.
TÓTH Ferenc (1981) A jugoszláviái magyar folklórkutatás eredményei és feladata.
A II. Békéscsabai Nemzetközi Nemzetiségkutató K o n f e r e n c i a . . . ,
II.
köt.
507—514. p.
TRIPOLSZKY Géza (1973) A Hungarológiai Intézet folklórszemináriuma. = Létünk,
2—3. sz. 203—206. p.
TUCAKOVIC, Zurica (1971) A közös kincs. = Kommunista, 171. sz. május 13. 4. p.
URBÁN János (1973) önigazgatás és írókongresszus. = Magyar Szó, 317. sz. november 17. 11. p.
UTASI Csaba (1967) Ki a nacionalista? (A Rehák-ügyről.) = Üj Symposion, 24—
25. p., 40—44. p.
UTASI Csaba (1972) Hízelgéstől a hitvallásig. = Üj Symposion, 83. sz. 161—165. p.

72

VÁRADY Tibor (1968) Vajdasági magyar társadalomtudomány. = Űj Symposion,
44. sz. 7. p.
VÁRADY Tibor (1971/a) Konkrét akció. = Üj Symposion, 74. sz. 276. p.
VÁRADY Tibor (1971/b) Vagy nem maga az é l e t . . . ? Úti esszék. Újvidék, Symposion-könyvek 34.
VARGA Domokos (1970) A jugoszláviai magyar nemzetiség jelenéről és jövőjéről.
= Valóság, 12. sz. 77—79. p.
VARGA Lajos (1971) Egység és idegenség. = Képes Ifjúság. 1219. sz. szeptember
15. 18—19. p.
VARGA László (1969) Hozzászólás. In: A nemzetek közötti v i s z o n y . . . Forum,
Újvidék. 163—167. p.
VARGA László (1973) A művelődési öntevékenység új korszaka. = Magyar Szó,
324. sz. november 29. 15. p.
VARSÁNYI, Julius (1982) Bordér is Fate. A Study of Mid-European Diffused
Ethnic Minorities. Australian Carpathian Federation INC, Adelaide — Sydney.
139 p.
VÉGEL László (1971) Értelmiség és önigazgatás. = Üj Symposion, 69. sz. 3. p.
VÉGEL László (1973) Kultúra és elitizmus. = Magyar Szó, 226. sz. augusztus
18. 11. p.
VLAOVICS J. (1968) Az egyetemes magyarság. = Dolgozók, XXI. évf. 44. sz. november 1. 8. p.
VODOPIJA, Milivoj (1976) Naturiranje ko rite de passage. = Narodna úmjetnost,
XIII. évf. 77—92. p.
VUJKOV, Savu (1987) Kölcsönös előnyök és gondok. = HVG, jugoszláv melléklet,
február 28. 18—19. p.
VUKOVICS Géza (1973) Az írók társadalmi szerepe. = Magyar Szó, 162. sz. június
15. 10. p.
VUSKOVIC, Boris (1976) Társadalmi egyenlőtlenség Jugoszláviában. ( = Vidik, Split,
1972—73.) = New Left Review, London. 95. sz. január—február. Magyarul
megjelent: MTI Elméleti Cikkek, VI. évf. 16. sz. 21—42. p.
ZIHERL, Borisz (1945) Demokrácia a nemzetiségi kérdés megoldásában. Cikkek
a Borbából. Buducnost Könyvkiadó Vállalat, Novi Sad. 20 p.
2IVKOVIC, Miroslav (1971) Szegregáció városaink fejlődésében. In: (Szelényi Iván
szerk.) A szocialista városok és a szociológia. Kossuth Kiadó, Bp. 149—181. p.
ZSUFFA István (1976) Az urbanizáció hatása a közigazgatásra az európai szocialista országokban. = Állam és Igazgatás, XXVI. évf. 4. sz.

73

Most is aggódom...
SZŰRÖS MÁTYÁSSAL TEGNAPI KÜZDELMEKRŐL
ÉS MAI KÉTSÉGEKRŐL
1.
(Kormányőrök segítenek és takarító néni buzgólkodik, hogy szobáját megtaláljam. Nem csak a tájékozatlanság bizonytalanít el, de a Hely, a Ház ihletettsége is. És az iránta, küzdelmei iránti tisztelet is. Alighogy megérkeztem
Sepsiszentgyörgyről és Marosvásárhelyről, kéznyújtását én hat éve nem látott
barátaim kézmelegével is viszonzom. Hajnalig tartó beszélgetésekben ú j r a és
újra visszatért: mennyi erőt jelentett mindennapjaikban, hogy immár nem csak
barátok együttérzését tudhatták maguk mellett, hanem a Szűrös Mátyás nevével jelzett külpolitika is számonkérő tekintettel figyelte sorsukat. Most, hogy
elnöki hivatalában gyümölcslé és kávé mellett a történelmi időt bolygatjuk, a
Balt Orient Expresszt még ne hagyjuk el! Püspökladányban negyedórát áll a
vonat; Várad felől dízel húzta, s innen villanymozdony viszi tovább. Van
időnk szemlélődni az állomáson, tehervonatok húznak Záhony felé, balra az
első vágányon a szárnyvonali Piroska szerelvénye, a Szeghalom felé tartó utasokat várja. Szűrös Mátyás szülőhazája: Püspökladány.)
— Püspökladányban utak találkoznak. A történelem vonult át ezen a tájon — minden időkben. S ha a nép másként nem védhette magát, hát a sárréti nádasokba bujdosott. Évszázadok óta katonák vonulnak Ladányon át. Hogyan látta gyermekként a történelem
menetelését?
— Apám olvasott, világot járt ember volt, ennek is köszönhető, hogy rálátással figyeltem az eseményeket. Püspökladányban, az Attila utcában, a kövesút mellett születtem. Élményt jelentett nekünk, gyerekeknek kimenni az
utca sarkára, és figyelni a kövesúton történteket. Ami a negyvenes években
kiváltképp elevennek látszott.
— Gondolom, a '40-es esztendő őszén különösen nagy vonulás
mutatkozott ...
— Kérdése nyomán előjönnek bennem az emlékek; emlékszem arra, ahogyan a hadsereg énekelve masírozott, aztán a 40-es erdélyi bevonulásra. Gyermekek és felnőttek kitódultak az útra és integettek, üdvözölték a katonákat.
Hazafias megnyilatkozásnak mondhatom ezt. Mert az egyszerű emberekben
nem élt gyűlölködés más népek, így a románok iránt sem. Egyszerűen örültek
annak, hogy Erdély egy része ismét Magyarországhoz tartozik. De emlékszem
a németek bevonulására is, 1944 márciusában. Megrázó volt. Épp ellenkező
érzéseket váltott ki, mint az 1940-es. Az arcokon szomorúság és letörtség m u tatkozott, megszállóként fogadták a németeket. Valóban úgy van, ahogy
mondta, Püspökladányban utak találkoznak és vezetnek tovább, más-más
irányba. Ott az Attila utcában már kisgyerekként jól tudtuk, melyik visz
Keletre, melyik a Balkánra és melyik tart nyugatra.
— Az erdélyi menekültek feltűntek-e
Ladányban?
— Csak villanásokra emlékszem, és az erdélyi kenyér örömére. Ma sem
felejtem. Apám és bátyám egy védelmi vonal erősítésén dolgoztak Erdélyben,
s onnan hoztak kenyeret. Micsoda ajándék volt!
74

— Román alakulatok érkeztek-e '44 őszén?
— Igen. Már csak azért is jól emlékszem, mert apám huszárként fogságba
esett az első világháborúban, és csak 1921-ben tért haza az orosz fogságból.
Amikor '44-ben az orosz csapatok déli irányból még nem érték el Ladányt,
így fohászkodott: csak nehogy románok jöjjenek! Nagy harckocsicsata zajlott
Debrecen, Kaba és Püspökladány térségében. A front ide-oda hullámzott:
a szovjet csapatokat SS-alakulatok követték, s apámnak el kellett bújnia, mert
fogságban szerzett orosz tudását használta; majd eltűntek a németek, és az
újabb menetben már románok is érkeztek . . .
— Édesapja miért aggódott?
— Mert ismerte őket 1919-ből. Emlékezett arra, hogyan bántak a magyarokkal, nagybátyámat is elhurcolták. Apám félelme beigazolódott. A következő
történt: egy román tiszt bejött a lakásunkba, és elkezdett turkálni a szekrényekben, hogy mit vihetne el. Szerencsére betoppant egy szovjet tiszt, géppisztollyal a kezére ütött, és egyszerűen kizavarta. A románok loptak, betörtek; amit tudtak, elvittek. Érthető, hogy az embereknek rossz benyomásuk volt
róluk, bármennyire is „felszabadítóként" érkeztek. Háborúban persze a katonának hiába parancsolják meg a fegyelmezett magatartást, mindent nem lehet
tiltani. Az orosz katonák is erőszakoskodtak országszerte, de Ladányban érdekes eset történt. A városparancsnok, akit egyszerűen kiskapitánynak neveztek,
önhatalmúlag összeszedette azokat, akik erőszakoskodtak, és kivégeztette őket.
Egyszer csak leszállt egy repülőgép, és elvitték a kiskapitányt. Megsokallták a
szigorát.
— Egy hajdúböszörményi beszélgetésben Székelyhídi Ágostonnal, osztálytársával felidézve a gimnáziumi éveket, Nagy Jenő tanár úr gondoskodását
említette. Téli napokra viharkabátjával ajándékozta meg. Jelképes erejűnek is
érthetjük a tanár úr gesztusát?
— Nagy Jenő nevelőtanár volt a kollégiumban, és a gimnáziumban is tanított. Erdélyből érkezett. Keveset beszélgettünk, csak időnként nyílt meg.
Látta, hogy nekem nincs télikabátom, egyszerű ballonban jártam, pedig hideg
szelek fújtak. Egy alkalommal azt mondta: amikor erős szél fúj, mégiscsak
jobb egy viharkabát. Talán rokonszenvezett velem. Mindenesetre az idő távolából úgy érzem, hogy gesztusával együvé tartozásunkat is kifejezte. A kiváló
böszörményi tanárokra gondolva, nem emlékszem olyasmire, ami a magyarság
összetartozásának ennyire jelképes és érzelemdús megnyilatkozásaként is értelmezhető lett volna.
— Egy 1946-os választási beszédben hangzott el: hazánk semmilyen körülmények között sem feledkezhet meg a határainkon kívül élő magyarságról.
Kádár János vélekedett így az újpesti nagygyűlésen. Ugyanez a Kádár János
1956 utáni politikájában, az 1958-as romániai látogatása és marosvásárhelyi
beszéde nyomán félreérthetetlenül
ennek éppen az ellenkezőjét képviselte. Az
ifjúsági mozgalomban, majd már diplomataként hogyan élte meg a Kádár János politikájában is kifejeződő súlyos és tragikus ellentmondást?
— Ügy vélem, hogy mindazok, akik munkásmozgalmi emberként nem
keleten és nem nyugaton, hanem itthon éltek, jól látták: megfelelő súlyt kell
adni a nemzeti elemnek. Ámde erről később valamiért megfeledkeztek. Hasonlóan problémát látok Balogh Edgárnál, akinek munkásságát, életművét
nagyra tartom, ö is, aki Masaryk Csehszlovákiájában szívta magába, hogyan
kell kezelni a kisebbség dolgait, Romániában mintha megfeledkezett volna
korábbi tapasztalatairól. Balogh Edgár Erdélyben óvatos és egyben gyanútlan,
75

ám demokráciához szokott magatartásával Romániában nem jutott előre. Nem
jött rá, hogy ott a korábbi recept nem alkalmazható. Nem akarom őt bántani, kiváló ember, de idealizmusa akadályozta, hogy kellő súllyal felmérje az
erdélyi magyarság drámai helyzetét. De Kádár Jánosról kérdezett: nála az
internacionalizmus miatt elhomályosult a nemzeti és a demokratikus követelmény. Holott volt, (?) lehetett volna egy nagy korszaka a hatvanas években.
De a brezsnyevi doktrína is meghatározta az ő cselekvésének határait. 1956
után összekeverték az internacionalizmust és a szolidaritást az országra való
nagyhatalmi rátelepedettséggel. De ahogyan Marosvásárhelyen beszélt, az már
nem csak a pillanatot jellemezte, hanem történelmi súllyal történt. És drámai
következményekkel járt.
— Szereplése nyomán a magyarok százait különféle rágalmakkal
halálra
ítélték, a Duna-deltába hurcolták, és gátlástalanul megkezdődött a magyarság
kollektív jogfosztása.
— Igen. Kádár János, Kállai Gyula is és mások, akik abban az időben
Erdélyben jártak, internacionalista megnyilatkozásaikkal akaratlanul is a romániai nacionalizmusnak nyújtottak támogatást. Nem ismerték fel szereplésük
súlyát. Azt, hogy nem a területi szuverenitás hűségnyilatkozatát adják közre,
hanem a román nacionalizmus szellemét engedik ki a palackból. Ezt látom én
fő kérdésnek, noha nem vagyok románszakértő.
— Azt mondja: nem románszakértő. Élete hogyan vezetett mégis oda,
hogy az említett kérdéseket más politikusokkal ellentétben képviselje, és olykor politikai karrierjét is kockáztassa?
— Irodalmi élmények is indítottak ez irányba. Sokat olvastam, különösen
azokat a múlt századi írókat, költőket, akik a szülőföld ihletettségétől vezettetve egészséges népben, nemzetben való gondolkodásra tanítottak; Veres Péter, Szabó Pál, Erdei Ferenc írásai is hatottak rám. És részben Németh
László, akit a mi vidékünkön nemigen ismertek. De az elemi református iskola
néptanítói és a böszörményi gimnáziumban a realistán gondolkodó tanárok is
meghatározták indíttatásomat — s persze a szülői ház, amely életemet végigkísérte. Szocialista, szociáldemokrata gondolkodású apám mindenekelőtt. Halálos ágyán, 1952-ben azt mondta: „Fiam, nem így képzeltük el az egészet."
Öriási csalódás élt apámban, aki sok társával együtt hadifogolyként részt vett
az orosz polgárháborúban. És persze élt bennük az együttérzés is, hiszen látták, kik harcolnak kik ellen. Egy másik élmény 1956-ból, Moszkvából való.
Nagy viták zajlottak tanárok és diákok között. A tanárok egy része megértett
bennünket, megértette a haza iránti aggódásunkat. Ülősztrájk is szerveződött
a nagykövetségen, melynek egyik kezdeményezője Chrudinák Alajos volt. Akkor engem bíráltak, mert csoportunkból néhányan „disszidáltak". Olyan feszültség keletkezett körülöttem, hogy komolyan felmerült: nem folyósítják
tovább az ösztöndíjamat. Folyamatról beszélek most, amikor életem, politikai
gondolkodásom alakulásáról kérdez. Nem mondhatom, hogy mindjárt és végig
tisztán láttam a dolgokat. De azt pontosan éreztük: a Szovjetunió nem az az
ország, amelyikről oly sokat beszéltek dicsőítőleg. Egyetemi diplomamunkámban megpendítettem a személyi kultusz elleni fellépés szükségességét, s nem
is vették jó néven.
— Esztendőkkel a huszadik kongresszus után?
— Igen. 1958/59-ben írtam, és mégis. Megélhettem: a hangoztatott elvek
és a gyakorlat különbözött. Az olvadás éveiben is inkább csak a felületet
érintette a Nap melege.
76

— Romániai magyar diákok jártak Moszkvába?
— Igen.. Egyszer a trolibuszon utaztunk, s halljuk, valaki égtelen nagyot
káromkodik magyarul, mert ráléptek a lábára. Székely Laci volt a román csoportból. összeismerkedtünk, barátságba keveredtünk. Laci hazatérve Bukarestbe, a külügyben dolgozott, majd az Előréhez került. De ott is háttérbe
szorult, végül a sportrovatnál kötött ki, a body buildingről könyvet is írt.
Moszkvában egyébként különböző beállítottságú román diákokkal találkoztam,
voltak nacionalisták is, de többnyire jól megvoltunk velük.
— Kisebbségi gondokkal moszkvai éveiben nem találkozott?
— Különös élményt említhetek. Amikor 1953-ban ösztöndíjasként a Szovjetunióba utaztunk, és Záhonyban megállt a vonat, az állomáson néhány kiflit
vásároltam. Aztán Csapon újra megálltunk, s én kiflikkel a kezemben a pályaudvar közelében sétáltam. Egyszer csak egy idős, fejkendős asszony megszólított: „Kedves fiam, nem adna nekem abból a kifliből?" Meglepett. Bár szovjet földön voltam, először magyar szóval találkoztam. A néni köszönetképp
sapkámba szilvát borított. Nem is azért kérte, mert éhes volt, hanem, mert
oly rég ízlelt magyar péksüteményt. Sokat beszélgettünk, és nagyon szomorú
tényeket hallottunk a magyarok üldözéséről, a kisebbségek elleni bizalmatlansági politikáról. A magyarokat Hitler utolsó csatlósának tekintették, ellenséges
hangulat vette körül a kárpátaljai magyarságot. Később igyekeztünk tudakozódni Ls, de az emberek félénknek és tartózkodónak mutatkoztak.
— Diplomáciai pályára került. Értesült-e azokról a tényekről, amelyek a
kisebbségben élő magyarok jogait fokozatosan
csonkították?
— Részben eljutottak hozzám. De csak részben, hangsúlyozom. Mert ezeket itthon megszűrték. Egy opportunista politika, amely abból indult ki, hogy
ne élezzük a viszonyt Romániával, természetesen igyekezett finomítani a valódi híreket.
— A Szovjetunióban nagykövetként dolgozott. S minthogy csodaváró nép
is vagyunk, olykor avval áltattuk magunkat, hogy Brezsnyev, aki Moldáviában
első titkárként működött, majd csak érzékeli a román—magyar
feszültségeket ...
— Ha volt ilyen remény, az valóban csodavárás volt, hiszen 1978—82 között már nagyon élesen jelentkeztek az ellentétek. Moszkvában a magyar követség mellett áll a román, a másik oldalon a svéd diplomácia hivatala.
— Célzatosan?
— Nem hiszem. Inkább arról lehet szó, hogy egy időben osztották a telkeket.
— Tán finom kihívás, a magyar diplomácia nem szomszédol-e többet a
skandinávoknál, mint a „testvéreknél"?
— Lehet benne valami. Mindenesetre az biztos, hogy a két kolónia között
is feszültség élt. Még a gyerekek között is. Mi igyekeztünk korrekt kapcsolatot
tartani a román nagykövettel és diplomatákkal, de ez inkább hűvös, semmint
érdemi volt. Az egyik nagykövetet Dudásnak hívták, akire azt mondták; félig
magyar, félig román. Vagy teljesen az lehetett, mert állítólag a negyvenes
években csak azért vette fel a magyar nevet, hogy a vasúthoz kerülhessen.
De azt érzékelhettem, hogy Brezsnyev inkább jobb viszonyt tartott Romániával, mint velünk, magyarokkal. Kérdezheti: mivel magyarázható? Kézenfekvő
a válasz: a szovjeteknek a román politika jobban megfelelt, mint a magyar.
Reform jellegű törekvéseinkben kihívást láttak. A román diktatórikus viszo77

nyok közelebb álltak a szovjet gyakorlathoz. Érzékelhettük gyakran. Ugyanakkor Ceausescuval hadilábon is álltak, mert Nyugat felé is tájékozódott.
Brezsnyevnek a moldáviai múltja nem fejeződött ki a magyarok iránti rokonszenvben. Ellenkezőleg. Ott, Moldáviában lett kiskirály. Brezsnyev eléggé korlátolt ember v o l t . . .
— Finoman fogalmazva ...
— Igen. Ami tény: mindenáron marsall akart lenni. És az is lett végül.
Méltatlan volt egy világbirodalom élére.
— Országot, birodalmat a vezetője is
jellemzi...
— Ez egy tragédia. Én többször láttam együtt az úgynevezett szocialista
országok vezetőit. Brezsnyev, Ulbricht, Ceausescu, Husák, Gierek; s ebből még
.Kádár János kiemelkedett! Neki a fő hibája abban állt, hogy eltűrte maga
körűi a korlátolt, buta, hatalmukkal visszaélő figurákat. És persze, egészében
véve, „régi iskolában" tanult.
«
— De hát madarat tolláról, elvtársat elvtársáról...
"
— Igen, de amit korábban említettem, hogy milyen különbség mutatkozott az 1946-os és az 1957-es beszéde között, ez a rendszernek is betudható.
Ez ugyanis lehetőséget teremtett a vezetők deformálására. Ez a rendszer alkalmatlan a demokráciára és a hatékony gazdasági életre.
— Nem gondolja, hogy Moszkvában titkos lapleosztás is működött,
hogy
nékünk például a gazdaságot, a románoknak a külügyet engedik lazábban működni? Imitált önállóság — lakmuszos játéka a világbirodalomnak.
Olyan
ügyekben, amikben a szovjet diplomácia felvonta a hidat, meghagyta a pallót.
Például a románoknak. Az amerikai és a nyugati politikát jellemzi persze az
a süketség és érzéketlenség, hogy ezt Románia nagy szuverén
politikájaként
értelmezte.
— Lehet, igaza van, ám azt hiszem, az ortodox kommunista román politika egyszerűen megbízhatóbb volt a szovjeteknek. Az biztos: bizonyos manőverek, mint például kapcsolat Izraellel, vagy az, hogy Románia elment a
Los-Angeles-i olimpiára, Amerika szempontjából felnagyultak. A Szovjetunió
tudomásul vette. A Ceausescu-féle vezetés pedig élt a lehetőséggel. De hogy
a szovjetek mennyire gondolták végig? Ezt nem tudom. Mondok egy példát.
Aznap, amikor Tőkés László körül már kiéleződött a helyzet, és lezajlott a
temesvári vérengzés, Gorbacsov interjút adott, és arra a kérdésre: mi a véleménye arról, ami Romániában történt, ezt válaszolta; nem tudom megítélni,
nincs elég információm. Mi a helyzet Panamában? — kérdezte a riporter, és
Gorbacsov pontosan tudta, mi a helyzet. De hogy Temesváron mi történt, azt
nem tudta.
— Vagy nem akarta ...
— Igen, de azért itt rólunk is szó volt, meg sok ezer ember sorsáról. Kérdeztem is a szovjet nagykövetet: hogy mondhat ilyet? Magyarországon ezt sokan nézték, hallották. Gorbacsov szájából ez tragédia. Ugyanakkor a szóvivő
azt mondta: embereik ott voltak a temesvári tüntetésen. Számunkra fájdalmas tény: de időnként a szovjet politika nagyobb jelentőséget tulajdonított
Romániának, mint nekünk. Nem is időnként. Hosszú időn át. Amikor őszintébben megnyilatkoztak, azt mondták: nehogy azt higgyétek, hogy fontosabbak vagytok számunkra. Holott Magyarország mégis szalonképesebb partnerként mutatkozott a nagyvilág előtt. És mégis, mintha Ceausescu számukra
többet jelentett volna.
78

— Akaratlanul is árulkodik a szovjet rendszer belső természetéről.
Amelynek már mindegy, Brezsnyev vagy Gorbacsov vezeti. Noha az első személyek
között hatalmas a különbség.
— Nekünk mindig észnél kell lennünk, és reálisan felmérnünk: Románia
a világnak nem feltétlenül jelent kevesebbet, mint Magyarország. Most nagyon felkavarta Romániát Mitterrand nyilatkozata. De látszik: a francia politika fel akarja karolni Romániát.
— Nem csak Franciaország, hanem a nagyvilág mély tájékozatlansága mutatkozik Romániával szemben. Mert a nacionalizmus nem Ceausescu személyéhez köthető. A Mitterrand elleni tiltakozásukban a gyulafehérvári
önkéntes
csatlakozásra hivatkoznak. De arról már nem akarnak tudomást venni, hogy
akkor és ott az egyenlőségnek miféle pontjai fogalmazódtak
meg...
— Amikor Georgiu Dej tárgyalásra készült a magyarokkal, azt mondta:
„Mindent ígérni, és semmit nem adni." így is tettek. Ám ezt a magatartást
nem Dej találta ki, és nem is Ceausescu. Elfogadott módszerük: látványos találkozók, demonstratív összejövetelek, szemfényvesztés, porhintés, és minden
marad a régiben. Sőt, a román nacionalizmus újabb lépést tesz előre — a magyarok rovására. Most ugyanaz a régi struktúra érvényesül; sok mindenből
jól látható. A mélyen magyarellenes vonal mit sem változott. Alakult egy
pártjuk: Keresztény EJemokrata Nemzeti Parasztpárt. Hát ez jellemző: minden
benne van. Keresztény, demokrata, nemzeti és paraszt. És ez a párt nyíltan
hangoztatja, hogy a magyar zsidóság fertőzte meg a tiszta román népet. És mit
mondanak még? A Ceausescu-féle pártot is a magyarok hozták létre. Félelmetes. És újra megjelent a színtéren a fasisztoid „vasgárda".
— Mintha nem csak hazai, hanem a romániai magyarság egyes vezetői
is túlzott bizakodással ítélnék meg a mai helyzetet.
— Amikor Tőkés Lászlóval találkoztam, őt is óvtam a túlzott optimizmus- 0
tói. Az ő kimagasló egyházférfiúi tekintélye akkor használhat legtöbbet, ha
püspökséget vállal, és az egyház keretében megszervezi és működteti a magyar oktatási, kulturális intézményeket. A magyar identitás megőrzése szempontjából ennek óriási jelentősége lehet. Mert félreérthetetlen jelek mutatnak
arra, a román politika folytatódik. Időhúzás, ígérgetés, például az iskolák ügyében. Majd ősszel. Ősszel meg azt mondják: majd jövőre. S addig, amíg ürügyeket, kibúvókat lehet találni. Évszázada ismerjük. Közben úgyis változnak a
dolgok. Megint kezdjük a régi nótát: szeparatizmus, románellenes anyagok,
uszítás és így tovább.
— Szavaiból úgy tűnik: újra számíthatunk a könyvek elkobzására, hosszú
várakozásokra Ártándnál, megalázó vizsgálatokra, kiskönyvbe listázott névsorokra, mint a kondukátor korában. Amikor is jó időn át mélyen hallgattak,
mit hallgattak, sunyítottak a magyar politikai vezetők. A felelősség súlyával,
a nyilvánosság előtt némaságra ítélve, hogyan élte meg ezeket az éveket?
— Korábban a román ügyekkel KB-titkári találkozókon foglalkoztak, de
eredménnyel nem jártak. Ügy tűnt, változást hoz az 1977-es debreceni—nagyváradi találkozó, mert konkrétumokat tartalmazó egyezményeket sikerült aláírni főtitkári szinten, és elhatározták a főkonzulátusok nyitását Kolozsvárott és
Debrecenben. Valójában azonban a koncepcióval — amely szerint a nemzetiségi politika a szocializmusban automatikusan oldódik meg — hibádzott valami. Egyébként kemény viták is zajlottak a KB-titkári találkozókon. Hírük
eljutott hozzám. Egy időben Aczél György és Gyenes András tárgyalt, aztán
Óvári Miklós is bekapcsolódott, később pedig Havasi Ferenc. Legutóbb Hor79

váth István és én. Akkor Bobu jött és Stoian. A hetvénes években a külügyesek körében, ahol én is mozogtam, már erősen élt a feszültség. Visszaszorítva,
ám nagyon keményen érlelődött: a régi módszerekkel nem lehet eredményt
elérni. Az igazi élményem 1982-ből való. Hazajöttem Moszkvából, és Bukarestbe kellett utaznom azzal a feladattal, hogy előkészítsem a KB-titkári találkozót. Amikor visszajöttem, mondtam Kádár Jánosnak: tisztességtelen módszerekkel szemben tisztességesen nehéz eredményt elérni. Nehéz? Lehetetlen.
Tárgyaltam Dobrescuval, később Enachéval, akit szívinfarktus vitt el, és ezeken a találkozókon döbbentem rá, hogy igazából mi a valóság. Egyik alkalommal Verdet azt mondta: „Ide figyelj, Havasi! Az nektek a bajotok, hogy Erdély nem hozzátok tartozik." S erre Havasi: „Rátapintottál a lényegre." Hát
így nem szabad! Képtelenség!
— A pártvezetőség készületlenségéről
árulkodik.
— Így van. Mondtam is Havasi Ferencnek, amikor KB-titkár volt: „Ne
szólj bele a külpolitikába. Mert ha megszólalsz, mindig mellétrafálsz! Ne szólalj meg." Havasiban egyébként eleinte volt fantázia a gazdasági kérdésekben,
de amikor, mint liba az Istenre, ránézett Kádárra, elolvadt. Havasi ilyeneket
hangoztatott: „Ne törjétek magatokat! A külpolitikát úgyis Moszkvában csinálják!" Mondom neki: „Feri, éppen ezt akarjuk áttörni! Hát nem veszed
észre? Segíts nekünk!" De nem. ö mindig kontraparírozott. Nem akarom bántani, de ez az igazság. Óvári is csak arra ügyelt, hogy valami baj ne legyen,
s ennek érdekében „jó érzékkel" mindig a lényeget irtotta ki az anyagaimból.
— Nem gondolja, hogy ezeket a tárgyalási dokumentumokat
közzé kéne
tenni? Czinege Lajos lakásügyétől visszhangzik a magyar sajtó, de hogy itt folyamatosan nemzetvesztő tárgyalások folytak és megalázó
megállapodásokat
kötöttek, arról szó sincs.
— Igen. Az elmúlt évtizedek eseményeit helyére kell tenni. Feltétlenül
fontos a tárgyalási iratok, dokumentumok közzététele. Fokozatosan fel kell
tárni ezeket.
— Nem zúzták be?
— Nem. Eddig egy félhivatalos tájékoztatóban az 1977-es találkozó dokumentumait tettük közzé, s az 1988-as, Szokai Imrével képviselt bukaresti tárgyalási vázlatunk szövegét a Magyarságról, külpolitikáról című könyvem függelékében jelentettük meg. De ennél jóval több anyagról van szó. Talán más
momentumok is kiderülnének a publikációkból. Például az 1968-as Csehszlovákiával kapcsolatban. A magyar vezetők mentek el legmesszebb, persze a végeredmény nem módosult. Becsületére legyen mondva Kádáréknak, hogy Drezdában még nem írták alá a bevonulási dokumentumot, pedig, amint mondta:
„Már láttam, hogy a szovjetek katonacsizmában vannak", vagyis: ugrásra készen. A szovjetek már korábban döntöttek az invázióról. De ne felejtse el, a
dolgok megítélésébe bele kell számítani: ma más időket élünk. Bizonyos körökben erről megfeledkeznek. Még a demokratikus pártok is. És egyes vezetőik, ha például magukba tekintenének, hogy ki, hol és milyen tárgykörben
szerezte a doktori c í m e t . . .
— Azt mondta: a tárgyalásokon felismerte, szemfényvesztőkkel
laikusok,
dilettánsok kártyáznak. Milyen más nyugtalanító jelek sokasodtak
mindennapi
munkájában? Bizonyára az erdélyiek jajkiáltásai is egyre erösebben
hallatszottak.
— Érdekes módon Romániához nem Románián, át jutottam el igazából,
hanem akkor,. amikor elmélyedtem abban a kérdésben, hogy mi a nemzeti és
80

mi a közös érdek. Természetesen a közös érdek a nemzeti érdekek szintézise
lehet. A nemzeti érdektől elvonatkoztatott internacionalizmus nem létezhet. Az
volt az igazi szemfényvesztés, hogy a szovjet érdekeket kifejező internacionalizmusból vezették le a nemzeti érdeket. Ezért hallatszott állandóan a hivatalos aggodalom; mit szólnak hozzá a szovjetek. Félelem és görcs uralkodott a
vezetőségben. Erdélyből pedig egyre sűrűbben jöttek a panaszok. Amikor
Moszkvából hazajöttem, már olyan pozícióban dolgoztam, hogy a híreket nem
lehetett eltéríteni. Sajnálatos tény, hogy a vezetők között volt egy általános
felháborodás; így a románok, úgy a románok, de semmit se tettek..
— Mert nem is akartak.
— Bíráltak a Pravdában, a Neues Deutschlandban; a Rudé Právóban nacionalizmussal vádoltak, mert feszegettem a nemzeti és a nemzetközi érdekek
viszonyát. A legkeményebbig akkor jutottam el, amikor kimondtam azt a
tényt, hogy a határainkon kívül élő magyarok a nemzet részét alkotják. De
hát ezt nem én találtam ki. A történészek, irodalmárok, nagy szellemeink régóta így gondolják, és így érez a nemzet egésze is. Mert ez nem államhatalmi
kérdés. Kijelentésemet már soknak tartották. A vezetők egy része szembefordult velem.
— Milyen jeleit észlelte „elv-társai"
felháborodásának?
— Rosszallásuk — többek között — úgy jelentkezett, hogy soha nem lettem PB-tag, tehát végig szakemberként dolgoztam. Egy KB-titkár kezében lehetett elég hatalom, attól függően, hogy milyen területen dolgozik. A külügy
területén az igazi hatalom politikailag a PB-ben volt és a minisztériumban,
ahol az anyagiak is koncentrálódtak. A külügyi titkári pozíció annyiban fontos
volt, hogy az anyagok engem nem kerülhettek ki. De a döntést hozó testületben nem szavazhattam. Az előterjesztésekben próbáltuk érvényesíteni álláspontunkat, ám az értékeléseinket jó érzékkel igyekeztek kiiktatni. Mindig nagyon
kellett vigyázzak, túl messzire ne menjek, mert annak nem lett volna értelme,
ha minket teljesen kiszorítanak. A végén Grósz Károly már mindent elkövetett kis csapatunk eltüntetése érdekében. Szerencsére ez csak akkorra sikerült,
amikorra neki is mennie kellett. De Kádár János is ilyesmiket mondott: „Ne
lépjüjnk egymás lábára!" Aztán: „Ne okítson engem szovjetbarátságra." Mert
én egy ízben azt kérdeztem tőle: „Kádár elvtárs, meddig lesznek még itt a
szovjet csapatok? Gondolja el, meddig bírja még a párt a felelősséget vállalni?"
— Magára hagyatottan dolgozott tehát?
{
— Nem, egyre növekedett csapatunk, bár a nemzeti-nemzetiségi viszony,
a szovjet csapatok magyarországi léte, a magyarság kérdése — ilyen szempontból egyedül voltam a felső vezetésben. Aki később bekerült és ez irányban gondolkodott, az Horváth István és Horn Gyula volt. Ha tudnák, hogy ők
mit küszködtek a pártvezetésben egy tisztább politikai közéletért! Pozsgay
Imre akkor még elszigetelten a népfrontban dolgozott. De sikerült munkatársaimat úgy összeválogatni, hogy nem árultak el. Szokai Imre, Tabajdi Csaba,
Kovács László és Öszi István kiváló partnernek bizonyultak, és persze Horn
Gyula. Mindig vigyázni kellett azért, s így is elámultunk néha, honnan a csudából szivárognak ki dolgaink. Besúgók persze mindenütt vannak.
— Lehallgatókészülékek is ...
— Nem tudom, hogy volt-e lehallgatókészülék. Azt mondták, hogy nincsen. Végtére is mindegy, a technikai apparátusnál a rosszakarók több bajt
tudnak okozni.
•1
81

— 1985 decemberében, azt gondolom, döntő fordulat következett.
Egy
színházi bemutatóhoz kötődik. Az Advent a Hargitán premierjére készült a
Nemzeti Színház. A románok a végső engedélyt nem küldték meg, s a Malonyai Dezső, Köpeczi Béla, Pál Lénárd nevével jelzett vezetőség a darabot viszsza akarta tartani. Sütő András pedig személyes létét kockáztatva vállalta az
előadást, de ez sem volt elég érv. Más előadás színészei, Bubik István vezetésével, sztrájkot ígértek, ha az Advent nem kerülhet színpadra. Közelről figyelhettem az eseményeket, s így jól tudom: Szokai Imre és Tabajdi Csaba személyes biztatására Sík Ferenc vezetésével a társulat tovább dolgozott, s így az
ön vezetésének köszönhető: a román akarat első alkalommal nem
érvényesülhetett
közéletünkben.
— Ez már felháborító volt. Az egész vezetőség tudomására jutott az Advent megalázó sorsa. Hivatkoztunk a hazai közvéleményre, s a várható nyugati
reagálásokra. S főképpen arra, hogy Illyés Gyula után a magyar irodalom
egyik legnagyobb személyisége Sütő András, és az ő drámáját ne játszanánk.
Ez már tarthatatlan! A darabban nincs románellenesség, érveltünk. Bizonygattuk: a magyarság érdeke, hogy műsorra kerüljön. Mondtuk: saját közvéleményünk kerül szembe a vezetőséggel, nem beszélve arról, hogy Erdélyben is felháborodást váltana ki, ha éppen mi tiltjuk be. Amikor Romániában már hoszszú évek óta Sütő András darabjait és könyveit tilalmi listára helyezték. És ez
hatott! Nagy örömöt, sikerélményt jelentett számunkra, hogy 1986. január
2-án mégis megtarthatták a bemutatót. S az Advent a Hargitán sikere azóta
is töretlen a Nemzeti színpadán.
— Már előző kérdésem kapcsán szóba kellett volna hoznom
folyóiratunkat, a Tiszatájat. Ama hajlott gerincű kulturális vezetők
megnyilatkozásaként
értékelhetjük, amikor 1985 decemberében, még a premier előtt Rátky András
elmarasztalta a folyóiratot, mondván: hogy hiba volt ilyen gyönge darabot,
mint az Advent, közölni. Nem az első jel abban a hadműveletben, ami 1986 június végén bekövetkezett: a Tiszatájat megsemmisítették.
Hogyan érintette ez
önöket és külpolitikai
törekvéseiket?
— A betiltást a vezetők közül többen ellenezték, de a legfelsőbb vezetők
elkötelezték magukat a végső döntésben.
— ön szerint olvasták a Tiszatájat? Mert a vizsgálatok során, amikor a
vizsgálóbizottsággal kutyakomédiát játszatott el a pártközpont, kiderült: azok
nem vették kézbe.
— Szerintem a legfelsőbb vezetők sem ismerték. Bizonyos döntéseknél,
így a Tiszatáj esetében is úgy történt, hogy „tájékoztatták" őket, és ennek
alapján határoztak. A részletekre már nem emlékszem, de az bizonyos: Kádár
János vállalta ezt a döntést. S ebben partnerei voltak ideológiai munkatársai is.
— Mondjuk ki név szerint: Berecz János és Knopp András. S ennek nyomán felmerül a gyanú, az akkori hatalmi harcokban csak ürügy volt Nagy
Gáspár verse. Kádár Jánost táncba vitték, mert az igazi veszélyt ők a Pozsgayinterjúban látták. Amire bizonyítékok vannak: a szöveg nyomdai, belügyi közvetítéssel eljutott a felső körökhöz.
— Az bizonyos, hogy a tiltást Nagy Gáspár verse váltotta ki. Hogy
egyéb dolgokat is meg akartak akadályozni, az is biztosra vehető. Ügy tekintettek a Tiszatájra, mint amely melegágya a nacionalizmusnak és a rendszer
elleni megnyilvánulásoknak.
82

— Különös és gyakran tettenérhető sanda elvszerűség: A cseh, szlovák,
szerb, lengyel és román szellemi élet képviselete, a Duna-táj gondolata nacionalizmus; de ha egy folyóirat programszerűen az amerikai irodalmat közvetíti,
az nem nacionalista. Minthogy nem is az. De miért rágalmazzák a másféle,
a közeli szellemi tájak felé való tájékozódást?
— Igaza van, ez is az elmúlt évtizedek csökött kultúrpolitikai gyakorlata.
Mert amint a külpolitikában, a szellemi életben sem a nemzeti és nemzetközi
összefüggések elvszerű értelmezése szerint gondolkodott a vezetőség, hanem
személyes elfogultságok döntötték el a hovatartozandóságot. De visszatérve
Nagy Gáspár versére. Ügy vetődött fel: ellenforradalom vagy forradalom? Kádár János azt hajtogatta: amennyiben Nagy Imre nem volt áruló, akkor ki
volt az áruló?
— Logikus kérdés, személyes konzekvenciájában különösen az.
— Igen. Öt nagyon mélyen érintette. Kádár János többször is azt a kifejezést használta, hogy 1956 nemzeti tragédia volt. Ez a vers élesen, egyértelműen
fogalmazott ebben a kérdésben, s így a Tiszatáj sorsa Kádár János ítélkezésével megpecsételődött. Nekünk, akik a nemzeti érdek megfogalmazásával foglalkoztunk és' igyekeztünk bővíteni a mozgásteret, támaszt jelentett a Tiszatáj.
Így vereségként éltük meg a lap megsemmisítését. Ha én nem is, munkatársaim személyes kapcsolatban álltak a folyóirattal. Ahogyan korábban Illyés
Gyula távozása súlyosan érintett bennünket, mert a hatalom nem tudott vele
mit kezdeni, úgy a Tiszatáj felrobbantása is fontos hadállásunkat verte szét.
Szerencsére igazunkkal nem maradtunk magunkra, mert a küzdelmet tovább
vállalták Csoóri Sándorék. És találkozásaink az erdélyiekkel, Szabó T. Attilával, Kányádi Sándorral, Sütő Andrással és másokkal, megerősítettek ábban:
jó úton járunk.
2.

— Három esztendővel ezélőtt az Erdély" történetének megjelenését követően Romániából központilag irányított, súlyos támadások érték nem csak történettudományunkat,
országunk vezetőségét is. Mondhatnám persze, hogy a
kádári politika azt kapta, amit érdemelt. De azért mégis: hogyhogy nem támadt fel emberi és politikai önbecsülésük? Miért, hogy csak Bányász Rezső
szánalmas válaszára volt merszünk?
— Mint korábban, most sem mondhatok mást, ez a régi politikai iskola
természetes következményeként magyarázható; a mindenokfölötti élvtársias,
internacionális magatartás gyakorlata. Emlékszem: az az álláspont alakult ki,
hogy semleges szinten oldjuk meg a vitát. Így a kormányszóvivő fejtette ki a
hivatalos álláspontot. Egyébként a nyilvánosság felé vezető úton ez is előrelépést jelentett. S ha az itthoni közvélemény elégedetlenül fogadta is, a nyugati magyarság körében kedvező visszhangra talált.
— Amikor 1988 márciusában New Yorkban előadást tartott és a kisebbségi ügyeket is érintette, beszédét a Népszabadság nem volt hajlandó közölni.
Végül Pálfy G. István és a Magyar Ifjúság vállalta. A pártegység hangzatossága közepette egy KB-titkárt cenzúráz a Rényi Péter-szellemiségű
Népszabadság? ...
— A helyzetet tudomásul kellett venni. Mást nem tehettünk, minthogy
csatornákat kellett keresni. Olyan fórumokat, amelyek vállalják álláspontunkat. A Tiszatáj megszüntetése után ezért is jelentett fontos publicitást a Ma83

gyar Ifjúság. Egyébként a sajtó nemigen mutatott hajlandóságot arra, hogy
segítsen bennünket.
— Ehhez kapcsolódik személyes kérdésem is. Nem tartja megalázóan alantasnak azt a hadműveletet, amit Pálfy G. István ellen folytat a sajtó? Az ellen a Pálfy ellen, aki két évtizede folyamatos ellehetetlenítések,
rágalmazások
közepette képviseli a Duna-táji összetartozás és a Haza a magasban illyési gondolatát. Támadják azok, akik ezeket az ügyeket tegnap nacionalistának
mondták, s mára Erdély-szakértövé léptek elő ...
— Nagyra értékelem Pálfy G. István felkészültségét és emberi tartását, ás
főleg azt, hogy ezekben a kérdésekben, mint magyarság, magyar irodalom,
szomszéd népekkel való összetartozás, igen járatos, ö nemcsak a Magyar I f j ú ságban, hanem a Magyar Televízióban is hosszú időn át bizonyította rátermettségét és alkalmasságát. Én is úgy fedeztem fel őt magamnak, hogy láttam,
milyen okos műsorvezető. Aztán személyesen is megismerkedtünk. Szeretem őt
és nagyra értékelem. Legutóbb decemberben Hatvanban találkoztunk, még a
romániai események előtt, amikor a Tőkés László Baráti Társaság alakult.
— A tévé sem mutatott hajlandóságot és szakértelmet ügyeik
képviseletére ...
— Abban az időben a tévé nem volt igazán partnerünk, de igyekeztünk
a magunk csatornáit kiépíteni. így alakultak ki egyházi körökhöz kötődő ismeretségeink, és tájékozódtunk a Vatikán irányában is. Ebben a munkában
Szokai Imre és Tabajdi Csaba sokat segített nekem. (Igen fontos partner volt pl.
dr. Keresztes Sándor.) Félhivatalos és baráti körökkel konzultáltak, az elképzeléseket is igyekeztünk hasznosítani mindennapi munkánkban. Én pedig védtem őket, mert ez is fontos feladat volt. Így eljutottunk oda, hogy ha itthon
korlátozva is, de az NSZK-ban, Ausztriában, Olaszországban megjelent egyegy megnyilatkozásunk.
— A Szovjetunió pedig mélyen
hallgatott...
— Szovjet ismerősök segítségével is próbáltuk eljuttatni véleményünket
a szovjet felső vezetőkhöz. Felhívtuk a figyelmüket, ha a Szovjetunió nem
foglal állást, azzal a következménnyel járhat, hogy teljesen népszerűtlenné
válhat Magyarországon.
— Mint ahogy történt
is...
— Akkor kezdték az emberek feszegetni: tulajdonképpen ki nekünk az
igazi barátunk? Az NSZK! És nem a Szovjetunió? Aztán a lengyelek is kezdtek kiállni mellettünk.
— Bár ők is gyanúsan sokáig hallgattak.
— Igen, mert ők a nemzeti kérdést a németek miatt másként kezelték.
Ahogyan a csehek nem ismerték el a híd szerepet, a lengyelek sem. Féltek
attól, hogy megfelelően kell kezelni a németeket, mert állítólag csaknem egymillió német él Lengyelországban, s ők ezt nem ismerték el akkoriban.
— Az új politikai helyzetben azért is
nyugtalanok...
— Ez súlyos, komoly probléma. Csehszlovákiában is. Havel elnök bocsánatot kért a szudétanémetek kitelepítéséért. Erre mondtam neki, amikor itt volt:
ha már vette magának a fáradságot, hogy ebben a kérdésben nyilatkozott, akkor legyen szíves, találja meg annak a módját, hogy a magyarok kollektív jogfosztását is ítélje el. Erre jól válaszolt: mindenféle kollektív bűnösség, felelősségre
vonás ellen van, de a kollektív jogok híve. A konkrét állásfoglalás alól tehát (ő
biztosan tudja, miért) kitért. Később ez megtörtént a pozsonyi találkozónkon.
84

— Az 1988. június 27-i tüntetés bizonyára komoly feszültségeket hozott a
pártvezetésben. Hiszen tömegméretekben és demonstratíve igazolódott az, amit
önök folyamatos visszaszorítottságban kisebbségben képviseltek. Kérem, idézze
fel azokat a napokat és politikai tanulságait. Már az is engedékenységet
mutatott, hogy éppen Pálfy G. István közvetítésével, a tüntetés szervezői konzultáltak Fejti Györggyel.
— Óriási eseményt jelentett, és nagy hatása volt a tüntetésnek. Bebizonyosodott: tömegméretekben hogy gondolkodunk a magyarság dolgában és
nemzeti kérdéseinkről. Kiderült nyilvánosan is: a hivatalos vezetés ideológiája
mennyire eltávolodott az emberektől, a társadalomtól — a józan valóságtól.
Egyik napról a másikra kitűnt: tömegbázis már nincs a vezetők mögött. A tüntetés idején főleg a belügyi vonal élt feszültségben. Meg kell mondanom, hogy
Horváth István ebben a kérdésben is rugalmasan gondolkodott. Fejti György
már ellentmondásosan viselkedett. Volt, amikor nagyon jól, máskor hamar
eljutott az adminisztratív eszközök alkalmazásáig. A feszültség abból is adódott, hogy nem akarták elhinni, az MDF már olyan helyzetben van, hogy biztosítani tudja a fegyelmet és a rendet. Megfelelő biztonsági intézkedésekre
persze szükség volt, főként a román követség biztonságát kellett szavatolni.
Nekünk pedig magánemberként és politikusként is örömet jelentett és némi
sikerérzést: jó úton járunk.
— De egy bocsánatkérő szót se hallottunk Aczél Györgytől és tollnokhadosztályától, akiknek elvi éberkedésük évtizedek óta azt jelentette, hogy nacior
nalistázzák ezt a népet, és területszerzői álmodozással
gyanúsították.
— Aczél György politikustársainál okosabb, műveltebb ember volt. De
nála minden hazafias megnyilatkozás a nacionalizmus gyanúját keltette fel,
talán azért is, mert rettentően félt az antiszemitizmus kibontakozásától. Csakhogy ez komoly elvi és politikai kérdés is; a mások ellen nem irányuló, méltóságot, tartást sugárzó nemzeti érzés miért volna nacionalista? A hazafias
érzést összekevérték a nacionalizmussal, talán tudatosan is. A sajtó és a kulturális élet területén mindenütt az ő emberei irányítottak, s Aczél György gyanakvásait elvi, hatalmi kérdésként rendületlenül képviselték. Ez is a tragédia
egyik része. Hogy évtizedeken át a népre a történelmi kudarcot, a kollektív
bűntudatot sugározták.
— 1988. augusztus végén gyanús gyorsasággál szerveződött az aradi találkozó. Azokban a hetekben Gorbacsov eltűnt a nyilvánosságból. Vajon nem
Ligacsov átmeneti feltámadásának és nyomásának eredményeként kellett elfogadni az eleve reménytelennek tűnő összejövetelt?
— Űgy történt, hogy egy csütörtöki napon megérkezett Ceausescu javaslata. Három helyszínt, Nagyváradot, Aradot és Bukerestet ajánlotta, és három
időpontot: szombatot, vasárnapot, hétfőt. Mind a két javaslatból a középsőt
választottuk, tehát Aradot és a vasárnapot. Grósz Károly VCS-n, vagyis közvetlen vonalon valóban beszélt Ligacsowal. Aki azt javasolta: nagyon elmérgesedett a viszony, próbáljuk meg tárgyalások útján rendezni. Ehhez hozzátartozik: Nyugat-Európa is ezt várta tőlünk. A román diplomáciának sikerélményt jelentett volna, ha ajánlatukat elutasítjuk. Ma is úgy gondolom: helyesen döntöttünk. Más kérdés, hogy ezeket az időpontokat későbbre kellett
volna halasztani, bár Ceausescuék ezt is kihasználhatták volna, mondván: lám,
húzzuk az időt! Péntek reggel összeült a Politikai Bizottság és döntött: a meghívást elfogadjuk. Ami a Ligacsov-telefont illeti, megfelel a történelmi valóságnak. De azt nem tudhatjuk pontosan, mi hangzott el, mert Grósz Károly a
85

beszélgetés tartalmát nem tárta fel előttünk. Ismerve persze Ligacsov álláspontját, feltételezhetjük, bizonyos nyomást gyakorolt Gr ősz Károlyra. Az előkészítés során éjjel-nappal dolgoztunk. Grósz Károlynak minden anyag rendelkezésére állt, ő egy nappal korábban Szegedre utazott, ott valami programja
volt, az anyagok jó részét már magával vitte, a többivel szombaton mi utaztunk Szegedre.
— Igaz, hogy az ön személyét a románok nem akarták elfogadni a delegációban?
— Itthon is mutatkozott bizonytalanság; az én személyem nem zavarja-e
a tárgyalásokat. Ezt persze így nekem senki sem mondta, de ezt kétségtelenül
érezhettem. A románok pedig engem tartottak a legnagyobb uszítónak. Ami
kiderült a néhány héttel későbbi bukaresti utazásunk előkészületei kapcsán.
Amikor is egy romániai barátomtól levelet kaptam, amiben írta: megkereste
a. szekuritáté, hogy találkozásunk során próbáljon engem jobb belátásra bírni.
És megfenyegették. Visszatérve az aradi találkozóra és személyemre; hogy a
románok valamilyen formában érzékeltették-e nemkívánatos voltomat, ezt nem
tudom. Az biztos: Grósz a tárgyalás folyamán nem konzultált velem. Tudtunk
volna segíteni, de sem engem, sem Szokai Imrét, sem Szüts Pál nagykövetet
nem vonta be. Tulajdonképpen elkedvetlenített, ahogy Grósz tárgyalt, s erre
feltette a koronát szegedi szereplésével.
— Grósz Károly sok mindenben, de kisebbségi ügyekben mélyen
műveletlennek és tájékozatlannak mutatkozott, ami pöffeszkedő magabiztossággal
társult. Legalább utólag beismerte, hogy leszerepelt? Hiszen a lakitelki
találkozó
memoranduma nyíltan is szemébe mondta kudarcát.
— Istenigazából nem látta be. Megfigyelhető volt nála: azt feszegette,
hogy a fehérterror leselkedik ránk, és a nacionalizmus rettegtető fantomképével igyekezett leszerelni minket. Folytonosan azt a szöveget hangoztatta — ha
nem ő, akkor tanácsadója, Thürmer Gyula —, hogy erősödik a nacionalizmus.
Mások, így pl. Aczél György környezete pedig folytonosan az antiszemitizmus
vádját mondta vagy sugallta, így az elmúlt évtizedek gyakorlata tavalyig alig
változott. Grósz mintha elolvadt volna attól,, hogy őt díszszázaddal várták,
és kitették a fényképét. Most a Magyar Nemzetben azt nyilatkozta, hogy ő
négyszemközt látta, ki ez a Ceausescu. Nem voltunk jelen, nem tudjuk, ő akkor mit látott, de azt igen, ahogyan Grósz ezen a találkozón viselkedett. A kilencórás tárgyalást Ceausescu a maga koncepciója szerint elég jól végigcsinálta.
Felülkerekedett Grószon.
— Milyen pontokon érzékelték?
— Grósz Károly tájékozatlannak mutatkozott. Ilyesmit mondott Ceausescu: az önök főkonzulja úgy viselkedett, hogy akár le is tartóztathattuk
volna. Tudnia kellett volna Grósznak, hogy egy diplomatát nem lehet csak
úgy letartóztatni, mert mentelmi joga van, tehát a román pártvezér vádját
már csak a diplomáciai rendtartás szerint is vissza kellett volna utasítania.
Aztán: véglegesnek tekinthetjük a konzulátus bezárását — mondta a kondukátor. Erre meg kellett volna kérdeznie Grósz Károlynak: és akkor mi lesz a
megállapodással? önök felmondják a nagyváradi egyezményt? Grósz beletörődött és engedett: vegyük le a napirendről. Nem lett volna szabad belemennie.
Bukarestben később hiába próbáltuk visszacsempészni, Stoiannak magyaráztam: legalább két dologban állapodjunk meg, hogy eredménnyel tudjunk hazamenni. -A főkonzulátus visszaállításáról, és nyilatkozzunk: a hazatérő mene86

külteknek nem lesz bántódásuk. Stoian kitért előle, azt mondta: terjesszem elő
Ceausescunak.
— Aradról már Bukarestbe érkeztünk gondjainkkal. Amikor is szeptemberben Szokai Imrével korrigálni is próbálta Grósz Károly csúfos szereplését.
Amennyire tudom, kivételes találkozónak mondhatjuk a Ceausescuval folytatott megbeszélését. Mert a protokollpercekre mit se adva, konokul sorolta a
magyarságot sújtó
intézkedéseket.
— Ceausescunál közel három órát voltam. Mindent előadtam. Udvariassági, formális találkozónak tekintették, mert rangban nagy fokozattal különböztünk. Ő kihallgatásra gondolt, de én nem vettem tudomásul szándékait.
— Kénytelen volt hallgatni? Ami nála elképzelhetetlen
volt.
— Kénytelen. Kértem, még ezt is hallgassa meg, aztán azt is. Nézte az
óráját, be akarta, fejezni, s minthogy a. diplomácia íratlan szabályát nem vettem tudomásul, s mondtam tovább, nem tudott mit tenni, tovább hallgatott.
— Nézte az óráját, mint a tárgyaláson, amikor az életéről döntöttek.
— Mint az utolsó tárgyalásán. Aczél György mesélte, amikor a hetvenes
években nála járt, a háromórás találkozó során talán ötpercnyit szólhatott, a
többit Ceausescu végigbeszélte. Én nem hagytam, végigmondtam, amit akartam.
— Bizonyára türelmetlennek
mutatkozott.
— Idegesnek. Nem erre számított, nem gondolta, hogy egyenlő felek tárgyalására kényszerítem.
— Tudott válaszolni?
— Felkészült, mindent „visszalapátolt". Végtére is ugyanazok a kérdések
kerültek szóba, mint Aradon.
— Csak határozott szakértelemmel találta szembe magát. Ceausescu árnyalta válaszait?
— Hangsúlyaiban. Volt, amikor felemelte a hangját, máskor fenyegetően
beszélt, máskor közömbösen.
— Sepsiszentgyörgyre is ellátogattak. Tudom, hogy milyen sürgősen igyekeztek Potyemkin-falát építeni. A magyar színházat tájolni küldték, a Székely
Mikó Kollégium tablóit elővették a raktárból. Érzékelték-e a sietős díszletállítási manővereket?
— Nekem élményt jelentett az utazás, először jártam ezen a vidéken, a
gépkocsiból figyeltem a tájat, az embereket. Szentgyörgyön a régi és begyakorlott szisztéma szerint bonyolódtak le a programok, úgy, hogy a vendég csak
a jót lássa. Valóban Pótyemkin-falszerű ámításként jellemezhetjük. A város
határában még a táblát is kicserélték. Aztán a Székely Mikó Kollégiumban
valóban kiállították a tablókat, kitették a tankönyveket-, jelezvén: magyarok
is tanulnak. A román igazgató és a magyar igazgatóhelyettes kiegyensúlyozottan tájékozottak. Próbáltam a magyar pedagógussal szót váltani, de abban a
helyzetben volt, látszott az arcán, nem csak elfogódott, hanem nem is teheti,
hogy felszabadultan beszéljen. Tartózkodott, de éreztem: szeretett volna többet
mondani. Ami ennél sokkal lényegesebb és felejthetetlen: nagy tömeg várt
bennünket a Székely Mikó Kollégium előtt. Amikor megérkeztünk és kiszálltunk, üdvözöltek minket, én is integettem, köszöntöttem az embereket. Küldöttségünkben románul tudó diplomata "is volt; mi bementünk, ő még kinn
maradt, valamit intézendő. S hallotta, hogy á helyi vezető, aki magyar volt,
de nem akarom mondani a n e v é t . . .
87

— Nevezzük csak meg, elnök úr! Rab István, aki vezetői minőségében a
forradalom óráiban, amikor már bukását érezte, akkor szólt először a néphez
magyarul...
— Akkor nevezzük meg; Rab István románul mondta a rendőröknek:
a tömeget tüntessék el, de legalábbis mozogjon a nép. Egy órát töltöttünk az
épületben, megnéztük a könyvtárat, az osztálytermeket, beszélgettünk, de gyerekekkel nem találkoztunk. Jellemző ez is: mutatnak egy iskolát, és hiányoznak a gyerekek. Szünetet rendeltek el, így pedig más képet mutatott az intézmény. Gyereklárma, zsivaj nem hallatszott, nyilván azért, nehogy következtetéseket vonjunk le a gyerekek nemzetiségi összetételére, vagy netán egy
gyerek váratlanul megmondja nekünk az igazat.
— Protokoll nélkül...
A nacionalista diktatúra „gyermeteg"
önleleplezése.
— Igen. A magyar szót így el lehetett kerülni. De a tömegeket nem tudták: elkerültetni velünk. Mert amikor kijöttünk az épületből, még több ember
állt és várt minket. Akkor már néhány mondatot én is szóltam hozzájuk:
örültem a találkozásnak, és hogy ilyen meleg fogadtatásban részesítenek bennünket.
érzékelte-e?
; — Az emberek megrendültségét
— Igen. Volt, aki könnyezett, mások integettek. És tapsoltak. Megvallom,
nekem is jólesett, éreztem és tudtam korábbi jelekből: az erdélyi magyarok
értékelik azt, amit én vállaltam, kockázatok ellenére is.
— Milyen jelekből észlelte?
— Leveleket kaptam például Erdélyből. Nagyon sok tanár írt. Egyik például arról számolt be, hogy a gyerekek felírták a táblára: „Éljen Ludas Matyi!" És zárójelben megjegyezték: Szűrös Mátyás. Aztán egy Erdélyben népszerű viccről tudósítottak. Miszerint Ceausescu cigarettázni óhajt és kérdik
tőle, milyet parancsol. Mire ő: mindegy, csak „szűrős" ne legyen. Számtalan
megnyilvánulásból éreztem az emberek szeretetét. Főleg rádiónaplók után kaptam nagy számban üzeneteket, leveleket. De a szentgyörgyi látogatás azért jelentett nagy élményt, mert testközelben érezhettem az emberek tömegének
rokonszenvét. Láthattuk: a hatalom nem szívesen veszi, hogy a nép gyülekezik
tiszteletünkre, és az emberek mégis vállalták a néma demonstrációt. Azután a
parkon átsétáltunk, integettek, de látszott a riadt bizonytalanság; szívesen
odalépnének kezet szorítani, de mégsem merik.
— A politikusnak fegyelmeznie kell magát, viselkednie kell.
Igyekezett
lepleznie érzéseit, véleményét?
— Nem. Olyan kérdéseket feszegettem, amelyek kényelmetlen helyzetbe
hozták a románokat. Én már azon túl voltam, hogy tapintatosan kell eljárni,
őszintén beszéltem és mondtam: ha itt a lakosságnak nyolcvan százaléka magyar, és ez komoly arány, én ezt nem láttam tükröződni a kultúrában és a
politikai életben. Tapasztaltam persze a túlzottan aggódó hangokat is kisebbségeink képviseletével szemben. Kárpátalján például az ottaniak fékeztek: vigyázzunk, ne túl gyorsan soroljuk a tennivalókat, nekik együtt kell élni, nem
szabad a húrt feszíteni. Holott sietség nem. mutatkozott nálunk, csak az egyenlő
emberi jogokon alapuló nemzetiségi érdekeket hangoztattuk és kértük számon
ott, ahol különféle ürüggyel megsértik. A felemelt fej méltóságának jogát képviseltük, Sütő András képét kölcsönkérve.
— Másként fogadta a közvélemény az ön romániai látogatását, mint Grósz
Károly aradi szereplését. A felső vezetőkben hatalmi és hiúsági kérdéseket ez
nem érintett?
88

— Nagyon kellett ügyelni, hogy ne tudják úgy beállítani, hogy az én
utam Grósz Károlyt kontrázza, és a vezetőség megosztására irányul, de ez
mégiscsak bekövetkezett. Ügy értékelték, hogy nacionalista vonalat követünk,
és megpróbáljuk lejáratni Grósz Károlyt és a pártvezetőket. Élesen felmerült
Arad és Bukarest után, Grósz Károly többször is kifejezésre juttatta: a pártban a külügyi osztály nacionalista vonalat követ. Ez roppant megnehezítette a
munkánkat. Grósz Károly velem kapcsolatos elmarasztaló véleményét többször
hangoztatta KB-ülésen. Anélkül persze, hogy a nevemet említette volna. De
hát mindenki tudta, ki járt Bukarestben. Sajnos a KB-nak olyan volt az összetétele, hogy többségi támogatásra végig nem számíthattunk.
— Miért nem, válaszolt Grósz Károlynak? Mondván: a külügy is egy szákma, pozícióból, hozzáértés híján, illetéktelen a minősítésre. Különösen Arad
után.
— Megtörtént, hogy válaszoltam. De csak a kisebbség fogadta kedvezően.
Az a vélemény élt, nem helyes, ha egy KB-titkár dezavuálja a főtitkárt. Nem
véletlen, több kísérlet történt -arra, hogy a külügyi pályáról eltérítsenek. Egyszer például a Népszabadság élére javasoltak. Kategorikusan elhárítottam. Azt
mondtam: ha mennem kell, visszatérek a pályára, a diplomáciába. Végül a folyamatos eltávolítási manőver csak 1988 tavaszán sikerült, amikor a Parlament
elnökének javasoltak. De ezt már nem teljesen tekintettem menesztésnek.
Harmadjára fogadtam el a javaslatot. Amikor láttam: a képviselők támogatásával élni lehet a lehetőséggel, és jó ügyeket hasznosan képviselhetek, noha a
testületben a régi rend figurái, a „régi harcosok" is működtek. Nem fogtam
fel úgy, hogy Grósz Károly eltérítő akciója. Pozsgay Imre, Nyers Rezső és
Németh Miklós is támogatott.
— Ügy tudom, hogy a pártvezetőség megosztódott kisebbségi
kérdésekben,
hiszen Grósz Károly aradi szereplése iránt Berecz János kifejezte
nemtetszését,
s amikor 1989 elején Grósz Károly elgyöngült „Jakes elvtárs" nemzetiségi politikájától, Berecz János akkor is nyíltan más véleményt
hangoztatott.
— így történt. Berecz János az elsők között tett erőfeszítéseket, hogy az
európai szociáldemokrata pártokkal felvegyük a kapcsolatot. Külpolitikai kérdésekben nyitottnak mutatkozott, és többnyire helyes álláspontot képviselt.
Korlát nála ott mutatkozott; amikor bizonyos határozott lépések következtek
volna, felmerült benne az aggodalom: nem csap-e át nacionalizmusba? Bizonytalanság élt benne, s bizonyos pontokon megtorpant, például a Szovjetunióval
kapcsolatban. Arad ügyében keményen bírálta Grósz Károlyt.
— 1988. november 16-án még az aradinál is szégyenteljesebb
produkciónak minősíthetjük a brassói tüntetés vérbefojtására emlékező budapesti tüntetés szétveretését. Még a belügyi botrány előtt, múlt év decemberében
Horváth
István miniszter finoman utalt rá: nem ő döntött, a pártirányítás
működött.
Vagyis: Grósz Károly. S ha 1988 őszének eseményeit áttekintjük, feltűnik: az
ön bukaresti látogatása vagy a Győrffy Károly kereskedelmi tanácsos kiutasítására való diplomáciai válasz, Pavel Platona kiutasítása egy nemzeti méltóságot védő politika mozzanatai, amíg Arad vagy a szolidaritási tüntetés a pártállam legsötétebb jeleit mutatják.
— Grósz Károly pártfőtitkárságának hónapjait idézi, s kétségtelen: ellentmondásos figura. Bár azt a látszatot keltette, hogy reformista, valójában soha
nem volt az. Ahhoz, hogy valaki eredményesen tudjon politizálni egy ország
élén, megfelelő műveltségi szintet kell elérnie. Grósz Károlynál ennek hiánya
eleve korlátokat szabott. Látható ez a Szovjetunióban is; Gorbacsov értelmes,
89

művelt, bátor politikus, s mellette egy olyan politikus, mint Ligacsov is, a peresztrojka híveként tűnik fel. De meddig és milyen határig? És milyen tartalommal? Grósz Károly is egyszer rugalmas akart lenni, máskor pedig keménységét mutatta. Kiszámíthatatlansága általános műveltségével és politikai
bizonytalanságával függött össze. A kiutasítás kérdésében partnemek mutatkozott, egyebekben nem. Olyan politikus, aki nem nőtt fel egy európai ország élére.
Az, hogy. párttitkár, az még elmegy. De az állampárt főtitkára, az ország első
embere is legyen? De az őszi belső küzdelmekről kérdezett, s elmondhatom,
,még a kereskedelmi tanácsos kiutasításakor is támadtak: mi is hibásak vagyunk. Bizonyára elkövetett valamit Győrffy. De érződött a közvélemény támogatása, és Grószék istenigazából már nem tudtak ellenállni. Mert Grósznak
Arad után nagyon meggyengült a pozíciója.
— Érzékelte?
— Igen. Ezért is bizonytalanodott el.
— Most jelentkezett az a nyomdász, aki ráerősítette a röpiratokat
Győrffy
kocsijára. Azt mondta: a magyar diplomata az amerikai követség utcájába kanyarodott, s így majd az amerikaiak gyanúsíthatok. Milyen különös és tendenciózus észjárás. Miért nem egy amerikai diplomatát személtek ki, ha már
amúgy is rájuk akarták terelni a figyelmet? A nyomdász most
ellenállóként
tűnik fel, holott nyilvánvalóan szekuritátés
provokátor.
— Tudtuk, hogy miről van szó. Talán nagyobb játék elemeként is értékelhetjük: a provokációval Ceausescuék Grószék kezére próbáltak játszani. Megfélemlíteni bennünket, hogy határozott fellépéseinknek lám, ez lesz a vége.
Grósz Károly mindig visszatért: nem biztos, hogy helyes úton járunk. Miattunk csapást mérhetnek az erdélyi magyarságra.
— Miután már évtizedek óta ezt művelték. Gátlástalanul. A túszokat szállító repülőgép metaforája megnyugtató volt, amellyel az aczéli politika fondorlatosan a fegyverletétel ideológiáját sugalmazta. Egyik pillanatban már Illyés
Gyula is elbizonytalanodott.
— Igen. A budapesti tüntetés brutális meggátolását úgy fogtuk fel, mint
a régi szisztéma egyik utolsó próbálkozását. Mindenkiben ellenszenvet váltott
ki, nemcsak itthon, Nyugaton is felháborodott a közvélemény. A gazdasági vezetők is megszólaltak, mondván: ilyen módszerekkel nem számíthatunk a
Nyugat támogatására.
— A pártvezetők feldolgozták az eseményeket?
— Egy tájékoztató készült, de abban nem elemezték a történteket. Akkor
már a politikai mechanizmus nem jól működött. Valóban tisztázni kellett volna
az eseményeket, de akkor felvetődik a felelősség kérdése is.
— Említette, KB-titkárként
kisebbségben küszködött a nemzeti
politika
érvényesüléséért. Nem próbált helyzetbe kerülni, vagyis bejutni a Politikai
Bizottságba?
— Több alkalommal jutottak el hozzám olyan hírek, miszerint beszélik
Budapesten: javasoltak a PB-be. Felmerült az is: én legyek á gazdaságért felelős titkár. Ez nem volt komoly dolog. Köreinkből is szerették volna, tőlem
se volt idegen, hogy kellő súllyal képviseljem ügyeinket. Utólag hálás'vagyok
azért, mert nem sikerült.
— Elkerülte a blamát.
— A döntések hiteltelenítették volna politikai erőfeszítéseimet. Mert ha
valaminek ellene szavazok, a közvélemény úgyse tudta volna meg. Csak a
90

többség véleményét, amit tudomásul kellett volna vennem. Ez a politikai rendszer még a jóérzésű vezetőket is tönkretehette.
— A menekültügy, kellő súllyal, sokáig nem kerülhetett nyilvánosság elé.
A belügy kategorikusan tagadta, hogy visszatoloncolt volna embereket, holott a
közvélemény számos esetről értesült. Bizonyára ez a kérdés is belső pártvitákat
takart.
— Nekem is nyilatkoznom kellett ebben a kérdésben. Kádár Jánosnak
az volt a véleménye: valamit lehet tenni, de nyilatkozatokkal ne teremtsünk
olyan helyzetet, hogy tömegesen elinduljanak hozzánk. Ezért is hivatkoztam
Sütő Andrásra, aki azt írta: lélekrombolás nélkül az ember szülőföldjét el nem
hagyhatja. Sok mindent végig kellett gondolnunk addig, amíg a genfi menekültügyi konvencióhoz csatlakoztunk. Mert az nyilvánvaló: Erdély nem
maradhat magyarság nélkül, ugyanakkor számíthattunk arra, hogy adott pillanatban a parttalan menekülés lehetőségével Ceausescu visszaélhet, bár nemzetközi presztízsveszteség nélkül nem tehette volna. Vitáztunk a genfi konvenció kérdésében is. Eladdig csak a jugoszláv példát ismertük. Aztán elemeztük,
nincs arra kötelezettség, hogy bárkit be kell fogadni. A jogi értelmezés lehetőséget ad arra, ne úgy értelmezzük, hogy pl. a Szovjetunióból esőstől jöhetnek . . .
— Merthogy jöhetnek.
— De akkor még olyan határzárak és intézkedések éltek, hogy elképzelhetetlennek tűnt. Utána kellett néznünk annak is, nem beavatkozás-e ez keleti kapcsolatainkba. Kiderült: nem, mert a genfi konvenció demokratikus jogrendszeren alapul. Kemény vitákat folytattunk ebben a kérdésben is.
— A romániai események és a hazai belügyi botrány óta itthoni éberfelügyeleti testületünk gyakran hivatkozott arra: harcot folytattak a román
titkosszolgálat ellen. Az állítás nem igaz. Mert számos tény igazolja, azok, akik
nyugtalanították
a pártvezetők lelkiismeretét az erdélyi magyarság elnyomorítása miatt, itthon nacionalistának minősültek; a hazai belügy
megfigyelte,
lehallgatta, zaklatta őket, s a szekuritáté listáin is piros betűvel,
bekeretezve
szerepelték. Akták és jelentések készültek róluk itthon — és Romániában is.
— A Varsói Szerződés és a KGST országai között élt egy elv, miszerint
egymásnál hírszerzési tevékenységet nem folytatnak. Kiderült: volt, aki betartotta, volt, aki nem. A románok biztos, hogy nem. A BM, a hadügy és a
külügy közvetlen pártirányítással működött, tehát amit említ, valóban összefüggő következménysor. Szerencsére az utóbbi időben, amikor Horváth István
és Gál Zoltán került a belügy élére, megváltozott a helyzet, ők korszerűen
gondolkodtak. De hogy egy hosszú, évtizedek óta központilag irányított apparátust egyik napról a másikra nem lehet átállítani, azt a belügyi botrány is
mutatja. A belügy egyszerűen pártutasítás szerint működött, s még ha lettek
volna is partnereink, akik egy új szellemű nemzeti elhárításban együttműködnek, nem volt hozzá jogi lehetőség. Mert a rendszer alkalmatlannak mutatkozott egy korszerű nemzetvédelmi szisztéma működtetéséhez. Partnernek és
szövetségesnek tekintettük a románokat akkor is, amikor már komoly veszélyt
jelentettek. Minket nem Nyugat-Németországból, hanem innen, a szomszédból
fenyegettek. Ezzel kapcsolatban Tabajdi Csaba nyilatkozott, s én is megszólaltam. Tabajdi jogosan utalt a román veszélyre. Aradon ugyanis Ceausescu
elmondta: mindent képes előállítani, még nukleáris eszközöket is. S amikor
látta, hogy nem reagálunk, megismételte fenyegetését. Grósz Károly igazi énjét
mutatja az is, ahogyan Tabajdi nyilatkozatát kezelte.
91

— És Kárpáti Ferenc is, aki Grósz Károly álláspontját
képviselte.
— Kárpáti Ferenc most sem hajt végre jó manővereket. Szükségtelen
ilyen sietséget mutatni a román katonai vezetőkkel való felhőtlen együttműködés demonstrálásában.
— Állították: Temesváron a katonaság nem lőtt az emberekre.
Szemtanúk,
hozzáértők állítják, napokon át a katonaság igenis a diktátor uralmát védte
— Igen, ezért is helytelen olyan látszatot kelteni, hogy magyar—román
viszonylatban csak a katonák között jó a viszony. A honvédséget nem szabad
ebbe a dologba belekeverni. Lehet, hogy a legújabb történelemhamisítás kezdődött meg. Ugyanis megbízható információkról tudok, amelyek azt igazolják,
a román hadsereg nem volt vétlen a temesvári vérengzésben. Szomorú dolog
ez, mert az bizonyos: előbb vagy utóbb ezzel a hamisítással is el kell számolnia a románságnak, s a kiábrándulás nagyon fájó lesz.
. — Miközben gyanakvások közepette dolgozott politikánk megújításáért, a
Szovjetunió nem csak közömbösséget mutatott, de még Lenin-renddel is kitüntette a. román diktátort. Ligacsov akciója volt?
— Anakronizmus. De nem lehet csak Ligacsov számlájára írni. Az egész
szovjet vezetőség döntött így. Ezt szóvá is tettük. Egyedül mi nem tüntettük
ki Ceausescut. Kádár János magára nézve is mértéktartó volt. Emlékszem,
1977-ben, 65. születésnapján az NDK-vezetők ki akarták tüntetni, s azt a feladatot kaptam, beszéljem le a németeket. Hiába hivatkoztam Kádár szerénységére és más okokra, a németek úgy tekintették, derogál n e k ü n k . . .
— Voltaképp jól gondolták.
— Győzködtem őket, nem jó az, ha a vezetők egymást teleaggatják, a nép
meg röhög rajtuk. Ceausescu esetében a szovjet nagykövetségre rengeteg tiltakozás érkezett, felháborodtak az eljárás miatt. Kihívásnak és a magyarok
elleni akciónak fogta fel a közvélemény.
— Joggál. A fasizmus
elismerésének.
— A szovjetek magyarázták: hozzátartozik az államok közötti ceremóniához, s minden álíamfő, aki hetvenéves, akárha király is, megkapja. Mondom,
az egész szovjet vezetőség döntött. Gorbacsov • látta, ki ez a Ceausescu. De e
példán is látható: a rendszer saját abszurdumáig jutott el.
— Lenin pedig nem is forgott
mauzóleumában...
— A maga módján Lenin zseniális ember volt, de még nevét is odaadták
a diktátornak. Érdekés: értelmiségi körökben a Szovjetunióban is felháborodtak. Főként történészek; Medyegyevék- és Bogomolovék köre.
— Annyi vitáját, küzdelmét felidézve, így a beszélgetés végéhez
közeledve
felmerül bennem: hogyhogy ön a legutolsó időkig helyén maradhatott? Mi jelentett védettséget?
— Talán az, hogy szakmai tudásomat, tapasztalataimat figyelembe vették.
Azon generációhoz tartoztam, amely már az 1948 utáni rendszerben nőtt fel,
tanult, nyelveket beszél, s 1956 után vált politikussá. Olyat nem tettem, amit
azzal indokolhattak volna, hogy az ország elleni cselekedet. Megfigyelheti: az
1956-os népfelkelés és nemzeti függetlenségi megmozdulás után, amely az első,
robbanásszerű válságot jelentette, a személyi politika nem változott olyan radikálisan, mint a sztálini időkben.
— Egy idő után önnel el kellett számolni a közvélemény előtt:
— Kétségtelen, ez is motiválhatta sorsomat. De a másik oldalon történteket is vegye számba! Kádár János személyi politikájában olykor túlzottan,
érthetetlenül is türelmesnek mutatkozott. Hosszú időn át eltűrte például Biszku
92

Béla jelenlétét, akinek pedig gyönge képességénél talán csak rosszindulata volt
nagyobb. Kádár János számos döntésére ma sincs pontos magyarázatunk. Belement abba, hogy Fock Jenő, Fehér Lajos távozzon, de a szovjetek annak idején mindenáron ki akarták szorítani a vezetésből Aczél. Györgyöt, ezt viszont
Kádár nem hagyta. Aczélt nagyon bántotta, hogy a szocialista országok ideológusai közül csak az ő könyvét nem adták ki a Szovjetunióban. Engem elkönyveltek nacionalistának, s amikor kisebbik fiam „disszidált", Kádár János kiállt
mellettem. Sokan kárörömmel várták és készítették elő eltávolításomat, de Kádár azt mondta: a gyerek kalandvágyát nem szabad a szülők politikai felelősségeként minősíteni. Döntöttek: a XIII. kongresszusig maradjak. Azután jött
a fordulat, akkor már megint nem lehetett megtenni. Igaz, ott sem építettek
rám, inkább futtattak Iványi Pál-féle embereket. Kádár Jánossal nemegyszer keveredtem vitába. Egyszer Andropovtól érkezett levél: tiltakozott, milyen kijelentéseket hangoztattam az újságíró-szövetségben, 1983. október 6-án.
Kádár János felháborodott: megosztom a szovjet vezetést! Hiába mondtam
neki: nem kell komolyan venni, jól néznénk ki, ha egy világbirodalom irányító
apparátusának én gondot okoznék, kicsi pont vagyok ahhoz. Megírták a levelet
és Andropov aláírta, ennyi történt. Akkor egyébként a hadsereg vezetői is kihívták Kádár haragját. Mert ugyan most Czinegére rájár a rúd, de voltak
olyan manőverek, önállósodási húzások a hadsereg vonalán is, melyek nem
tetszettek a szovjeteknek. Ami egyébként elsősorban Oláh István és mások
ügyességét dicsérte. Visszatérve Andropov levelére: további komolyabb következménye nem lett.
— Álmatlanul töltötte a december 22-ét követő napokat. És azóta könynyebbedtek-e az álmai?
— Számítottunk arra, hogy fordulat következhet be Romániában, ebben a
hadsereg vezető szerepére gondoltunk, de azért mégis váratlanul ért a fordulat éles és véres drámai mivolta, örültem a magyar nép együttérzésének. Ami
igazolta: népünk alapvetően nemes érzésű és tiszta gondolkodású. És tömegméretekben rosszindulatú, agresszív nacionalizmus nem él benne. Nincs románellenesség, ahogyan ezt a román vezetők és az itthoni vezetők egy része
hangoztatta. Ez olyan erkölcsi tőke, amire az elkövetkezendő évek, évtizedek
Duna-táji és szélesebb politikájában alapozni lehet. Jellemző volt sajnos: a
nyugtalan napokban a magyar politikai élet versengésnek tekintette a segítséget, s egyes személyek saját ambíciójukat akarták kiélni. A politikában nem
szabad kapkodni. Legrosszabb tanácsadó a sietség. Én egyszerre meghívtam
Iliescut, Gerlachot, bár ez azóta időszerűségét vesztette, és Václav Havelt.
S úgy gondoltam, hogy Jaruzelski, aki régebben elnök, hozzá ellátogatok. Elnökként egyébként én nem utazgattam sehova. Václav Havel eljött, fontosnak
tartotta, hogy Lengyelországba és Magyarországra ellátogasson. Iliescu köszönte a meghívást, de azt üzente: egyelőre nem tud jönni. Király Károllyal
üzentem neki: én csak abban az esetben megyek, ha jószomszédi deklarációt
írunk alá. És ebben benne lesz: nem lehet ú j alapokra helyezni a magyar—
román viszonyt, ha ennek keretében nem rendezzük a nemzeti kérdést is. Mert
ha ők az erdélyi magyarsághoz való viszonyt nem képesek tisztázni, akkor
nem lesz demokrácia Romániában, és nem lesz jó a román—magyar viszony
sem. S nem azért, mert mi magyarok vagyunk, és ők románok, hanem ez már
az európaiság és a demokrácia kategóriájába tartozik. Úgy látom, hogy ők ettől messze vannak. Évszázados probléma, aztán hetvenéves probléma, és az
utóbbi évtizedek nagyon kiélezett problémája. Ezért nincs illúzióm a decemberi események után sem.
93

— Kútníérgezés történt, ahogyan már a forradalom óráiban is figyelmeztetett Sütő András.
— Erről van szó. Nemcsak a Ceausescu-korszakra jellemző, ahogy a magyar történelmet és Trianont kezelik. Ez a hivatalos politika rangjára emelt
nacionalizmus.
— Doina Cornea is úgy vélekedik: nem minden jogot kell megadni a magyaroknak. Különös elképzelés a demokráciáról — és önnön
demokrataságáról...
— Ügy látszik, Doina Cornea kiváló szerepet tud játszani ellenzékiként.
Amikor tér adatik számára, úgy tűnhet, ilyen fontos kérdésben kibukik belőle
a tájékozatlanság. De talán azóta változott álláspontja.
— A változások nyomán nemcsak Romániában észlelhetünk
nyugtalanító
jeleket. Jugoszláviában például a vajdasági magyarság sorsát szerb érdekek és
a koszovói ügy^is súlyosan befolyásolja. Széttekintve ezen a politikai tájon, miben
reménykedhetünk?
— Azt hiszem, hosszú és nehéz folyamat hozhat megtisztulást. A Szovjetunióban hosszú időn át olyan politika érvényesült, amely elmérgesítette a
nemzetiségi kérdést. Ha a demokrácia útjára sikerül lépni valamennyi kelet- és
közép-európai országban, az már lépést jelent előre. Jómagam e tekintetben
Jászi Oszkárhoz és Bibó Istvánhoz hasonlóan gondolkodom.
— Több helyütt inkább az anarchia jelei
mutatkoznak.
— Ott tartunk. Ami a társadalmi, politikai jövőbeni utakat illeti: nyugateurópai módon próbálunk gondolkodni, holott ez a térség külön út Európában. Romániából például belátható időn belül nem lesz Hollandia. Ez a kereszténység kultúrájával is összefügg. Románia más kultúra. Egy dákó-román
elmélet európai ésszel és igénnyel mérve képtelen mitológia. Jugoszlávia is
más. Szlovénia és Szerbia eltérő mivolta nemcsak gazdasági, de politikai és
szellemi értelemben is kitűnik. Hozzánk sok idegen elem beszivárgott, nekünk,
a jövőbe tekintve, vissza kell térni a Szent István-i eredethez. Hosszú folyamat
lesz. A Szovjetunió rendszere szemünk láttára omlik össze. Ettől az egész
világ fél. Mert konfliktusgerjesztő tényező lehet. A párt szétesőben van. Kérdés: képesek lesznek-e ú j rendszerbe szerveződni, hogy a világ javára váljék.
Romániában polgárháború is lehetséges, Jugoszlávia mintha szétesőben lenne.
Csehszlovákiának jó esélye mutatkozik, mert feltámaszthatók demokratikus
hagyományai. De figyelembe kell venni: mások a cseh és mások a szlovák hagyományok. Lengyelország gazdasági helyzete katasztrofális, az NDK, mint állam, meg fog szűnni. Az ilyen nagy horderejű kérdések közepette a magyar
nemzetiség ügye kicsinek tűnik. Nagyon kell hát vigyáznunk, hogy a nemzetközi támogatást magunk mellett tudjuk. Biztató tény: Marosvásárhelyen február 10-én hetvenezer magyar könyvvel és gyertyával a kezében csöndben
tüntetett. Korábban úgy tűnt, mi harcolunk a romániai magyarság érdekeiért,
ők pedig nem mutatnak hajlandóságot erre. A hatalmas és fegyelmezett demonstráció megmutatta a románságnak és a világnak is: emberhez és magyarhoz méltó szabad életet óhajtanak. E magatartásában és méretében felemelő,
néma hitvallás Tamási Áron szép gondolatát idézi bennem 1937-ből: „Ne
mondják, hogy kevesen vagyunk, mert élőkben is érték és erő az a tömeg,
amely nyelvben és érzésben magyarnak vallja ezen a földön magát. De a halottaink, akik e földön bárhogyan éltek és bármiért éltek: azok is mind bennünk és közöttünk vannak! Jó érezni és az érzés bizonyosságán tudni, hogy
mindnyájan egyek vagyunk ebben a vezérlő gondolatban. S ha érezzük és
94

valljuk ezt, abban a pillanatban hűségre kötelez közösségi életünkkel szemben,
s hűségre kötelez történelmünkre vonatkozólag s mindazokat illetőleg, akik
ezen a földön anyanyelv szent jogáért és a népek békességéért küzdöttek. Románok is éltek ilyenek bőven: s akiket most az uralkodás lázában a véreik
megtagadnak, azoknak szellemével megerősítjük magunkat."
(A hivatali idő már befejeződött. A Házban csönd honol. A lépcsőház felé
bizonytalanul navigálok. Talán azért is, mert gondolataim a Hajdúság és Biharország felé vezetnek. Búcsúzó gondolatként Szűrös Mátyással Ladány jelképéről, az őrt álló daruról beszélgetünk. Eltűnődöm: az elmúlt évtizedek küzdelmeiben jó ügyek vállalói állhattak-e őrt? Nyilvánosan mennyire figyelhették a terepet? Még ha messzire el is láttak, kellő súllyal nem jelezhették a veszélyt. Vajon nem inkább az „Ahogy lehet" kényszerűsége emelkedhetett bennünk életprogrammá? — amiről szép munkájában ír a táj szülötte, Szabó Pál.
Ahogy lehet — az emberek, a felelősséget vállalók tették, teszik dolgukat.
Csönd és rendíthetetlen nyugalom telepedett a Házra. Az Idő mégse enged
gyanütlanságba süppedni. Illyés Gyula is így élhette meg feszült pillanatok
csöndjét: „megdagadt / ajakkal hallgatunk, / rakjuk, csak rakjuk, mit a szív,
az agy / tárnáiba ma elrakunk. / Kérdez a sors még sokat, sokakat! / Legyen
elég szavunk".)
Budapest, 1990. február 13—16., Strasbourg, február 28.
ABLONCZY LÁSZLÓ

CSEH GUSZTÁV RÉZKARCA
95

2 + 2 monológ
GRÓSZ KAROLY ÉS N. CEAUSÉSCU A R A D I TALÁLKOZÓJA
Grósz Károly: Én is méltányolom és értékelem ezt a találkozót. Nagyra
tartjuk a kezdeményezést, és mint jelenlétünk bizonyítja, azonnal megragadtuk az alkalmat a megbeszélésre. Mindenekelőtt azt kell mondani, hogy túl
hosszú az a 11 év, amióta nem volt főtitkári találkozó. Ezalatt sok minden történt a kétoldalú kapcsolatokban és a világban is. Osztom azt a véleményét is, amit ügyvivőjük útján a meghívással eljuttatott, hogy a magyar—román viszony kedvezőtlenül alakul. A két nép egymásrautaltsága,
sorsközössége azt követeli, hogy feltárjuk az együttműködés lehetőségeit, és
az együttműködésre helyezzük a hangsúlyt. A népeink közötti viszony alakulásáért egyformán felelősek vagyunk. Szeretném megerősíteni: nem hiszszük, hogy egy sikeres találkozó mindent megoldhat, de — Önnel egyetértve
mondom — elkezdhet valamit, lendületet adhat egymás álláspontjának jobb
megismeréséhez. Mi a nyílt, egyenes beszéd hívei vagyunk. Politikánkat egyre inkább az egész társadalom nyilvánossága előtt alakítjuk és formáljuk, és
ebben a szellemben kívánunk a jövőben is dolgozni. Szeretném hangsúlyozni,
hogy nyílt szívvel, fogadókészen, az együttműködés módjainak fejlesztése érdekében jöttünk. Abban vagyunk érdekeltek, hogy a román nép boldoguljon, bőségben éljen, csökkenjenek gondjai, népeink tiszteljék és minél jobban megismerjék egymást. Népeink valóságos érdeke, hogy kapcsolataink a
kölcsönös előnyök alapján, mesterséges akadályok nélkül fejlődjenek, politikai, gazdasági, kulturális, ideológiai és nemzetiségi téren egyaránt. Tiszteljük és becsüljük a román nép erőfeszítéseit és eredményeit országuk felvirágoztatásában. Tisztában vagyunk azzal, hogy minden párt és minden nép
joga, hogy maga válassza meg jövője irányát és az általa eredményesnek
tartott módszereket. Mi tanulmányozzuk mások tapasztalatait, de saját utunkat járjuk. Nem minősítünk másokat, de elviseljük, ha bennünket minősítenek, és hitünk szerint cselekszünk. Ebből az alapállásból kiindulva nagyon
szeretném érteni Önöket, törekvéseiket. Nagyon sajnálatosnak tartjuk, hogy
törekvéseink ellenére viszonyunk hosszabb ideje rendkívül ellentmondásos.
Gazdasági kapcsolataink eredményesen alakulnak, ugyanakkor az együttműködés számos területén visszafejlődés van. Több területen nem tudunk
megállapodni, illetve az aláírt megállapodások nem valósulnak meg. Sajnáljuk, hogy javaslatainkat tárgyalási alapnak sem fogadják el.
Kapcsolatainkban problémák keletkeztek, amelyek nemzetközi jelleget
öltenek, zavarják a szocialista országok közösségének együttműködését, és
akadályozzák az európai enyhülés és bizalom további elmélyítését. A kialakult feszültségért Önök egyoldalúan ránk hárítják a felelősséget, kemény
vádakkal illetnek bennünket, politikánkat a Horthy-fasizmussal hasonlítják
össze. Ez sértő.

Grósz Károly és Nicolae Ceausescu 1988. augusztus
gyorsírói jegyzőkönyve alapján készült összefoglaló.

96

28-al

találkozójának

Az elmúlt időszakban hatszor volt levélváltás köztünk. Elolvastam. A
szavak stimmelnek. A cselekedetek nem. Ügy érzem, hogy az 1987-es KBtitkári találkozón megfogalmazott 21 pont megvalósítása érdekében több
kezdeményezést kellene tennünk. Nem egyforma rangú, súlyú javaslatok
ezek. Ezért tehát természetesnek tartjuk, hogy azokból sok minden el is
hagyható. Ezért, ha megengedi, én csak azokat emelem ki, amelyeket mi
tartunk fontosnak. Nem biztos, hogy ugyanezek fontosak az Önök számára is.
A számunkra fontos kérdések közül az egyik a Romániában élő nagyszámú magyarság problémája. Álláspontunk, hogy felelősséget érzünk a
magyarajkúak sorsa iránt, bárhol élnek is a világon. Miközben elfogadjuk,
hogy minden országnak magának kell a problémákat megoldani, a nagyszámú rokoni kapcsolatok és az emberi jogok előtérbe kerülése miatt a magyar
és a nemzetközi közvélemény is fokozott figyelemmel kíséri a romániai magyarság egyéni és kollektív jogainak biztosítását, anyanyelvük szabad használatát, az anyanyelven történő oktatást. Az e téren levő problémák zavarják a Helsinki folyamat kibontakozását.
A magyar és a román nép történetét ez a probléma végigkísérte.
Volt idő, amikor ez jó úton indult el, hiszen Petru Groza idején a barátságra való törekvés hosszú időn keresztül meghatározó szerepet játszott. Ma
pedig az évszázados művelődési, oktatási intézmények felszámolását, a magyarokkal való kapcsolattartás nehezítését tapasztaljuk. A többi szocialista
országgal vagy Ausztriával nincsenek problémák ebben.
Értetlenül állunk a településfejlesztési tervvel szemben. Akár Önök, mi
is felelősséget érzünk Európa, a magyarság kulturális értékeinek megőrzése
iránt. Aggodalmunkat az Országgyűlés is megfogalmazta. Kérjük, tanulmányozzák és vizsgálják felül, nem lehet-e másképp megoldani ezt a . problémát, amely mögött több mint valószínű, a város és a falu közötti kiegyenlítődés húzódik meg. Ha mi tudunk ebben valamit segíteni, készek vagyunk
az együttműködés érdekében mindent megtenni.
Számunkra nem kevés gondot jelent, hogy növekvő számban jönnek
Magyarországra magyar, román és más nemzetiségű állampolgárok.- Felfogásunk szerint a szülőföldön való maradás alapvető emberi jog. Mi senkit nem bátorítunk. Az európai normáknak megfelelően humánus elbánásban részesítjük őket. Jelenleg készítjük elő és a jövő évben Parlament
elé terjesztjük a be- és kivándorlási törvénytervezetet, ami ú j megvilágításba helyezi a családegyesítési problémákat, is, hisz ezáltal megszaporodnak az ilyen kérdések. Most csak néhány nagyobb problémát soroltunk
fel, amelyek, úgy érezzük, feszítik együttműködésünket. (...)
(...) Állítsuk vissza a főkonzulátusokat; folytassuk a haladó történelmi
hagyományok közös megünneplését; ösztönözzük a turistaforgalmat gátló tényezők végérvényes felszámolását. Kérjük, erősítsék- meg fogadási készségüket, hogy a már korábban jelzett újságírócsoport megismerkedhessen a
Romániában élő Magyarok helyzetével. Kérjük, vizsgálják meg, hogy a településrendezési terv végrehajtása milyen következményekkel jár. Külügyi titkáraink koordinálják a munkát, szükség szerint találkozzanak, és jelezzék
a választott testületüknek azokat a problémákat, amely bármelyik oldalról a
végrehajtás útjában áll. (...)
Nicolae Ceausescu a legfelsőbb szintű találkozóra tett javaslatáról el97

mondta: abból indultunk ki, hogy kapcsolatainkban olyan súlyos, veszélyes problémák merültek fel, amelyek a későbbiek során meghatározhatják
pártjaink, népeink viszonyát. A román és a magyar nép jövője — de a
múltja is — az, hogy jó együttműködésben, jó szomszédságban éljenek.
Ebben az évben fogjuk ünnepelni az első központosított dák állam 2060. évfordulóját Romániában. Ha jól jegyeztem meg az Önök sajtójából, ö n ö k készülnek az első törzsek Európába érkezésének, a honfoglalásnak 1000. évfordulójára. A történelem úgy adta, hogy népeink találkozzanak és együtt
éljenek. Természetesen sokat lehet beszélni egy-egy történelmi mozzanatról
— így vagy úgy —, de a valóságot senki nem változtathatja meg. A két
nép itt található, mindkettő kialakította a saját civilizációját, hasonló körülmények között működtek együtt. (...)
(...) Kapcsolatainkat nemzetközi és kétoldalú szerződések szabályozzák,
gondolok itt elsősorban a barátsági és együttműködési szerződésre. Ez világosan rögzíti, hogy kapcsolataink az egyenlő jogok, a függetlenség tiszteletben tartása, a szuverenitás és a belügyekbe való be nem avatkozás elvein kell hogy alapuljanak. Annak tiszteletben tartásán, hogy minden népnek megvan a jóga, hogy saját maga döntse el, hogyan kíván a fejlődésben
előrehaladni. Ilyen típusú más dokumentumok is vannak, de gyakorlatban
egészen az utóbbi két-három évig kapcsolataink összességében jól alakultak. Ez megfelelt pártjaink és népeink érdekének.
Volt olyan időszak, amikor a szocializmus építésében bizonyos téves
tendenciák mutatkoznak, egy sor tendencia jelentkezett a szocializmus jövőjétől a reális szocializmusig, amelyekhez pár ország csatlakozott. Ezekhez
azonban Románia nem tartozik hozzá, de nem is kívántuk, sőt elhatároltuk
magunkat ezektől a téves tézisektől.
A tudományos szocializmus alapjaiból kiindulva, igyekeztünk a saját
körülményeinkre szabott, a történelmi helyzetnek megfelelő és népünk akaratával is egyező szocializmust építeni. Ma is az egyes országokban különböző a szocializmus fejlettsége, különböznek az utak is, ahogyan a szocializmust építik: Valóban igaz, hogy elméletileg elfogadott valamennyi országban, hogy létezik a szocializmus építésének különbözősége. Aláhúzom, hogy
ez csak elméletileg és elvekben létezik, mert gyakorlatilag nem így történik.
Minderre azért utaltam, mert szeretném, ha jól megértenék azt a koncepciót és azokat az elképzeléseket, amelyeket pártunk a szocializmus építése
során valósít meg. Mi azt az utat választottuk, hogy erőteljesen fejlesztjük
mind az ipart, mind a mezőgazdaságot. Évente — 1965-től kezdve — a
nemzeti jövedelem 33, sőt egyes években 35 százalékát a fejlődésre fordítottuk. Gyakorlatilag nincs olyan ipari ágazat Romániában, amely ne tudna
bármit termelni. Gyártunk nukleáris berendezéseket is — békés célokra.
Nem termelünk és nem is kívánunk termelni nukleáris fegyvereket. Viszont
az ehhez szükséges kapacitásunk megvan.
Ezt azért húzom alá, hogy érzékeltessem önökkel: megteremtettük az
erős ipari hátteret. Ugyanakkor abból indultunk ki, hogy felszámoljuk azokat az egyoldalúan, egy helyre koncentrálódó ipari központokat, amelyeket
a régi rendszertől örököltünk.
Húsz évvel ezelőtt hajtottuk végre az ország területi rendezését. A közigazgatási térkép újrarajzolására került sor. Tehát az ö n ö k kérése, hogy ezt
98

mi újra tanulmányozzuk, túl késői, mivel ez egy húsz évvel ezelőtt megkezdett folyamat, amely nagy vonalaiban már le is zárult. Abból kiindulva,
hogy egyenlően telepítsük az ipari egységeket az ország valamennyi területén, több mint 180 ú j ipari központot létesítettünk, a célból, hogy felhasználjuk a környezetet, a környék adottságait, úgy technikailag,, mint a szolgáltatás biztosítása érdekében. 40 megyénk van. Egy megye egy mezőgazdasági egység. Megyénként legkevesebb négy ilyen ipari központ van, illetve
ez elmehet 7—8-ig is.
(...) Elmondok egy példát: Csíkszereda, amely annak idején gyakorlatilag egy kis falucska volt húsz évvel ezelőtt 14 ezer fővel, ma egy modern
város lett, több mint 40 ezer lakossal. Szinte teljesen átépítettük. Amikor tavasszal odalátogattam, azt kellett konstatáljam, hogy egyike a legszebb városunknak, de nemcsak Romániában, hanem mondhatom, a világon is talán
az egyik legszebb város. Tehát ha mi visszalépnénk a településrendezés
folytatásától, azt jelentené, hogy le kellene bontani Csíkszeredát, és a húsz
évvel ezelőttit visszaállítani. (...)
(...) A húsz évvel ezelőtti településrendezés során megszüntettük a tartományi rendszert, és bevezettük a megyei rendszert. Ennek az alapja a
község, a város, majd a megye. Vannak olyan községeink, amelyek nagyon
nagyok. 18—20 ezer lelket számolnak, és vannak kisebb községeink is, amelyek az urbanizálódási folyamat és az iparosodás révén el is tűntek. Kezdettől fogva olyan intézkedéseket hoztunk, ha kellett, adminisztratív jellegűeket, hogy ne a nagyvárosokba özönöljenek az emberek. Így tudtuk megoldani, hogy Bukarest ne lépje túl a kétmillió lakost.
Egyes megyék nem tartották magukat ehhez az irányelvhez, és így
nemkívánatos módon felduzzadt a megyeközpont lakosságának száma. Ehhez
tartozik Arad megye is, ahol 500 ezer lakos él, és ebből 190 ezer Aradon.
Mi úgy ítéljük meg, hogy túl sok. Kolozsvár például 350 ezer lakosú város
lett, a megyében élő 700 ezer lakoshoz képest. Constanta például 400 ezer
lakosú város lett, s a megyében 650 ezren élnek. Éppen ezért, tanulmányozva azt, hogy a húsz évvel ezelőtti irányelvéket hajtották végre, úgy
láttuk és döntöttünk, hogy meg kell állítani a lakosság városokba történő
koncentrálását. (...)
(...) Tehát itthon nem látjuk szükségességét annak, hogy magyarázatot adjunk. Természetes lett volna, hogy a pártjaink, államaink közötti kapcsolatok, együttműködés szellemében, amennyiben Önök előtt nem voltak
világosak ezek a kérdések, kértek volna tőlünk információkat ezzel kapcsolatosan. Mi ezt nem titokban kívántuk végrehajtani, nem dugtuk ézt el
senki elől. A mi pártunk és államunk problémája ez, senkit nem szólítunk
fel arra, hogy kövesse a példát. De aki meg kívánja ismerni, hogy melyek
az elgondolásaink a településrendezéssel kapcsolatban, mi készek vagyunk
arra, hogy bármilyen felvilágosítást megadjunk erről. Mivel Ön ezt megkérdezte tőlem, elmondhatom, hogy mi az, amit tulajdonképpen csinálni szeretnénk. (...)
(...) Mi valójában azt tűztük ki magunk elé, hogy a szocializmus biztosítsa az emberek jobb létét. Mi azt mondjuk, hogy a szocializmust az
emberekkel és az emberekért csináljuk. S ha nem oldjuk meg az emberek
problémáit, akkor nem tudjuk megoldani a szocializmus problémáit: Ön azt
mondta, hogy ez a kérdés Önöket foglalkoztatja, és más országokat is fog99

lalkoztat. Azt, hogy Önöket érdekli ez a kérdés, láttam, mivel az Országgyűlés keretében is foglalkoztak ezzel. A román Nagy Nemzetgyűlés felé úgy
foglaltak állást ezen program végrehajtásával szemben, hogy felhívták a
nemzetgyűlést: ne tegye lehetővé a program végrehajtását — ami teljesen
ellentétes kapcsolataink elveivel, de általában a nemzetközi kapcsolatok elveivel is. Magyarországon különben más szervezetek is hasonlóképpen jártak
el. Szervezeteink viszont válaszolni akartak erre. De ez, a mi gyakorlatunkat
figyelembe véve, visszautasítva ezeket a kezdeményezéseket, azt jelentette,
hogy a Nagy Nemzetgyűlést, illetve más szervezeteket a pártvezetők ellen
uszították. (...)
(...) Elmondhatom Önöknek, hogy valamennyi külföldi képviselő — aki
•nálunk járt —, beleértve még a legkonzervatívabb és jobboldali beállítottságúakat, az országban folyó tevékenységről csak dicsérő szavakat mondanak.
Egyáltalán ez a kérdés nem nemzetközi kérdés, Önök próbálják meg nemzetközi kérdéssé tenni, amely nem használ a Magyar Népköztársaságnak
sem.
Mi nem engedtük meg, hogy erre a. kérdésre nyilvánosan válaszoljanak,
mivel ez csak népeink jó kapcsolatának kárára lehetett volna. Ügy ítéljük
meg, hogy a félretájékoztatás vagy a nem valós tájékoztatás nem szolgálja
népeink barátságát és az együttműködést. Egy sor külföldi deklarált jogra
hívták fel a figyelmet, vagy mutattak rá azok az emberek, akik elfogadták Önöktől, amit mondtak, mint létező igazságot. Ezt önök a különböző országokban propagálták, beleértve az egyes szocialista országokat is. Erről
ugyanis tájékozódtam. Mi nem folytattuk ezt a gyakorlatot. Nem ez a kiút.
Egy olyan témát választottak, ami nekünk becsületünkre válik, és a szocialista építés egyik nagy vívmánya Romániában, ami természetesen az életszínvonal emelkedésével jár. (...)
(...) Önöknek nem tetszett az, amit mi csinálunk. Őszintén, nekünk
sem tetszik sok minden, amit Magyarországon csinálnak. Nem értjük az
Önök reformját sok vonatkozásban. De nem kezdtünk publikus formában
különböző állásfoglalásokat nyilvánosságra hozni, vagy párt- és állami szervek keretében erről állásfoglalásokat kinyilvánítani, mivel úgy ítéljük meg,
hogy ez egy olyan kérdés, amelyet a magyar pártnak, a magyar népnek
kell megoldania. Nekünk más a véleményünk erről. Jó lenne, ha mi tudnánk
erről beszélgetni, amikor időnk lesz rá. Ügy ítéljük-e meg, hogy ezt nekünk
nyilvánosan kellene megbeszélnünk? Erről is lehet szó, hogy ezen az úton
lépjünk tovább. Tudunk mi is vitatkozni ilyesmiről. Nem kívánok itt most
semmilyen konkrét problémára kitérni, de mi úgy ítéljük meg, hogy az
önök reformjának egyes kérdéseivel nem jó úton haladnak. Lehet, hogy
tévedünk, de amikor majd erről egyszer nyíltan beszélgethetünk, akkor
készek vagyunk, hogy szóljunk erről. De itt semmiképpen sem kívánunk ezzel kapcsolatosan. nyílt, publikus polémiát folytatni. Nem azért, mert mi
talán félnénk attól, hogy erről informáljuk népünket, mivel nálunk ezeket
a kérdéseket jól ismerik. Sok kérdés merül fel részünkről, hogy miért csinálják ezt így a magyarok. Ügy ítéljük meg, hogy egészen hibás az, ami
egyes területeken zajlik, hogy az eddigi szocialista építés eredményeit kétségbe vonják. (...)
(...) Bennünket nagyon foglalkoztat és nem tudjuk, hogy miért történik "az egyes szocialista országokban, beleértve Magyarországot is, hogy
100

szorgalmazzák a magántulajdonon alapuló gazdaságok kialakulását. Ugyanis
ez nem más, mint a kapitalista típusú gazdálkodás. Szeretnénk, ha a legközelebbi prágai találkozónkon is felvetnénk ezt a kérdést. A szocializmus
jövőjét illetően ezek azok a kérdések, amelyek bennünket kell hogy nagyon
komolyan foglalkoztassanak.
ö n itt utalt a magyar nemzetiségű román állampolgárokra. Arra is, hogy
felelősséget éreznek azon magyarul beszélő emberek iránt, akik más országokban élnek. Természetesen ez olyan koncepció, amelyik ellentétes az általános nemzetközi elvekkel és a kétoldalú szerződéseinkkel. Ami a román
állampolgárok iránti felelősséget illeti — függetlenül származásuktól és
nyelvüktől —, kizárólag a román párt és állam politikájától függ, hogy sokoldalúan fejleszthessék tevékenységüket az ország keretén belül. Ismétlem:
függetlenül származásuktól és nyelvüktől. Csak akkor lehetnek jobb életkörülményeik, ha fejlesztik az ipart, a kultúrát, a tudományt.
A közelmúltban felemeltük valamennyi állampolgár fizetését. Vádolhatók lennénk akkor, ha azt tettük volna, ami különben nem egy kapitalista
országban előfordul, hogy azok, akik más nyelven beszélnek, nem kapták
volna meg az emelést. Ilyen nem volt a szocializmus történetében, és főként ma sincs ilyen jelenség. (...)
(...) De most feltételezem, elvonatkoztatva a tényektől, hogy az ö n
alapállása jó. Mit tudnak csinálni azért, hogy az Egyesült Államokban élő
hárommillió és pár százezer magyarnak segítsenek? Tudnak segíteni? Most,
hogy kiéleztük kapcsolatainkat, mit tudnak Önök azért csinálni, hogy a nálunk élő, magyarul beszélő lakosok segítséget kapjanak Magyarországtól? Ha
Önök havonta tudnak adni nekik valamit — ez ellen nekünk nincs semmi
ellenvetésünk. De természetesen ezt a kérdést nem így vetjük fel; azért
mondottam csak így, hogy e tézis igazságát, megalapozottságát próbáljam
vizsgálni. A legjobb az, ha hagyják az embereket, hogy csinálják a dolgukat ott, ahol születtek, és ahol élnek.
ö n az oktatásról, az iskolákról, a kulturális tevékenységről beszélt. Több
mint háromezer iskola van, amelyik magyar nyelven oktat. Vannak gimnáziumok, vannak nyomdák, irodalom, újság. Természetesen személyesen utánanéztem, hogyan osztjuk el a papírt a létező irodalom kiadására, és jól ismerem, hogy a magyar irodalom kinyomtatására az átlaghoz viszonyítva
nagyobb százalékot adunk, mint a román irodalom kinyomtatására. Mindenhol több papírra lenne természetesen szükség. De csak azt tudjuk elosztani,
ami van. Megjelennek iskolai tankönyvek magyar nyelven, vannak magyar
nyelven tudó tanáraink. Ha arányokat tekintünk, ha a magyar írókat nézzük az írószövetségben, 10 százalék a magyar részvétel; ez nagyobb részarány, mint az összlakosságban a magyar nemzetiségé. Nem kívánunk mást,
csak hogy a magyar tömegeknek a realitást mutassuk be és ne dezinformáljunk, mert kinek használ az, ha mi valótlan dolgokat közlünk egymásról?
Mit gondolnak, hogy kik hisznek Önöknek Romániában? Természetesen
lehet találni olyan elmaradott embereket mindig, és elégedetlen embereket is
bármely országban. A Szovjetunióban hetven év után is lehet ilyen embereket találni, de ez nem normális helyzet. Az ember átalakítása a legnagyobb kérdés. Csinálhatnak gyárakat, húszezer kilogrammos termést hektáronként, az embereket nehezebb megváltoztatni. Akkor, amikor még külföldiül

ről is táplálunk ilyen értelemben különböző dolgokat, az nem segít hozzá,
hogy megértsék a valós helyzetet. (...)
. (...) Pártünk gyakorlata olyan — és ezt nem elméleti oldalról, hanem
gyakorlati oldalról megközelítve mondom —, hogy a pártdemokrácia nem
teszi lehetővé, hogy létezzenek olyan állampolgárok, akik nem a teljes jogegyenlőség alapján élnek hazánkban. Természetesen lehet embereket találni, akik korábban Központi Bizottságunk tagjai voltak, és ma Magyarországon találhatók. Van, aki azt mondja: azért ment el innen, mert meg lett
büntetve. Természetesen ezzel a későbbiek során is élni fogunk azokkal
szemben,. akik államunk törvényeit áthágják. De őt nem azért büntettük
meg, mert magyar. származású volt, hanem tevékenységéért, és az általa elkövetett hibákért. •. . •
_ . Ha arányaiban vizsgáljuk, akkor sokkal több olyan román pártaktivistát és párttagot .büntettünk meg, akik a tevékenységükkel erre rászolgáltak.
Senki .nem mondhatja azt Romániában, hogy azért lett megbüntetve, mert
ilyen vagy olyan származású. .Éppen ezért mi azzal büszkélkedünk, hogy országunkban megvalósítottuk minden szempontból a teljes egyenlőséget, és
határozottan folytatni fogjuk, amikor ezeket az alapelveket alkalmazzuk
pártunk politikájában. Természetesen egyeseknek ez nem tetszik. (...)
... (...) Az a véleményem, hogy a tömegeket tájékoztatni kell, de úgy, hogy
az reális legyen és ne szenzációhajhász, és főként ne okozzon károkat az
adott országnak. Éppen ezért vetem fel most ezt a kérdést, hogy kölcsönösen
hitelesen tájékoztassunk, valós és ellenőrzött forrásokat felhasználva.
Állítsák le a Romániá politikájával szembeni nyilatkozatokat a sajtóban,
a rádióban, és a tévében, függetlenül attól, hogy. milyen kérdésekre vonatkoznak. Szigorúan vessenek véget a nagykövetségünk épülete előtt szervezett megmozdulásoknak, mert mi is tudunk ilyen felvonulásokat szervezni
az önök nagykövetségének épülete előtt. Nem hiszem, hogy bármely nagykövetség előtt ilyenre szükség lenne. Mi nem engedjük meg még a külföldi
egyetemistáinknak sem, jóllehet, 18 ezres tömegről van szó, hogy akár az
Amerikai Egyesült Államok, akár Izrael vagy más ország nagykövetsége
előtt tiltakozást szervezzenek. Mi úgy ítéljük meg, hogy ez nem fogadható el
a nemzetközi kapcsolatokbán. (...)
(...) Mit gondolnak, milyen visszhangra talált volna Romániában, szolgálta volna-e barátságunk elmélyítését, ha tájékoztattunk volna arról, hogy
hazánk felszabadulása 44. évfordulója alkalmából a nagykövetségünk előtt
tüntetés' volt országunk politikája ellen? Természetesen az is hozzátartozik/hogy á nagykövetség koktélján az Önök pártvezetőségé megfelelő szinten képviseltette magát, és ezt mi nagyra értékeljük. De ez két olyan dölog,
ami rendkívül ellentmondásos. (...)
(...) ö n szólt arról, és valóban így van: tizenegy éve főtitkári szinten
nem találkoztunk. Ez természetesen csak részben igaz. Kétoldalú találkozó
nem volt, de egy évben többször is volt alkalmünk beszélni. Magyar részről nem találták szükségesnek, hogy létrejöjjön a Román Kommunista Párt
főtitkára részéről egy magyarországi látogatás. Nem tudom, milyen meggondolás alapján. Mi úgy ítéljük meg, hogy mindent meg kell tennünk azért,
hogy országaink és népeink kapcsolatai fejlődjenek. Természetesen a kézfogások nagyon jók különböző alkalmakkor, de a jószomszédi viszonyról és a
kétoldalú kapcsolatokról való beszélgetés nem ilyen formában kell hogy
102

történjen. Mindenesetre nem a mi pártunk részéről volt visszalépés ebben a
kérdésben. Nem nekünk kell szemrehányást tenni emiatt. (...)
(...) Egyetértünk azzal, hogy üljön össze a kulturális vegyes bizottsága
és tárgyaljon Románia és Magyarország kulturális kapcsolatairól. Nem szeretnék ismételten adatokkal előjönni — megkérem Stoian elvtársat, legyen
ebben Szűrös elvtárs segítségére — de az utóbbi években Magyarországról
háromszor-négyszer több együttes jött Romániába, mint fordítva. Kiegyensúlyozott viszonyra van szükség. Ügy tudom, hogy a kolozsvári magyar
színház rendszeresen jár Budapestre, és nagyon jó előadásokat tartanak.
Ez is bekerülhet a tervbe, de azt nem tudjuk elfogadni, hogy az együttműködés csak erre vonatkozzon. Románia egységes, független állam, kapcsolatainkat állam és állam között képzeljük el. Nem fogjuk megakadályozni, sőt, meg fogjuk szervezni, hogy sor kerülhessen a kolozsvári magyar
színház látogatására, de a kolozsvári román, sőt a temesvári román színház
magyarországi látogatására is. Ha minden a korábbiak szerint történne, akkor azt hinnék, hogy Romániában csak magyar nyelvű színházak varinak.
Ügy néz ki, mintha mi azt igényelnénk, hogy Magyarországról hozzánk csak
román nyelvű színházak látogassanak. Ez értelmetlen. Nem a román fél akadályozza tehát a kulturális kapcsolatok fejlődését. (...)
(...) Nem értem azt a javaslatát, hogy egy bizottság vizsgálja meg a
Romániából Magyarországra emigráltak helyzetét. Ez az Önök problémája.
Akik vissza kívánnak térni, azok visszatérhetnek. Különben erre vonatkozóan van közös szerződésünk is; egyébként van véleményünk erről a kérdésről, a magyar nemzetiségű lakosságnak is van; a helyzet mesterségesen
alakult ki, a részletekbe nem kívánunk belemenni. Mi természetesen nem bátorítjuk a kivándorlást, sőt, azon vagyunk, hogy megakadályozzuk. Megkötözve persze senkit nem tudunk itt tartani. (...)
(...) A konzulátusok kérdéséről. Sajnos nagyon rossz a helyzet. Mi a
jövőben senkivel nem kívánunk konzulátusokat létrehozni. Ha jól tudom,
akkor egyetlenegy konzulátusunk volt (a debreceni — a szerk. megjegyzése),
de arra gondoltunk, hogy bezárjuk, mert csak hiába eszik ott a kenyeret.
Értelmetlen. Nyíltan megmondom Önöknek, nagyon sok olyan levelet kaptam, amelyből világosan kiderül, hogy a konzulátus beavatkozott Románia
belügyeibe. A helyes eljárás tulajdonképpen az lett volna, ha letartóztatjuk
és elítéljük az ott dolgozókat. Semmilyen formában nem szolgálta országaink együttműködését. A nagykövetségeknek olyan kapcsolatokat kéli ápolniuk, amelyek nem az elégedetlen emberekkel való kapcsolattartást helyezik előtérbe. Nagykövetségeink foglalkozzanak pártjaink, államaink és hivatalos szerveink együttműködésének építésével. Ezért nem vagyunk a konzulátusok megnyitása mellett, és általában sem ezt az utat kívánjuk a jövőben járni. (...)
(...) Végezetül az újságírócsoport romániai látogatásáról szólnék. Támogatnék egy ilyen újságírócserét, de az újságíró-szövetségen belül, hogy a tudósítócserén keresztül jöjjön létre. Persze ne csak olyan helységeket látogassanak meg, ahol magyar nemzetiségű lakosok élnek, hanem nézzenek körül, hogy mi történik egyáltalán Romániában. Nagyon sok a látnivaló Bukarestben is, pl. egy modern központot építettünk. Meglátogathatnak olyan
helységeket is, ahol magyar, német és ukrán nemzetiségűek is élnek. Tehát
nem kizárólagosan olyan területekre gondolok, ahol csak magyar nemzetiségűek élnek.
103

Javaslom, ebben a szellemben vizsgáljuk meg azokat a kérdéseket,
amelyekben nézőpontunk azonos, vagy legalábbis megközelíti egymást. A
mi mostani találkozónkról rövid közleményt jelentetnénk meg, amelyben
megjelölnénk a szóba került témákat, és kifejeznénk azon óhajunkat, hogy
— túllépve az időközben felmerült kérdéseken — tevékenységünket együttműködésünk fejlesztésére kívánjuk összpontosítani. Természetesen kifejeznénk azt a szándékunkat, hogy mindent meg fogunk tenni országaink kapcsolatai fejlődéséért, a szocializmus ügye, népeink barátsága érdekében. (...)
(...) Kérem, bocsássa meg, ha kicsit sokat beszéltem, de azt akartam,
hogy jól értse meg mindazt, amiről megkérdezett.

II.
. Á délutáni tanácskozáson Nicolae Ceausescu szólt először. Kifejtette:
véget kell vetni annak, ahogyan a román párt és állam politikáját tárgyalják
a, magyar sajtóban,. Magyarországon. A román sajtó is tudna. hasonló magatartást tanúsítani. A demokrácia és a szabadság nem feltételezi azt, hogy a
sajtó. beavatkozzon más országok belügyeibe. Nem tudom, hogy létezik-e
nemzetközi nyilvános szabályozása e kérdésnek. De van egy hallgatólagosan
elfogadott, államok közötti megállapodás, és valamennyi kormánynak kötelessége, hogy ilyen alkalmakkor közbelépjen. Én itt nem elméleti-ideoló-.
giai vagy irodalmi kérdésekben (film, színház) levő különbségekre gondolok,
hanem arra a tényre, hogy Románia és az RKP belpolitikáját teszik Magyarországon a vita tárgyává. Ez még elfogadhatatlanabb két szocialista ország között. Százötvenöt országgal van kapcsolatunk, de nincs ilyen típusú
gondunk, egyetleneggyel sem. Tehát megvan a kormányoknak az a nemzetközi felelőssége, hogy-közbelépjenek az ilyen ügyek kapcsán, amely egyáltalán nem a demokrácia áthágását jelenti, ellenkezőleg, a demokráciáért és
a szabadságért tennék ezt.
A különböző megmozdulásokkal kapcsolatosan azonban már más az
illetékesek és a kormány felelőssége, még Magyarországon is. Az ú j jogi
szabályozás következtében senki nem tud megmozdulást szervezni, jóváhagyás.. nélkül, csak,illegálisan.. Ez még a legdemokratikusabb polgári államokban ... is így van. Be kell mutatni, hogy a tüntetésnek mi a célja, és így
tovább. . Egyértelmű tehát, hogy a magyar kormány és az illetékes hatóságok kezében van, hogy engedik, vagy sem a megmozdulásokat. Ha Önök
egy magyar—román barátsági rendezvényt kezdeményeznek, az más dolog,
de. áz utóbbi időben. lezajlott megmozdulások nem ilyen jellegűek voltak.
Tehát nem lehet azt mondani, hogy a magyar kormány nem felelős, és nem
lett-volna köteles megakadályozni ezeket. A román alkotmány is tartalmazza, hogy szabad megmozdulásokat szervezni, de a . külföldi nagykövetségek előtt szervezendő megmozdulásokhoz — még akkor is, ha azok résztvevői, a béke .mellett kívánnak tüntetni — központi hozzájárulás kell. (...)
Tehát, nem mondhatjuk azt, hogy. a kormányoknak nincs meg a felelősségük
ebben a. kérdésben, és nem tudnak rendelkezni. Éppen ezért nagy meglepe-r
tésemre szolgált, hogy ö n nem tudja biztosítani, hogy a jövőben ilyen megmozdulásokra nem kerül. sor. Frissen kinevezett nagykövetünk azon gondolkodik, megvannak-e a feltételek ahhoz, hogy a munkáját zavartalanul vé10,4

gezze Budapesten. Ezért szükségesnek ítélem, hogy áttekintsék ezt a kérdést;
végét vessenek ennek a gyakorlatnak, és megteremtsék a lehetőségét, hogy
országaink kapcsolatai fejlődjenek. (...)
(...) ö n ismételten azt mondotta, még mindig nem világos ö n előtt,
hogy végül is mi történik itt a településrendezés kapcsán. Húsz éve bebizonyosodott, hogy jogos, jó úton indultunk el. Persze voltak hiányosságok, riem minden zajlik ideális körülmények között. A tudományos szocializmus egyik alaptétele, hogy a falu és a város közötti különbség eltűnésével növekedjék az életszínvonal. A probléma úgy merül fel, hogyan lehet
azt a legjobban megoldani. A kapitalista országokban ezt a kérdést anarchista módon oldották meg. A szocializmus keretében azonban ezt szervezett formában, tudatosan kell megvalósítani: nem azért, mert ezt Marx vagy
Engels mondta valahol, hanem azért, mert ez a szocializmus egyik lehetősége. Nem szabad semmit a véletlenre bíznunk. Természetesen a gyakorlatban
semmi nem megy úgy, ahogyan azt a programunkban rögzítettük. Jelentkeznek hiányosságok. Varinak olyan megyék, ahol az egész megye több
mint fele egy helyre koncentrálódik, ami egyértelműen negatív jelenség.
Azon vagyunk, hogy ezt leállítsuk. De ki döntse el, hogy jó-e, amit csinálunk? A magyarországi sajtó vagy a magyar Országgyűlés, akik nem ismerik körülményeinket, vagy a román nép? Mi népünk véleményét tartjuk szem előtt. Sűrűn konzultálunk népünkkel. Főtitkári kinevezésem óta
talán nincs is olyan község, amelyet legalább párszor ne látogattam volna
meg. Beszélünk emberekkel, parasztokkal, munkásokkal, értelmiségiekkel, és
velük határozzuk meg, hogy mi a jó, és mi a nem jó. Ha valaki elszigetelten a hegyekben akar maradni, az maradhat ott is. Sajnos nem ez a jellemző, hanem inkább az, hogy a városokba mennek. Mi megértjük ezt a dolgot. Ez logikus, természetes folyamat, s ezért foglalkoztat bennünket az,
hogy az emberek az adott helységekben találják meg a számításukat. Ez a
lényege ennek a dolognak. (...)
(...) ö n azt mondja, rokonszenvet érez az azonos nyelvet beszélőkkel,
függetlenül attól, hogy azok hol élnek. Nekünk is vannak olyan állampolgáraink, akik különböző országokban élnek, nálunk is megvan ez az érzés.
A háború előtt például a román államnak voltak iskolái Görögországban,
Bulgáriában. Én jártam 1945-ben Szófiában, a román gimnáziumban. Természetesen már régóta nem létezik. Jugoszláviában is egyes iskolákat a
román állam támogatott. Nem az egyesült államokbeli románokra gondolok,
azok túl mésszé vannak, de természetesen nagyon jó kapcsolatokat ápolunk
velük, ő k amerikai állampolgárok, és nem avatkozunk bele semmiféleképpen problémáikba. Magyarországon úgyszintén volt egy nagyobb romári
nemzetiségű csoport, amely eltűnt, eltűnőben van. Azok a próbálkozások,
hogy ezeket újraélesszék, tulajdonképpen jelentéktelenek, mivel ezt korábban erőltették, vagy most, erről nem érdemes beszélni. De ne felejtsük
el, hogy nekünk, mint kommunistáknak a különböző kérdéseket osztályszempontból kell néznünk. Én nem állok a nihilisták pártján, én a nemzeti
érzelmek életben tartása mellett vagyok, de úgy ítélem meg, hogy szem
előtt kell tartanunk az osztályszempontokat is. Ez elvi-elméleti, de ugyanakkor gyakorlati kérdés is. A problémákat a szocializmus építésének érdeke
oldaláról kell megközelíteni, mivel az jelenti számunkra tulajdonképpen az
osztálynézőpontot. (...)
105

1

(...) Belenéztem az adataim közé: a létező gimnáziumok közül több
mint 10 százalék magyar nyelven oktat. Abszurditás, amit egyes újságírók írnak. Mindent megteszünk azért, hogy az emberek tanuljanak,. megtartottuk és támogatjuk az összes iskolát. Beleértve az anyanyelven oktató
iskolákat is. Ha a magyar pártot annyira foglalkoztatja a Romániában élő
magyar ajkúak helyzete, akkor éppen neki kellene segíteni, hogy ezek
nyilvánosságra kerüljenek. Valamit pluszban mondjanak azon kívül, ami
létezik és van.
Önöknek is elmondhatom: büszkék vagyunk arra, hogyan oldottuk meg
Romániában a nemzetiségi kérdést. Ismerjük más országok gyakorlatát. Üdvözölnénk, ha ott is hasonló jogokkal és lehetőségekkel rendelkeznének a
nemzetiségiek, mint a Román Szocialista Köztársaságban. Mi úgy ítéljük meg, hogy nagy sikere ez a Román Kommunista Pártnak, ahogyan
megoldotta a szocializmus építésének keretében, a saját helyes útján haladva,
a- társadalmi igazságosság és egyenlőség elvét követve. Nem kérünk mást,
csupán azt, hogy Önök a magyar népnek a valóságot mondják el. Ne
higgyék, hogy úgy van, ahogy ezt valahol kijelentették, hogy a nemzetiségi
tanácsokban tevékenykedő magyar ajkúak kiszolgálói a román párt vezetésének. Nem! Becsületes állampolgárai Romániának. Amikor elégedetlenségüket
fejezték ki mindazok miatt, amit Budapesten írnak rólunk, tulajdonképpen
az izgatta őket, hogy valótlanságot állítanak mindarról, ami Romániában
történik. (...) Tudjuk, és magunk is mondjuk, hogy nagyon sok még a
teendőnk. De jó úton haladunk. Ezt el kellene mondani legalább a baráti
országokban, ahol a szocializmust építik. (...)
(...) Ha arról akarunk tájékoztatni, hogy mi történik egy szomszédos szocialista országbari, fontosabb dolog erre figyelni, mint hogy százvagy százötvenezren jogosan elégedetlenek, de végül is törvénysértést okoznak, s ezen keresztül minősítik, hogy mi történik Romániában. Akarnak látni
Önök is megmozdulásokat Romániában? A nagykövet elvtársuk régóta látja
a mi televíziónk műsorát, hogy a különböző találkozók alkalmával milyen
megmozdulások vannak, százezres tömegekkel. Azok nagyobb jelentőségűek,
mint egy ilyen brassói esemény, amelyet ott helyben a kollektíva is elítélt.
Miért vetem fel ezeket a kérdéseket, Grósz elvtárs? Mert szeretném,
hogy a lapokban hagyjanak fel a romániai valóság elferdítésével. ( . . . ) Ha
Romániában valóban súlyosan megsértenék a szocializmus elveit, és olyan
úton haladnánk, hogy igyekszünk felszámolni mindazt, amit kiharcolt a nép,
az egy másik kérdés lenne; azt teljesen jogosan bírálhatnák. De nem ez
történik Romániábán, és szilárd meggyőződésem, hogy soha nem is fog ez
történni. Lehet, hogy soha nem fogjuk tudni a dolgokat a legideálisabb
körülmények között csinálni, talán lehetetlen is. Én mondtam itthon párszor:
ha Romániában még egyszer 1965-től kellene kezdeni, vitathatatlanul ugyanezt az Utat választanám. (...)
(. . .) Természetesén vannak más típusú problémáink is, például túl
nagy készletekkel rendelkezünk. El is határoztuk, hogy ezek meghatározott
normán félüli részét felszámoljuk; ha a feleslegekét el tudnánk adni, áz
összes adósságainkat vissza tudnánk fizetni egy hónap alatt, mert óriási
készletekkel rendelkezünk.
Nagy figyelmet szentelünk a tudománynak, a tudományos kutátásnak,
mivel úgy ítéljük meg, hogy e nélkül nem tudunk előbbre lépni. Igyek106

szünk valamennyi területre magasan kvalifikált kádereket küldeni. Ogy döntöttünk, hogy ez évtől kezdődően növelni fogjuk az egyetemisták számát,
és a termelésben újabb helyeket hozunk létre. (...)
(...) Nem beszéltünk a nemzetközi kérdésekről. Nem is készültem.
Nemrég tárgyaltunk erről. Viszont egyetlenegy kérdésről mégis. Annál is
inkább, mivel holnap újból kezdődik a bécsi találkozó. Ott nagyon sok
kérdés merül fel. Mi úgy ítéljük meg, hogy nem érthetünk egyet sok olyan
próbálkozással, amely arra irányul, hogy megváltoztassa a Helsinkiben aláírt dokumentumokat, azok tartalmát. Szorgalmazzák a vallási ügyeket. Mi
jeleztük a szovjet elvtársaknak, hogy nagy hibának tartjuk, ha ezen az
úton megyünk tovább. Nem azért, mert Marx és Engels azt mondta — és
Lenin i s — , hogy a vallás a nép ópiuma, hanem azért, mert nem térhetünk
vissza a középkorba. Mi teljes szabadságot biztosítunk a különböző felekezeteknek, de nemzetközi szabályozás révén megnyílna az út különböző szekták alapításához, amelyeket különben az imperialista körök finanszíroznak.
Nálunk a vallás egy bizonyos történelmi környezetben keletkezett, és hagyjuk, hogy bántatlanul így folytassa tevékenységét. Egyesek fokozatosan el
fognak tűnni, például a zsidó vallás gyakorlatilag már rendkívül kevés hívőt
számlál. Vannak még rabbik, de nehéz ma olyat találni, aki rátérne erre
a hitre. Ilyen formában nincsenek problémáink egyetlen felekezettel sem.
Nem ilyen értelemben foglalkoztat bennünket ez a kérdés. Mi nem járulhatunk hozzá, hogy egy nemzetközi fórum keretében teremtsünk most újabb
lehetőségeket a vallás visszatérésére. (...)
(...) Amit viszont szeretnénk: ne ezek a kérdések legyenek a homloktérben, hanem azok, amelyekben egyetértés van, s tegyünk meg mindent a
kapcsolataink fejlesztéséért. Ha vannak kérdések, és létezik meg nem értés,
akkor azt ne dramatizáljuk, de ne hagyjuk tisztázatlanul sem, találkozzunk,
beszélgessünk; azokat a témákat, amelyekben nem tudunk megállapodni, napoljuk el, hagyjuk, hogy az élet is bizonyítson. Néha, ahogy mondani szokták, akár egyetlen éjszaka is jó tanácsadó lehet, és amikor újra elővesszük,
az élet hozzásegít a jobb megértéshez. Ne hagyjuk magunkat, hogy érzelmi
alapon álljunk ezekhez a kérdésekhez, hanem felelősséggel nyúljunk hozzá.
Olyan felelősséggel, amellyel tartozunk népeinknek, országainknak, és így
cselekedjünk együtt, közösen.
Kérem, hogy ebben a szellemben adja át üdvözletünket a Politikai Bizottság, a Központi Bizottság tagjainak, a kommunistáknak, személyes üdvözletemet a delegáción keresztül a Központi Bizottságnak, a baráti magyar
népnek.
Grósz Károly: Szeretném még egyszer megfogalmazni azt a véleményemet, amit bevezetőmben elmondtam, hogy természetesen ez a településfejlesztési program Románia belügye. Azt persze, hogy minket ez foglalkoztat, valóban jelezhettük volna korábban is. Én nem tudom, jelezték-e vagy
sem. Ezért szeretnék élni azzal a lehetőséggel, amit felajánlott, hogy égy bizottság tegyen látogatást itt, melyet az Önök munkatársai elkalauzolnak. Ha
rokonszenves lenne a javaslatom, tekintettel arra, hogy a Parlament fogalmazta meg az állásfoglalást, én a Parlament építési bizottságát kérném
fel, hogy éljen az Önök által felvetett lehetőséggel. Ha jól értettem a településfejlesztéssel kapcsolatban ö n által felvázolt koncepciót, akkor bennem
továbbra is felmerülnek kérdések. Rendkívül rokonszenves az a törekvés,
107

hogy a falvak fejlesztése a fejlődés iránya. Nehezen tudom viszont megérteni, hogy akkor mi lesz 7 ezer faluval. De engem még egy dolog miatt
izgat ez az egész. Magyarországon is mennek tönkre falvak, otthagyják az
emberek. Vagy ,csak olyan idősek laknak ott, akik már nem vállalják, hogy
ott ú j otthont teremtsenek. Tehát egy ilyen tapasztalatcsere, ahol a képviselők megláthatnák saját szemükkel, beszélgethetnének az emberekkel, sokat segítene abban, hogy jobban megértsük a helyzetet, és jobban t u d j u k
kezelni. Ez a tartalmi rész.
Néhány megjegyzést szeretnék tenni a magatartásunkat illetően. Ha
mi a tömegeket félrevezettük, akkor egyetlen kiút van, hogy a tömegeket megismertessük a realitásokkal, mert én a pontos tájékoztatásnak
a legfontosabb feltételét a valóságban látom. Itt szeretném azt is megmondani, hogy nagyon nehezen tudom azt a helyzetet kezelni, amit megfogalmazott: hogy az ellenvéleményeket ne írja meg a sajtó. Miért? Azért, mert
a saját dolgainkkal kapcsolatos ellenvéleményeket is megírják. És mi a sajtó
hasábjain vitatkozunk vagy ülésen vitatkozunk, vagy felszólalásban, egy
előadói beszédben stb. Azt én áz első perctől kezdve képviseltem, hogy
semmifajta rágalmazást, valótlanságot szó nélkül hagyni nem lehet, és fel
kell ellene lépni, de ettől még lehetnek különböző vélemények, ha elfogadjuk, hogy eltérőek .a nemzeti sajátosságok, eltérő a gyakorlat, éltérő a stílus. Tehát azt nem tudom megígérni, hogy a magyar sajtóban nem fog
olyasmi elhangzani, ami eltér a román politikai gyakorlattól. De azt igen,
hogy a Magyar Szocialista Munkáspárt mindentől elhatárolja magát, ami
nem igaz, és ha úgy tetszik, hogy ebben nem vagyunk elég határozottak,
nem jók az érveink, nem helyesen ítéljük meg a helyzetet; akkor kérem,
avássanak be, mi örömmel korrigálunk. Azt is szeretném megmondani, én
nem tapasztaltam, hogy Románia politikájával kapcsolatban fogalmazódott
volna meg elmarasztalás, hanem egy-egy kérdéssel kapcsolatban fogalmazódott meg ellenvélemény. Ezért nagyon szeretnék élni azzal a lehetőséggel, amit joggal fogalmazott meg, hogy nekünk többet kell egymásról tudnunk. Lehet, hogy itt is eltér a felfogásúnk, de úgy érzem, ha az ö n ö k
lapjai rámutátnak egy-egy tévedésünkre, attól semmi sem történik, az csak
a párbeszédet, gazdagíthatja.
ön, Ceausescu elvtárs, utalt arra, hogy mi szerveztük ezeket a tüntetéseket. Ha a munkatársai figyelmesen elolvasták azt a beszédet, amit
azt követően tartottam, akkor elolvashatták azt a mondatot, hogy a Magyar
Szocialista Munkáspárt a tüntetéstől mint módszertől határozottan elhatárolta magát. De azt nem tudjuk biztosítani, hogy nem lesz újabb tüntetés.
Magyarországon nincs törvény ennek betiltására. A Parlament ez év decemberében fogja megtárgyalni az egyesülési és gyülekezési törvényt. A
törvénytervezetet nyilvánosságra hoztuk, társadalmi vitát folytatunk róla. A
törvény rögzíteni fogja, hogy fogunk eljárni. Jelenleg az a helyzet, hogy mi
a magyar alkotmány szellemében csak olyan tüntetést tilthatunk be, amelynek nacionalista, irredenta, háborús uszítás a tartalma. (...)
. (:..) Ami a kétoldalú főtitkári találkozót illeti, szeretném megjegyezni,
hogy. ami volt, az a múlté. Én azt kérem, hogy a jövővel törődjünk. Ha
munkatársaink előkészítik és van tartalma, akkor azt tanácsolom, találkozzunk politikai érdekeinknek megfelelően, mindenfajta protokolláris külsőségek nélkül. Szándékaink egyértelműségét bizonyítja, hogy ö n csütörtökön
108

üzent, és én vasárnap itt vagyok. Ezt a Politikai Bizottság megtárgyalta, és
támogatta az égyüttműködésünk kiszélesítésére vonatkozó törekvéseinket. Ügy
gondolom, számomra elképzelhető az a forma, amit ö n megfogalmazott,
hogy a nemzetiségi kérdés része legyen egy közös deklarációnak, amely a
kétoldalú együttműködést tartalmazza, és ezt valamilyen hivatalos találkozón tegyük közzé. (...)
(...) Ami a kultúrházakat illeti: ha Önöknek az a belső, elvi állásfoglalásuk, hogy kultúrházakat se itt, se máshol nem hoznak létre, akkor
mi ezt tudomásul vesszük. Vegyük le a napirendről, ne terhelje kapcsolatainkat.
Most ahhoz néhány megjegyzést, hogy nem nagyon érthető az áttelepültekkel kapcsolatos közös munkabizottság létrehozásáról szóló javaslatunk.
Tudomásul vesszük, hogy ezzel a kérdéssel nem kívánnak foglalkozni. így
mi ezt a magunk hatáskörében fogjuk rendezni, ö n utalt arra, hogy van érvényes szerződésünk. Én nem szeretnék semmit homályban hagyni: van szerződés arra, hogy 30 napig tartózkodhat egy román állampolgár Magyarországon. Ez további 30 nappal meghosszabbítható. De hogy mi van 60 nap után,
arra semmifajta szerződés nincs. (...)
(...) Ami a konzulátusok dolgát illeti: természetesen, ha ez az Önök
álláspontja, azt így tudomásul vesszük. Nincs is más lehetőségünk. Azt azonban hadd jegyezzem meg: azzal a váddal, hogy az itteni konzulátusunk hogyan viselkedett — amiért esetleg el lehetne marasztalni — a magunk részéről nem tudunk komolyan foglalkozni. Nevezetesen, hogy a külügyminiszter
elvtárs szóvá teszi, hogy a konzulátuson kávéztak, ittak egy fogadáson, és
olyan embereket hívtak meg, akik nem voltak a házigazdákkal egyeztetve.
Az persze kiderült, hogy azt a névsort, amely ellen a panasz elhangzott, a
megyei pártbizottság titkára adta át a konzulnak. Tehát ha riem akarnak
konzulátust, tudomásul vesszük, de ne keressünk indokot erre. (...)
Egyetértek, támogatom és örülök, hogy Ön az Újságíró Szövetséget tartja alkalmas keretnek, hogy a kiküldés azon keresztül történjen, abban a felfogásban, hogy Románia nem csak nemzetiségi területből áll.
Végére hagytam az elvi kérdéseket. Az egyik: önnek teljesen igaza van,
hogy sok mindent nem értenek a mi magyar gyakorlatunkból. Ezt megértem, mert néhány dolgot mi magunk sem nagyon értünk. Azon egyszerű
oknál fogva, hogy sok mindent újragondolunk, és nem hiszem, hogy minden
ú j megoldásunk hiba qplküli, olyan tökéletes, amit a történelem igazolni fog.
Nagy vita van köztünk számtalan, kérdésben. Én a történelemből azt tanultam meg, hogy ú j soha nem született konfliktus és vita nélkül. Még ritkábban sikerült első percre tökéleteset alkotni. Ha rájövünk, hogy miben tévedtünk, ki fogjuk igazítani. Van erőnk hozzá, és van bátorságunk szembenézni vele. (...)
(...) Végül egyetlen megjegyzést arra, hogy nincs jogunk a magyar ajkú
magyarokért, bárhol élnek a világon, felelősséget érezni. Én nem azt mondtam, hogy felelősséget vállalunk, mert arra nekünk nincs módunk. Ebben
önnek teljesen igaza van. Sem a Kanadában élő magyarokért, sem a máshol
élőkért nem tudunk felelősséget vállalni. De hogy érzéseinket, rokonszenvünket vagy ellenszenvünket, amit érzünk, megfogalmazzuk; úgy érzem, ezzel semmifajta internacionalista elvet nem sértünk. Más persze egy olyan
ország helyzete, ahol a nemzetiségiek aránya 3 százalék, és megint más, ahol
0
109

ennél nagyobb. Nyilván egy soknemzetiségű országban ez másként jelentkezik. De mi nem indulhatunk ki az óhajainkból, csak a realitásainkból. Ezt
ma Magyarországon kezelni kell, még akkor is, ha nem szeretjük kezelni.
Ezzel mi nem avatkozunk senkinek a belügyeibe, csak törődünk azzal, hogy
mi van a magyarokkal a világban. És még egyszer szeretném elmondani:
sem Csehszlovákiában, sem más országokban élő nemzetiségiekkel ilyen
problémáink nincsenek. Azt szeretnénk, ha nem lennének itt sem, és ezért
mi mindent meg fogunk tenni. Önöktől pedig azt kérjük, segítsenek nekünk.

CSEH GUSZTÁV RÉZKARCA
110

0

1L&Y&

Április 19—20—21-én
megalakult a Magyar Irodalomtörténeti
Társaság Csongrád Megyei Tagozata, s ebből az alkalomból tudományos
tanácskozást
rendeztek
Csongrádon és Szentesen a megye
irodalmi örökségéről. Többek között előadás hangzott
el Milos
Crnjanskiról
(Vujicsics
Sztojan),
Négyesy Lászlóról (Kovács Sándor
Iván) és Heinrich Böllröl (Bernáth
Árpád). Crnjanski szülőházán Bori Imre avatta föl az emléktáblát.
Ekkor rendezték
meg Pintér Lajos estjét is. A vadszeder
útján
című Pintér-kötetről
a szerzővSf
Olasz Sándor beszélgetett.
Ápril$
20-án a szentesi művelődési központ Pódium-termében
Tiszatájest volt. A Magyar Rádió nyilvános felvételén Avar István, Benkő
Gyula, Béres Ilona és Hámori .11dikó működött
közre. Annus Józseffel, Olasz Sándorral és Vörös
Lászlóval Dorogi Zsigmond, a rádió főmunkatársa
beszélgetett.
Az
Irodalomtörténeti
Társaság
megyei tagozata megalakulása alkalmából
létrehozott
„Irodalomért"
díjat Csongrád Város Tanácsa Annus Józsefnek,
Olasz Sándornak,
Pintér Lajosnak és Vörös Lászlónák
adományozta.
»

A Tiszatájjal ismerkedtek április 25-én Kiskunhalason Bács-Kiskun megye könyvtárosai. A városi könyvtárban a halasi olvasókkái is találkozott Vörös László és
Olasz Sándor.

A gondolkodó
Németh
László
címmel tudományos ülést rendezett a Németh László Társaság a
Hódmezővásárhelyi Városi Tanács
dísztermében, április 28-án. Az író
munkásságának
elismeréséül
a
posztumusz díszpolgári oklevelet
adta át Németh László lányainak
Csizmadia Sándorné tanácselnök.
Grezsa Ferenc elnökletével Sándor
Iván, Kocsis Rózsa, Salamon Konrád, Vekerdi László, Bíró Zoltán,
Kiss Gy. Csaba, Monostori Imre
és Fűzi László tartottak előadást.
*
Április 27-én és 28-án
ismét
megrendezték
Fonyódon a folyóirat-szerkesztők
tanácskozását.
A
lapok gazdasági helyzetével
foglalkozó rendezvényen
a Tiszatájat
Vörös László
képviselte,
*
A Juhász Gyula Tanárképző Főiskola egykori kiváló tanáraira,
Vajda Lászlóra, Vajtai Lászlóra és
Madácsy Lászlóra emlékeztek az
intézmény magyar irodalom tanszékén május 4-én.
»

A marósvásárhelyi
Látó
ban Igaz Szó) munkatársai
15-én Szegedre látogatták.
Béla, Gálfálvi György és
András Ferenc a Tiszatáj
kesztőivel találkoztak, majd
ra kollégiumban
irodalmi
vettek
részt.

(korábmájus
Markó
Kovács
szera Móesten
111

Immár a második számát vehetjük kézbe az Erdélyi Magyarság
című független politikai és m ű v e -

lődési szemlének. A Köteles P á l és
Ács Zoltán által szerkesztett lap
negyedévenként jelenik meg.
•

Írói és irodalomszervezői
munkássága elismeréseként
50. születésnapján Annus Józsefet, lapunk
főszerkesztőjét
a Magyar
Köztársaság
aranykoszorúval
díszített
Csillagrendjével
tüntették
ki.
Ezekkel a — tudtán kívül
idecsempészett — sorokkal kíván neki jó egészséget, további
eredményes munkát a szerkesztőség és az
olvasóközönség.

1

CSEH GUSZTÁV RÉZKARCA
112

