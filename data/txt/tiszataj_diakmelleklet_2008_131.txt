A TISZATÁJ DIÁKMELLÉKLETE
2 0 0 8 . NOVEMBER

VADAI

1 3 1 . SZÁM

ISTVÁN

A lírai én
TÓTH Á R P Á D : MEDDŐ ÓRÁN CÍMŰ KÖLTEMÉNYÉRŐL
Tóth Árpád a Nyugat első nemzedékének jeles költője.
Gyakorta találkozni olyan véleménnyel (a szakirodalomban is), mely az első vonalba helyezi Babits Mihályt és
Kosztolányi Dezsőt, s mögöttük, afféle másodvonalbeli
költőként tartja számon Juhász Gyulát és Tóth Árpádot.
Ez a vélekedés részben azon alapul, hogy utóbbiak vidékiségbe szorult költők. Szeged és Debrecen poétái a fővárostól távoli magány, a szomorúság és a bánat költői.
Ebből azonban tévedés lenne költői nagyságukra, művészi értékükre vonatkozó megállapítást tenni. Sem mondandójuk, sem formai készségük nem nevezhető másodvonalbelinek. Tóth Árpád egyenesen formabűvész verselőnek számít. Kosztolányiéval v e t e k e d ő rímtechnikája,
egyedi időmértékes sorkezelése, finom stílusérzéke elsőrangú költőre vall. Köztudott, hogy kiváló műfordító. Legnevezetesebb versfordításai magukért beszélnek: Goethe:
A vándor éji dala; Byron: Childe Harold búcsúja; Shelly:
Óda a Nyugati

szélhez;

Keats: Óda egy görög

Poe: A holló; Baudelaire: Az albatrosz;
gánhangzók

szonettje;

larmé: Ablakok;
Őszi chanson

R i m b a u d : A részeg

Rilke: Archaikus

vázához;

Verlaine: A ma-

Apolló-torzó.

hajó;

Mal-

Verlaine

című versét olyan formai hűséggel ültette

át, hogy a magyarul egyáltalán nem tudó franciák is
ámulva ismernek rá a magyar forditás hallatán szeretett
francia költőjük művére. A francia szimbolisták alkotásai
elsősorban Babits, Kosztolányi és Tóth Árpád műfordítá-

TÓTH ÁRPÁD
(1886-1928)

A viaszos vászon
nem szociográfiai
hanem inkább
hangulatfestő

díszlet.

Ha akarom:
életrajzi

mozzanat,

sain keresztül jutottak el a magyar irodalomba, és első-

ha akarom:

s o r b a n az ő é l e t m ű v ü k r e gyakoroltak közvetlen hatást.

lelki táj.

Tóth Árpád költészetének egocentrizmusa, dekadenciája,
szecessziós jellege, impresszionizmusa (az a bizonyos, jól
ismert lila nyakkendős

szinesztézia) mind-mind össze-

tény,

köthető a francia szimbolizmussal. Életművét talán azért érezhetjük halványabbnak a most
emlegetett költőkénél, mert egyneműbb és a sors által kurtára szabott életpálya folytán
tragikusan rövid. Ebből a valóban nem terjedelmes életműből választottuk elemzendő versünket.
Kereken száz évvel ezelőtt vetette papírra Tóth Árpád a 20. századi magyar líra egyik
maradandó darabját, a Meddő órán című verset. Ez az alig néhány sorból álló kis költemény azóta igazi klasszikussá nemesedett; minden, a korszak versei közt tallózó szöveggyűjtemény alapvető darabjává vált, sokunk kívülről is tudja, de aki talán nem, az is a nyugatosok első nemzedékére jellemző műremekként emlékszik rá. Olyan alapvető érzés fejeződik ki benne, ami a modern ember sajátja: az árvaság, a társtalanság, a magány, az üresség fájdalma. A vers persze a költészet mára már unásig koptatott közhelyén alapul. A kínzó,
fájdalmas, kozmikus magány számos irodalmi alkotás témája. Ráadásul ez az eredetinek
semmiféleképpen nem nevezhető gondolat olyan kendőzetlenül jelenik meg a kis költeményben, hogy az önsajnálatnak ez a foka, és ez a váratlan, szentimentalizmustól sem
mentes kitárulkozás egyenesen szemérmetlennek nevezhető. Annyira átláthatóan hatásvadász, hogy bátran giccsesnek nevezhetjük. Tóth Árpád versét mindennek ellenére mégis
elevennek, őszintének, kifejezőnek szoktuk érezni, és szeretjük. Ebben a tanulmányban
arra próbálunk meg válaszolni, hogy miért.
Először is idézzük fel magát a költeményt. A kis vers 1908. december 16-án jelent meg
a Nyugat hasábjain:
Meddő

órán

Magam vagyok.
Nagyon.
Kicsordul a könnyem.
Hagyom.
Viaszos vászon az asztalomon,
Faricskálok lomhán egy dalon,
Vézna, szánalmas figura, én.
Én, én.
S magam vagyok a főid kerekén.
A kilenc szabálytalan hosszúságú sorban megfogalmazott gondolat nagyon egyszerűnek
tűnik. A költő felpanaszolja a magányát, önsajnálattól sem mentesen mutatja be azt a pillanatot, amikor ebben a magányos, szomorú állapotban alkot, s versírás közben szinte
csakis önmagára, saját maga árvaságára, önmaga sajnálnivalóságára tud gondolni; s a költemény úgy tér vissza a kezdősor kijelentéséhez, hogy ezt a személyes magányt immár kozmikus méretűvé tágitja. Azzal, hogy az utolsó sor szó szerint megismétli a legelsőt, keretes
szerkezet jön létre, így a költeményt lezárt egésznek érezzük. A keretezésen túl egyetlen stilisztikai mozzanat hívja fel magára a figyelmet, a háromszorosan felhangzó „én" személyes
névmás. A kétszeresen megismételt, és így különös érzelmi nyomatékkal ellátott szócska
a költemény egyetlen szereplőjére, a magányában fuldokló költőre irányítja a figyelmet, az
ő személye áll a mű fókuszában, s nem is engedi, hogy a szánni való magányon túl bármi
más is megjelenjen a versben. A modern költészetnek Vajda Jánostól kezdve egyik legállandóbb témája, mondanivalója a magány fájdalma. Gondoljunk csak Vajdától Az üstö-

2

kösve, Adytól a Szeretném, ha szerebiének-re, vagy a Ki látott engem?-re, Babitstól A lírikus epilógjá-ra vagy az Egy szomorú versre, Juhász Gyulától a Vidékre, vagy A z isten háta
mögött-re, Kosztolányitól az első kötetének, a Négy fal között-nek címére. Tóth Árpád
költeménye is ebbe a sorba illeszkedik. A műben kifejeződő egyszerű gondolat nem más,
mint az önsajnálat.
Kosztolányi Dezső a Hajnali szerenád című verseskötete kapcsán ironikusan így ír
Tóth Árpádról (A debreceniek. Két költő. A Hét, 1913. április 13.): , A lélek mellett egy test
is kísért, a maga realitásában, az ő teste. Ez is éltetője a lírájának, e csüggedt és bús test,
amely szimbóluma a világ fájdalmának,
s általa lírává válik az ajka, a szeme, a térde,
a karja, amelyeket külön - hosszan-hosszan
- megsajnál, és terjedelmes
enumerációval
sorol fel." A nyilvánvalóan humorosnak és gúnyosnak szánt megjegyzés telibe talál. Tóth
Árpád lírája valóban nem mentes a nárcisztikus felhangoktól, valóban állandó alanya és
tárgya saját lírájának. A h o g y a n Babits fogalmaz A lírikus epilógjá-ban:
„Csak én birok
versemnek hőse lenni [...] de még tovább magamnál nem jutottam [...] én vagyok az
alany és a tárgy, jaj én vagyok az ómega s az alfa." Babits Mihály versénél jól adatolható,
hogy Schopenhauer és Nietzsche filozófiai gondolatai húzódnak meg a szöveg mögött. Az
önmaga számára börtönként létező individuum, a nyílként röppenő vágy szövegszerűen
bemutatható párhuzamokat kínál az elemző számára. Ha ennyire szoros kapcsolatot nem
is tudunk Tóth Árpád versénél felmutatni, bizonyosak lehetünk benne, hogy azonos filozófiai hátteret kell a szöveg mögé képzelnünk. A 20. századi ember individualizmusának következménye az elidegenedés, a kínzó magány, mint alapvető életérzés, az atomizálódott
én árvasága.
Hogy a szöveg értelmezésében a jól ismert általános filozófiai háttéren és művészetlélektani gondolaton túllépjünk, ki kell tágítanunk a szövegkörnyezetet. Érdemes arra figyelnünk, hogy hol, mikor, milyen körülmények között született a vers, és arra, hogy milyen más szövegekkel állítható párhuzamba. Erre rögtön módot is ad a kis költemény címe.
A Meddő órán cím ugyanis már foglalt. Arany János írt ezzel a címmel nyolcsoros kis dalocskát harminc évvel Tóth Árpád előtt 1877. augusztus 9-én. A Kapcsos könyv kis lírai darabjai között olvasható az alábbi költemény:
Meddő

órán

Belenézek a nagy éjszakába,
Alszik a föld, maga árnyékába';
Itt vagy amott csillagok
röppennek:
Gondolatim is úgy
jönnek-mennek.
Gondolatim
szappan-buboréki
Csillogók, mint odafenn az égi:
De töredék mindkettőnek útja Mind szétpattan, mielőtt megfutja.
Arany János verse a költői gondolatot két dologhoz, a hullócsillaghoz és a szappanbuborékhoz hasonlítja. Mindkettő a mulandóság jelképe. A buborék már Lukianosz óta
mulandóság-toposz. Megjelenik például Kölcsey Ferenc Vanitatum vanitas-ában (Egy ez-

3

redév egy buborék...), vagy Vörösmarty Mihály Keserű bordal-ában, melyet a Bánk bán
operaváltozatából, Petur bán bordalaként szoktunk ismerni (Eloszlik, mint a buborék,
s marad, mi volt, a puszta lég...). A két, egymással is párhuzamba állított kép az emberi
gondolat múlandóságát ábrázolja. Hogy ez a gondolat egyben költői gondolat is, azt éppen
a cím árulja el. A meddő szó itt a költői terméketlenségre, az ihlet nélküli állapotra vonatkozik. Ennél a versnél nem sok értelme van elválasztani egymástól a tényleges szerzőt,
Arany Jánost, és a versben megjelenő lírai alanyt. A kettő azonosnak tekinthető, a költemény pedig személyes vallomásnak. Arany arról panaszkodik, hogy azok a gondolatok,
amik megfogalmazódnak benne, s esetleg valamilyen irodalmi alkotás tárgyává válhatnának, túlságosan röpkék, rövid életűek, illékonyak. Az idős, margitszigeti magányában alkotó Aranytól nem idegen ez az önmagával szemben támasztott elégedetlenség. Gondoljunk csak az Epilógus számvetésére, ahol félbe'-szerbe' hagyott műveket emleget, s arra
panaszkodik, hogy az öregkorában megkapott nyugalom már nem alkalmas igazi alkotásra
CMert hogy szálljon, Bár kalitja már kinyitva, Rab madár is szegett szárnyon?) Az alig
egy hónappal később írt Meddő órán ugyanezt a terméketlenséget panaszolja fel.
A cím fontos szerepet játszik mind Arany János, mindpedig Tóth Árpád versénél.
Arany költeményét olvashatnánk úgy is, hogy pusztán hétköznapi, emberi gondolatokra
vonatkoztatjuk. Értelmes panasz lenne így is: Kár, hogy minden gondolat gyorsan elszáll!
A cím meddő jelzője utal arra, hogy a gondolataiból alkotást létrehozó költő terméketlenségéről van szó. Tóth Árpádnál megjelenik az alkotói folyamat magában a versszövegben is
(Faricskálok lomhán egy dalon), de éppen a cím utal arra, hogy ez a faricskálás
eredménytelen. A cím nélkül olvashatnánk úgy is a szöveget, mintha a szorgos alkotás közben
fellépő művészi magányt ábrázolná. A cím meddő jelzője utal arra, hogy a versben a magány kiváltotta ürességről, az alkotásképtelenségről van szó. Ennélfogva mindkét vers paradoxont ábrázol: a költő (egy adott órában) arról ír verset, hogy képtelen (abban az adott
órában) verset írni. Olyan ez, mintha azt mondanám, hogy: néma vagyok. Ugyanazért állít
képtelenséget mindkét költő, amiért az Alszol? kérdésre nem lehet Igen-ne\ válaszolni.
Tóth Árpád természetesen ismerte Arany János költeményét. Ugyan Aradon született
1886-ban, de három évvel később a család Debrecenbe költözött. Ennélfogva a két nagy
Debrecenhez kötődő költőelődöt, Csokonai Vitéz Mihályt és Arany Jánost különösen kedvelte, és versekkel is megtisztelte (pl. Invokáció Csokonai Vitéz Mihályhoz; Arany János
ünnepére). De még beszédesebben szól Arany Jánoshoz fűződő viszonyáról egy levél, melyet Tóth Árpád a tanévkezdés kapcsán Térey Sándornak írt:
„Kedves Sanyi Barátom! Két elég csinos hölgy szemben, egy elég jó pennával lusta ujjaim közt s a jó öreg Toldy Ferenc költészettani kézikönyvét használva támaszul hajtás
levélpapiromnak, pesti lakásom ablakából írom levelemet. A hölgyek szemben azt hiszik,
hozzájuk készülök talán biliét doux-t fabrikálni. Te azt hiheted, hogy valami
hangulatos
levélke íródik. Ők is, Te is becsapódtok. Derült vasárnap délután van, a közelben jókedvű
kanári csattog. Ilyenkor minden valamirevaló ifjú sétál Pestnek városában, én azonban
annyit jártam már délnek előtte, hogy jobban esik itthon lusta leveleket írnom. [...] Az
egyetemi életről új írnivalóm nincs. Részem nyilvánosságaiban
épp oly kevés, mint eddig. Nem sokba néznek t. ösmerős kollégáim, s én se igen beszélek velük. Az egyetem
nagyságai közül Juhász Gyula másfelé vette magát, mert nem láttam még ezidén. A kol-

4

léganők száma szaporodott,
mert nem szépek.

de sajnos esztétikai

gyönyörűségem

nem sok van

bennük,

»A sok között elig-elig
Egy-két szép arc fehérelik«
travesztálom kedves Aranyomat. Előadásaink még nincsenek, de egy-két nap, és lehull
ránk a tudós unalom fehér virága. Még most jó, csendes, szelíd ősz, sugaras
hegyoldalak,
meleg verőfény, kedves séták. De télen is majd csak megleszünk. Magam is tanulgatok
mimást, finn-ugort,
Beöthyt..."
A Budapesten egyetemre járó bölcsészhallgatók ekkoriban még kollégaként szólítják
egymást, Tóth Árpád tehát arról számol be barátjának, hogy az új szemeszter kezdetén
szemügyre vette az elsős lányokat. Ennek kapcsán jut eszébe egy Arany János-vers, a Keveháza, ugyanis ennek a költeménynek így kezdődik a 9. strófája:
Sötét az éj: elig-elig
Hogy a vízfény fehérelik,

-

Kedves költőjének, Arany Jánosnak jellegzetes rímpárját, különös zamatú asszonáncát
parodizálja, ezt fordítja át levelében Tóth Árpád. A Térey Sándornakl szóló levél dátuma:
1908. szeptember 23. vasárnap délután V2 5 után. Arra gondolhatnánk tehát, hogy a Meddő
órán, mely 1908 késő őszén íródhatott, nem nagyon sokkal az Arany-idézetet bemutató
levél megírása után keletkezett. Emiatt idézi fel éppen ezt a levelet Kardos László a költő
verseinek kritikai kiadásában (Budapest, 1964) a szóbanforgó költemény jegyzeteiben.
Egy finom filológiai érv azonban megnehezíti a Téreynek írott levél és a Meddő órán
közvetlen összekapcsolását. Ez az érv Péter László nevéhez fűződik, aki többek között Juhász Gyula életművének alapos ismerője és sajtó alá rendezője. Juhász Gyula és Tóth Árpád barátságához című tanulmányában a következő észrevételt teszi (Alföld 1960. 5. sz.
H3-):
„Elírás-e vagy sajtóhiba, a kézirat híján eldönteni nem tudom, de bizonyos, hogy Tóth
Árpádnak Térey Sándorhoz intézett [...] 1908. szept. 23-i keltű levele 1906. szept. 23-án
kelt. Erre az vezetett rá, hogy benne Juhász Gyuláról úgy esik szó, mint aki az egyetemről
éppen most távozott el: ez pedig 1906 nyarán volt, tehát távolléte 1906 őszén tűnt föl Tóth
Árpádnak. Utána fölütöttem az Oklevéltani Naptárt, s az megerősített: a levél keltezésében
szereplő »vasárnap délután« döntő bizonyíték, hiszen 1906. szept. 23-a valóban vasárnap
volt."
Mivel 1908. szeptember 23-a szerdai napra esett, Péter Lászlónak minden bizonnyal
igaza van, és a szóban forgó levél keltezése hibás. A kritikai kiadás Tóth Árpád levelezését
közlő kötete ennek alapján már két évvel korábbra, 1906-ra helyezi a levelet. Mivel a költő
1905 szeptemberében kezdte meg tanulmányait a budapesti bölcsészkaron, 1906-ban másodéves hallgatóként szemlélgette az elsős kolléganők csinosan fehérlő arcocskáit. Mindez
persze egyáltalán nem csökkenti annak az eshetőségét, hogy két évvel később, amikor negyedéves hallgatóként a Meddő órán-1 írja, ugyancsak kedves Aranya járt a fejében.
A dátumokkal való bíbelődés azonban valami másra is felhívhatja a
figyelmünket.
Arany János, amikor az Őszikék verseit írogatja margitszigeti magányában, már 60 esztendős. Életösszegző bölcsességgel, öreges fáradtsággal panaszolja fel állapotát. Tóth Árpád, amikor azonos cimmel verset ír, még csak 22 éves. Költői pályája legelején járva, fia-

5

talon, mégis enervált fáradtsággal szólal meg. Arra számíthatunk tehát, ha a két műalkotást alaposabban összevetjük, hogy a külső hasonlóságok dacára jelentős különbségeket is
találunk. Például különösebb fejtörés nélkül, de a költők életkorát, temperamentumát, habitusát mégiscsak tudomásul véve kijelenthetjük, hogy Arany verse elégikus, Tóth Árpádé
pedig tragikus hangulatú.
Elsőre persze a két költemény versformája tűnik különbözőnek. Arany János szabályos
ütemes-hangsúlyos formában írt, a Meddő órán mind a nyolc sora egyformán 4 + 6 = 10
szótagból áll. A strófák rímképlete: a-a-b-b, vagyis a vers párrímes szerkezetű. Ez a versforma tökéletesen megfelel a költemény műfajának, a lírai dalnak. A dal természeti képpel
indít (éjszaka, a föld alszik), a két versszak között pedig fordulópontra figyelhetünk fel:
a gondolat szó előbb az első versszak képeihez (csillag) kapcsolódik, majd ugyanez a szó
megismételve már a második strófa hasonlatába (szappanbuborék) illeszkedik bele.
Tóth Árpád verse nem bomlik versszakokra. A költemény sorai ugyan időmértékesek,
jambikus lejtésűek, de nem egyforma hosszúak, a rímképlet is szabálytalannak tűnik. Műfajául sem a dal jut eszünkbe róla, talán lírai epigrammáinak nevezhetnénk. Kardos László
a kritikai kiadás jegyzeteiben azt írja: A kis vers ellenáll minden hagyományos
ritmizálásnak." Makay Gusztáv pedig így ítéli meg a Meddő órán formáját kismonográfiájában
{Tóth Árpád, Budapest, 1967. 40. 1.): A kiszakadó vallomás »formátlan«
versalakban
jelenik meg, de a kereszt- és páros rímek energikusan zárják a sorokat." A forma szabálytalanságát magyarázhatnánk a költő zaklatottságával, a sírás szaggatottságával, a magány fájdalmából fakadó töredezettséggel. Valójában azonban nincs szükség efféle külső
magyarázatra.
A vizsgált költemény időmértékes sorokban halad. Jól ritmizálható, szabályos jambikus
lüktetés figyelhető meg benne:
u - | u u u - | u - I
—
u u u |—
| u - | - u | u -

u-|--|--|-u|-

- u I - - I - u | u u I u - | u - | u - | u u | M é g szabályosabb szerkezetűvé tehető a vers akkor, ha nem a költő által szabott
sorhatárokhoz igazodóan ritmizálunk, hanem rímek szerint tagoljuk a verset. Nincsenek
ugyanis keresztrímek a versben, ahogy az iménti formai minősítés vélekedett. Legfeljebb
félrímes szerkezetnek nevezhetjük az első négy sort: x-a-x-a. De ha kis bátorsággal áttördeljük a verset, még ez a félrímes szerkezet is feloldható:
Magam vagyok.

Nagyon.

Kicsordul a könnyem.
Hagyom.
Viaszos vászon az asztalomon,
Faricskálok lomhán egy dalon,

6

Vézna, szánalmas figura, én.
Én,
én.
S magam vagyok a föld kerekén.
Ebben az elrendezésben a vers négyes rímekkel (bokorrím) szólal meg: a-a-a-a. Erre
két mozzanat adott lehetőséget: egyfelől az eredeti első és harmadik sor rímtelensége,
másfelől az, hogy a megismételt én szócskák háromszoros önrímet alkotnak. Külön szépsége a rímszerkezetnek, hogy az első strófa kétszótagos, mély hangrendű rímekkel szólal
meg, a második pedig egyszótagos magas hangrendűekkel. Az áttördeléssel az Arany János-vershez teljesen hasonló felépítést kaptunk: nyolc sor, két négysoros strófára osztva,
teljesen szabályos rímeléssel. Az egyetlen mozzanat, ami erősen ellentmond a szokásos
strófaformának, hogy két igen-igen rövid verssort is alkottunk. Ami azonban a forma felől
szemlélve talán furcsa, az a vers tartalmára figyelve védhetőnek tűnik. Amikor szavalom
ezt a költeményt, én bizony meg szoktam állni egy pillanatra mindhárom én szócska után,
teljesen úgy, mintha sorvégi szünetet tartanék.
De hát persze nem is azt akarjuk javasolni, hogy tördeljük át Tóth Árpád versét! Az jól
fest úgy, kilencsorosan, ahogyan a költő elrendezte. Csak azt akartuk megmutatni, hogy
a rímelés létrehoz egy kéttömbű struktúrát, amit (ha akarjuk) strófaszerű ritmusegységnek
tekinthetünk. A vers tehát a korábbi szakirodalom véleményétől eltérően nem teljesen
formátlan, ritmizálhatatlan, kaotikus szöveg, hanem a rímekhez igazodva igenis tagolható,
ritmizálható, és szabályos struktúrába rendezhető.
A Tóth Árpád által létrehozott tördelés ezt a kéttömbű struktúrát elfedi. Inkább a mondatok és tagmondatok határait hangsúlyozza. A vers elején található rövid mondatok és az
utánuk következő parányi szünet fontos lüktetést ad a szövegnek. A háromszorosan feljajduló én pedig akkor is sorszerűen hallható, ha egymás után van leírva. Vagyis azt mondhatjuk, hogy a szabadversszerű tipográfia egyszerre takar el egy szabályos metrikai keretet,
és ugyanakkor létrehoz egy szintaktikai alapozású új ritmust: a sorok hosszából adódó
hintázást.
De lépjünk tovább! A versforma után irányítsuk figyelmünket a versben megjelenő képekre és tárgyakra. Még mindig Arany János költeményére is figyelve leszögezhetjük, hogy
a magány izoláltságának, mikrovilágának érzékletes kifejezése szinte törvényszerűen hozza
magával a makrovilág képeit. Mindkét versben megjelenik a földkerekség.
Aranynál az éjszaka csillagászati jelenséggé válik, a föld a saját maga árnyékával hozza létre az éjszakát.
Tóth Árpádnál a költemény záróképe tágul kozmikussá. Aranynál az éjszaka tágassága,
üressége lopja bele a szövegbe a magányosság mozzanatát, a költemény inkább az alkotásképtelenségről szól. Tóth Árpádnál a magány kétszeresen is k i m o n d o t t konkrét állítás,
a művészi tehetetlenség csak másodlagos panasz. Arany elsősorban a terméketlenséget,
Tóth Árpád elsősorban a magányt fájlalja.
A fiatal költő versében felbukkan két olyan kifejezés is, melyhez akár életrajzi mozzanatokat is köthetünk. Az egyik ilyen kifejezés a viaszos vászon, a másik pedig a faricskálok.
Makay Gusztáv a viaszos vászon kapcsán a következőket írja: „Viaszos vászon az asztalomon, - Az ilyen sornak - kilenc rövid sor között - jelentősége van, a költőnek
nyilván
szándéka, mondanivalója
van vele. Egy villanásnyi részlet a költő környezetéből:
parányi társadalmi helyzetkép szomorú szegénységéről, szűkös életkörülményeiről.
(Kegyel-

7

tebb költők nem szokták viaszos-vásznas
konyhaasztalon
írni költeményeiket.)"
Nos,
annyi bizonyos, hogy Tóth Árpád szegényes körülmények között élt. Ékesen tanúskodnak
erről azok a levelek, melyeket egyetemista korában írt haza, és amelyekben az utolsó fillérig elszámol azzal a kevés pénzzel, amit magára és az öccsére költött. A szobrász apa, Tóth
András művészi pályája ebben az időben siklik ki, egyik szobrát lebontják, nem kap újabb
megbízásokat, egyre keservesebben tudja előteremteni a család megélhetéséhez szükséges
pénzt. Nincs okunk tehát kételkedni abban, hogy a vers szegényes környezetben született.
De ez nem az otthon szegényessége, hiszen a költő ekkor budapesti albérletében, egy Múzeum körúti lakásban él. És nem is feltétlenül a konyhában alkot, hiszen ebben az időben
a polgári (kispolgári) lakások általános tartozéka a viaszos vászon. Valójában nem is számít
szegényes tárgynak, mert ekkor még viszonylag drága anyag. Szegényparaszti háztartásban
nem is találjuk meg, ott inkább csupasz deszkaasztal áll a konyhában. Csak a módosabb
gazdák asztalát borította letörölhető viaszos vászon. A versben tehát nem elsősorban a gazdag környezet és a szegény környezet közötti választást irányítja a viaszos vászon, hanem
a kifinomult polgári lakás és az igénytelenebb, barátságtalanabb helyszín közül jelöli meg
az utóbbit. Arra utal, hogy a helyszín nem lakájos, kellemes, ingergazdag, hanem szürke,
nyűtt, fantáziátlan. A viaszos vászon nem szociográfiai tény, hanem inkább hangulatfestő
díszlet. Ha akarom: életrajzi mozzanat, ha akarom: lelki táj.
A farieskálok ige már természetesebb módon köthető Tóth Árpád életrajzához. Édesapja, Tóth András szobrászművész volt. így aztán a faragás, farigcsálálás az anyag megmunkálásának, a művészi forma kialakításának kézenfekvő megnevezése a költő számára.
Talán még a speciális tájnyelvi alak, a faricskál is arra utal, hogy a művészi megformálás
igéjét otthonról hozhatta. Az irodalmi műalkotás persze anyagtalan, vagyis pontosabban
szólva: nyersanyaga a nyelv, a metonimikus kifejezés azonban érzékletesen utal a művelet
aprólékosságára, a műgondra. Hasonlóan fogalmaz Babits Mihály is a költői mesterségről
szólva: a szonettírás igazi aranyművesség
és csupa munka, csupa faragás
(Szonettek,
1810.) Afaricskálok
szó mozzanatosító képzője pedig egyúttal ennek a munkának a lassúságára, a pepecselésre, sőt egyenesen ennek a folyamatnak a céltalanságára is utal. A költő,
ahelyett, hogy lendületesen papírra vetné a sorokat, kínlódva, újra meg újra átírva, a szöveget folyamatosan alakítva dolgozik. Mindezt lomhán teszi, és ez a szó a tempó lassúsága
mellett a költő alkotókedvére, pontosabban szólva kedvtelenségére is vonatkozik. Ez a szuggesztív jelző bukkan fel majd Tóth Árpád egy 1915-ben írott versének, és második, 1917-es
kötetének címében is (Lomha gályán). Úgy tűnik, hogy ez a szó a költő egész életvitelére
érvényes mozzanatot hordoz, rokona e tekintetben a bús vagy csüggeteg szavaknak, édes
testvére Tóth Árpád gyakorta használt állandó jelzőinek.
A Meddő órán további soraiban is felbukkan a lírai énre vonatkozó minősítés. Nem
csak azt tudjuk meg, hogy lassan és céltalanul alkot, hanem azt is, hogy vézna és szánalmas. Az. előbbi jelző a költő gyenge, beteges alkatára vonatkozik. Tüdőbaja miatt folyamatosan gyengélkedett, élete nagy részét szanatóriumokban töltötte. Szánni valónak azonban
nem csak emiatt tekinthette magát. Szánalmat ébreszthet az a paradox helyzet is, hogy
képtelen eleget tenni saját költői szerepének. A költő szenved attól, hogy nem tud megfelelni saját céljainak, az egész élete kudarctörténetté válik. Ez a depressziós hangulat már
fiatal korától eluralkodott Tóth Árpádon. Ismét egy levelet idézhetünk ennek szemléltetésére, közvetlenül a Meddő órán megírását követő évből. Miután betegsége és a család

8

anyagi helyzete miatt haza kellett költöznie Debrecenbe, Nagy Zoltánnak 1909. szeptember
21-én így panaszkodik:
„Kedves Samu, azon a levelezőlapon, melyet nem kapott meg a hibás címzés miatt,
sajnos, ugyanolyanféle
tartalom volt, mint a Lajosnak küldöttön, hogy ti. lehetetlenül
rossz anyagi helyzetem miatt nem mehetek Pestre, s vizsgáimra itt kell ebben az undok
fészekben elkészülnöm, s közben, ha tetszik, vagy ha nem is tetszik, csendesen
elbutulnom. Nem a nagyvároshoz szokott ember gőgje mondatja ezt velem, hanem
egyszerűen
az a szörnyűség, hogy különféle ambícióim most már meggebedhetnek;
nem lévén, aki
ösztökéljen, nem írhatok; a kötetemnek is úgy látszik: fuccs. Bőgni lehetne ezen, s az első
napon bőgtem is rajta, perverzül mulatságosnak is találom, hogy éppen engem, aki különben is iszonyú gyáva és csendes legény vagyok, éppen engem kell a vakesetnek ilyen
csúnyán tönkrepofozni. Ezekből a buta mondatokból észreveheti, hogy csúnyán el vagyok keseredve, hát nem is igen írok erről többet. Két perc alatt rámmászott a családom,
bebizonyították,
hogy felesleges Pestre mennem, nincs pénz, a vizsgákra itthon is elkészülhetek, a pesti lapoknak innen is írhatok etc., etc. Beláttam, hogy igazuk van; no, és
ha nem láttam volna be!
Jóska levele azért mondhat egyebeket, mert neki nem mondtam meg a dolgok ilyetén
állását, féltem a froclijától, s csak sírás lett volna belőle. Azt mondtam neki, hogy okt.
í-én én is megyek, maga majd kíméletesen felvilágosíthatja. [...] Osvát úr szíves érdeklődését is nagyon köszönöm. Nagyon boldog lennék, ha mielőbb szép kéziratokkal
örvendeztethetném meg, de, sajnos, nagyon el vagyok csüggedve. Sokszor szeretnék fejjel a falnak
menni, hogy a kötetből most már semmi sem lesz. Csak most, mikor lőttek az egésznek,
érzem, mennyire jól esett volna, ha lehetett volna. Az írással körülbelül úgy vagyok, mint
most egy éve, mielőtt a Nyugat észrevett, semmi se sikerül. Bátran megírhatnám
újra
a »Meddő órán« c. verset, csakhogy most már nem is »faricskálok«. Jó volna, ha jöhetne
valami kis változás, mert így nem tudom, mi lesz velem. A fővárosi nevelőséget, a »Nyugat« közbenjárását itthon nagyon ábrándosnak találták, s fogcsikorgatva
kell elismernem, hogy igazuk van. Maradok, maradok, maradok. Legalább volna valakim, de elsején
Jóska is elmegy. Marad nekem Oláh Gábor és Kuthy Sándor. Gyorsan befejezem, mert
valami nagyon csúnya káromkodás kívánkozik a tollam alá."
A levél éppen a Meddő órán tehetetlenséggel és fájdalommal teli magányát emlegeti, és
világosan kiolvasható belőle, hogy nem átmeneti rossz kedvről, pillanatnyi depresszióról
beszél a költő, hanem az egész életét, terveit, jövőjét siralmasan látja. Alig fél évvel később,
1910. február 7-én pedig így panaszolja alkotásképtelenségét Nagy Zoltánnak:
„Nem mondhatom, hogy semmi megírnivaló nem történt velem, de ezek mind afféle
»lelki kalandok«, melyeket inkább versekbe illenék áttenni. De valószínűleg versek se
lesznek belőlük, mert nagyon fáj tapasztalnom, hogy mikor néha-néha kikínlódok egy
strófát, mindig csak a nyafogásnak és jólismert modoros szavaknak az a jellemző
keveréke kotyvasztódik elő, aminőt már éppen eleget gyártottam. Szóval, kedves mester, afféle undor-korszak állt be megint nálam, az írás dolgában. írni pedig mégiscsak
szeretnék, inkább mint valaha, s mivel a versek nem mennek, prózát is próbáltam. Erre azonban, be kell látnom, teljesen képtelen vagyok. Nem tudok alakokat magam előtt tisztán
látni: nemcsak azt értem ezalatt, hogy nem tudok megfigyelni, »életből ellesni«, hanem
azt is, ami még leverőbb - hogy nem tudok magamnak a fantáziámmal
alakokat kigon-

9

dőlni, plasztikusan formálni. Enélkül pedig minek kísérletezzem a novellában?
mányhoz meg se időm, se türelmem. Egy-egy figyelő-félének
a kisikerítése még
színűbb s bizony nyomorúságos
esélyem."

Tanullegvaló-

A költő tehát állandósult keserűségben ír, reményvesztetten, szomorúan és fájdalmasan. Ebből a szemszögből nézve már nem is tűnik olyan szentimentálisnak a vers 3. és 4.
sora: Kicsordul a könnyem.
Hagyom.
A lomha faricskálás után szemügyre vehetjük a dal szót is. Már érintettük azt a kérdést, hogy ez is metanyelvi kifejezés, azt a műalkotást jelöli, aminek részét képezi. Talán
nem kell túlzott jelentőséget tulajdonítani annak a mozzanatnak, hogy a dal műfajmegnevezés is egyben. Ugyan némi ügyeskedéssel sikerült áttördelnünk a költeményt nyolcsoros formára, de ettől még nem vált dalszerűvé. Annak ellenére nem felel meg a dal műfaji követelményeinek, hogy Szervánszky Endre meg is zenésítette. Először is nem szótagszámláló. Másodszor épp a metanyelvi mozzanat zárja ki, hogy dalnak tekintsük. Talán
csak a zárósor kozmikus távlata, meg a kicsorduló könnycsepp teszik dalszerűvé (és
giccsbe hajlóvá).
A dal szó véleményünk szerint itt nem műfaji kategória, hanem egyszerű metafora, és
pusztán verset, költeményt jelent. A Meddő órán cím lehetetlenné teszi, hogy esetleg arra
gondoljunk, a költő egy másik dalt készít, és erről a folyamatról szólna a versünk. Nem,
minden bizonnyal arról van szó, hogy éppen a Meddő órán című versen faricskál a költő.
Ha pedig így áll a dolog, akkor olyan erős önvonatkozás teremtődik meg, amilyen majd
1937-ben József Attila Költőnk és kora című versében. Ez a vers a következőképpen indul:
íme, itt a költeményem.
Ez a második sora.
K betűkkel szól keményen,
címe: „Költőnk és kora".
Ugy szállong a semmi benne,
mintha valaminek lenne
a pora.
József Attila arról kezd el verset írni, hogy verset ír. Az első strófa pontosan dokumentálja, ahogyan a költemény sorról sorra elkezd felépülni. Előbb bejelenti saját maga létezésének a tényét. A második sor közli, hogy ez itt a második sor. A harmadik alliterálva azt
állítja, hogy alliterál. A negyedik sor pedig pontosan idézi a költemény alliteráló címét. Az
ilyen fokon metanyelvivé váló szövegben nem is marad hely arra, hogy bármi másról szóljon. Ezt felismerve a költő be is ismeri, hogy költeménye semmiről nem szól, csak úgy tesz,
mintha valamiről szólna. Ez az ellentmondás, a semmi és a valami közötti lényegi különbözőség teremti meg aztán a költemény témáját. Ahogyan a költő fejében kialakul a mű, és
megszületik, úgy kezdi ugyanezen költemény elbeszélni az elmúlást, a megsemmisülést.
A vers teljes elemzésére, értelmezésére most nem térhetünk ki (megtettük ezt korábban, ld. Tükörben tükröződő tükör, Tiszatáj könyvek 2002. 170-184.), egy érdekes részletre azonban mégis érdemes odafigyelnünk. József Attila úgy építi fel a megsemmisülése
felé haladó mindenség struktúráját, hogy abban az én kiemelt szerepet játszik: „Én a széken, az a földön / és a Föld a Nap alatt / a naprendszer meg a börtön / csillagzat okkal
halad." Mind együtt tart a saját jövője felé. Kegyetlen szigorral és önismerettel be is vallja,

10

hogy: „Űr a lelkem. Az anyához, / a nagy Űrhöz szállna, fönn." - vagyis hogy halálvágya
van, csak testi mivolta köti a létezéshez. Miközben létező verssé szublimálja gondolatait,
egyfolytában a nem létezésre gondol. És ezen a ponton, a vers 5. strófájában egy érdekes
szövegváltozat miatt kell megállnunk. Amikor a Szieszta szanatóriumban Ignotus Pál meglátogatta a költőt, a költemény kézirata három noteszlapon már készen állt. Ignotus Pál így
írja le a továbbiakat:
,A Költőnk és Kora című szép versét [...] világosnak találtam [...] csak azon
meg, hogy:
Jöjj barátom jöjj és nézz szét.
E világban dolgozol
s benned dolgozik a részvét,
bár talán hazudozol.
»Bár talán«
hogy palástolni
akarja - felelte
zol« változatot.

akadtam

- kérdeztem -, mit akarsz ezzel mondani? Hogy tetteti a részvétet, vagy
akarja? Mert »bár talán« bármelyiket jelentheti... - Azt, hogy palástolni
Attila. S tanácsomra fogadta el »bár talán...« helyett a »hiába hazudo(Ignotus Pál: Csipkerózsa. Haladás, 1948. augusztus 26. 2.)"

Ezt a visszaemlékezést Tverdota György is közli a költemény kéziratát bemutató kötetben (Kézirattár, József Attila »Költőnk és Kora«, Magyar Helikon, 1980. 36.1.). Ezt követően így kommentálja az epizódot:
„Csak egy pillantást kell vetnünk a kéziratra, és meggyőződhetünk
róla, hogy a költemény valóban Ignotus Pál szabatosító eljárása nyomán kapta meg végső formáját.
Tőle
származnak a nyomdai utasítások, s ő írta fel a címet a vers fölé meg a második és harmadik noteszlap bal, illetve jobb felső sarkába.
Szabatosításra
ösztönző kérdése nem pusztán nyelvhelyességi, formális célzatú volt.
Jól ismerte barátja esze járását, emlékezett arra, hogy a részvét és a megvetés
alternatívája már egy - nem sokkal - korábbi versében is töprengésre késztette. A Tudod, hogy
nincs bocsánat... című versében »Az emberiséget... vesd meg« változatot »Az emberiséget... ne vesd meg« formában véglegesítette. De Ignotus Pcü szerint ezt a variációt is ki
akarta javítani »Az emberiséget... szeresd meg«-re."
Ehhez a második József Attila-versbeli szövegváltoztatáshoz is köze van Ignotus Pálnak. Megbeszélte a költővel a módosítást. így újfent az ő visszaemlékezését idézi Tverdota
tanulmánya:
„Most pedig, ahogy leírva láttam, újabb változást fedeztem föl
»s ezt az emberiséget, hisz ember vagy, szeresd meg« - írta.

benne:

- Minek ez? - kérdeztem.
- Szeretjük egymást - felelte földöntúli szárazsággal. - Minek hazudni, szeretjük egymást. (Ignotus Pál: Csipkerózsa. Haladás, 1948. szept. 16. 2.1.)"
A Tudod, hogy nincs bocsánat... kezdetű vershez fűződő emlékezést aztán a következő
szavakkal összegzi Tverdota:
„Ignotus Pál tehát a »Költőnk és Kora« esetében újra felszólította
értelművé, palástolt részvétről vagy esetleg csak hazudott részvétről
Szeressük az emberiséget vagy vessük meg?"

a költőt, tegye egyvan-e szó versében.

Azért kellett ilyen körülményesen idéznünk hol Ignotus Pál visszaemlékezését, hol pedig Tverdota György kommentárját, mert érdekes módon csúszik össze két József Attilá-

it

vers értelmezése. Szerintünk ugyanis a két vers két különböző dologról szól. A második
vers szóban forgó helyénél valóban jogosan tehetjük fel a kérdést: Szeressük az emberiséget vagy vessük meg? A Költőnk és kora esetében azonban szó sincs az emberiségről.
A Földről ugyan beszél a költő, de szót sem ejt embertársairól. A részvét, amit vagy palástol,
vagy hazudja, nem másokra, hanem önmagára vonatkozik. Ő maga az, aki meghalni készül, és aki ezt az állapotát felpanaszolja a versben. József Attila érzékeli, hogy a megszülető költeménynek ő maga az alanya, tárgya, s hogy a vers lényegében semmi mást nem
tartalmaz, mint önsajnálatot. Emiatt írja, önmegszólító alakban, hogy: „Benned dolgozik a
részvét". Ezt a részvétet lehet palástolni úgy, mintha mégsem erről beszélne a költő. És lehet tagadni is, mintha egyáltalán nem is sajnálkozna. A „bár talán" megengedi mindkét
értelmezési lehetőséget. Ignotus Pál szabatosító kérdésére a költő megvallja, hogy nem tagadhatja le az önsajnálatot. Ehelyett inkább nyíltan felvállalja. Hiába hazudozol - mondja
önmagának, hiába állítja azt, hogy nem sajnáltatja magát, nyilvánvalóan csak áltatja önmagát.
Ha értelmezésünk helyes, akkor József Attila verse arról az állapotról szól, amikor önmaga előtt is kénytelen beismerni, hogy minden panasza, és az éppen íródó költemény is
önsajnáltatás. Ennélfogva a Költőnk és kora értelmezése nem nélkülözheti a biografikus
elemeket. Csak akkor érthetjük jól, ha tudjuk, hogy József Attila mikor, élete melyik szakaszában írta, és miért érezte magát ilyen árván, elhagyatottan, kiüresedetten. Ez a vers személyes, így a lírai én nem választható le a tényleges szerző én-jéről. A dolgozatunk elején
bemutatott Arany János-vers, ha nem is ilyen hangnemben szól, hasonló módon ítélhető
meg. Arany panaszló sóhaja szorosan összefügg élethelyzetével, korával, el nem végzett
munkáival, meghiúsult terveivel. Költeménye személyes, és itt sem választható le a lírai én
a tényleges szerzői én-ről.
Tóth Árpád egész életműve szegényes, beteges, szánnivaló sorsát panaszolja fel. Lehetne ezt hibának vélni. Mondhatnánk azt, hogy életműve az önsajnálatra épül. Nem is tévednénk túl nagyot. Hogy ebben a sommás megállapításban durva csúsztatás rejlik, az
nem amiatt van, mert kihagytuk belőle az általános filozófiai hátteret, a kor dekadens hangulatát, vagy a művészetlélektani mozgatórugót. Nem. A csúsztatás ott rejlik, hogy az önsajnálat, mint állandósuló művészi téma egyáltalán nem hiba. Főleg akkor nem, ha számításba vesszük, hogy Tóth Árpád a Meddő órán-1 nem idős korában írta, hanem 22 évesen.
Csak alig egy évvel korábban publikálta első szerzeményét. A kritikai kiadás a Meddő
órán-1 a 24. költeményként sorolja fel. A pályája elején járó költő tehát nem létösszegzésnek szánta. Ennélfogva nem is kényszerít rá semmi, hogy szorosan az életrajzhoz tapadóan
értelmezzük. Megtehetjük, hogy életrajzi adatok közé helyezzük (mint ebben a tanulmányban). De amikor újraolvassuk, könnyedén leválasztható benne a lírai én a tényleges szerzői
én-ről. A farieskálok
lomhán egy dalon sor kivételével teljesen általánosítható a szöveg.
A vers végén szinte sikoltva felhangzó én, és az erre kétszeresen, üresen visszhangzó én, én
válasz csak a lírai ént nevezi meg. Érthetjük úgy, mintha saját magányunkat panaszolná
fel. És talán emiatt szeretjük.

12

