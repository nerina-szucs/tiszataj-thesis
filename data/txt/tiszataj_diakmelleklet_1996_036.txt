A TISZATÁJ DIÁKMELLÉKLETE
1996. SZEPTEMBER

ÁRPÁS

36. SZÁM

KÁROLY

What's Hecuba to him,
or he to Hecuba...
BAKA ISTVÁN HELSINGŐR CÍMŰ VERSÉRŐL

A

z elpusztított Trója városától a Shakespeare választotta Helsingőrön át a hatalmi viszonyok
szempontjából egyformára silányított Szeged-Szekszárdig tágul a gondolati tér - amelytől már messzire vagyunk: a teremtett világba tűnt át. Ám ez az elképzelt
világ ezernyi szállal kötődik a létezőhöz: az alkotók és
a befogadók milliónyi szállal kötözik hozzá, eltéphetetlenül; bármennyire is kitalált: létünk alkotórészévé
vált. S ha valaki be-, átlép a lehetséges világok valamelyikébe, mit tehet az ellen, hogy érzelmileg ne azonosuljon vele?! Pedig hát „Mi néki Hecuba, s ő Hecubának"? (Arany János fordítása)
Könnyen hihetnénk, hogy csak a tragédiabeli színésznek (vagy a színésznek) kell megoldania a szövegbe rejtett feladatot. Ez azonban nem így van: minden alkotás kihívás, minden mű döntéshelyzetbe hoz,
nem lehet kitérni előle - mert a kitérés is változtat rajtunk, a befogadás is, csak a változás mértéke más. Más
és mérhetetlen. Mérhetetlen, igaz, de érzékeltethető.
A viszonyítás alapja az értelmezés - a bátorság a vallomásban rejlik: így látom, így látok én.

Helsingőr
Viktor Szosznorának

(I.)

Helsingőr homokóra
ő méri éjszakám
őrjáratok peregnek
a sikátor nyakán

Baka I s t v á n
író, költő, műfordító
1948, Szekszárd-1995, Szeged
Kötetei:
Magdolna-zápor (versek) 1975
Tűzbe vetett evangélium (versek) 1981
Szekszárdi mise (kisregények
és dráma) 1984
Döbling (versek) 1985
A kisfiú és a vámpírok (kisregény és dráma) 1988
Beavatások (kisregény és versek) 1991
Farkasok órája (versek) 1992
Sztyepan Pehotnij testamen1 tuma (versek) 1994
November angyalához (versek) 1995
Tájkép fohásszal (összegyűjtött versek) 1996

(II.)

5

(ÜL)
10

(TV.)
15
(V.)

20
(VI.)

(VII.)

a Fő-térről a Dísz-tér
kelyhébe s vissza ím
kardokkal alabárddal
zörögnek perceim
kopoltyú-zsalugáter
pikkely-cserép a házon
büdös bendőbe zárva
átúszom éjszakámon
múlik az éj a hajnal
pengéje fölhasítja
vér ömlik és a dánok
szétfröccsennek visítva
d csillag-bogu háló
ki vet ki éjszaka
kit részegít a hajnal
hal-ember-vérszaga
Helsingőr homokóra
Helsingőr harcsabendő
zörög a percek vértje
terjeng a vér a fertő

25

(Vili.)
30

(IX.)
35
(X.)

40

Helsingőr hol az őrök
homokja elpereg
hol úsznak haldizőzök
és Hamlet-hold mereng
Helsingőr hol a görlök
girlandjain dereng
virradata a vérnek
véróra cseppre csepp
a Fő-térről a Dísz-tér
kelyhébe s vissza hull
az őrjárat a vér és
ablak tátog halul
múlik az éj de véget
nem ér pereg megint
s hal-Ophélia éjek
örvényében kering

2

Helsingőr harcsabendő
halbél-sikátorok
terjeng a vér a fertő
és Hamlet-hold borong

(XI.)

(xn.)

45

Helsingőr hol a vérem
véróra csöppre csöpp
és nem múlik az éj nem
mert Helsingőr örök

A lírai alkotás hanghatásában különbözik nemcsak a „hétköznapi" szövegektől,
de a szépirodalmi prózától is. Napjaink sajátossága a hangzó szöveg elnémulása; néha a hangzás „ereje" (Decibel!) még jobban erősíti ezt a folyamatot. A vers némaságát
ugyan ellensúlyozhatja a szövegtani, irodalomelméleti és esztétikai elmejáték, de az
opust megszólaltatni nem tudja. Ne a szemünkkel kísérjük csak a verset, olvassuk el
most még egyszer hangosan, lassan, kellő tagolással! (Az olvasás ideje.)
Az első figyelemre méltó jelenség a zárhangok túlsúlya, aminek ellenpontja a sok
h-ás alliteráció. Az olvasásra-hallásra óhatatlanul elképzelődő kísérteties képsort a hörgést felidéző hanghatás kíséri: az (-)ó>(-)/(-)or(-) hangcsoportból 16 hallható, (-)rö(-)/
QroQ hangcsoportból 8, s ehhez jön még a 68-szor előforduló r hang. Ezt ugyan a kellemesebb csengésű -ng- hangsor feledtethetné: ám a főnevek monoton ismétlése (a címen kívül a Helsingőr szó nyolcszor fordul elő, s még egy névszó, a pengéje), valamint
a gyakorító, folyamatos igeképzővel (itt is hallható az -ng-) képzett szavak - terjeng
kétszer, mereng, dereng, kering és borong egyszer-egyszer - jelentése tovább erősíti az
első benyomásunkat.
Nem kívánok kitérni a magas és mély hangrendű változatok hatására (Kigyűjthető, értelmezhető!), csak két szójátékra hívom föl a figyelmet. Az egyik: a görlök/girlandjain kifejezés - itt az ejtett angol szó írásképben is megjelenik (Arany János-i játék
ez). A másik: a 32. sorban az ajakréses szóalakok távolságot érzékeltetnek (véróra cseppre csepp), a 46. sorban viszont a beleértett gömbszerűség közellétet, egy edény megtelését (véróra csöppre csöpp). Ám ezek a megfigyelések csak kedvcsináló, színesítő adatok lehetnek. (Megkezdődött a hatások racionalizása, sajátos rendszerbe rendezése - az
értelmezés valamilyen módon ugyanúgy föl fogja kelteni az eredeti mű illúzióját, ahogyan az a valósághoz kapcsolódik.)
Viktor Szosznora - Helsingőr (Itt ki?) - William Shakespeare: ne higgyük, hogy
csak a személyek között kifeszülő gondolati ívről van szó. Láthatjuk, látni fogjuk,
hogy a dán királyi vár(os?) mint színhely úgy működik majd, akár a vasúti rendezőpályaudvarok forgóvágánya. S nemcsak személyek, életművek lesznek befuthatókká,
hanem korok, korszakok, országok is!
Baka verse (és a hozzá kapcsolt, talán rá is épülő ciklus) a monológ alanya miatt
egyszerre nyitott mind a drámai, mind az epikai műnem felé. Epikussága, időhöz kötöttsége hordozza magában a beszédmód-váltások lehetőségét. A beszédmódra vonatkozó állításokat az áthajlások is alátámasztják: 48 sorra 15 jut (31,27 %). A sorok megnyújtása a szenvedélyek hullámzására utal. A „prózásltás" itt közelít leginkább a drámai monológhoz, s egyik jellemzője, egyben oka is lesz az átmeneti műfajúságnak.

3

Az áthajlással kiemelt sorok elbizonytalanítják az olvasót, a pozitív jelentéstartalmú
természeti világ azonosítása egy negatív, politikai jelentést hordozó emberi világgal feszültséget szikráztat föl.
Ha a költőnek már legalább egyik kötetét forgattuk, akkor beláthatjuk, hogy
Baka a hanghatás szempontjából a ritmusnak tulajdonítja a legnagyobb jelentőséget.
Disszonanciát teremt, hogy verseinek lázadó hangneme, témájának vállalt magyarsága
feszes formákban fogalmazódik meg. Ez a disszonancia a költői eszköztár része lett,
ugyanis Baka nem a neoavantgárd vagy a posztmodern fogásaival dolgozott, hanem
imponáló „szakmai ismerettel"! A művész merte vállalni a verstan, a poétika igényességét, sőt ezeket a „tradicionális" szabályokat mesteri módon volt képes alkalmazni. Kiváló ritmusérzékenységébe zenei'érdeklődése is belejátszott (lásd verscímeit csupán),
ezt csiszolta tovább fordításaival (lásd műveinek jegyzéke: Forrás 1996/5.).
Szuromi Lajos monográfiája (A szimultán verselés, 1990.) hívta föl rá a figyelmet,
hogy a szimultán verselés nem Ady újítása, s Szepes Erika könyve (Magyar költő magyar vers, 1990.) bizonyította is ezt. Baka így is részese a „hagyománynak": bimetrikus sorokkal elvétve találkozhatunk, a sorok többsége szimultán verselésű. Vajon az
alakváltásnak eszköze a próteuszi verszene? (Verstani gyakorlat: keressük meg, hogy
hol, hogyan tér el a ritmustól és a helyesírástól! S ha megpróbálkoznánk válaszolni:
miért?)
A műben tettenérhetünk egy sajátos versépítési technikát. Az ismétlődő sorok,
sorvariánsok - mint önkényes számtani sorozatok újra visszatérő elemei - körforgásszerű zártságot mutatnak, ám úgyanígy fölkeltik a végtelen ismétlődés illúzióját. A 48
sorból 10 ismétlés (vagy annak variánsa) - ez valamivel több mint az egyötöde. Baka
nem hagyta kihasználatlanul ezt a lehetőséget, erre példa lehet a VI(Vadászat) - a Háborús téli éjszakából -, a vele közel egyidőben keletkezett Trauermarscb, valamint a III és
az K - a Döblingből.
A sajátos ismétlődés értelmezéséhez először a versszakok egymás mellé állításával
kísérleteztem, sikertelenül: nem adott támpontot. Ezután a sorismétlődések „képletté"
formálásával próbálkoztam. A vers szerkezeti váza: a3bc\dle9a(f-é)dg2h¿3jbcáhlfgi 1jl (a
magánhangzók az ismétlődő sorokat jelentik, az arab számok pedig azokat a „vak-sorokat", amelyek az ismétlődőket egymástól elválasztják). (Vegyük a fáradságot: használjuk föl a „képletet", és ábrázoljuk színekkel, formákkal - síkban és térben -, hangokkal;
de ne riadjunk vissza az ízektől vagy a szagoktól, sőt a tapintási ingerektől sem!)
A lírai monológ objektívje mögött nem látszik a személy - nem tudhatjuk:
mennyire van „kívül", mennyire van „benne". A lírai én sem azonosítható, a birtokviszonyos szavak - éjszakám, perceim, éjszakámon, vérem - nem a személyre utalnak,
csak a lírai én, a befogadói én állapotára. A szerepjátszás és a személycserék világossá
teszik, hogy nemcsak a tárgyalt vers, de a hozzá kapcsolt ciklus is (Yorick monológjai)
lírai szerepjátéknak tekinthető.
Baka az evokáció, az imitáció alkalmazásával kelti föl az allegória látszatát, s kerüli is el egyben. Ugyanezt a szerepet játssza a beszélő személyek érzékeltetése is.
Az E/3 igealakok és az igenévi-névmási személyragok alkalmazásával (esetenként
vegyítve a T/3-kal) a tárgyilagos leírás képzetét kelti. Az E/l-es alakok a megnyíló lírai
én, a hős és a költő kifejeződéseiként ítéltetnek meg, bensőségességet sugallnak - ezt az
érzést erősíti meg azzal, hogy elébe megy az olvasónak. S végül, ügyesen elhelyezve,
a T/l-es szóalakok egyszerre teremtenek közösséget a szöveg, a monológ személyével

4

és az alkotóval. Ez legyőz minden idegenkedést, hasonlóan a régi mesterekhez, gondoljunk a verses regény betétjeiben megszólaló narrátor reflexióira! (Vizsgáljuk meg egyes
soronként a beszélő személyeket! Az értelmezést kössük össze a korábban már elvégzett
és a később elvégzendő feladatok eredményeivel!)
A költő - akárcsak más alkotásaiban - e művében is sok új szóval él. Szinte valamennyi szóalkotása összetett szó, egyben metafora is, a képszerűségnek és a tömörítésnek erőteljes hatású eszköze. Kifejezőerejüket fölerősíti az is, hogy gyakran egymással
is „rokonságban" állnak, azonos jelentésmezőhöz tartoznak: kopoltyú-zsalugáter, pikkely-cserép, csillag-bogu háló, hal-ember-vérszaga, hal-dizőzök, hal-Ophelia, halbél-sikátorok. Néhány szóösszetétele úgy született meg, hogy a már szótári szó egyik tagját
kicserélte: véróra. Nem túlzás az sem, ha a szójátékok egyikét, az intarziát is segítségül
hívjuk: a csillag-bogu háló bogu részében megjelenik a szláv Isten szó (és Pilinszkyasszociáció...). Baka stílusa inkább nominális, mint verbális, s ez a hapax legomenonok
szófajiságában még inkább megmutatkozik: főnevek, illetve melléknevek mind. (fátszszunk el a szöveggel: meddig tudnánk „húzni" úgy, hogy ránk gyakorolt hatás ne változzon? Próbáljuk meg a szavakat szinonimákkal kicserélni! Sikerül?)
A szótagok, szavak összeillesztése a kisgyermeknek, a kísérletező költőnek, a nyelvet nem ismerő idegennek először ennek a kapcsolatnak a dallamában jön létre. Ismeretes: Baka verseinek többsége időmértékes verselésű, sorainak jellemzője a jambus,
a jambikus lejtés, ezt lazítja az általa „szabadon kezelt jambus" formáig. Baka az áthajlásokkal egyre jobban megnyújtja a sort, már-már az ütemhangsúlyos verselés határait súrolva. Az viszont feltűnő, hogy verseiben alig él a klasszikus sorfajtákkal.
A nagy elődök kedvükre használták a rímet, hogy az esetleges zenei jelentéseket
kiemeljék. Költőnk tudatosan alkalmazza a kedvelt zeneszerzőitől tanult akusztikai ellenpontozást. A 48 sorból 14 rímtelen, a rímelőkben viszont csak kétszer találkozunk
tisztarímmel, azok is egyszótagúak. A versben a kétszótagú rímek vannak túlsúlyban,
az egyszótagúak a közönséges beszélgetés érzékeltetése felé mutatnak, a többszótagú
rímek keresettsége valamilyen felfokozott lelkiállapot érzékeltetésére szolgál. Feltűnő
a félrímes formáról a keresztrímes versszakra való áttérés. Az sem érdektelen, ha csak
a rímeket olvassuk össze: az a szöveg is „helsingőri" lesz. (Megvizsgálhatnánk a rímek elhelyezését: jelöljük latin kisbetűvel a rímet, arab számmal a rímtestet, a/t-vel az asszonáncot/tiszta rímet, s esetleg aláhúzással a rím lejtését: hím- és nőrímet! Ez is egyik módja
a szellem földhöz kötözésének.)
A szerző a 80-as évek óta aknázta ki fordításokon gyakorolt kompozíciós és verstani ismereteit. Visszafogottság és a mesterségbeli tudás megcsillantása: ez a két jellemzője Baka választott versének. Ez a rejtőzés, ez a némaságig halkuló disszonancia kényszerít bennünket szemünk használatára, így lesz a hagyományos vershez ragaszkodó
költő a képet első helyre helyező látomásos misztikussá. A látomás értelmezése magánügy, a költői kép „meglátása" azonban csak látszólag egyéni megközelítés: ha jól
„helyezkedünk", akkor többet is fölismerhetünk a vers jelentésmezőiből; s ezek a képek rendeztetik el, át, újra a világról szerzett tudásunkat. A közelítés egyik lehetséges
módja a szavaknál, szókapcsolatoknál nagyobb egységek, viszonyok vizsgálata: nézzük
meg az alakzatokat!
A versszöveg a retorika szabályainak is alá van vetve: az azonosított alakzatokból
a bevésődést megkönnyítő ismétlés a legtöbbször előforduló, a 38-ból 22. Nem is a leglátványosabbra hívnám föl a figyelmet (a Helsingőr szó kilencszer fordul elő), hanem

5

az anaforákra, amelyek összefűzik s ugyanakkor sajátosan tagolják a verset. Az írásjelek elhagyása igencsak feladja a leckét, ha az alakzatokból és a mondatok modalitásból fakadó stilisztikai hatást akarjuk megfejteni; mert nincs vagy alig van bizonyíték állításaink alátámasztására. A költői konzultáció is csak azt eredményezte (Ez mindenkit
följogosít!), hogy a szerző rábólintott kísérleteimre: így is lehet. Az összehasonlítás
kedvéért közlök egy számot: a 152 szóalakból összeszőtt szövegben az ún. alakzat-sűrűségi mutató 21,05 %.
Talán a legkönnyebben felismerhető költői kép a hasonlat - a vers egyetlen ilyen
trópusában Baka ritka formát használ: halul. Ráadásul a 36. sorban, amikorra már az
összes motívum-elem előfordult! Arról nem is szólva, hogy az -«/ toldalék nemcsak
a hasonlat értelmét biztosító határozórag lehet, hanem alaki egybeeséssel igeképző is:
ablak tátog 'halként1, 'hal nyelven' és 'a hallá változás, a hallá lét állapotában', már-már
metaforává válván. S akkor még nem beszéltünk a tátog ige jelentésmezőiről!
A hét megszemélyesítés (homokóra...méri, zörögnek perceim, hajnal...fölhasít ja, zörög...a vértje, Hamlet-hold mereng, éj...kering, Hamlet-hold borong) is furcsa képzeteket
kelt: állandóan arra készteti az olvasót, hogy a látványt metonimikus, metaforikus és
antropomorfikus asszociációkba ágyazza be! Lelkünk húrjain játszik a költő, asszociáció-háló vetésére késztet. (Próbáljuk meg a verset, a lírai ént elhelyezni a hamleti időben:
Claudius vagy Fortinbras őrjáratai vigyázzák a rendet?)
A vers metaforái úgy keverednek, vegyülnek egymással, hogy egyszerre válnak
motívummá és a konkrét valóság elemi részeivé. A halbél-sikátorok összevont kéttagú
metaforában összegződik a művésznek a fiktív Helsingőrhöz kapcsolódó tér-, idő- és
létélménye. A tér nyújtotta lehetőség eddig is zárt és szűk volt, és csak a lefelé irányuló
mozgást tette lehetővé (homokóra, sikátor, örvény); s most a helyzet kiváltotta undor
érzékletesen kapcsolódik hozzá. A hal-motívum a harmadik versszakban szövődik először a versbe (kopoltyú-zsalugáter, pikkely-cserép, büdös bendő, zárva, éjszakámon),
s elemeiben már hordozza azt, amit e metaforikus szókép újabb képzelettel is bűvülve
gazdagabban összefoglal. Hiszen a magányos lírai én zártságának újabb és újabb kötelékeivel ismertet meg: Helsingőr - éjszakám - sikátor - ház - büdös bendő....
A hal-ember-vérszaga (20.) lánc-metaforája a fő motívum és az egyik komplex kép,
de talán az egész vers súlypontja. Az értelmezéséhez kulcsként használható két teljes
metafora - Helsingőr harcsabendő (22.) és a halbél-sikátorok (42.) - sugallja a vers-tér kiterjesztését. A harcsa ugyanis nem tengeri hal, a lehetséges folyók között pedig elsőként gondolhatunk a Tiszára (Szeged) és a Dunára (Szekszárd). S mi az akadálya ennek?
A hal-Ophélia éjek és a Hamlet-holdak akárhol borulhatnak, merenghetnek, boronghatnak a sokféleképpen el- és újranevezett, de a helybeliektől csak Fő- és Dísz-térként ismert magok köré növekedő városok fölött.
Az időélmény is érdekes: a nem múló éjszaka, amelyhez a vér, a fertő jelentésköre társul, a térrel együtt terjed ki: az „éjek örvénye" metafora össze is fogja őket.
S hogy mennyire kapcsolódhatnak ehhez a biblikus hal-motívumok... (Keresgélhetünk,
vitatkozhatunk.)
Az azonosított metaforák száma 27, sűrűsége 17,76% - bármilyen soknak tűnik
is, kevesebb, mint a metonimikusaké: 34, sűrűsége 22,34 %. A metonimikus költői képek közül a kilencszer leírt-kimondott Helsingőr támasztja alá az előbbi feltevésünket.
Miközben a monotonságig ismételt szó a mindenkori pillanatot köti a Shakespeare-dráma idejéhez, addig a dán főváros térképéhez megrajzolt részletek egyre inkább

6

Közép-Kelet-Európa világát idézik. A zsalugáteres, girlandfüggönyös vagy megvakult
ablakok, a hódfarkú cserepes háztetők, a szemét, a szűk utcák, a mulatóhelyek dizőzei... és a soha nem múló éjszaka: erre is (vagy éppen erre!) ráillik a tulajdonnév mellett
álló melléknév: örök. S ez az ezredvégi öröklét nyomasztó lenne akkor is, ha az előtte
álló képek hangulata nem sötétítené be kellően.
Érdemes lenne az idő és a hal szóhoz rendelt jelentések szövedékét fölfejteni. Baka
István komplex képei nem önmagukban állnak, hanem egymással, különféle alakzatokkal és egyéb költői eljárásokkal fonódnak egybe. Összevethetnénk az idő és a hal
szavak előfordulásaival az életműben... (Ujabb feladatok, amelyek újabbakat indukálnak. Ez is dominó-elv.)
Olvassuk el újra a verset: a képi hatása lehengerlő. Gondoljuk csak el, 152 szóalakhoz 87 azonosított költői kép kapcsolódik - ez több lehet, de kevesebb semmi
esetre sem. Ha a szakkönyveket föllapozzuk, akkor a példák között kevés olyan van,
amelyben a sűrűségi mutató meghaladná az 57,24 %-ot! S ez csak a mennyiségi mutatókat jelenti! (Ez még mindig csak földhözragadt szemlélődés!) Vajon tudnánk-e a költőnél jobban megragadni a kínzó létállapot „örök"-ségét, amelyet a homokóra és a véróra kettős ideje sem képes mérni? (A harmadikról nem is beszélve - lásd Klepszidra
című alkotása!)
A költemény végső változata 1983 szeptemberében-októberében készült el. Baka
nem datálta a verseit, ezt az időbeli meghatározást egyrészt saját szavaira, másrészt az
első közlésre alapítom. Talán a Napjaink szerkesztői segíthetnének, hogy mikor fejezték be az 1983/1 l-es szám nyomdába adását. Az itteni megjelenés után közölte még
a Csongrád megyei Hírlap (1983. 11. 09.), a Látóhatár (1984/1.), a Szegedi Egyetem
(1984. 03. 08.) és a Délmagyarország (1988. 04. 09).
A költő a művet kötetben először az ÉGTÁJAK CÉLKERESZTJÉN 1990. című válogatott verseinek gyűjteményében jelentette meg, a Balcsillagzat című ciklus nyitóverseként. (Megérne egy misét annak nyomon követése, hogy változnak Baka ciklusai!)
A FARKASOK ÓRÁJA 1992. könyvében már más helyen közölte, a Yorick monológjai
ciklus nyitányaként - s itt maradt a végső helyén: az utolsó kötetben is ide szerkesztette (TÁJKÉP FOHÁSSZAL 1996.)

Talán a visszaemlékezések meg fogják magyarázni az ajánlást. Baka István nemcsak fordította, jól is ismerte V. Szosznorát, vendégül is látta, többször is írt róla.
Helsingőr díszletei mögött Leningrád-Pétervár is fölsejlik: az idő is tágul - Baka egyetemi éveiig, későbbi látogatásaiig. Ezt a sejtést megerősítette azzal is, hogy 1990 március vége és november közepe között e vershez kapcsolódva megírta a Yorick-verseket.
Yorick a hatalom által kitartott művész: ismerős figura, bár az. időben egyre távolodik. Ezt a kettősséget igyekszik tartani a szerző a nyelvi, nyelvtani eszközökkel is.
A ciklusban már-már az élőbeszéd megjelenítéséig lazítja a kötött formát - s ha fölidézzük az eddigi vizsgálatainkat, akkor úgy tűnik, hogy jóformán semmi nem választja el
e ciklus verseit a prózaverstől, sőt a prózától, hacsak a tartalom nem. „Hosszú" soraiban már érzékelhető, hogy a monológforma miatt is „nyúlik" a vers - ezt egyébként
a merész költői képek és alakzatok ellensúlyozzák.
A választott költeményben tapasztalható „regényesítés" és a drámai monológ felé
történő elmozdulás teszi izgalmassá Baka versét. Miközben a műfajon töprengünk dal, elégia, ballada vagy tájleíró költemény, esetleg ezek vegyülése? - kiderülhet, mit is
értett ama régi századvégi alkotásban Will' mester Hamlet szavain: What's Hecuba to

7

him, or he to Hecuba... Mert Helsingőrben nem a dánok élnek, pontosabban, nemcsak
a dánok. Ahogyan a városuk a miénk is, az életük is a miénk. S ha a miénk, akkor nem
kerülhetjük el a szembesülést: a megismert múltunk az a József Attila-i tükör, amelyben megmoshatjuk arcunkat. Tisztábbak leszünk tőle? Az esztétikai kérdések erkölcsi
kihívásokká alakulnak át. Ezekre a kérdésekre már nem Baka Istvánnak kell válaszolnia.
Köszönöm a szegedi Szegedért és a helyi Deák Alapítvány segítségét!

8

