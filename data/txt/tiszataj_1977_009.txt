tiszatáj
1977. SZEPT. * 31. ÉVF.

Farkas
Árpád,
Takács Imre,
Tornai
lózsef versei;
összeállítás: Sport és ember;
Czine Mihály Tamási Áronról;
emlékezés Kossuth évfordulójára;
Ágh István, Juhász Péter, Kiss
Benedek,
Rózsa
Endre
és Utassy
József
bolgár
fordításai

tiszatáj
I R O D A L M I ÉS K U L T U R Á L I S

FOLYÓIRAT

Megjelenik havonként

Főszerkesztő: VÖRÖS LÁSZLÓ
Főszerkesztő-helyettes: ANNUS JÓZSEF

Kiadja a Csongrád megyei Lapkiadó Vállalat. Felelős kiadó: Kovács László
Szerkesztőség: 6740 Szeged, Magyar Tanácsköztársaság útja 10. Táviratcím: Tiszatáj
Szeged, Sajtóház. Telefon: 12-670. Postafiók: 153. Terjeszti a Magyar Posta. Előfizethető bármely postahivatalnál, a kézbesítőknél, a posta hírlapüzleteiben és a
Posta Központi Hírlap Irodánál (KHI 1900 Budapest, József nádor tér 1. sz.) közvetlenül vagy postautalványon, valamint átutalással a KHI 215-96162 pénzforgalmi
jelzőszámra. Egyes szám ára 6 forint. Előfizetési díj: negyedévre 18, fél évre 36,
egy évre 72 forint. Kéziratot nem őrzünk meg és nem adunk vissza. Indexszám: 25916.
ISSN 0133 1167
77-3251 — Szegedi Nyomda — Felelős vezető: Dobó József

Tartalom
XXXI. ÉVFOLYAM, 9. SZÁM
1977. SZEPTEMBER

ACZÉL GÉZA: Kossuth hangja (vers)
FARKAS ÁRPÁD: Hét törpe (vers)
TAKÁCS IMRE versei: Elképzelt idegenség, Vázlat egy
kettős arcképhez, Egy mondat — zárójelben
KODOLÁNYI GYULA: Ajánlom (vers)
TORNAI JÓZSEF versei: Elmenni oda, Hozzátartozik,
Tűzkép

3
3
4
6
7

SPORT ÉS EMBER
TANDORI DEZSŐ: Levélváltás dr. Kamuti Jenővel
9
VASS ISTVÁN ZOLTÁN: Csaba
12
A lépéselőnyért harcol (Széchy Tamásról)
15
THIERY ÁRPÁD: Ritkán engedélyezhetsz magadnak
gyönge napot
20
TANDORI DEZSŐ: Sportlevél Ottlik Gézának
28

MOST — PUNTE — HÍD
összeállítás

a mai bolgár

irodalomból

HRISZTO FOTEV versei: ***, ***, Elégia (Utassy József fordításai)
NIKOLÁJ KANCSEV versei: Az erdőben van valaki, ***, A meteor, miután már nincs (Utassy
József fordításai)
MARIN GEORGIEV versei: Szabadság, Három
csikó, Még egy pillanat (Utassy József fordításai)
IVÁN CANEV versei: Csend, Alkotás, Ébren
(Utassy József fordításai)
NIKOLÁJ ZAJAKOV versei: Szőlőmetsző Trifon
ünnepe, ***, *** (Utassy József fordításai) ...
KISS FERENC: Egy bolgár metafora
LACSEZAR ELENKOV: Part (vers, Ágh István
fordítása)

31
33
34
35
36
38
42
1

IVÁN VALEV versei: Ha nem l e s z e k . . H a felülkerekedik a rettegés (Kiss Benedek fordításai)
TODOR KOPARANOV versei: Öszi dombok,
A szőlősgazda ősszel (Kiss Benedek fordításai)
DONKA NEJCSEVA versei: Geológus, Idő (Kiss
Benedek fordításai)
BINJO IVANOV versei: Nyár, Tajtékok, Délután
(Rózsa Endre fordításai)
SZTANISZLAV SZTRATÍEV: Velúr zakó (részlet,
Juhász Péter fordítása)

42
43
45
46
49

ÖRÖKSÉG
175 éve született

Kossuth

Lajos

GERGELY ANDRÁS: „Vannak dolgok, melyeknek
emlékezete nélkül nincsen jövendő"
56
JANKÓVICS JÓZSEF: Ismeretlen Kossuth-levél 63
TÓTH GYULA: Néhány lap 1848—49 emlékiratirodalmából
65
80 éve született Tamási Áron
CZINE MIHÁLY: Tamási Áron vonzásában
PÁLFY G. ISTVÁN: Tamási Áron mai színháza ...

76
82

KRITIKA
ALFÖLDY JENŐ: Versek a farmerzsebben (Utassy József: Csillagok árvája)
90

MŰVÉSZET
Szegedi Szabadtéri
Játékok
NIKOLÉNYI ISTVÁN: Dráma és opera

ILLUSZTRÁCIÓ
Koppány Attila grafikái a 30., 41., 48., 55., 89. és a 93.
oldalon

94

ACZÉL

GÉZA

Kossuth hangja
én már úgy készültem hogy tiszteletlenül keserű
majd csak kibírom ami még hátra van
de egy este óta mikor a tenyérnyi
lemezről
megrázva a szobát recsegve földuzzadt
s forró hullámaival a viccnek képzelt előidőkből
megperzselt a hang — nyugtalan vagyok

grimasszal

mint csorbult palackból szabadult fantasztikus
szellem
áldás örvénylett a zizegő tű alól
mérhetetlen messziről jött s fénylő fáradt vándorként
lovakat terelt megmaradt hazát vizeket
történelmet
s az esti döbbenetben már vonult is tovább
áttűnve a remegő égbe valahol — könnyes hangja

FARKAS

ÁRPÁD

Hét törpe
Egymásra rakva
virágok, kések,
megyek az ősznek,
megyek a télnek.
Félholtra álmodott,
őrizett jonhom
késeknek
érzem,
virágnak
mondom.

Sebaj, ha kitetszik:
göcög az ének,
fogafehérje
Hófehérkének
...,
kimarjult
szemmel
ne kéne látnom
kincsekkel való
elároklásom!

Semmiből
építnem,
mértékkel
hinnem,
hét törpe éber
az idegeimben.
Ácsolják
mosolyom,
düheim
pányván,
szikrázik
szívemben
hét pici csákány.

Dolgos tüdőmet
többel, jobbal,
szálló madarat
síppal, dobbal,
késeket virágok,
virágot a kések . . .
Megyek az ősznek,
megyek a télnek.
3

TAKÁCS

IMRE

Elképzelt idegenség
Itt lakik a varázsló.
Éjszaka a madarak átröpülik a palotáját,
de nappal lezuhannak a várárokba.
A föld alatt
visszafordulnak,
elhagyott településeikre
visszatérnek.
Rikácsolhatnak ott kedvükre,
mint Moha mellett a csókák a kopasz fákon.
A varázsló környezetében csönd honol,
csöndben a múlt és jövő zenéje szól.
+++

Átáramlik az idő a palotán,
éjszaka az őshüllők átmennek a varázsló
koponyáján,
de nappal a levegő-szobrok zsúfolják be a kertet;
egymást gyömködik, nyomják,
taszigálják,
amikor a beléjük sütő Naptól
kitágulnak.
Délután a forgószél-szobor nyesi őket,
hogy férjenek
összeomlani.
A száraz levegő-forgács a port
sodorja...
Az üresség este telik meg párával,
gyógyítva harmatozással a kínzott
növényzetet.
+++

A varázsló nappal fölgöngyöli a termő
síkságokat,
de hajnalban kiteríti őket, mint
térképet.
A kicsi falvak, tanyák nagyító lencse alatt. ..
Fényképezéshez
égnek a fényszórók.
És mindez eldobható egy zászlórúddal,
vagy ráteríthető a levegőre,
üveg-tengerre, jégre, földtörténeti kocsonyára . . .
A varázsló fölcsavarja a rétet a Múzsa derekára,
és emberi képzeletet foglal a zöld selyembe.

4

Vázlat egy kettős arcképhez
Ez az elromlott párhuzam! —
mint ha két fa ledőlne jobbra, balra.
Mindkettőnek a sárban ága, gallya.
Egyik fa tőben még kihajt.
XJj gyökerek a tuskót
félretolják.
Amazt meg élősdiek
boncolgatják.
Áldozat egyik felöl
szolgálatához ájult
Áldozat másik felől
elfogadtató, fáradt

a sarjadás
állapotban!
a torz magányt
mámorokban!

Egy erkölcs kétfelé dőlt,
nem lesz közepe a mi
életünknek.
Ott állt két izmos akác! —
a hiány ismerős még a tekintetnek.

Egy mondat — zárójelben
Az orromban vérszagot érzek,
romlik a szervezetem.
(Ház, ahol a földszint
kiégeti,
s laknak az emeleten.)
A jövőről semmit se vélek,
semmit se gondolok el.
(Ház, ahol a földszint kiégett
s laknak az emeleten.)
Elgondoltam magam
személynek,
magamnak lettem teher.
(Ház, ahol a földszint kiégett
s laknak az emeleten.)
És amikor én már az élet
nyűgeit nem viselem!
(Ház, ahol a földszint
kiégett,
s laknak az emeleten.)
5

KODOLÁNYI

GYULA

Ajánlom
Utassy Józsefnek — engedelme nélkül, szeretettel —
Indok, jogcím nélkül, engedelmed nélkül ajánlom Neked, Jóska, ezeket a sorokat. Telefonszámodat
elvesztettem. Két éve, hogy utoljára láttalak, azelőtt is eltelt
ugyanannyi. Engedelmed nélkül ajánlom hát Neked soraimat,
szeretettel.
Szeretettel
ajánlom. tígy látszik, nem illik, szemérmetlen.
„Meghökkentő",
mondhatják majd legalábbis.
„Meghökkentő" (vagy éppen szemérmetlen) vagy Te is, Jóska, hallom:
ajánlod
szertelenül verseidet. Azt mondják, „minden második"-at.
Mondanák
bizonyosan,
ajánlja fűnek-fának
az a szegénylegény, míg bebámul a költészet várának
kivilágított ablakain. Sóvár, toporgó szegénylegény, noha talán „mégsem botfülű".
„Kilakoltatták immár szavaim is", írod.
Kilakoltatnák.
Versedet ajánlod, igen, a fűnek és a fának, a mindenségnek.
Illetlenül,
illetéktelenül, megnevezed közösségedet. Ajánlod, adod verseidet Rimbaudnak,
Apollinairenek, Illyés Gyulának, Juhász Ferencnek, Ady Endrének, Vajda Jánosnak, Váci Mihálynak, Kormos Istvánnak,
Vujosevit
Slobodankának,
Antal Istvánnak,
Adhin
Shrikishunnak,
Prométheusznak,
Kiss Benedeknek. Micsoda szertelen rend!
Ajánlod,
adod megnevezetlen mindannyiunknak,
akik elfogadjuk; indoknak, jogcímnek
elég-e?
Ajánlod egyiket Weöres Sándornak; nagyon szép vers (ezt nem
mondják).
Weöres Sándor nem fog
berzenkedni.
Ajánlod másikat Bartók Bélának, Radnóti Miklósnak. „Meghökkentő
félreismerésből", szólnak ki a kivilágított várból, a költészet halotti toráról. Te tudod: a költészet, Bartók Béla, Radnóti' Miklós nem marad meg falak közt, koporsóban:
nem
az, ami volt, hanem ami lesz, idekint, mindenütt. Bartók Béla, Radnóti
Miklós
szertelenül elfogadnak minden szeretetet; adtak, adnak ők is szertelenül,
kéretlenül.
„Félreismerésből"?
„Amit jól szeretsz, megmarad", egy régi mondás szerint. Azért, abban
maradunk
meg, amit adunk, amit elfogadunk. Ajánlom hát ezúttal Neked soraimat,
engedelmed nélkül. A többit is majd mind-mind valakinek, vagy minden másodikat.
Mindenkinek, aki elfogadja. Indoknak, jogcímnek ennyi elég.
A világ, úgy látszik, kettő: az adás a nem adás, az elfogadás a bezárkózás
ellen
igaz.
Szeretettel,
Gyula.

6

TORNAI

JÖZSEF

Elmenni oda
Elmenni oda, ahova nem lehet,
és látni dombot és időt
s nem találni a földnek-hajlott
diófát,
nem találni zőldmohás erdőket,
vadvizeket,
gólyát, bíbicet, rétisast, ebihalat;
összevissza növényi mámort a vizek alján:
hínárt, békalencsét, fehér,
vaskos, ízeit
nádgyökeret,
elmenni oda és nem találni
a síkföld teremtett
homok-titkát,
ami úgy húzott magába, úgy ijesztett,
hogy szomorú voltam tőle és eszeveszett,
elmenni oda a kiszántott
pagonyok,
bokrok, sömlyék
pusztájába,
a fehérlő homokra, felhőkig táncoló
forgószélben; laposok és domboldalak
rozsvetésébenr
kukoricásaiban,
hol még úgy állnak a fekete akácok,
kúnhalmok,
ördögcérnasövények,
mint a kiűzetésem
előtt,
elmenni oda, bejárni a pacsirtás, forró dűlőket
újra és újra; a lábom, a talpam
ünnepe nagyobb, mint a szememé,
a bőr, a hús erősebben csókolódzik a görönggyel,
fűvel, kórókkal: mert nem
emlékezni kell most, hanem poros,
ötvenéves gyerekarccal, izzadva, félve,
újra belenőni a földbe.

Hozzátartozik
Hozzátartozik a nyár keresése,
az egyetlen nyáré, ki beláthatatlan messzi
nyarak bőréből vedlik elő, hogy az az egy
nyaram legyen: belső, gyerekkori,
lefejthetetlen
fénytömeg,

ötven év, ötven ismeretlen
és egyre kiismerhetetlenebb
esztendő:
egy idő- és sugár-szomjas lény, kinek
végül is magamba töröm,

rög-érveit

hozzátartozik a szívem
görcs-szerű,
lucskos, kétségbeesett
madárszárny-verdesése,
a pillanatonként újra kivívott
tovább-tenyészés,
meszesedő
hátgerinc-roppanás,
tüdők, nyálkahártyák, vese, epe, nyelőcső
buzgalma,
kiszolgáltatottsága,
szemgolyóm
feszülése,
szétszakadása: ittlétem és föloszlásom,
mikor majd fű villan
árokpart-mellemen
és a bodzabokor
csillag-ernyője
kinyílik fölöttem
kozmikusán.

Tűzkép
Abban a titkos történetben sínek- között, talpfákon kopog a lábom.
Jobb szárnyamnál töredezett, haldokló fenyők, homokdombok;
bal szárnyamnál akácosok, síkság. Minden kiégett, érzem a hirtelen
lepörzsölődött fű és gaz szagát.
Tessék: legotthonosabb
tűzképem.
Az égbolt-tükörben megnézem magam: sovány gyereklény,
lenyúzott
térddel, tüzelő réz-arccal. Micsoda sivatagi anyaföld! S már nem tudom,
mióta húzom ott a szárnyam a vasúti köveken. A nap mindent
elpusztított, szétgörgetett
mellőlem.
Levetett glóriám csattogtatva énekelem himnuszaimat.
Titokzatos a
homoknyelv, az olajfoltos por. S ott vonszolódni tovább, verejtékezni
és
szomjan dögleni —, ez az én titkos történetem: egy láng-őrült
nyárba
lezuhant angyalé.

8

SPORT ÉS EMBER

TANDORI

DEZSŐ

Levélváltás dr. Kamuti Jenővel
„Kedves Barátom, tréfás, komoly segítségét kérem egy kis sportkönyvhöz. Gyerekeknek szólna, képzelje olyasvalahogy, mintha a Micimackó alakjai egy Nagy
Különtornán vennének részt, s mintha egy ilyen könyv vázát egy igazi verseny
története adná. Nem ismertethetem töviről-hegyire a dolgot; a 'versenylégkör, a
tornavilág az ö n számára sokkal elemibb é l m é n y . . . talán egy-egy utalás is elég
lesz. D'Oriola, Di Rosa, Mangiarotti, feledhetetlen nevek. Hanem aki később születik? Aki már csak hallomásból ismeri őket? Jönnek az újabb és újabb egyéniségek, és mindegyik nemzedéknek, a nemzedékek el nem választható, egymásba oldódó, közös nagy tornákon találkozó-búcsúzó sorának kell, hogy valami szerény
jelképe legyen; ahogy Önök a gyakran évtizedekig tartó páratlan és mindennapi
izgalmakat, gondolatébresztő eseménysorokat szolgáltatják érdeklődő, éhes figyelmünknek, így kellene — már aki kedvet s hajlandóságot érez rá — nekünk, íróknak a sport élményvilágától természetesen némi áttétel-távolban, de a remélhető
Örök-Ugyanazt-És-Mást élve, párhuzamos, külső pályákon elindítani bizonyos Alakokat, J á t é k o s o k a t . . . akikről Rilke így írt: Inkább a b á b u . . . az t e l t . . . ! Mert nem
vagyunk-e mindnyájan ekképp körüljárhatok? Teljes v a l ó n k b a n . . . S milyen hamar lesz ebből a teljes valóból valami jóval kevesebb; amit aztán, mint az erdőben fütyörészve baktató ember, előbb-utóbb szorongva hiszünk többnek. Miért ne
legyen ennek a több-ségnek támasza a játékból képzett játék? Így, és persze, nem
ilyen egyszerűen, kezdett formálódni ez az én koala-tornakönyvem; a Lények bajnokságáról. Hagyományos történet; és — mint a hagyományos történetek — befejezhetetlen; mert szereplői nem egy kiagyalt história kedvéért élnek, hanem
Nos, kezdődik azzal, hogy némely figurák (játékmackók, növények, koalamedvék,
igazi madarak — hibáztam! a többiek, a képeken s fényképeken, szintén igaziak —,
radírok, képzeletbeli és messze élő játékok, mások) összejönnek és egy Nagy Különtornára készülődnek; seregszemle, ahogy az eposzokban, és választósdijáték, ahogy
a grundon, egy létfontosságú meccs előtt, s mindig, mindenütt. És az együttlét hangulata, a csapatok összerázódása, a kiéleződő küzdelem, az. emlékek világa, mely
máris kialakul, néhány forduló után, az esélylatolgatás, a szerencse pártfogása, a
közeledő búcsú, mely némi ünnepélyességet és sok szomorúságot is lop a még több
mulatságba, a visszahozhatatlanul elrontott mérkőzések, elúszott találatok, bundaszagok (a koalák a bunda tisztaságára mindig ügyelnek!), a mi lenne ha és a mi
lett volna h a . . . Érzi, ugye, hogyne érezné nálam sokkal jobban, miként keveredik
sport és élet, valamint sport-és-élet s ez a tervezett kis könyv. Amelynek a végét
nem tudom még, hiszen az Ö bajnokságuk valóban zajlik, s arra szeretném kérni:
tippeljen a hajrá mérkőzéseire. Röviden ismertetném pár versenyzőmet; neveket,
melyek szerénynél szerényebbek, de ahogy Genet mondja A rózsa csodája című
naplókönyvének végén, egyszer majd régi újságokat böngészek értük, mi
marad...
ilyen-olyan állagú papír... rajta, ami történt; ez az újságpapír a sírjuk. De a nevüket továbbítom távoli időknek. Csak a név marad belőlük a jövőnek, tárgya hí&

ján...
de — és így tovább. Szereplőim közt van olyan medve, aki csak egy régi
könyvben él, ahol a gazdája elfelejtette, ám — például — én megtaláltam, azóta
itt lakik velünk; Aloysius a neve, és Evelyn Waugh Utolsó látogatásának egyik hőse.
Van egy sérült versenyző, Kaktusz, aki — valóban — régi barátom, és beteg lett a
télen; ő egy Certo nevű fényképezőgéppel alkot klubot, nagyszerűek az eredményeik. (Betegsége egyáltalán nem akadályozza Kaktuszt a versenyzésben, sőt, ha
veszít, ez annak a jele, hogy nem kell a nyerés vigaszával kárpótolnia magát.) Aztán vannak itt — a bajnokság névadóiként — koalák, csakugyan Ausztráliából. Van
egy T. C. Hükümeti nevű radír (ez a név a felirata), ő külön a torna kedvéért alakított klubot néhány bretagne-i kaviccsal, jelsai tobozzal s egy tasmániai képeslappal. Van egy Ullstein nevű medve, őt egy Ullstein-zsebkönyv címlapján leltem,
detektívregény-borítón. Elrobogó autó mögött hevert az útra dobva. Hadd említsem
Bulmárt, akihez hasonló nagy medvét Belgrádban láttunk egy teherautó sofőrfülkéjére kötve, a helyzet magaslatán. Ez a Bulmár nagyon nehéz sorsú medve volt; ott
élt egy búcsú-kórház közelében, a sarki trafik kirakatában. És mintha sok szomorúságot és még több cigarettafüstöt szívott volna magába a bundája. Napszemüveget hord, alig beszél, nagy erővel (hogyan csinálja?) tartja össze a kicsit túl balhés
kedvű medvetársaságot; csapatának tagja Blinkey Bili, a chatswoodi koala, akinek
a hangja előbb ért ide magnószalagon, mint a másik repülővel ő m a g a . . . igen,
onnét, onnét. (Nagy utazó, akár Bob, meg a hullámlovas Dave; meg a tasmániai híd,
azon a levelezőlapon. A dolgok összejönnek. Például itt, nálunk is. így alakulnak
a klubok, a csapatok. Ahogy maga Tasmánia meg Ausztrália, meg minden egyéb is
meglett e g y k o r . . . engem ez érdekel a legjobban; aztán majd, utánam, lesz minek
lennie s z i n t é n . . . ha lesz. Bulmárról még csak annyit: ott halt meg nem messze
a trafikjától az anyám; hónapokig haboztam, megvegyem-e kabalának; de ez csak
ürügy volt, az átigazolás magyarázata; Bulmár — a belgrádias nevű és belgrádi
emlékű medve — kellett az egyik csapatba, vezéregyéniségnek. Ez nem így megy
a sport világában is? Így megy.) Van egy óceániai madár, Martin-pecheur-nain,
nagyon szomorú küllemű lény, elgondolkodva ül egy könyv lapján; neki verebek
a klubtársai, itteniek. Hiányoznak a párkányomról; mert ott etettem őket; látogatásaik emléke egy fénykép, ahol nagyon szépen, szekvenciálisan helyezkednek el;
nincs, nem létezik olyan művészeti ág, amelynek ez volna a kottája vagy írásképe,
jelképe. (Még valamit: ebben a dologban semmi sem jelképes; épp az a lényeg,
hogy — legjobb igyekezetem szerint — itt minden önmaga.) És van egy eredetileg
autóülésre vett Bárány; ő is csapatkapitány. Van egy régi madár, gyerekkoromból,
őt alig egy-két éve bányásztam elő. Fülöpke. Ö Kaktusz csapatkapitánya (Kaktusz,
Martin/Szpéró, Bili: ezek klubok négy klub alkot egy csapatot; ez majd kiderül a
könyvből, valamint sok egyéb is). Amióta Kaktusz beteg, kiköltözött hozzá a lakás
hűvösebb helyiségébe. A jégszekrényen ülnek, é s . . . hát ezt nem tudhatom, ez az
ő életük! Van egy Canarino nevű medve, a Garda-tó melletti Peschierából, és azért
Canarino, mert ott egy madárral erősen rokonszenveztünk. Vendéglőudvaron lakott
a madár, és kalitkáját mindig a tulaj macskája kerülgette. A tulaj egyformán kedvelte mindkettőjüket, s mi is kedveltük a tulajt, de igazán, én, csak a m a d a r a t
Hát így lett a peschierai medve: Canarino; és nagyon hamar beilleszkedett az itteni
társaságba. Az a szokása, hogy minden este kimegy Kaktuszhoz, és harmincig számol neki. Mézi: üres mézesflakon. Nagy könyvbarát. Athosék (Athos/Colours): medve
és madár egy színesceruzás-dobozon. Szokolék: rádió és labda klubja; a labda egy
hideg balatoni nyárról került haza, ahol nem játszhattunk vele, hát így pótolja.
Ha végigjátsszuk vele azt a pár hetet, talán egy nádasban kerül örök nyugovóra.
De így más lett a dolgok rendje. És ez, a rend, fontos dolog. A koalabajnokság is
rend. Mókás rend. Erről mindjárt Neárer Side jut eszembe, a földrajzi folyóirat
címlapjáról sokak által ismert pingvin. Palmerék a pingvin-klub. Most m á r szegről-végről a Jrilenc állatkerti Humboldt is ide tartozik; de élénk a kapcsolat egy
bázeli gentoo-val, Lorddal, ö üveg mögött él; kondicionálják, ahogy erre nálunk,
koala tájt mondani szokás. Palmer egyébként egy kis medvét nevel, Rémó a neve;
Rémó versenybírónak készül, és mindig ott van a . . . mérkőzéseken." Fontos.
10

McMurdo szintén délsarki vonatkozás. Bár Párizsban él, a nevét egy antarktiszi
fokról kapta. Fokról-fokra szokta meg a francia nagyváros külvárosát, ahol egy
barátunk két kislányának sítalpas j á t é k m e d v é j e . . . innen Pestről. (Megjegyzem:
Titusz és Berenice nevű medvéinket nehezen lehet lebeszélni nagy tervükről. Szeretnék, ha világ körüli útra mehetnének egy nyáron, ahogy az igazi csapatok. Légipostán Chatswood/Ausztrália, o n n é t . . . hát ezt még nem tudják. Onnét tovább,
körbe. Vagy nem gömbölyű a Föld? kérdi Titusz. Ügyesen állítja be a dolgot, a
végén még csakugyan csomagolnak egy szép n a p . . . ) És így tovább. A láthatatlan
Aloysius, aki az A. A. A. A. klubban egyebek között Alacsonnyal játszik együtt,
most kissé álmos. Nem tudom, mi van v e l e . . . És most a tippszelvény következik.
Kérem, amikor tippel, pár pillanatig gondoljon a dologra. Mert ez a másik, amire
nagyon ritkán vagyunk képesek: figyelni. Az odafigyelni szó rosszul megy ki a
divatból. Nem honosodott meg az, amit jelentene. Tehát ez az egész ügy, egyelőre,
azért jó, ha bármire jó, hogy megállítsa némely gépiesebb gondolatmenetünket vagy
ennél is kevesebbünket, é s . . . és érezzük, itt valami nem több, mint az, ami. Ismertetem a verseny á l l á s á t . . . " Stb.
*

„Kedves Barátom, mint élő, azaz versenyző ember igaz örömmel vennék részt
az ö n által létrehívott Nagy Különtornán, természetesen ha bevesznek a játékba.
Annál is inkább nagy örömet okozna ez a dolog, mivel előrehaladott korom nem
teszi lehetővé, mondhatni kizárja az eddigi, oly hőn szeretett játékaimban való részvételt. E versennyel ismét kinyílik előttem a Játékcsarnok, a Szentély.
Elnézést, ha sorai kissé felkavartak (ez a szó idézőjelben; T. D.), de higgye el,
teljes odaadással fogok szurkolni rövid tájékoztatásából megismert kedvenc csapatomnak s emberemnek, bocsánat, Kaktuszomnak, aki nem nyerhet, pedig sokan
szurkolnak neki, aki nem is tudna mit kezdeni sikerével, de második lesz, s lehet,
hogy összességében boldogabb, mint (itt kihagyom a nevet; ezzel kapcsolatban lásd
— majd —: A Kis Koala Bajnokság Első [Nagy] Különtornája c. könyvet; T. D.) . . .
aki mindent kiad magából a győzelemért, sokszor nem teljesen tiszta küzdelmet vív,
azzal a biztos tudattal, hogy idővel úgyis csak a szépre emlékezünk (az utóbbi négy
szó idézőjelben; T. D.).
Ezek után: tippjeim, rövid magyarázattal, persze, ha nem untatom (ez egy marhaság, ez az untatom; mert ha már idáig jutott, úgyis elolvassa, legfeljebb azt
mondja, hogy . . . ) :
1. Kaktusz—Bulmár: 1
óriási mérkőzés! Ha kis szerencsével is, de Kaktuszék nyernek.
2. Billék—Szokolék: 1
nemzetközi mérkőzésen az elaltató taktikával játszók nyernek. (Lásd: eukaliptuszfák.)
3. Canarinóék—Fülöpkéék: 2
Bírói fütty értelmében.
4. Ullsteinék—Koaláék: 2
Koaláék egyenletesen jönnek fel; elment az autó.
5. A. A. A. A.—Kaktuszék: 1
Kaktuszék a nagy győzelem után óriási meglepetésre kikaptak. Kiengedtek.
6. Bulmárék—Palmerék: 1
Bulmárék, az összetett egyéni verseny első helyének várományosai, most mór
lélegzethez jutni sem engedik (egy kisiklás után) az ellenfeleket.
7. Martinék—Szokolék: 2
Szokolék lejátszották a pályáról ellenfelüket.
8. Méziék—McMurdóék: 1
Méziék jobb erőben vannak (utalás a szénhidrátfelvételre).
9. Athosék—Hükümetiék: 1
természetesen választott szerelmeim, a penge forgatói nyernek.
11

10. Palmerék—Bárányék: 1
a vártnál nehezebb küzdelem. A végén: fagyasztják a pengét.
11. Hükümetiék—A. A. A. A.: 1
sajnos, álmosan nem lehet nyerni!
12. Msrtinék—Bulmárék: 2
papírforma!
Tippjeim után arra szeretném kérni ö n t , tájékoztasson a verseny alakulásáról.
Üdvözlettel
U. i. A versenyorvosi teendőket szíves örömest ellátnám.

dr. Kamuti Jenő
dr. Kabub."

A szerző utóirata:
„Kedves Barátom, köszönöm. Mielőtt a különtorna végeredményéről beszámolnék . . . vagy nem is; kérem, ne rontsuk el senkinek az örömét. Az én örömem elronthatatlan: bármi legyen a torna (a tornák) sorsa (hadd mondjak annyit mégis:
Kaktusz bizonyos módon valóban második lett!), az ö n sorai távolabb mutatnak.
Levelét, utólagos engedelmével, beleszerkesztettem a tornakönyvbe. Kiemelkedő, legszebb része lesz m a j d : mert ott lesz általa máris egy olvasóm, aki — szerencsém
ritka pillanata! — még akkor lendíthetett egyet dolgomon, amikor lendíteni lehet
ily ügyekben. Milyen érdekes, egyébként, az a felkavartak.
(Levele második bekezdésében.) Az az idézet, melyet levelemben félbehagytam — amúgy sem pontos a
fordítás! —, így folytatódik: Nevük felkavar majd, ahogy zavarba ejtő a fény is,
mely egy-egy évezredek óta kihűlt csillagról ér szemünkbe. Ezeket a csillagtávolságokat, mondanám most, ha szép szabályosan akarnék befejezni egy nagyon boldog
levelet, igen, ezeket az áthidalhatatlan partokat hozzák közelebb némely mérkőző
felek: és itt hadd említhesse ki-ki a saját csillagait, szerényen, odatolakodni se
mervén közelükbe. P e d i g . . . mindnyájan nagyon közel vagyunk; közel, úgy általában."

VASS ISTVÁN ZOLTÁN

Csaba
Kevés híján három évtizednyi életének eddigi fordulatai bőségesen elegendőnek tűnnek valamilyen szívdobogtató sportkarriert feldolgozó játékfilm forgatókönyvéhez. S bízvást játszhatná akár ő maga a főszerepet, legalábbis görög szoborra
emlékeztető külsejét tekintve.
Anyagi gondoktól terhes gyermekkor, gyorsan felfelé ívelő sportpályafutás,
korán szerzett világhír, az ezzel együtt járó barátok és ellenségek, m a j d autóbalesetét követően birkózás a halállal, visszatérés az életbe és a sportcsarnokok világába,
házasság a népszerű és híres színész leányával, majd családi kép immár hármasban, feleségével és kisleányával. Nem is kellene túlszínezni a hatás kedvéért, a
siker egyetlen moziban sem maradna el.
Hegedűs Csaba már részben látta ezt a filmet. A kórházi ágyon pergett le
szeme előtt. Akkor még nem tudta, egyáltalán lesz-e folytatása.
*

12

Amikor a sötétség tisztulni kezdett, s az öntudata visszatért, a fehérruhás valaki
ezt súgta: „Ne féljen, Csabikám, megmentjük!" Riadtan küzdött a felismerés ellen,
ő hát életveszélyben van? Aztán megadóan elmerült ismét a semmibe.
Eddig soha nem érzett, szörnyű fájdalomra eszmélt. Idő nem volt, csak kín,
enyhébb s erősebb változatban. A szenvedés összenőtt a pompásan felépített test
roncsaival. Az életet napokig a mindent elsodró fájdalom jelentette, ő már inkább
a halált kívánta, ami oly csábítóan közelinek tűnt.
Mit sem tudott szövetségeseiről, a fehérruhás csoport tagjairól, akik percről
perce szinte centiméterenkint húzták vissza az innenső partra. Olykor rájuk ismert
s könyörgött: hagyják, sőt taszítsák le, mert ha az életbe a kínok alagútján át
vezet vissza az út, akkor jobb a megadás.
Egy vasárnap reggel azonban nem feleszmélt, hanem felébredt. Éhesen. Érezte
élni a testét s az életöröm forró hullámokban ömlött át rajta. Már tudta, hogy
életben marad, s akarta is.
Súlyát, formáját, erejét nehezen nyerte vissza a meggyötört test, teltek a
napok s a moccanatlan percekben csak a gondolatok cikáztak. Miért kellett mindennek megtörténnie? Rászolgált volna ekkora csapásra? Sorsszerűségnek fogja fel?
Látogatók jöttek. Az édesanyja. Megviselten is biztonságot árasztva. Mint amikor még gyermekként érezte az összetartozás megnyugtató sugárzását, ha a közelében volt. Nem korholta, nézték egymást s a fárasztó beszéd elkerülhető csekélységnek tűnt.
Csaba látta magát kölyökként, ismét érezte a szegénységük már múltba vesző
ízeit. Miként tanult meg leszokni a telj esi thetetlenség kockázatával járó kérdésekről. Hogyan vált tapintatossá az összehasonlítások elhallgatásával. A kilencszázegynéhány forintos fizetéshez szabott igények sajátos értékrendet és fegyelmet
teremtettek a két gyerek, a nagymama és anyjuk kis szövetségében. S ez a szövetség tán éppen ezért időtálló maradt.
A kamaszodó Miklós és Csaba iskola után a birkózóteremben élte ki becsvágyát. A szőnyegen Miklós két évnyi előnyét aránylag gyorsan behozta az öccse.
Már Szombathelyen laktak, amikor megnyerte első versenyét. Az anyja napra
számon tartja. S neki f á j t a legjobban, hogy amikor fiát Pestre hívták, egyetlen
fényesedő nadrággal s divatjamúlt zakóval kellett útnak indítania.
A vidéki ifjonc mosolyogva emlékezett kamaszönmagára, aki Sárvárról, mint
a mesebeli kiskirályfi, a világot meghódítani indult. Ezen az sem változtatott, hogy
sejtelme sem volt: milyen, s mekkora a világ. Pesten már többet megismert belőle.
Az anyjától kapott erkölcsi mércék kezdték jelezni környezete emberi adatait, sőt
már saját viszonyítási rendszere is kialakulóban volt. A rászakadó benyomásokat
esténként, amikor az edzések utáni kimerültségét ágyába vitte, értelme rendszerezte.
Kezdett számot vetni önmagával, hogyan jutott el idáig s miért épp a birkózás
adta számára az érvényesülés gyorsvonati jegyét. Szereti ezt egyáltalán? Igen, s
egyre világosabban tudta azt is, hogy miért.
Ott áll a szőnyegen az ellenfele és ő is. Mindketten segédeszközök nélkül. Egyforma súlyúak, közel azonos testalkatúak. Izmaik csaknem órára egyannyi edzési
idő alatt kapták a szükséges megterhelést. A technikai elemeket álmukban is meg
tudnák csinálni mindketten. Általában még ismerik is egymást. Az esélyek tehát
teljesen azonosak. De ott a szőnyegen, amikor összekapaszkodnak, fogást keresve,
mégis tudják mindketten, csak az egyik fog győztesen lejönni. Aki a feladványt
gyorsabban fejti meg, az nyer. Feladvány? Hiszen az egyik rejtvényt követi a
másik. Minden mozdulat, minden helyzet talány. S csak az egyiknek sikerülhet
gyorsabban a megoldás. A mérkőzések az agyban dőlnek el. A jól formált izomkötegek csak engednek az utasításoknak. S a központ rendelkezéseire általában
tizedmásodpercnyi idő jut. A lehetőség pillanata nem tér vissza. Nincs idő halasztgatni a felismerést. A két küzdő fél egyike hamarabb ismeri fel, gyorsabban
teremti meg s aknázza ki a szituációt. Az eredményhirdetésnél az ő kezét fogják
a magasba emelni.
13

Az erősen filozófiai ízű megközelítés mit sem ért volna a gyakorlat egyre
tökéletesebb elsajátítása nélkül. Hegedűs Csaba szinte csak akkor eszmélt fel, amikor válogatottként élete első világbajnokságára utazott Szófiába. A valóságban
Budapestről, gondolatban Sárvárról indult. A királyfi iszákjában ott volt a h a m u b a n
sült pogácsa. Ez persze csak mese, a valóság, a szakvélemény a harmadik helyet
tartotta elérhetőnek. Egymás után fektette kétvállra ellenfeleit. A szó szoros értelmében. Olyanokat, akiket addig részben is csak újságokból ismert. Dinamikus
stílusát ámulva nézték szakemberek és szurkolók egyaránt. Ki ez a fickó, aki nem
ismeri az óvatoskodást, az erőkímélő taktikai támaszkodásokat, nem figyelve az
órát s nem spekulálva ellenfele esetleges leléptetésére. Valójában egyáltalán nem
érdekelte az ellenfél küzdőmodora. A tempót ő, Hegedűs Csaba, a hajdani sárvári
kisfiú diktálta, aki egyre közelebb került a dobogóhoz, sőt hinni sem akarta, m á r
az aranyéremhez. És övé is lett. Világbajnokként tért haza.
Életében először akkor volt p é n z e . Nem annyi, ami a mindennapi szükségletek fedezéséhez kellett, s csak épp megfordult a kezén, hanem annál több.
Ö rendelkezett vele. Boldogan számolta, mint a gyerek.. És mint a gyereket vitte
el az anyját az áruházba, fölruházni. Aztán elmentek együtt üdülni a Mátrába.
Édesanyja akkor nyaralt először életében. Titkon kihúzta magát, a szép szál fiában
az üdülővendégek a világbajnokra ismertek. Azokban a napokban anya és fia úgy
érezték, az élet szerencsejátékán nagy nyeremény ütötte a markukat.
De a sport is munka, egy bizonyos színvonal elérése után s a világbajnoki
rang kötelezte birkózósportunk rég áhított Benjáminját. Kérlelhetetlenül v á r t á k
tőle az olimpiai bajnokságot. S ő szolgálatkészen hozta is. Épp a századikat.
Ezután már elvárták tőle a közéletiséget is. Ráerőszakolták azt a magatartást,
ami — az ebben megegyező vélemények szerint — a fess olimpiai és világbajnokra
illik. Egy ideig kétségtelenül mulattatta a dolog, ám néhány hónap múltán észrevette, hogy a feléje nyújtott, barátinak vélt kezeken mohón görbülnek az u j j a k .
Pénzt, kocsit, nőket, divatot, pezsgős éjszakákat szimatoltak benne. A mosolytól
kezdett elfáradni az arca, de csak otthon vethette le. A sikerembernek nem m a r a d t
ideje, energiája az újabb sikerekért dolgozni.
Sajátos módon az embereket jobban érdekelték eredményeinél az élsportban
sejtett, mesésnek vélt anyagi lehetőségek. Mid van? Mit hoztál? — ez volt a fontos.
Nem az, hogy milyen áron, s kiket győzött le.
De ennél is jobban bántotta, mikor kezdte észrevenni, hogy versenyzőtársai
közül sokan ferde szemmel néznek rá. Nehezen ismerte fel: azért van így, m e r t
kilóg a falkából. Aki visszautasítja a sörözésre szóló meghívást; aki nem teregeti
a nőügyeit; aki nem azon nevet, amin a többiek, az előbb-utóbb feketebárány lesz,
belémarnak a többiek, vagy jobb esetben kerülik, mint a leprást. Kezdett félni,
mert már érezte, hogy megfagy körülötte a levegő. J a j annak, akit nagyképűséggel vádolnak. Ekkor már tudta: le fog ülni egy-egy pohár sörre, s vállalja az
ezzel együtt járó áporodott társalgást, ha tetszik, ha nem.
A kórházi ágyon sokszor gondolt vissza szükségszerűnek tűnő, apróbb-nagyobb
megalkuvásaira. A fiatalon átélt, csaknem halálos megrázkódtatást emberi alkatának változása követte. Lényegesen zárkózottabb, mondhatni bölcsebb lett, de ezt
már leplezni is megtanulta. A sportba való, csodaszámba menő visszatérésekor
derült ki: versenyzői küzdőmodora, ami talán lényének egyfajta kifejezésmódja is,
megváltozott. Bár technikai kelléktára mit sem fogyott, az alkalmazás lényegesen
árnyaltabbá, fineszesebbé vált.
Egyre többször kutatta önmagában a nyeréshez vezető út módjait. Ügy vélte,
s hitte is, szinte önhipnózis árán kell eljutni abba az állapotba, amikor szervezetének vésztartalékait mozgósítani tudja. Ezek az energiák ott szunnyadnak minden
ember testében, de felszabadítani — s innen a kifejezés — gyakran csak a halálfélelem esetén tudja az átlagember. Képzeljünk el egy tartályt, miben ott szunynyad sűrítve a tehetség, az elvégzett óriási edzésmennyiség, a kezdeményezőképesség, a bátorság, az erő, a kudarcok és sikerek emlékei. Az ember tapasztalata
14

úgyszólván egész elmúlt élete. De hogy a gőzt kiengedni a csapot elfordíthassa,
meg kell találnia a kulcsot.
A montreali olimpia után hónapokig gyötörte magát, vajon megvan még benne
ez a tartály? Vajon csak a szelepet kereste hiába? Egyáltalán, képes lesz-e ismét
megtalálni ?
Törökországban, az Európa-bajnokságon rettentő keservesen túl volt az első
mérkőzéseken. S akkor, mint akit villámcsapás ért, újra érezte ezt a szinte révült
állapotot. Reggel a szobatársai úgy néztek rá, mint valami megszállottra, amikor
a hátralevő négy, igen nehéz mérkőzése előtt kijelentette: övé lesz az aranyérem,
így lett.
Az országban nem zengett a hírharang. Tőle ezt várták. Minden más már kudarcnak számított volna. Pedig neki, Montreal után, ez az újraébredést jelentette.
A sikereket nem lehet reflexszerűen, sorozatban elérni, ahogyan a kívülállók
magától értetődő természetességgel elvárják tőle. Ezt igazán csak Hegedűs Csaba
tudja, aki persze éppúgy, mint Balczó, azzal is tisztában van, hogy nincs egyedül
a szőnyegen. Ebben az országban azért nagyon sok ember tud őszintén és önzetlenül örülni, amikor Hegedűs Csabának nyakába akasztják az érmet, az • árbocon
leng a zászló s a Himnuszt játsszák. A lassan harminc esztendős birkózó sokszor
hallgatta már s mégis mindig ügyelnie kellett: ki ne bújjon szeméből a könny.
Még akkor is, ha másnak játszották a mieink közül.
Törvényszerű lenne, hogy nem minden keserűség nélkül látja eddig megtett
útját a sportban? Jól tudja, hogy a sportág berkein belül idehaza akadtak, akik
már Montrealban is inkább ellene, mint neki szurkoltak. De harcolni csak szemtől szembe lehet. Fantomokkal küzdeni képtelenség. Gyakran tépelődik azon, hogy
szükségszerűen szüli-e a siker az ellentéteket s hajlik arra, hogy a diadallal egyidejűleg elkerülhetetlenné válik a kicsinyes féltékenykedés. Be kellett látnia, bármennyire sajnálta is, hogy erőfeszítéseinek egy részét, akarva-akaratlanul, ez őrli
fel. S balszerencséjére az átlagnál ő lényegesen érzékenyebb ember.
A következő olimpiáig még vállalja a küzdelmet, a gyötrő edzéseket, talán
azért is, mert önigazolást keres. A tüskék benne maradtak Montreal után. Csak ő
szabadíthatja meg tőlük önmagát. Minden valószínűség szerint sikerülni fog neki.
Az ellenkezője nagyon megviselné. Egyetlen dolog segíti igazán majd. S ezt épp
a sportnak köszönheti: a benne rejlő hihetetlen akaraterő.

A lépéselőnyért harcol
Kérem, próbálják függetleníteni a most következő, még korántsem lezárt pályafutást az úszástól, sőt javallhatnám, hogy esetleg a sporttól is, bár ez nehezebben menne. Ezt sem tartanám azonban képtelenségnek, s pusztán önmaguk szórakoztatására az úszás, vagy sport szavakat próbálják meg alkalmasint helyettesíteni
tetszőlegesen például a művészet, a vegyészet, az alapkutatás, a haladás szóval,
azaz bármilyen emberi tevékenységgel, ami nincs híján az alkotó mozzanatoknak.
*

Széchy Tamás tanárembernek készült és némi vargabetűvel — főként munkája lényegét tekintve — az is lett, függetlenül attól, amit a hivatalos okmány
tanúsít. Mert hogy az önéletrajzi elemek se hiányozzanak, eredetileg a Testnevelési Főiskola tanárképző szakára iratkozott be. Az előzmények szinte törvény15

szerűen sodorták erre a pályára, hiszen mi mást javasolhattak volna a jó felépítésű
ifjúsági válogatott atlétának, aki mellesleg jól mozgott a labdarúgó- vagy kézilabdapályán, s megállta helyét a tornaszereken is.
Mivel azonban 1950 táján az otthont és anyagi támaszt jelentő rokonait — a k koriban egyáltalán nem szokatlan, ám firtatni nem illő okok miatt — átmenetileg
nélkülöznie kellett, kénytelen volt tanulmányait megszakítani s óraadással előteremteni annyi pénzt, amennyi megélhetési költségeinek legalább egy részét fedezte. A hiányzó összeget regénybe illően változatos munkahelyeken gyűjtötte
össze, s ha alkalmi állásainak csak egyik-másikát állandó foglalkozásként űzi, az
valószínűleg káderlapjának támadhatatlanságát jelentette volna.
Akkoriban történetesen a magyar sport talán legsikeresebb éveit éltük, de az
úszásban később korszakot teremtő sportszakértő ebből keveset érezhetett, élhetett
át. Épp azzal volt ugyanis elfoglalva, hogy megéljen, és esetleg még elfogadható
jövőt is biztosítson magának. Közben ízlelgette a vidéki gyerek számára lenyűgöző
főváros ízeit, s gyűjtögette, rendszerezte a benyomások özönét. Így lett felnőtt
ember. Talán kicsit korábban, mint kellett volna. Így lett minden iránt érdeklődő,
mindent megérteni tudó, kísérletező kedvű, az újnál is újabbat akaró s kutató
személyiség. De még mindig nem úszóedző. Képzeljenek el egy zongoraművészt,
aki hosszú időn át csak imádja a zenét, de híján van minden lehetőségnek, hogy
hangszerhez jusson. S ráadásul elsőre, tegyük fel, hegedűt kap a kezébe. Vajon nem
vesztegette az időt? Lehet, bár utólag nehéz lenne eldönteni.
Tény, hogy Széchy Tamás az atléták mellett kezdett dolgozni. Csak a teljesség
•kedvéért, korábban, elsősorban anyagi okok miatt, női tornászcsapatot is edzett,
mígnem szempontjából épp a legrosszabbkor, az egyesület sajnálatos módon feloszlatta a szakosztályt.
Az uszodába kísérletezni ment, nem is saját jószántából, hanem mert küldte
az egyébként igen jól képzett, nagy tekintélyű vezető edzője, akinek eredményei
ellenére kedve és igénye volt ú j módszereket kutatni. Az atléták aerob és anaerob
terhelésével foglalkozott a mester és így tanítványa, Széchy is, mégpedig a szinte
laboratóriumi lombik szerepét betöltő medencében. (Az iménti, tudálékosnak tűnő
kifejezések magyarázata elhanyagolható a történet szempontjából, annak menetét
úgysem befolyásolják. Aki akarja, az egyszerűség kedvéért képzelje azt, hogy históriánk hőse aranyat talált kísérletei során. Ez természetesen nem igaz, de ki
vitatná, hogy számos felfedezés egyenértékű lehet azzal, ha valaki kincsre bukkan.
A sorsa is hasonlóan alakulhat, akárcsak mossa még az aranyszemcséket a hordalékból, akár ha már jókora aranyrög lapul az iszákjában. Már figyelik, mert
van miért szemmel tartani. Potenciálisan tehát veszély fenyegeti. Egyelőre azonban ő maga is csak sejtette kutatásai várható sikerét.)
Széchyt roppant mód érdekelte az uszodában töltött idő eredménye s az előbbi
példánál maradva már-már látta a parányi aranyszemcséket megcsillanni. Így aztán, bár hivatalos nyoma még nem volt, szinte észrevétlenül eljegyezte magát az
úszással. Röviddel később, 1959-ben, házasságlevél gyanánt akkori egyesületének,
az FTC-nek, benyújtotta elképzeléseit tartalmazó dolgozatát, aminek terjedelme
tartalmához képest meglepően szerény volt, összesen tán tizenöt oldal.
Feltehetően ennél is rövidebben kellett volna mondandóját megírnia, mert
visszagondolva, minden jel arra mutat, hogy aki megérthette, vagy esetleg elfogadhatta volna, képtelen volt az írásművet végigolvasni. Tán nem is rosszindulatról
volt szó ez esetben, pusztán a kényelmesség szelídebb változatáról, ami azért nem
volt mentes a nehezen érthető ú j iránti bizalmatlanságtól. A program ugyanis
— ki hallott még ilyet? — korosztályos felkészítésről, merőben ú j terhelési módszerekről szólt (volna), ami akkoriban a tudományos-fantasztikus regények sportra
alkalmazott változatával ért fel. Azért senki nem utasította el, mert ahhoz esetleg
ellenérvekre lett volna szükség. A kézirat hozzávetőleg olyan sorsra jutott, mint
a makacsul jelentkező, dilettáns drámaíró műve a színházigazgató szobájában.
Persze, lehet, hogy nehéz időben azért azokat is elolvassák, mert mit tudni, hátha
mégsem olyan rosszak.
16

A magyar sportban azonban, sőt mondhatni az úszásban sem volt akkor még
ínséges idő. Nem büszkélkedhettünk ugyan világot verő úszókkal, de azért egy-egy
Európa-rekord, vagy szép győzelem a stabilitás hamis illúzióját keltette. Ha Széchy terveit már akkor megvalósíthatja, akkor á 60-as évek közepére felmutathatta
volna azokat az eredményeket, amelyeket így csak 1970 után ismerhettünk meg.
És itt nem egyszerűen csak fáziseltolódásról van szó. Hogy tudniillik, ami nem
volt 1965-ben, az sikerült 75-ben.
Maradva a feltételezésnél: a világ úszósportja akkoriban legrosszabb esetben
is elsősorban jobb versenyzőkkel vert bennünket s nem valamilyen, egészen újnak
számító, jól megalapozott módszerrel. Hihető vagy nem, a módszer eredményességét és általános alkalmazását is igazolva, több évnyi előnyt szerezhettünk volna
minden más országhoz viszonyítva. Ez esetben pedig úszósportunk egyre apadó
utánpótlási bázisa mennyiségileg és minőségileg egyaránt gyarapodott volna.
Kétségtelenül senki nem tudhatta, vajon valóban akkora horderejű tervről
van-e szó, mint ahogyan azt elkészítője hitte. Kipróbálni — úgyszólván minden
kockázat nélkül — mégis érdemes lett volna.
De érdemes mégegyszer hangsúlyozni: akkoriban még voltak tehetséges versenyzőink, akik néhány kétségtelenül nagy tekintélyű edző irányításával a hagyományos módszerekkel is sikeresek tudtak lenni. Bár úszósportunk már akkor sem
volt egészében ütőképes.
Az esztendők teltek, a nemzetközileg is számottevő versenyzők száma Magyarországon látványosan és egyben riasztóan csökkent. Először csak néhányan, majd
egyre többen kezdték az utánpótlás tervszerű nevelésének szükségességét hangoztatni. Széchy tervei, módszerei közben még természetesen a fiókban lapultak, s
megalkotójuk is csak 1963-ban került az akkor létrehozott Központi Sportiskolához.
Téved, aki azt hiszi, hogy ekkor már szabad kezet kapott s úszókkal foglalkozhatott. Nem is volt ilyen tagozat még. A vízilabdázókkal kellett megnyernie a „legjobb úszónevelő egyesület" címet, hogy megfelelő erkölcsi alappal kérhesse az
úszószakosztály életrehívását. (Csupán jelentéktelen apróságként érdemes mindehhez hozzáfűzni: a vízilabda-szakosztályban magától értetődően csak fiúk sportoltak, tehát a bizonyítás során a megszerezhető pontok ötven százalékáról eleve
le kellett tenni, lányversenyzők híján.)
Hipp-hopp, alig telt el tehát hét esztendő, és Széchy Tamás végre, többnyire
kilencesztendős tanítványaival elkezdhette a munkát.
Rövidesen híre ment jóindulatú szakmai körökben, hogy aki röhögni akar,
menjen el a sportiskolás úszógyerekek edzésére, mert lenyűgöző látvány, amint a
mester menetgyakorlatokat tart, holmi tornaórához hasonlóan. Az élcelődés nem
volt távol a valóságtól. Igaz, körülményes lett volna ugyanezt a medencében lebonyolítani, minthogy a gyerekek még nem tudtak úszni. Hogy majdan egyszerre
mozogjanak a vízben, ahhoz elengedhetetlenül fontos volt, hogy a számukra még
kétségtelenül biztonságosabb szárazföldön tanuljanak fegyelmet. Akkor majd a
vízben is pontosan végre tudják hajtani a szükséges utasításokat.
Valószínűleg legalább ilyen derültséget keltettek volna Széchy edzéstervei,
módszereinek részletes leírásai. Matematikai adatsorok, számítások, tudományos
kifejezések halmozódtak azokban. Szerzőjük ugyanis abból indult ki, hogy ő (gyermek) emberekkel dolgozik, akiknek ráadásul — szüleik jelenlétében — nem kevesebbet ígért, mint a világhírt. Nem azért foglalkozik velük — mondta —, hogy
megtanuljanak úszni, hogy gyorsan haladjanak a vízben, hogy a magyar mezőnyben helytálljanak, hogy a külföldiekkel is felvegyék a versenyt és esetleg le is
győzzék őket. Nem. A cél ennél is több volt. Világrekordok, világ- és olimpiai
bajnokságok.
Ezek a gyerekek emberi mivoltuk teljes bonyolultságával az edző rendelkezésére álltak. Csak a rendkívül elmélyült elméleti munka adhatott elégséges alapot ahhoz, hogy az ígéretet ne kelljen megbánnia annak, aki tette.
2

Tiszatáj

17

Szülő és tanár kellett legyen egyszemélyben. Sokat kellett tudnia azokról,
akikkel foglalkozott. És arról is, amiben ezek a gyerekek úsztak. A vízről, mint
közegről. A következő lépés magától értetődő. Nem volt mindegy, hogyan úsztak
a vízben. Ugye, szinte fantasztikus és mégis magától értetődő immár, hogy az
edző vektoranalízissel próbálta a vízben haladó test leggazdaságosabb mozgását
feltérképezni. Ennek eredményét ma Verrasztó Zoltán egyéni hátúszó stílusa őrzi.
Az -angol nyelvű szakirodalom az általa alkalmazott fordulót következetesen csak
Verrasztó-fordulóként emlegeti.
S az eredmények jöttek. Az újságírók már figyelték, részben csodálták s olykor bosszankodtak, amikor kérte őket, hogy ne írják meg, mert nem lenne sportszerű, de Hargitay, Verrasztó, vagy Soós ilyen és ilyen időre lesz képes, ami m i n den bizonnyal elég a győzelemhez, vagy a jó helyezéshez. Azaz másodpercre,
méterre előre tudta versenyzői várható eredményét. (Ha tévedett, mindig inkább
jobb eredményekkel cáfoltak rá tanítványai.) Tizenhat nagy versenyen igazolódtak
előzetesen kikunyerált esélylatolgatásai. A tizenhetedik verseny a montreali olimpia
. volt
Csakhogy kicsit előreszaladtunk. Amikor a Széchy-tanítványok versenyt verseny után nyertek, már nem lehetett kétséges, hogy ezt a lendületet szinte képtelenség lesz megállítani. Nyilvánvalóvá vált: Montrealban csak akkor veszíthetnek
a sportiskola rokonszenvesen szerény világhírességei, ha valami fatális balszerencse közbejön, vagy valami, egyáltalán nem fatális intermezzo megzavarja tervszerű felkészülésüket.
' Széchy Tamás nevét persze megismerte a világ, legalább annyira, mint tanítványaiét. S ez nem veszélytelen dolog. Napról napra szaporodtak a barátai, számára
már-már gyanúsan gyorsan. Egyre többen kopogtattak be a Császárba, mintha a
császárhoz jöttek volna. Pedig ő érezte magát legkevésbé annak. Azt viszont nehéz
lett volna cáfolni, hogy az olimpiai kiküldetésre alkalmasnak talált úszóküldöttségünk valamennyi tagja az ő tanítványa. Fel is kérték: vállalná el a szövetségi
kapitány tisztét. Nem volt kapós" ez a beosztás akkoriban. Teljesen logikusnak
tűnt egyébként Széchy jelölése, hiszen furcsa lett volna, ha nem ő a kapitány,
amikor a válogatott keret azonos a növendékeivel. Széchy mégis három hónapig
vívódott. Nem egyszerűen szerénykedésről volt szó részéről, amikor azt mondta:
mit változtatna a lényegen, ha egyszerűen csak a gyerekek edzője m a r a d n a ? Félő,
hogy a kapitányi teendők éppen az edzések irányításától vennék el az idejét.
Az uszoda kapuja gyakrabban és szélesebbre tárulna, olyanok is jönnének, akikre
nincs okvetlenül szükség. Ez volt monológjának lényege. Nem tévedett. Az olimpia
évében az edzések felét már nem tudta személyesen dirigálni. A KSI patriarchális
hangulatú otthonában akkora forgalom lett egyszeriben, mint valami vasúti- váróteremben. Pedig Széchy nem boszorkánykonyhában főzte a sikereket, mint azt
néhány hangzatos újságcím jobb híján írta. Számára létfontosságú volt viszont,
hogy azt a harmonikus viszonyt, amely a kis közösség minden egyes tagját összekötötte, ne lazítsa meg semmi és senki. Hiszen a jól megalapozott tudományos
módszerekkel dolgozó edző egyben atyai-baráti viszonyban volt (és van) tanítványaival. Ha az általa gondosan őrzött légkör fertőződik, jól tudta, az út veszélyessé válhat. S bizony a baljós előjelek, halványan ugyan, de feltűntek, bár a
fiúk még nagyszerű időket úsztak, s minden biztatónak tűnt. Egyfajta lelki zavartságot mégis lehetetlen volt rajtuk nem észrevenni.
A szövetségi kapitány egyáltalán nem áhított tiszte nem engedett azonban
meg többé semmiféle visszahúzódást, elzárkózást. Az amúgy is barátságos, szolgálatkész természetű Széchy senki előtt sem csukhatta és csukta be az ajtót. Látogatókban pedig nem volt hiány. Hogy aztán közülük ki volt a. jószándékú érdeklődő,
s ki jött csak a munkát zavarni, feltartani, azt akkor legjobb esetben is csak
megérzések alapján lehetett volna feltételezni.
Az olimpiai, versenyek után Széchy nem tett szemrehányást senkinek, leszámítva önmagát. S nem sarkallta tanítványait további munkára. A döntést a lassan.
18

felnőtté cseperedett fiúkra bízta. Néhány hónappal később a versenyzők maguk
kérték, hogy folytathassák a közös munkát. Érdekes módon, Széchy még a montreali versenyek előtt arra gondolt, hogy egészen kis gyerekekkel foglalkozik majd,
az elméletben lefektetett, gyakorlatban azonban még ki nem próbált ú j módszerekkel ú j korosztályt készít fel. Ám Hargitaynak, Verrasztónak, Soósnak és a
többieknek is szükségük volt arra a szakemberre, aki korábbi sikereiket kovácsolta.
Ezek a pelyhedző bajszú fiatalemberek tisztában voltak azzal, hogy nem erejük
teljében s nem az övékénél jobb eredményekkel verték meg őket. Hiszen, ha olyan
időket úsznak legyőzőik, amilyenekre a sportiskolás világklasszisok erejéből korábban még nem tellett, akkor meg kellett volna hajolni. De így nem. Vágytak a
bizonyításra. S vágynak is. Ehhez Széchy nélkülözhetetlen. Verrasztó és Soós azért
iratkozott be a Testnevelési Főiskolára, s nem más egyetemre, hogy legyen idő
az edzésekre. Hargitay ugyan végzi az Állatorvosi Főiskolát, ám hasonlóan az
Egyesült Államok egyetemista úszóihoz, a páros években teljes intenzitású edzéseket tervez, a páratlanokban kissé könnyebb terhelést vállalva, inkább a tanulmányaival törődik. Sem Széchy, sem a tanítványai nem tartották különösebben
fontosnak a magyarázkodást. Dolgoznak tovább.
Természetesen, nagyon sokan egyértelmű kudarcról beszélnek. De érdemes
azon eltöprengeni, hogy vajon ki a nagyobb versenyző. Az, aki egy versenyen
nyerni tud, még ha az a legjelentősebbnek tartott verseny is, vagy az, aki éveken
át veri a világ élgárdáját, világrekordokat tart és a ranglista élén áll. (Clarké soha
nem nyert olimpiai bajnokságot, mégis csodafutóként tartja számon mindenki, aki
ért az atlétikához, s a neve ismerősebben cseng, mint az olimpiai győztesé.)
Széchyt voltaképpen a sajátos körülmények szülte szükség szorította egyedülálló módszereinek kidolgozására. Ügy vélte, ha lépést akarunk tartani ebben a
rendkívül kiélezett vetélkedésben a világgal, akkor egy lépéssel feltétlenül meg
kell előzni . a többieket. Ezt indokolják hazai körülményeink, hiszen nálunk az
utánpótlásnak nincsenek olyan tömegei, mint számos más országban. A viadalok
során mi nem tudjuk a tehetségek tömegeit felvonultatni, örülünk, ha egy-egy rendkívüli adottságú versenyzőnk akad. Ezért egyedül a jól megalapozott módszertani
előnyben bízhatunk, amellyel akár közepes tehetségű sportolókat is rendkívüli
eredmények elérésére tehetünk képessé. Széchy Tamás, amikor a nélkülözhetetlennek tartott lépéselőnyt megszerezte, már akkor is kísérletezett újabb, még ki
nem próbált felkészítési variációkkal. Most ezeken a sor, hogy ne maradjon el az
önmaga által megszabott követelményektől. Csendben dolgozhat. Kevesebb a látogatója. Valószínűleg az irigye is. A módszereit senki sem érzi, hogy kötelező lesz
átvenni, ez esetben tán érthető módon gombamódra szaporodnának ellenségei.
A módszereket nemcsak kiagyalni volt nehéz, megérteni sem könnyű. Kinek van
szüksége fáradozni azzal, ami más érdeme?
Nem tudni, mit hoz a moszkvai olimpia. Széchy és versenyzői bizonyára
ott lesznek. Nem tudni persze azt sem, milyen eredményeket érnek majd el.
Ugyanakkor fenntartás nélkül hiszek elméleti és gyakorlati módszereiben egyaránt.
S az is bizonyos, ha húsz, harminc vagy ötven esztendő múltán bárki is újat és
világraszólót alkot ezen a szakterületen, annak Széchy munkáját kell felülmúlnia
s egyben elméletébe beépíteni, mert csak ezen az áron juthat előbbre. így szerezhet l é p é s e l ő n y t .

2*

19

THIERY ÁRPÁD

Ritkán engedélyezhetsz magadnak gyönge napot
— 1975 —
Szolid lakótelepi otthon. ízléssel válogatott tárgyak, klasszikus szobrok miniatűr
másolatai. Nyíltan világító színek. Feszélyezettség nélküli kényelem. Nehéz megteremteni. A fotelban egy fiatalember ül, akiről általában sokat beszélnek, á m
annál kevésbé ismerik: Kozma Mihály, a Budapesti Honvéd válogatott labdarúgója.
Évek óta ismerem a lelátóról. Másokkal együtt én is diadallal szoktam égnek
emelni a karomat, mintha magam vágtam volna az ellenfél hálójába a labdát.
Máskor, a kihagyott gólhelyzetek, a gyengébb játék után én is bosszankodva fordulok el, és hazafelé a villamoson helyeslően bólogatok, ha valaki csalódottan jegyzi
meg: Kozma Miska megint kihagyott egy szezonra való h e l y z e t e t . . .
A pálya színház is. Hetenként tízezreknek öröm vagy bosszúság forrása. A néző
az eredményt teszi mérlegre, a játékost pedig a saját érzelmeivel veti össze.
A gyanú akkor támadt föl bennem, amikor a miskolci teremtorna szünetében
(a gyászos emlékű lengyelországi kupamérkőzés után) Kozma Mihály a televízió
sportriporterének nyilatkozott. Negyvenöt másodperces dráma volt, két szereplővel.
A játékos, aki egy siralmas kudarc megtestesítője a kamera előtt, másfelől az emberi mivoltában, alkatában, lelkiállapotában mélyen megbántott ember.
ö t v e n kérdés „kapásból" még egy tapasztalt közéleti ember idegzetét is próbára
teszi. Kozma Mihály meglepő nyugalommal válaszolgat. Nem tér ki a kérdések
elől, legfeljebb egyik-másik válasza kissé szűkszavú.
Szeptemberben lesz huszonhat éves. Tápén született, ott járt általános iskolába.
A vízügyi szakközépiskolát Szegeden végezte, ott érettségizett. Tizennégy éves korában már a SZEAC úttörő csapatában játszott, másfél év múlva az NB I/B-ben
szereplő első csapat állandó tagja lett. Szükség volt rá, s előfordult, hogy lázasan,
bedagadt térddel is játszatták. Aztán megjelentek a fővárosi és .a jelentősebb
vidéki csapatok képviselői. Ferencváros, Vasas, Honvéd, M T K . . .
— Akkoriban sok mendemondát lehetett hallani az átigazolásáról.
— Édesapám tárgyalt. Sokáig úgy nézett.ki, hogy a Fradiba megyek, mert ők
kerestek meg először. A végső döntésben közrejátszott az is, hogy kis korom óta
Tichy Lajos szurkolója voltam. Az fogott meg, hogy rugdosta a gólokat. Még nem
is láttam őt játszani, de ő volt a példaképem.
— Maga döntött az átigazolásában?
— Én. Édesapám tanácsával egyetértésben.
— Könnyen megszokta a fővárost?
— Az elején nagyon rosszul éreztem magamat. Nagyon szeretem a szüleimet,
és hiányzott a család. Én nem jártam el esténként a haverokkal, inkább otthonülő
ember voltam. Vagyok is. Abban az időben sokat voltam egyedül. Alig vártam,
hogy vége legyen a bajnoki meccsnek, a pihenő napot gyakran otthon töltöttem
Szegeden. Két évig éltem így. 1971-ben megnősültem, egy év múlva megszületett a
kislányom. Röviden ez a történet.
— Volt-e gyerekkorában valami más elképzelése is, hogy mi szeretne lenni,
ha majd felnő?
— Amióta az eszemet tudom, futballozom.
— Visszagondolva: ki gyakorolta magára a legnagyobb hatást?
— Szerintem ilyen nem volt — rázza határozottan a fejét.
— Ki a legjobb barátja?
20

— A l e g j o b b ? . . . Zárkózott természet vagyok, kevés a barátom. Inkább itthon
szeretek lenni. A csapatnál több barátom van. A magánéletben kevesebb.
— Mivel tölti a szabad idejét?
— Hétköznap nagyon kevés a szabad idő. Összel-tavasszal, mire áz edzésről
hazaérek, m á r sötét van. Megvacsorázom, korán le kell feküdni. A kislány miatt
ritkábban megyünk színházba vagy moziba. Vasárnap általában a családdal vagyok
itthon. Vagy sétálgatunk.
— Mi érdekli a világ eseményeiből?
— A politikát mindig figyelemmel kísérem.
— Milyen könyveket olvas?
— Berkesi és Szilvási könyveit szeretem. A mozgalmasságuk miatt.
1
— Ki a kedvenc filmszínésze?
— Alain Delon.
— Kedvenc szórakozása?
— Olyan szórakozásom nincs — válaszolja tűnődve.
A felesége szelíden kiigazítja.
— Rejtvényfejtés. Közösen . . .
— Az igen — hagyja helyben Kozma Mihály.
— Milyen események befolyásolták döntően az életét?
— Az egyik, amikor a SZEAC úttörőcsapatánál jelentkeztem. A másik, amikor
a Honvédba kerültem. Döntőnek érzem a házasságomat is, és a gyerek születését.
— Mire emlékszik vissza, mint nagyszerű élményre?
— Az olimpia.
— Mi volt életében eddig a legnagyobb kudarc?
— Miután én mindent a futballra tettem fel, ott értek a kudarcok is. A legnagyobb? Azt hiszem, egyformán legnagyobb a svéd és a walesi meccs. Különben
is, minden vereség után két-három napig letört vagyok. A vereség utáni éjszaka
nem tudok aludni. A szemem lecsukva, és állandóan az van előttem, ami a meccsen
nem jött be.
— A kudarcok miatt önmagát szokta okolni?
— Igen.
Kozma Mihály élethivatása a labdarúgás. Túl van a kétszázadik bajnoki mérkőzésén, 151 bajnoki gólt rúgott eddig: Tavaly gólkirály volt. Az idei góllövő listát
jelenleg 19 góllal vezeti. Tizenötször volt válogatott. 3,8 másodperc alatt f u t j a a
harminc métert. Napi élete csaknem egyhangú rendszerben zajlik. Reggel hatkor
kel, este nyolckor fekszik. Hétfőn, kedden, csütörtökön napi két edzése van, ilyenkor körülbelül tíz órát tölt együtt a játékostársaival. Reggel és este egy-egy óra
utazás az egyesület autóbuszán, kétszer két óra edzés, közös ebéd, rendszerint a
Margit-szigeten, az oda-visszautazás plusz huszonnégy kilométer. Más napokon is
hat-hét óra a játékosok rendszeres napi elfoglaltsága, ha vidéken játszanak, a csapat gyakran már pénteken elutazik. A napi életbe szervesen épülnek be a rendszeres múzeum- és üzemlátogatások, amelyekre dr. Lakat Károly, a csapat vezető
edzője nagy súlyt helyez. Hasonlóképpén a játékosok jövőjére is. A csapatban
jelenleg nincs olyan játékos, akinek sem iskolája, se szakmája. A legtöbbnek érettségije van, vagy középfokú szakiskolát végzett, illetve végez. Mint Lakat mondja:
— Ha valaki megérti a tanulás fontosságát, én igen, hiszen egy tanár nem teheti
meg, hogy ezen a téren is ne segítsen a játékosainak. Az a játékos ugyanis, aki
törődik a jövőjével, az a mával is jobban gazdálkodik... A játékosok elméletileg
egyetlen szabadnappal rendelkeznek, ez a vasárnap.
— Autója van? — kérdezem Kozma Mihálytól.
— Autó, az nincs.
— Nem is akar venni?
— Most más tervünk van. Szeretnénk egy telket, víkendházat rá. Jelenleg nem
nagyon tudnánk felépíteni, ezért minden pénzt meg kell fogni.
Kozma Mihály pályafutását egy tekintetben Ron Clarké, ausztráliai futóhoz
hasonlíthatom, aki fél mérföld és a maratoni távok között 202 versenyen győzött,
21

18 világcsúcsot javított, de soha nem nyert olimpiát, s az ausztrál taxisofőrök állítólag így beszélnek róla: „Clarké? Ja, az a pofa, aki soha semmit nem n y e r t ? . . . "
Clarké kissé ingerülten nyilatkozta: „Nos, nem nyertem olimpiai aranyat, és ez azt
a hülye ötletet szülte, hogy nem voltam jó az igazi versenyeken, egyetlen ellenérvem, hogy igazán mindent megteszek, hogy tisztességes l e g y e k . . . "
Kozma Mihály sportpályafutásának is van egy sajátságos kísérővonása: a gólkirály általában nyolc-tíz abszolút gólhelyzetből egyet, esetleg kettőt értékesít, főként a válogatottban nem váltja be a hozzá fűzött reményeket. A közvélemény
ennek magyarázatát szinte egyöntetűen Kozma Mihály gátlásosságában látja.
. Kérdésemmel felkerestem dr. Lakat Károlyt is.
— Kozma Miskával nem a Honvédnál találkoztam először — mondja. — Körülbelül nyolc éve ismerem. Középcsatára volt annak a csapatnak, amelyikkel 1967
decemberében Dél-Amerikában portyáztunk. Már akkor olyan embernek ismertem
meg, akire lehet számítani. Szerény, csendes ember, de kevés önbizalommal. Érdekes egyébként, hogy a gólt rúgó csatárok a pályán is, emberileg is rendszerint
önzőek. Miskát viszont inkább bátorítani kell, nem pedig visszafogni. A csapat
szempontjából is van ennek szerepe, hiszen őt szeretik a játékosok, és még többet
adnának a szavára, ha kissé aktívabb volna. Másik oldalról nézve azonban, ha
valaki öt-hat helyzetből csak egyet értékesít, azt nem lehet csupán az önbizalom
hiányára fogni. Például, ha Miska a pályának bizonyos pontjára ér, tudom, hogy
miből lesz biztos gól, másik esetben pedig tudom, hogy nem lesz belőle semmi. Ez
szakmai hiba, nem lélektani. Ezzel együtt is szükség volna Miska részéről egy kis
„önzésre", ami a csapatnak is több önbizalmat adhatna.
Kozma Mihály egyetért az edzőjével, kérdésemet viszont helyreigazítja.
— Azt nem mondanám, hogy a Honvédban nem váltottam be a reményeket.
A válogatottban?... Sajnos, el kell ismernem. Pontos magyarázatot nem tudok
adni, hogy miért, hiszen ha tudnám, tettem volna ellene. Az viszont igaz, hogy 1968
óta két egymást követő meccsen nem voltam válogatott. A Honvédban, ha van is
egy-két rossz meccsem, tudom, hogy számítanak rám. A válogatottban meg rendszerint úgy megyek ki a pályára, hogy megint bizonyítanom kell.
— Gátlásokkal küzd a pályán.
— Szerintem ez abból is adódik, hogy én az életben is csendes vagyok. Amikor
kimegyek a pályára, eszembe se jut a gátlásosság, de. ha kimarad két-három helyzet,
akkor egy kicsit ideges leszek. Nem is gátlásnak nevezném, hanem idegességnek.
Kapkodni kezdek.
— Mi lesz, ha abbahagyja a játékot?
— A tiszti pályát választottam. De szeretnék kapcsolatban maradni a labdarúgással.
— Mit szeretne még elérni?
— Bajnokságot a H o n v é d d a l . . .
Rövid, tanácstalan csend következik.
— A válogatottságot már nem is említem. De biztos, hogy mindent meg fogok
tenni . . .
— Ha interjút készíthetne egy újságíróval, mi lenne az első és az utolsó
kérdése?
— Az első az volna, hogy foglalkozott-e azzal a sportággal, amiről ír? Az utolsó
kérdés pedig az lenne, hogy minden esetben meg szokta-e kérdezni azt, akivel
interjút k é s z í t ? . . .

— 1977 —
Időközben két év telt el.
A hangulat most jobb, mint két év óta bármikor. Kozma Mihály a legutóbbi
négy bajnoki mérkőzésen hét gólt rúgott: hármat Kaposváron, kettőt Békéscsabán,
egyet a Dorognak s ugyancsak egyet a Dunaújvárosnak. A góllövő listán jelenleg
holtversenyben a harmadik helyen áll.
Pedig nagyon rosszul kezdődött ez a két év.
22

1975 nyarán a Bajnokok Tornájának döntőjében történt a szomorú éset. A nézőtérről szemtanú voltam. Feltehetően sok százezren látták a televízió képernyőjén is.
Egyszer láttam így repülni játékost a levegőben, több mint harminc évvel ezelőtt a
grundon. Az alkalmi ellenfél centerhalfja megunta Szatmári Sanyi finom, játékos
trükkjeit, és góllövő csatárunkat, mielőtt a labdához érhetett volna, tehetetlen dühében szabályosan felrúgta a levegőbe. Ma is úgy tűnik fel, hogy Szatmári Sanyi
egyre csak száll felfelé a magasba könnyedén, mit sem sejtve, míg a zenitre nem
ér, ahonnan megsebesített madár módjára lezuhan . . .
A hazai labdarúgó közvélemény felháborodottan tárgyalta Kozma Mihály súlyos
sérülését. Én az eset után egy rövid írásomat a következőkkel zártam: „A sport
végül is játék. Ha úgy tetszik: ember és ember közötti kapcsolat. Ideje volna ebben
egyetérteni."
— Akkor úgy tűnt: ismét felfelé ívelő szakasz következik az életében. Ahogy
ezt játékosnyelven mondják: remek formában volt. Mi történt azon a bizonyos
mérkőzésen? Mi következett utána a kórházban, majd a felgyógyulás hónapjaiban?
— A Bajnokok Tornájának döntőjét játszottuk az Újpesti Dózsával. A második
félidő vége felé, négy-egyes vezetésünknél a pálya közepén rúgást kaptam a térdemre. Ekkor kezdődött a pályám legnehezebb időszaka. Az eset augusztus hatodikán történt, két nap múlva megoperáltak. Egy hét múlva gipszbe tették a lábomat,
hat hét után, október elsején vették le. Ezután kezdődött a sérült térd erősítése.
Gyógytorna, úszás, a különböző erősítő szerek. Januárban már a többiekkel együtt
kezdtem el az alapozást. Abban az időben sokan kérdezték tőlem, hogy milyen
viszonyban voltam Horváthtal, aki megrúgott. Most, két év után is csak azt tudom
mondani: nem voltunk barátok, de mint ellenfelek jól megvoltunk egymással. Felmerült az is, hogy esetleg a mérkőzés alatt olyant mondhattam neki, amitől méregbe jött, de erről szó se volt. Az ilyesmi nem is szokásom.
— Milyen gondolatok foglalkoztatták a gyógyulás alatt?
— Nagyon sok levelet kaptam. Ezek is hozzásegítettek, hogy bízzak a felépülésben.
— Nem bízott?
— Lelkileg elég rossz állapotban voltam. Bizonytalannak láttam, hogy mi lesz
a térdemmel. Játszhatok-e még valaha? Az ember a kórházi ágyon a szokásosnál
is érzékenyebb. Leírni nem lehet, hogy mit éreztem akkor, amikor olyanok is meglátogattak, akiket nem ismertem. Idegen emberek, akik aggódtak értem. Egyik maradandó emlék, amikor tizenegy honvédos úttörő tizenegy szál szegfűt hozott. Nagyon meghatódtam. Az ilyen dolgok sokat segítettek. Bíztam én a felgyógyulásban,
de nem volt ez egyértelmű. A sok levél jó hatással volt rám, és végül is kitartottam
amellett, hogy pályára lépek. Talán ezért is sikerült olyan gyorsan meggyógyulnom.
— Horváth volt bent magánál a kórházban? Vagy később meglátogatta otthon
a lábadozás ideje alatt?
— Nem. De jól esett volna az is, ha legalább ír egy levelet. Pár biztató szót,
ha már ilyen sérülést okozott.
— A sérülés után mikor játszott először?
— 1976 első bajnoki mérkőzésén, Zalaegerszegen. Úgy léptem pályára, mintha
akkor kezdtem volna az NB I-ben játszani. Azt hiszem, a bemutatkozás nem sikerült rosszul. Játék közben hetekig nem tudtam a sérült lábom felé cselezni. Ez
gátlásokat okozott bennem. Vagy talán félelmet is. De az ellenfeleim segítettek,
hogy elfelejtsem a sérülést.
— Mivel segítették?
— Az elején nem voltak olyan kíméletlenek, mint a sérülés előtt.
— Mennyi idő kellett a teljes regenerálódáshoz?
— Lényegében ráment az egész 1976-os év. Végre most érzem úgy magamat,
mint a sérülés előtt. Egészségileg is, önbizalom szempontjából is. Tanulságos két év
volt, az biztos.
— Miért?
— Ilyen helyzetben ismeri meg az ember a barátait és az ellenségeit is. Én is
23

sokat változtam, mint ember. A múlt évben annyi sikertelenség ért. A csapatnál
köztudott volt, hogy jókedvű vagyok, szeretek viccelődni. Ez most m á r alig fordul
elő. Elszállt a jókedv. A tavalyi évben lelkileg is érzékenyebb voltam. Minden kis
dologból gondot csináltam, és ezeket kivittem magammal a pályára. Ezért is volt
olyan a játékom a múlt évben. És ugye, hét sikeres év után megkaptam azt is, hogy
„mondjunk le róla". Én is ideges voltam: lesz-e elég türelem a vezetés és a közönség részéről?
— A sérülés, a gyógyulás ideje alatt nem játszott. Ez nyilván anyagi következményekkel is járt. Vagy valamilyen formában kapott támogatást? Esetleg k á r térítést?
— A szokásos sérülési prémiumot kaptam. Körülbelül a felét annak, mintha
játszottam volna. Mást nem kaptam. A fizetésemen kívül.
— A sérülése fölvetett néhány más, a labdarúgással, illetve a játékosokkal szorosan összefüggő kérdést is. Ki tudja hányadszor merül fel a játékvezetők emberi
és társadalmi felelőssége? Az ő mérlegükön, helyesen, nagy súlya van a tiszteletlenségnek, ugyanakkor szinte alig van jelentősége, helytelenül, a szándékosan durva
„belemenésnek", amely nem egyszer hetekre harcképtelenné teszi a vétlen játékost.
Egy-egy elnézett, meg nem torolt kisebb szabálytalanság újabbakat szül, olyan d u r vaságok következhetnek be, mint két éve a Bajnokok Tornájának döntőjében is.
A vétkes gyakran megússza kiállítás nélkül. A karmesteri pálca a bíró kezében van.
Igaz, játék közben nincs sok idő a latolgatásra, de a játékot minden helyzetben el
kell választani az alattomos indulatoktól, a szándékos durvaságtól, az emberhez
méltatlantól. Gondolom, egy véleményen vagyunk.
— A játékos a pályán köteles a játékvezető ítéleteit elfogadni. Minden erre
épül. Az más kérdés, hogy sűrűn változnak a játékvezetői felfogások. Az elmúlt
időszakban például minden kis szabálytalanságot kiállítással büntettek. Mostanában
ugyanezt a szabálytalanságot le se fújják. Az előbb azzal kezdtem, hogy emberi és
sportszempontból a pályán minden arra épül, hogy a játékos fegyelmezetten aláveti
magát a bíró ítéleteinek. Az viszont furcsa és érthetetlen, hogy a játékos egy tiszteletlen megjegyzésért több eltiltást kap, mint a szándékos durvaságért. Nem azt
mondom, hogy nézzék el a játékos tiszteletlenségét, hanem azt, hogy a szándékos,
embertelen durvaságot is úgy büntessék, amit megérdemel. Az ember azt is megfigyeli, hogy a bírók más-más szellemben vezetik a mérkőzést. Az egyik engedi a
kemény játékot, a másik nem. Az egyik nem engedi elrugdosni a labdát, a másik
még csak figyelmeztetést sem ad érte. A labda játékon kívüli elrúgásáért nem régen
még kiállítás járt. Most semmi. Majdnem évenként módosul a bírói felfogás, és
ehhez mindig igazodni kell.
— Gondolkozott már arról, hogy alakulhatott volna-e sikeresebben is a pályája?
Ha igen, mi volt az akadálya?
— Biztos alakulhatott volna sikeresebben is, ha nincs az a sok sérülés. A sérülések nagyon zavarták a pályafutásomat. És talán, ha nagyobb önbizalmam van.
Az sem ártott volna. Ha nem gyötör a kishitűség, ami végigkísért a pályafutásomon.
— Mostanában úgy tűnik: nyugodtabb, kiegyensúlyozottabb a pályán. Bátran
vállalkozik egyéni megoldásokra. A négy mérkőzésen rúgott hét gól önmagáért
beszél.
— A múlt évhez képest biztos változtam. Ebben az évben sokkal felszabadultabb vagyok, mint tavaly voltam. Tavaly minden mérkőzésre félelemmel és szorongással mentem ki. De a még előbbi évekhez képest nem lettem bátrabb vagy harciasabb. Ugyanazt játszom, mint azelőtt, az 1976-os évet kivéve. Nekem az 1976-os
év olyan volt, mint amikor az ökölvívót leütik a szorítóban, feláll, hogy folytassa
a küzdelmet, de még támolyog egy kicsit.
— Mennyire befolyásolja a dicsőség?
— Fiatalabb koromban jobban érdekelt. Most már nem annyira. De azt hiszem,
minden ember így van ezzel. Amikor fiatalabb voltam, sokkal jobban érdekelt, hogy
írnak-e rólam és mit. Most már nem zavar. Amikor elkezdtem játszani az NB I-ben,
24

felismertek az utcán, vagy a moziban, az étteremben. Ez abban az időben jólesett.
Most már annak örülök, ha fel sem ismernek.
— Milyen szerepe van a közönségnek? Kihat a teljesítményére?
— Nagy szerepe van. Befolyásolja a játékomat, főleg a kispesti közönség.
A múlt évben ez volt az egyik gondom. Mert ha az ellenfél szurkolója kiabál be,,
azt majdnem föl se veszem. De ha a saját közönség, az már majdhogynem zavarja
a játékomat. Két éve volt, körülbelül, amikor eltiltottak, és a csapat nélkülem játszott két mérkőzést. Amikor lejárt az eltiltásom, melegítünk a meccs előtt, és hallom, hogy valaki bekiabál a pályára: Nélküled is n y e r t ü n k ! . . . Ez rosszul esett.
Sokáig mérgelődtem miatta. Tavaly nagyon sokszor elkeseredtem. Nem gondoltam
volna, hogy a sérülésem után ennyire türelmetlen lesz a kispesti közönség. Űgy
éreztem, hogy minden sikertelenséget az én nyakamba akarnak varrni.
— Hogyan fogadja a mérkőzés után kapott osztályzatot? Általában milyen szerepe van a teljesítmény minősítésének?
— Az természetes, hogy amikor az ember jól játszik, jó osztályzatot kap és
elégedett. Jó érzése van. A múltkor, a kaposvári mérkőzésre kilences osztályzatot
kaptam. A sérülésem óta ez a legmagasabb, de ahogy visszaemlékszem, egész eddigi
pályafutásom alatt kevésszer kaptam kilencest. Az osztályzattal csak akkor van
probléma, amikor a játékos jóra értékeli önmagát, a szakvezetésnek is ez a véleménye, az osztályozás azonban valamiért nincs ezzel szinkronban.
— A kaposvári kilences nyilván jogos volt.
— Megilletett-e? Nem szoktam úgy gondolkodni, hogy én voltam-e a legjobb.
Nem szeretem magamat dicsérgetni.
A sportoló a siker és kudarc modellje.
Jackie Stewart, a háromszoros világbajnok skót autóversenyző azt mondta a
siker születéséről: „Ha győzni akarsz, legfeljebb nagyon ritkán engedélyezhetsz
magadnak gyönge napot. Az igazi győztesnek nem lehetnek gyakran kihagyásai.
Ennek megvalósítása érdekében teljesítményed színvonalát soha nem teheted függővé ellenfeleid képességétől, avagy pillanatnyi formájától. Végtére is, a középmezőnybe tartozók sűrűn fognak ki gyönge napot. Ezeken a napokon aztán bebiztosíthatod a végső győzelmedet... Ugyanakkor légy önkritikus saját erőd, értékeid
és gyöngeségeid számbavételekor. Képességeid józan felmérése után tűzd ki a maximális célt. Nem is az a legfontosabb, hogy terveid minden egyes alkalommal megvalósuljanak, hanem az, hogy teljesítőképességed és energiáid utolsó tartalékait is
képes légy bevetni, ha a helyzet úgy k í v á n j a . . . "
— Mi erről a véleménye?
— A sportoló számára az eredmény jelenti a sikert. A labdarúgó esetében is.
Nálam tehát ugyanez a helyzet. Nekem az jelenti a sikert, hogyan szerepel a csapat,
és a csapaton belül én. Ez ad lelkierőt nekem. Az eredmény a siker. Nem tudom,
hogy másoknak mi erről a véleményük, de mondjuk: van olyan, hogy nyer a csapat, de én kilógok. Nem érzem, hogy én is megtettem a magamét a győzelemért,
nekem akkor rossz a hangulatom. Nem érzem a sikert. Vagyis az én sikeremhez
nyerni kell a csapatnak, de az is kell, hogy én is jól játsszak. Az egyik nem siker
a másik nélkül.
— Hogyan alakul egy-egy mérkőzés, ha szabad ezt a kifejezést használni: dramaturgiája? Feltételezem, hogy nincs két azonos mérkőzés. A játékos oldaláról
nézve azonban sok a lényeges hasonlóság. Arra gondolok például, hogy az egyik
játékos rendszeresen azonos „hőfokon" játszik, a másiknak inkább csak „fellángolásai" vannak. Ez alighanem alkati kérdés. Mégis: mi az, ami mérkőzés közben
sarkallhatja a játékost? Vagy esetleg a kedvét szegi? A kudarc fenyegetése? A társak hibái? Az ellenféllel szembeni kisebbségérzet? Természetesen megfordítva is
érvényes: mi az, ami a játékost, esetenként az egész csapatot az első perctől az
utolsóig h a j t j a ?
— Vannak olyan játékosok, akik az első perctől kezdve végig hajtanak. Én
nem ilyen vagyok. Nálam mérkőzés közben változik a „hőfok". Ha bejön egy jó
csel, vagy gólt rúgok. És más a hangulatom, ha nem jönnek be azok a dolgok,
25

amelyeket előre elképzeltem. Nem tartom magamat hangulatjátékosnak, de mindig
kell a játékban valami lelki doppingnak lenni. Egy gól. Vagy egy jó megmozdulás.
Más lett volna minden, ha olyan játékos vagyok, aki az első perctől kezdve hajt.
Függetlenül az eredménytől.
— Előfordult már, hogy úgy ment ki a pályára, hogy előre feladta magában a
küzdelmet?
— Hazudnék, ha azt mondom, hogy nem volt ilyen meccs. Például, ha a csapat
nem olyan intenzitással végezte el az edzésadagot, aztán a hangulatunk se volt valami fényes hét k ö z b e n . . . Ilyenkor más lelkiállapotban megy ki az ember a pályára. Remény persze, mindig van. De másképpen reménykedik a játékos, ha rendesen elvégzi az edzésadagot. A remény mögött van valami.
— Két éve beszéltünk a kudarcokról. Most beszéljünk a sikerekről. A sok
eddigi mérkőzés közül melyik volt a legkedvesebb?
— A Honvéddal nagyon sok kellemes emlékem van. Ezek közül is kiemelkedik
az olasz Internacionale elleni mérkőzés. A San. Siro-stadionban győztünk egy-nullra.
— Maga rúgta a gólt.
— Igen, én. Ez volt a sok kellemes emlék között a legemlékezetesebb. Beszéltünk a sikerről. Itt adva volt a siker. A csapat is jól játszott, én is jól játszottam.
Volt olyan is, hogy megvertük a Bayer Münchent, de a San Siróra emlékszem a
legszívesebben. Volt egy emlékezetes válogatott meccsem is, a Belgium elleni az
Európa Bajnokság négyes döntőjében. A harmadik helyért játszottunk. Ott végre
úgy ment a játék, ahogy mindig játszani szeretnék.
— Benne volt az újságírók Európa Bajnoki válogatottjában.
— Igen, beválogattak.
— Bízik abban, hogy lesz még válogatott?
— Ha reálisan nézem, akkor azt kell mondanom, hogy a válogatott gerince
kialakult. Ezért nem is nagyon számítok rá, hogy megint válogatott lehetek. Én a
saját klubcsapatomban igyekszem jól játszani, de ha meghívnak a válogatott keretbe . . . A legnagyobb meglepetés lenne a számomra. Huszonnyolc éves vagyok.
Mivel áz a felfogás uralkodik a válogatásban, hogy elsősorban a fiatalok, idősebb
játékos nem kerülhet be, így nem számítok rá. Ha huszonkét éves volnék, akkor
más a helyzet. Akkor azt mondanám, hogy számítok a válogatottságra.
— Milyen társadalmi szerepet tulajdonít a labdarúgásnak? Egyfelől viszonylag
hatalmas tömegeket vonz, a tömegek szórakoztatását szolgálja, másfelől, a labdarúgó
oldaláról nézve kemény, áldozatos munka.
— Én ezt a viszonyt a játékos oldaláról látom. A játékos valóban kemény, céltudatos munkával készül fel. De csak akkor, ha szereti is a hivatását. Én is szeretem, és a legjobbat akarom nyújtani. És miután szeretem a futballt, nekem nemcsak a kemény munkát jelenti, hanem a szórakozást is. A játékot.
— Tudom, hogy inkább az írókat kellene faggatni, mégis kíváncsi vagyok a
véleményére: mi lehet az oka annak, hogy hiányzik az irodalomból a labdarúgás?
A futballista alakja. Mándy Iván novelláit leszámítva, csak elvétve lehet találkozni
egy-egy futballista novellahőssel. Regényről nem is beszélve. Ám ezek a hősök is
inkább az italozásról, a könnyelmű életről, a rossz felfogásokról nevezetesek. Az
árnyékos oldalon született hősök. Egy-egy nevesebb játékos aktív pályafutásának
befejeztével megjelenik a szokásos életrajzfüzet, de korunk legnépszerűbb tömegjátéka, ez a sok tekintetben nagyon izgalmas és tanulságos emberi világ végül is
hiányzik az irodalomból. Mi lehet ennek a magyarázata?
— Szerintem a futballista nem alkalmas regényhősnek. Nem olyan színes az
élete, mint azt kívülről sokan feltételezik. Sőt mondhatnám, hogy egyhangú élete
van. Napi két edzés, utazás, edzőmérkőzés, bajnoki mérkőzés, kupameccsek. Alig
várja, hogy a családjával foglalkozzék. Vasárnap pihenő, aztán kezdődik minden
elölről. Minden be van osztva, szinte percre. Az ötvenes évek nagy játékosegyéniségeiről már nem mernék ilyen határozottan nyilatkozni, hogy nem alkalmasak
regényhősnek. Az ő életük a gyerekkoruktól kezdve sokkal izgalmasabb volt, mint
26

a miénk. Ami egy mai futballista életében színes és érdekes, az a pályán történik.
Azt meg tízezrek látják.
Siker. Kudarc. Az ember életének velejárója. A siker fundamentuma a tehetség, a tudás, az energia, az akaraterő, az önfegyelem. A cél teljes szolgálata. Azt
mondják: szerencse is kell hozzá. S mivégre az egész? Steinbeck a hatvanas évek
elején egy párizsi folyóiratban Marc Saportának ezt nyilatkozta: „Már tudom, hogy
minden múlandó, a siker, meg a többi. Mindez csak idő k é r d é s e . . . " Keserű szavak,
de valódiak.
Az átlagosan számított emberi életkort tekintve, a futballista az életének körülbelül egynegyedét tölti a pályán. Az első negyed a gyerekkor, a diákévek. Életének
a második fele akkor kezdődik, amikor abbahagyja a játékot. Űj életet kezd, amikor mások már komoly, életreszóló egzisztenciát teremtettek maguknak.
Kozma Mihály a Testnevelési Főiskolán beiratkozott a szakedzőire. Labdarúgással akarja folytatni.
— Nem tudom az életemet elképzelni egy irodában. Négy fal között.
— Ez a fő ok?
— Nem egészen. A labdarúgás nekem sokkal több, és az edzői pálya nem olyan
lesz, hogy egy munkás idáig esztergált, most meg átmegy az ácsokhoz. Lényegében
a „szakmában" maradok, csak más lesz a feladatom. Akkor majd pedagógiából meg
emberismeretből fogok vizsgázni.
A futballisták körül sok a legenda. Miért nem futottam inkább a legendák
után? Kocsis Lajos vagy Törőcsik András, Ebedli Zoltán vagy Váradi Béla?
Kozma Mihálynak nincs legendája. A két év óta tartó beszélgetéseink során
többé-kevésbé megismertük egymást. Anélkül, hogy ezt szóba hoztuk volna egymás
előtt, nyilvánvaló, hogy bizonyos jelenségekre hasonló vagy azonos módon reagálunk. Számos témában, kérdésre adandó válaszban egyetértünk. Mindenekelőtt az
emberi magatartás kérdéseiben.
Legutóbb azt kérdeztem tőle: elégedettnek érzi-e magát, vagy úgy gondolja,
sikerülhettek volna jobban is a dolgok?
— Nem felejtem el, hogy én honnan indultam — nézett rám komolyan. —
A pálya elején nem gondolhattam volna, hogy ennyire is viszem. Egy példát mondok: nem gondoltam volna, hogy az NB I-ben háromszor is gólkirály leszek. Sőt,
eszembe se jutott, hogy valaha az NB I-ben gólkirály lehetek. Elégedett ember
vagyok. Nincs bennem csalódottság. Elégedett vagyok azzal, amit elértem. A magánéletet is értem ez alatt. De látja, hogy mi lesz velem, ha befejezem az aktív játékot, ha erre gondolok, van bennem egy kis aggodalom. Mi lesz velem? Ott milyen
sikereket érek majd e l ? . . .
Állandó önvizsgálat. Érzelgősség nélkül. A kegyetlenségig menő erőbevetés.
A helyzet mindig reális felmérése. Szerénység önmagunk képességeinek megítélésében. Humánusan, illúziók nélküi versenyezni. A versenyben győzni kell. Azért verseny. A versenynek más etikája van, mint a promenádon korzózó társaságoknak.
De hát, már az első oldalaktól kezdve nyilvánvaló, hogy a labdarúgás csak ürügy.
Más szférákban gondolkodunk és beszélgetünk: dicsőségről, hiúságról, kudarcokról,
küzdelemről, a jellem elsőbbségéről az eredményekkel szemben. Az emberről és
az életéről.

27

TANDORI

DEZSŐ

Sportlevél Ottlik Gézának
Kedves Géza, vagyis kedves Scipio, de hát a megszólításokkal ugyanúgy van ez
olykor, mint a nevekkel egyáltalán, a klubnevekkel, meg a versenyzők nevével, meg
még az annál kevesebbel is, vedd például az angol első ligás klub", a Manchester
United stadionjának nevét, hogy Old Trafford, hát ez a Kis Koala Bajnokság elnevezése is, azért mondom csupán, mert kérded, mi van a Nagy Koala Bajnoksággal,
hogyan áll, hát szóval épp áll, mert tavaly medve-nap óta a Kicsi megy, vagyis a
Kis, és hogy mi van vele, hát hinni nehezen lehetett benne, hogy a Nagy után
valamilyen is lesz, aztán most meg a Nagyhoz lesz nehéz visszatérni, annyira ez a
Kis lett a Nagy, és nem ez van-e egyébként is a versenyekkel meg a versenyzőkkel,
én az alpesi sízőknél éltem át a dolgot, volt „az én" nemzedékem, és utána még az
újabbak neveit se bírtam komolyan venni, pedig hát ennyi meg ennyi tízezer néző
értük megy ki a lejtőkhöz, és a lehető legvalóságosabban lesiklanak, műlesiklanak,
óriás-műlesiklanak, vagyis amikor a régi sportélményeimben élek, mintha a valóságból is kiszakadnék, a sporttal ez ugyanúgy van, gondolom, mint bármivel, a
hűséggel, a pillanatok heves meggyőző erejével, azzal, ahogyan a pillanatok v a n n a k :
mert meddig lehetnek úgy, hogy n e kelljen átadniok a helyet a következő, más
tartalmú pillanatoknak, meddig marad ép — ha valaha is ép volt, így! — a sporttudatunk, ennek a kettősségnek a jegyében; kettősség a név is, mert regényed, az
Iskola a határon téged magad Bébéként (Both Benedek) jelenít meg, hanem azért
ott vagy te Medve Gábor alakjában jól, és ott vagy, mert regényíró vagy, minden
alakodban, a jól az arra utal itt, amit Hardy matematikus professzor mondott, hogy
bámulja még az orrukon golyót egyensúlyozó mutatványosokat is, ha jók, mert a
világon oly kevesen tudnak bármit is jól, hát ezért mondhatod még a Merényiről
is, hogy te nem megveted őt, vagyis nem azt utasítod el, ami a Merényi — lehetősége szerint, utóbb értve — már viszonyítható jellege, mondjuk, az erőszak, melyet
a Merényi-féle társaság gyakorol, pontosabban, és pontosan erről van szó, bánt az ő
erőszakosságuk mögött meglapuló egy-ügyűség, azoké az embereké, akik csak egyet
bírnak gondolni, hanem azt mániákusan, tehát, mint mondod, nektek atlétizálóknak
is erőszakosnak kellett lennetek abban a neveidében, az iskolában, kellett legalább
egy harmadik hely távolugrásban, ha verset akartál írni, kellett az úgynevezett
„bronz", hogy másutt egyáltalán rajthoz állhass a „nemesebb fémért"; bátran használom ezeket a kifejezéseket, mert a Te sportszereteted nagy romantikus dolog,
mint mondod, és épp nem ott újító, ahol a kötelező újíthatnék tombolásának színtere van, nem a sportos kifejezéseid ragadnak meg — s mert a megragadás is erőszak: most saját szavaimból ertem meg a szavaidat —, hanem az atlétikás délutánok
valamiféle csöndje, és mindegy, hogy az atlétikát épp a futballal állítod szembe,
mindegy, hogy Merényiék épp futballoznak, végső soron lehetne ez másképp is, és
nagyon messzire vezet a kérdés, hát ezért mindegy, hogy a Koala Bajnokság is
miféleképp zajlik, tornaszerűen zajlik, a teniszversenyek kieséses rendszerét egyesítené a labdarúgóligák körmérkőzéses szisztémájával, de hát az is mindegy, hogy
„koala" vagy „medve" vagy „kaktusz" vagy „egyéb barát", csak az nem, hogy m a gas példaképei között egészen az élen ott az Iskola atlétika-élménye, ebből is az a
csendes öröm, ahogy megemlíted: az intézeti bajnokságon aztán egyikőtök ilyen
helyet szerzett távolugrásban, a másik a súlylökést nyerte, és így tovább, az a kis
táj, az számít talán a leginkább, amely a sportolás színterét körülveszi, nem szakosított táj, mintha patak vagy mi a csuda glugy-glugyozna ott, hadd hagyatkozzam
csak az emlékeimre, meg aztán idézlek eleget másutt, ha most is azt tenném, hamisítanék egyet a dolgomon, mert már csak a nemzedékeink közti különbség (ilyen
mód van ez a nemzedékesdi, egyébként nem tudom) vagy megint csak micsoda miatt
is mintha teljesebb, még a világ eseménytörténetének nyersebb, kiélezettebb ezét-

28

meg-azát elfogadva és megkérdőjelezve alakulna az az atlétizálás, az is így még, a
több-ügyű foglalkozás, amit a Merényiék utálnak, bár lett volna tehetségük hozzá,
valamennyi, de ez szépen rávilágít a tehetség bizonyos kérdéseire, hiszen az, hogy
kedvünk mihez van, része annak a valaminek, amiből a tehetség szerveződik, hát
ez ennyire bonyolult, ám csak annak látszik, mert ahogy a montreali olimpián az a
Te nagy vágyad teljesült, hogy „ilyen világversenyen világcsúccsal nyerni", és ahogy
a Németh Miklós ezt helyetted csinálta meg, és ahogy a Te atléta-pályafutásodról
most aztán minél előbb az Iskola folytatásának kell tájékoztatnia minket, ezért nem
kérdezem soha, mi lett azzal a négyszer százas váltóval, és miért nem Te lettél az
1932-es olimpia egyik rövidtávú bajnoka, hogyan maradt abba valami, hogyan nem
maradt abba, miképp „élt" ez tovább abban is, ahogy a Népstadion tribünjéről „felfedezted" a Kirszensteint, a későbbi Szewinskát, amikor még nem voltak meg az
eredményei, hanem aztán meglettek és ma is megvannak, ahogy mintha valamiképpen magyar versenyzőnek drukkoltál volna mindig, ha ilyen igazi dolgokra bukkantál, és akkor a sportnak épp nem az a vetülete volt érvényes, hogy, mint mondtad, „mégiscsak az erőszakoskodás legcivilizáltabb formája", hanem hogy — ott, a
montreali gerelydöntőben — Magyarország, úgy ahogy van, megmutatta, vagyis mi
mutattuk meg, mondod, mindnyájan, ahogy vagyunk, csak Nálad ez rettentő bonyolult, mert, emlékszem, amikor ez szóba került, iszonyú lendületbe jöttél, mint mindig, helyesen, ilyenkor mintha végigcsinálnád a Németh dobását, elemzed az arcát,
azt, amit gondolhat, de nem úgy, hogy „mit gondolt akkor", hanem a tökéletesség
igényének szinte unalmas, unott külszínét, a rilkei „megérlelődés" egyhangúságát,
mely még csak magányosan se áll, áll szemben a mindig és azonnal virágozni akarók könnyebb fajsúlyú — „rém fontos" — aktualitásával, viszont hát nincs-e itt is
ellentmondás, hiszen a sporteredmények, főleg a nagy versenyeken, olimpiákon kivívott győzelmek a világ legpontosabban aktuális dolgai, mert — hasson ám bármily „mesterkéltnek" a sport eseményrendszere, legyen bármily „hamisító" a pillanatnyiság, legyen, igen, mert az, erőszak maga a verseny időpontjának kiírása is,
hasonlítson, túllendülni igyekezvén, az emberi szervezéslehetőségek produktumaira
a lebonyolítás, manipulálja versenyzőjét az emberiség összállaga talán még a mozdulat kivitelezésében is, befolyásolja ám azzal a csaltörekvéssel, hogy valahonnét
valahova juthatunk, valamit legyőzhetünk, ha egymást legyőzzük, mondod, mert
Téged idézlek itt szinte mindvégig, egészen az utolsó pillanatig, amikor majd magamra, a Koala Bajnokságra is sort kerítek, erre a szintén „eszelősnek" látszható
versenyrendszerre, mely nem párlata a valóságosabbaknak, nem hitegeti magát túllendülési reményekkel, ám el sem vonul, csak saját pillanatnyiságát próbálja rendszerezetten nyújtani, tehát a perpetuum mobile vagy a bölcsek köve feltalálásánál
csekélyebbre szintén nem vállalkozhatik —, mert, mondod, és a sportolók is ezt
mondják, egy dolog ezen a büdös világon azért mégiscsak bizonyos: hogy ez és ez
az úszó abban a pillanatban és ott, az emberiség ilyen meg olyan egyezményei alapján egyáltalán megrendezhető, versenynek nevezett valamijén — összecsapásán —
elsőként ütött a célba; akkor és ott a legjobb volt; viszont nem azonos-e ilyesképp
mindenfajta önmegvalósító szándék, Kosztolányi, mint meséled, nem valahogy így
érzett-e kihívást, abból az ő csodálatosan sűrű mezőnyükből érkező „provokációt",
melyre válaszul, prózájával, elsőként csapott a célba, megdöntvén — áttörve; irodalmilag egyik kifejezés se jó, ez az egész fogalomrendszer elutasítható — egy
álomhatárt: azt tudta írni, amit neki kellett, amit csak neki lehetett, amit ő akart;
ez a nagy viszonyítási alap, ezért, hogy az igazi irodalom, ha sport, sosem dönthet
meg csúcsokat, sosem erőszakoskodik másokkal a valódi társak közül, nem tör
csúcsok és „csúcstartók" ellen, hanem mindig alapcsúcsot állít fel, megalapoz, teremt
egy-egy addig sosem volt sportágat, lehetőséget, akár Karinthy Frigyes hegedűs
fiúja, akár Kafka éhezőművésze, akár — a Te regényírói törvényeid alapcsúcsa szerint — a látszólag épp csak atletizálgató intézetbeliek, Medve és barátai; mit még?
költő és hadvezér, emlegeted Zrínyit, költő és katona, így Balassit, aztán ez a vonulat véget ér, marad a távolugrás, mindig egy kicsit távolugrónak is kell lennünk,
mondod, százméteres síkfutónak, súlylökőnek, sorolod az atlétikának is ezeket a

29

legalapvetőbb számait, ám ha az ötezer, az ezerötszáz, a gerely, a magas kerül
szóba, ugyanúgy lelkesedsz, ugyanúgy fellelkesítesz, ahogy most m á r tizenkét éve,
hogy arra a lengyelországi versenyre kiutaztam, a nevedben is, és három jegyet
vettem, háromféleképpen, üzérektől, hivatalosan és barátoktól, az ajándék is egyfajta vétel, nekem a legdrágább ár, itt is különbözünk, én csak a nézőtéren tudtam
profiként jelen lenni, szurkoltam a lengyelek világcsúcsának, lengyel lettem, hogy
magyar lehessek, valahogy így; de aztán már elsősorban egyedül akartam lenni.
Ezt a lélegzetvételt, ahogy a nyaktörő mondatot abbahagyom, egyáltalán, ahogy
prózailag valamit is csinálni próbálok, Tőled tanultam, jól-rosszul téblábolva, ahogy
Budapest csaknem valamennyi pályáját végigbóklásztuk, és Te annyira otthon voltál, még a nagy amatőrök mindent befogadni tudásával, ami nekem, egy emberöltővel fiatalabb tanítványodnak már nem jön olyan természetesen; én m á r hivatásosodom, de nem a sportvilág bármifajtaságának kívánalmai szerint. Talán így tudom
egyszer visszaadni a szépséges kölcsönök szerény hányadát, töredék részét: kinek is?
A versenyzőimmel, velük „történhet" így valami, ha velem bármi is történhet így;
őket, az ő „fogalmukat" adhatom, ez van, ezek a súlylökő, távolugró, százas második-harmadik helyek; fölnevelődik néhány egészen nagy egyéniség, már ahogyan
nagy egyéniségek, újonnan keletkeztetve, az én számomra létezni bírnak, a Koala
Bajnokságokban, és öt-tíz év, s akkor, aki akarja, aki ráér, aki valóban valamiről
akar kölcsönösen beszélgetni velem, megkérdezheti, mi van Velük, hogyan áll a Kis
Koala, vagyis az Old Trafford, sikerült-e a Nagy és a Kis mezőnyt közös versenyen összehozni, még mindig nehezen bírják-e Palmerék (a pingvin-klub tagjai) a
nyári idényt, Bagolyka továbbra is elsősorban csak a késő esti órákban játszik
eredményesen? Aktív-e Certo, a sportfényképész, kell-e radíroznia T. C. Hükümetinek, bedobták-e tényleg a kádba a kaucsuk Kék-Sárgát, amikor a füredi b a j n o k ságot megnyerték, sikerült-e visszaadni Laposnak azt az ajándék pontot, amellyel
egy újonc pályáját Jelsán elindította, Athos lovagi cselekedete a párizsi pályaudvaron örökre emlékezetes maradt-e egy sielő medve számára (McMurdóról beszélünk!),
van-e remény, hogy valaha is meggyógyul Kaktusz, vagy valóban vészes hervadás
volt az a betegség 1976 tavaszán (1977 telén! javítom, de csak magamban, m e r t . . . )
. . . Mert ennyi is elég, ahogy az Iskolát most elég az utolsó rész 18. fejezetének
végén kinyitnom, és ott van az az általad, kedves. Géza, már-már utolsó mohikánként képviselt szép romantikus világ (ott ez az annyira nélkülözhetetlen, annyira
mindnyájunknak kellő világ): „ . . . május utolsó hetében délutánonként gyakoroltunk, versenyeztünk egymással, ültünk a fűben, sőt, engedélyt kaptunk, hogy lemehessünk a park délnyugati r é s z é b e . . . " Ahogy a közös nagy atlétikákra visszagondolok, mintha egyszerűen egy ilyen parkban sétálnék, a m e l y n e k . . . szóval, minden részében, és csak a Te engedélyezéseddel. Vagyis szó nélkül, de mindazonáltal.

30

MOST — PUNTE — HÍD

Összeállítás a mai bolgár irodalomból

HRISZTO
*

"k

FOTEV
*

Ifjúságom, delén ragyogtam akkor.
Vad voltam — aránytalan,
gyönyörű.
Könyörtelenül
szerettelek — dacból —
s ezer csoda, hogy nem föd még a fű!
I f j ú voltam — szép és valószínűtlen!
Sötét hangodra hollóhodtam én.
Bűnös vagyok — bús emlékedhez hűtlen —
fohászkodom most
könyőrületért.
Fényes káosszal álmodom, mint akkor ...
Nem sejtettem, de fény voltam, derű!
Könyörtelenül szerettelek — dacból!
És sajnálom,

hogy nem föd még a fű!

*

*

A

Isténemre — mindent
megismételnék.
Én mindent újra meg újra élnék,
szeretnék, átutaznék, újra szólnék,
meggyónnék,
elsírnék,
s kinevetnék.
Én megismételném ezt az egész vad
és rövid de rövid életemet,
azzal a könyörtelen és naivdad
gesztussal, mely mégis — mértékletes.
Nem sajnálom — ahogy ki szoktam állni,
újra kiállnék, kicsi és óriás,
merném dühös lendülettel
vigyázni
legsivárabb napom is ... Nem vitás.
Hullnék minden eltékozolt napomra
siránkozón, szertartás szerint még,

mint hullt egykor ama Patrokloszra —
Achillész, Péleusz fia —
s rínék.
És ríttam ... Magányos és ismeretlen.
És újra. És újra Burgasz ragyog,
hol a szörnyű rémülettől
remegtem,
és kiáltottam — én élő vagyok.
Élő vagyok — a restiben
kilenckor.
A lumineszkáló tábla
alatt...
Ahol fölébresztett hattyú a mozdony ...
Én elfogadom lelkesítő, nagy
kockázatát annak, hogy élve éljek,
ne legyek halott Hriszto Fotev soha:
Született Isztambulban.
Harmincéves.
De bolgár. És Burgasznak
lakosa.
... Színház Burgasznál nincs kegyetlenebb
még.
Egyedül élek — mikéntha
póluson.
Csupaszabb vagyok az északi
szélnél...
Ne hagyj el engem, én kis kórusom.
Kórus:
Hogy sietsz te. Lehetetlen, hogy itt élj
gőgös-névtelen, ki mégis ragyog?
Döntöttél, hogy emlékezel? Hogy ítélj?
— Hinni akarom, hogy élő

vagyok.

Elégia
Most pedig elfeledlek — és mindörökre.
Mindörökre megmentelek
magamnak.
Magamba mentelek így ... Nem az emléknek.
Nem a szánalmas, szomorú,
eldeformálódott
emléknek — amellyel bosszút
esküszünk,
megbocsátunk,
megváltoztatunk,
elveszítünk...
Örömmel feledlek el. Légy az
emlékezetem
fölött, mint ott, a meztelen fák idején,
oltalma alatt az esőknek ... Emlékszem rád a
Légy a levegőnél is erősebb.
Lerombolhatatlan, sugárzóan
gyönyörű.
Sehonnan se jöjj — sehova se
vezess engem ... Légy hatalmasabb
mindig tőlem — a bánatomtól — és kínomtól.
Légy örök — és könyörtelen.
Akkori szemeddel —
esős
kezeddel — és akkori záporos
kezeddel.
Lábaddal, mely hajlékonyabb a dagálynál.
32

fellegekből.

Emlékezetem fölött légy mindig.
Hétköznapi halálom
fölött...
Te lerombolhatatlan, sugárzóan gyönyörű.
Kezeddel, lábaddal, szemeddel.
És vállaiddal — emlékezőn
a néhai
szárnyakért...

NIKOLÁJ

KANCSEV

Az erdőben van valaki
Valaki van az erdőn, aki batyujában hamut visz.
— Ha leomlik ősszel a lomb — mondja idegesen az erdőkerülő
fülöncsípem azonnal: bizonyára fát égetett a fickó!
Intelek a csavargástól, lányok, egyelőre veszélyes.
Valaki van az erdőn, aki batyujában hamut visz.
— Szerencsétlen kincskereső az csak — szól szelíden a pocakos
eltűnik, mihelyt a mágia megrontja majd az aranyat!
Intelek a csavargástól, lányok, egyelőre veszélyes.
Valaki van az erdőn, aki batyujában hamut visz.
— Lehetséges, hogy őrült — mondja bölcsen az orvos —,
ha tudorok kezébe kerül: makkegészséges
újra!
Intelek a csavargástól, lányok, egyelőre veszélyes.
Valaki van az erdőn, aki batyujában hamut visz.
— Meghalt valaha Indiában — vészjósol egy javasasszony —,
elégették feleségestül, és most várja, hogy föltámadjon!
Ne merjetek kacarászni lányok, egyelőre veszélyes.

*

*

*

Csillagképek, szanaszéjjel
magányos
csillagok. A fájdalom özöne ez!
De én megszoktam már, hogy mindig
és nem hasít belém e pillanat sem.

vesztek,

Dobd az arcomba, parittya nélkül dobd a bántást —
úgy ám, hogy a kavicsot ki ne köpjem.
Ha megkérded, elmondhatom neked azt,
hogyan is ér el a látatlan öröm:
nézd, ott az a galamb, mely imitálja
a szent lelket, épp az imént csippenté
föl csillagomat, és én megéreztem
azonnal, másodszor szüleiek újjá!

A meteor, miután már nincs
Ámbár a távolság mindvégig ellenem volt,
amikor közel értem:
fölrobbantam,
s olyannyira tágítottam a pillanatot,
már-már magam sem tudom, hogy benne
vagyok-e.
Saját hangom, hangerőm nő egyre csak egyre,
mint hajszálaitok halál utáni csöndben:
ó, ellobban, zúgván egek felől a földre —
ám a visszaútra így még nem is gondoltaml

MARIN

GEORGIEV

Szabadság
Véreimet hagytam el miattad, '
mégis idegen, ím az orcád.
Nem vagy-e te örök
hekatomba,
kit áldozattal hizlalnak ...

Három csikó
Három csikó selymén a fűnek,
az esteledő legelön
lassan eggyéolvadt a fűzek
hamvas árnyával lebegőn.

Mikéntha homályból
lennének:
faragva ily
gyönyörűre.
Fejük hol fölmeredt az égnek,
hol meg lehajlott a fűre.

Ám ahogy a Hold égre lábolt —
igy az idő gyorsan pereg! —
már a mezőn állt mind a három.
Lábhoz lehajtván a fejek.

És csak a csönd és a remegés,
hosszú éjjel s nappal között
hallgatták, hogy mit súg a fű ési
mit mond nékik az anyaföld.

Még egy pillanat
Leájul egy levél —
a fatörzs
beledermed,
meg is kérdi: — Miért?
S kap csúcsa sárga leplet.

Elhalványult a nap ...
A lég ínég szinte zengett.
Ragyog a madarak
tollán a fény és csend lesz.

A levél meg pörög,
kereng, aláhull nesznek.
Egy pillanat még!... s fekszik
madártollak
mellett.

IVÁN

CANEV

Csend
Amikor elzendül
kaszánkról
a nyár zaja, s lüktet a csend,
és az őrszemes
hangyavárból
morzsa dereng;

amikor az ereszek alján
sorra némulnak a fészkek,
és kisarjadt gyökere halvány
a csillagos égnek;

amikor visszahull
galambunk
a késtélen kezek közé,
s folyam zúg, amerre
arattunk:
a búzaözöné;

mikor az est lámpáiból már
lobbog az eljövő álom,
s csakis a hajszálerünk
pulzál,
majd hallod te is, barátom:

amikor az aranyfa törzsét
búcsúkörözi a levél,
és a szőlő fürtjein
ködfényt
ragyogtat föl a szél;

... hogy az atomok
hogyan esnek szét benned,
s a könyörtelen szavak
hogy robbannak.

Alkotás
Valaki jön, valaki másik elmegy:
egy föld — de az arató mennyi mégis!
Ám lépkedjen mindegyik a maga rendjén itt.
Mert ezen a közös mezőn a rejtett
magányban van a még rejtettebb nagyság.
Nem hasonlít itt más, csak a

verejték.

Ébren
Az idő tájt, mikor az éjjeliőrök
ásítanak,
és titkos útjaikra tovalebegnek a kísértetek,
amikor a kakasok arról álmodnak, hogyan is kel ki a hajnal,
az éj pedig saját zenitjén lép át —
mondd, miért nem tudsz aludni, te nyugtalan
ember?
Álomtalan fa vagy, és mintha ezer éve
vájná törzsed a szú már — ingerült
idegeiddel belső hangot is hallasz.
Remegve a mindenség süket dobogását,
hallasz-e legalább egy megnyugtató hangot is?
Bensődet kirágja aggodalmad.
Inkább lehettél volna fa, mint ember!
De most — büntetett-e, küldetett-e? — ébren vagy.
Örökkön reménykedni fogsz, utolsó
leheletedig.
Csak vigyázd félve a kóbor tüzecskét,
amely kiéget neked egy ajtót az álom
birodalmához.
Legyen az a láng névtelen, s jöjjön a legmelegebb
pillanatbal

NIKOLÁJ

ZAJAKOV

Szőlőmetsző Trifon ünnepe
És ezen a napon kék nap kel föl,
az ember megnyesi szőlejét,
és könnyeit véres hüvelykkel törli le.
ömlik a bor előtte, a zenészek
megéneklik
a venyigét, mely sohasem fog már teremni.
A bacchánsnők riadtan lesik
az elhullámzó hóró leheletét,
tekintetük szenved a
csinovnyikoknak,
de az életet sem tagadja meg. Szelíd szó
szeppeg a fájdalom helyéről
egy véletlenül

kikapart

köre.

Én, ifjabb minden gondolatomnál, nem vagyok
ebben a szeretett, de elhagyatott
szőlőben,
ezen az ősi szertartáson, ahol
valaki lelke csavarog
halhatatlanul.

magányos

*

*

*

Nyugodtan megyek el. Megriadt
szívem szörnyeit
legyőztem.
Tettem én itt sokat. Többet, mint ahogy hittem,
az emberért. Ott voltam kint a földjén,
és ragyogtam a magokra, melyeket szórva szórt.
Segítettem, legyen férfi, mert jól tudom, hogy
csakis férfiszemben láthatjuk jónak a földet.
Most, hogy szavaimat emberhez
fordítom,
gyötör a gondolat, meddig is jutottam.
És oly irdatlan mélységben tart az ihlet,
azt sem tudom, hol is a szívem.

#

Így mentem én egy ismerős éjszakán és
úgy tűnt az úton, az idő elhagy engem,
de ma láttam, helyén van itt minden:
az Ember szólt, megmondta a magáét és a fák
magasan bekupolázták alakját —
de ö boldog volt, könnyei
összemosódtak
a megerősödött almafák
nedvével.

*

*

*

Vannak szavaim a plusz 1 mosolyra mindig.
Vannak álmaim, melyekkel karomban tartalak titeket.
Iparkodom hozzátok szólni szépen, hogy később
visszatérjetek hozzám, ne maradjak sohasem egyedül.
Vannak szememben fehér pontocskák,
valamelyik
6 évvel korábbi fényképen vettem őket észre,
azóta sem láttam újra. Van kezem, nyűhetetlen ujjakkal
ha markomat

—

bezárom, akkor látom csak, milyen nagy is a

szívem.

Van szenvedélyem, cigány szenvedélyem arra, hogy bolgár vagyok.
Van szerény vágyam is, hogy hirtelen eltűnjek, és amikor akarom
kitűnő költeményekkel
adjak hírt magamról.
Megannyi lehetőségem van, de nem tudok választani.
Magamat kell megvédenem álnokságommal szemben —
maradjak én csak gyenge ember, aki arra teremtődött, hogy
lerombolja a szavak és a nő ellenállását.

UTASSY JÓZSEF FORDÍTÁSAI

37

Egy bolgár metafora
Aki alaposan ismeri a történelmet, nem meri dátummal jelölni a periódushatárokat sem, kivált nem azt a pontot, ahol egy nemzet sorsa „eldőlt". Mivelhogy
a nagy bajok mindig nagyon messziről erednek. Cezúrának — láthatjuk — még
Mohács sem elég a nagyon avatottak számára. Hogy valami esetleg másként is
történhetett volna? Komoly szakember ilyen képzelgéssel nem kompromittálja m a gát. Arra figyel, ami megtörtént, annak okait, összetevőit igyekszik felderíteni.
S nem vitás, hogy a mélyebb történelemértésnek ez a megbízhatóbb ú t j a . Ennek
fordulói is lehetnek regényesek. Nemrég, Juhász Gyula Üszkös pillanat című tanulmányát olvasva hozott remegésbe ez a regényszerűség. Hát valóban volt esély
kiszabadulnunk a Hitlerrel való szövetségből? Előbb talán csak ebből támad az
izgalom: egy pillanatra ismét nyitottá válik az, amit másíthatatlannak tudtunk.
De a drámaiság aztán sem csitul, miután a m á r ismerős igazság, összetevőiről van
szó: arról, hogy mért nem sikerült. Az erők, a motívumok felfejtése után a törvényszerűségekben a végzetdrámák tragikuma szólal meg. S ennek láttán megintcsak megbizonyosodik az ember: sokszor milyen olcsó és felületes az a fölény,
amellyel vétkes vagy kevésbé vétkes, okos vagy kevésbé okos eleinket megítélni
szoktuk.
Ítélkeznünk természetesen kell. Hiteles számadás nélkül nem lehet ú j történelmi fejezetet nyitni. Az igazi történelemértésben azonban az ítélet talán a legfontosabb, de csak egyetlen aktus, s mélysége attól függ, milyen arányokban, menynyi motívum előhívása révén sikerül a még nyitott folyamatot felidézni. A regénynek műfaji kritériuma is ez a nyitottság: a történelmi erők még eldöntetlen játékának érzékelése. Vera Mutafcsieva Cem szultán című történelmi regényében pedig
tudatos is az a meggyőződés, hogy „gyakran puszta véletlen dönti el a világtörténelem menetét". Talán, ha Cem hercegnek sikerül trónra jutnia, Bulgária története
is másként alakul? Nem, Mutafcsieva nem ábrándozik ilyen pőrén, képzett történész, tehát arról ír, ami megtörtént. De regényét az a meggyőződés élteti, hogy
történhetett volna másként is, hogy másként kellett volna történnie.
Pedig, ami Cem herceggel történt, önmagában is rendkívül érdekes. Hunyadi
Mátyás kortársa volt, Mohammed szultán édesfia, Bajazid szultán testvéröccse, s
egyszersmind riválisa is. Apjuk halálának pillanatában Bajazid bizonyult szerencsésebbnek, így ő lett a szultán. Nemcsak a szerencse jóvoltából. Cem költőnek
született, a túlérett perzsa kultúra igézetében nőtt fel: érzékeny, nemes és szép i f j ú
ember, aki vonakodva vállalja a trónkövetelő szerepét, szorongva lépi át hazája
határát, s fölötte áll az alacsony önzés által mozgatott politikai üzelmeknek. Bajazid,
aki számító és szívós, hidegvérű és alattomos, s aki hamarosan birtokába is jut a
mohón növekvő oszmán birodalom erőinek— mégis fél Cemtől, veszedelmes riválisnak véli. Annak képzelik Európa akkori hatalmai is: a pápa, a francia király,
a Szent János Lovagrend, Velence, Hunyadi Mátyás, és még sokán. S mindent megtesznek, hogy ez az ütőkártya az övék legyen. Így bontakozik ki Cem körül egy
Európát izgalomban tartó krimi: kié legyen? Attól kezdve, hogy a lovagrend az
emigráns herceget „védő őrizet"-be veszi, a végső aktusig, mikor is VI. Sándor pápa
megmérgezteti, hogy a Bajazid által ajánlott vérdíjhoz hozzájusson, elképesztő machinációkon megy át ez a szegény Cem. Ahogy őt, a vendéget őrzik, a gestapó sem
tudná alattomosabban és ravaszabbul. A XX. század nagy alvilági játékain iskolázott olvasó is ámulhat a színlelések, hazugságok, a szervezettség s a gátlástalanság
e változatossága láttán. S ebben az ördögi szövevényben vergődik Cem.
Alakja ebben a környezetben önmagában is ingerlő abszurditás. Egy éneklésre
termett hellenisztikus esztéta egy marcona katonaállamban, szemben a számító és
kegyetlen Bajaziddal s a tőle még sötétebb európai hatalmakkal! Törvényszerű,
38

hogy a finom és nemes herceg ellehetetlenül. Ehhez képest túlságosan is huzamosan tart a hajsza érte s körülötte. Egyházi és világi méltóságokat, temérdek pénzt
lehet szerezni a körülötte zajló vásárban, uralkodók korai halálát lehet vele összefüggésbe hozni. Például a Mátyás királyét is. Mitikus alakká növekszik, pontosabban szólva: szerepét mitikussá növeli Mutafcsieva, mert maga Cem, mitől kezdve
szökési kísérlete kudarcba fullad, cselekvési köre beszűkül, de főleg, miután az
ópiumnak magát megadta, elveszíti regénytápláló, bonyolító jelentőségét. Tehetetlen monstrum, leromlott báb már. Ettől kezdve egyre vontatottabban halad a történet, a sok utalással előre jelzett sivár és brutális vég felé.
A regény utolsó harmadában már nem is' Cem a főszereplő, hanem sorsának
intézői: a lovagrend nagymestere, a francia király, a pápa és Bajazid, meg ezek
megbízottai. A szerző láthatóan a teljes bűnlajstromot, s az érdekek szövevényének
egész mocsarát fel akarja fedni. Erre a krimilehetőségek kiaknázásával magasabb
indítékok sarkallják. Ezek egyike a humánus álcákban tetszelgő Európa leleplezésének ingere. Kár, hogy ez az ellenszenv ránő az anyagra. Akkor is ártana ez a
regénynek, ha maga a gondolat meggyőzőbb lenne. Nem az. Még ha igaz volna is,
hogy a Cemet fogva tartó hatalmak a maguk módján Bajazidnál is aljasabbak voltak, kétségünk támadna, mikor ez a leleplező indulat Bizánc, s a Bizánc vonzásában
élő Kelet apológiája jegyében marasztalja el Nyugatot. Jól értem én Mutafcsievát,
mikor a török által megnyomorított kis nép fiaként csalódottan gondol a maga
üzleteibe merült s a törökkel is szívesen paktáló Európára. De az a virtuális Európa,
melyet Kelet-Európa -nagy szellemei tisztelni tudtak, nem volt azonos se II. Sándorral, sem a krími háborút intéző hatalmakkal, se Clemenceau-val, se Hitlerrel.
Vonzalmunkat a szellem Európája iránt, kötésünket vele nem gyöngítheti az a
tény, hogy pusztulásunkat onnan oly sokszor nézték tétlenül. Európának imponálni
kell, ha viszontszerelemre vágyunk. Ez többnyire sokba kerül, alkalom is ritkán
adódik. S közben élnünk is kell, tehát más dolgunk is akad, mint Európa. Így nincs
mit tenni, szeretjük magunk miatt, ami benne szép, s amit idehozni érdemes.
Nem hiszem, hogy a Bizánctól való távolságok különbözősége lenne e nézeteltérés elsőrendű oka. Mutafcsieva Nyugat iránti ellenszenvét egy sajátos racionalizmus is táplálja. Az a meggyőződés, hogy a Cem körüli események minden mozzanatát valami egészen közönséges önzés diktálta. S ez a meggyőződés már esztétikai
jelentőségű, mert regényellenesen működik. Attól, hogy mindig mindenkiről ez derül ki, s hogy az önzés szította gonoszság nem bekövetkezik, hanem mindig eleve
eltervelt, a történet egyfajta determinizmus medrébe kényszerül. Csak az anyag
rendkívüli bőségével magyarázható, hogy még a már lapályon vonszolódó szakaszban is akad egy-egy meglepő fordulat, amely ú j lendületet ad a cselekménynek.
Lehet, hogy a kor tényleges pénzéhsége és hatalomvágya is belejátszott ebbe a
leleplező stilizációba, s Mátyás magasabb indítékait például nem is vonja kétségbe
Mutafcsieva. Mátyás azonban szintén kelet-európai uralkodó, s cselekményalakító
erőként nem is szerepel. Juhász Gyula tanulmánya, melyre e bírálat elején hivatkoztam, egy háborús bűnössé züllött kormányzat indítékait vizsgálva is több jószándékot és sorsszerű kényszert fedez fel az eseményekben, mint Mutafcsieva egy
500 év előtti történetben. Pedig ő is szigorú, de nem köti egy előítéletként működő emberszemlélet, ezért a tényleges erők játékát differenciáltabban és drámaibb
mivoltukban írhatja le.
Itt sietve kell rögzítenem: az előbbi összevetés csak a drámaiság szempontjából
jogos. A cselekményt motiváló eszmei szándékot eközben óhatatlanul le is szűkítettem. Valójában sokkal gazdagabb, mint az előbb tárgyalt meggyőződés. Sőt végül
a Cem körüli vásár kiábrándító eseménysora is egy mélyebb gondolatba torkoll:
ez az egész, a hajsza, a tülekedés értelmetlen. S ez a belátás már ráeszmélésszerű
fejleménye a regénynek, s a szándék, mely benne révbe ér, a leleplezéseket s Cem
kálváriáját is magasabb szintre emeli. „Mire volt jó ez a sok hazugság, rivalitás,
az üzérkedés és hajsza az arany után?" Cem utolsó őrzője, egy francia kapitány
teszi fel ezt a kérdést. S válaszában elsorolja, kinek mibe került a megvesztegetés,
a kémek, besúgók fizetése, s arra az eredményre jut, hogy üzletnek sem volt nye39

reséges ez az ügy. Számvetését így zárja: „Kinek használ, ó, istenem, hiú elvakultságunk? — gondoltam. — Nélküle most odahaza lennék, Bretagne-ban; m á r nagy
gyermekeim lennének, és helyem lenne az é l e t b e n . . . "
A magasabb szándékot, melyről az imént beszéltem: az utolsó mondat jelzi. Cem
története voltaképpen a hazátlanság, az emigránsélet regénye. A herceg t u d j a is,
mit jelent a saját hazája ellenségeihez való menekülés, s hogy mit ér egy hazátlan
ember élete, mit jelent állampolgárból menekültté válni, ez a regény vissza-visszatérő problémája.
Félreértés ne essék: Mutafcsieva regényt irt, tehát nem elvontan beszél az
emigráns lét nyomorúságáról. Sokkal képzettebb történész és jobb gondolkodó, hogysem ne tudná: vannak szerencsés konstellációk, melyekben az emigráns idegenben
is szuverén, s többet tehet saját országáért, mint az otthonmaradottak. A Cem helyzete azonban reménytelen. Az az Európa, amelyhez menekül, s amelynek foglya,
nem harcolni, hanem üzletelni akar Bajaziddal, s ő különben sem alkalmas az
emigránsszerep játszmáira. „Nem születtem ilyesmire, Szádi" — mondja leghűségesebb emberének. S végül Szádi is és kísérete más tagjai is erre a belátásra jutnak,
s számolva a legrosszabbal is, visszatérnek Törökországba. „Szeretnék egy dalt írni
a hazáról és a száműzetésről" — tervezi a hazafelé s a halál felé hajózó Szádi —
én, aki úgy véltem, hogy haza nem létezik, hogy az otthonom a nagyvilág, én, aki
azt hittem, hogy a száműzetés csupán utazás, a környezet felcserélése. Tizenhárom
évemmel fizettem meg a felismerést; azt akarom az emberekre hagyni." — „Nemcsak nagy a világ — énekelem m a j d —, a világ ellenséges is. Rejtőzzetek el előle
egy hazában, egy városban, egy házban; építsétek be a nagyvilágnak egy darabkáját, hogy a tietek legyen és melegítsen; csatlakozzatok egy céhhez, a szpáhik
egy regimentjéhez, valamilyen nagy ügyhöz; gyermekek nemzésére is gondoljatok.
Az idő parttalan folyamában a végtelen mindenségben fogóddzatok meg valamibe.
Keressetek magatoknak igazságot, a magatokét!"
Egy csalódott ember utolsó útján ölt ilyen defenzív formát az ismerős filozófia,
rengeteg tapasztalat konzekvenciájaként, ezért a regény összefüggéseiben meggyőzőbb is, mint idézetként.
Meggyőzőbb, mert Szádi valóban érzékeny és mélyen gondolkodó figura. Nemcsak átéli, ami Cemmel történik, de fel is dolgozza tapasztalatait: tűnődve, meditálva, át-átbillenve a helyzetértelmezés lírai aktusaiba. Az események javát az ő
prizmáján át, az ő vallomásaiból ismerjük meg. A történet ugyanis ilyen vallomásokból, a Cemmel kapcsolatba került alakok tanúskodásaiból áll össze. Sok nézőpont, sokféle jellem és akcentus teszi változatosabbá az amúgyis rendkívül gazdag
anyagot. Ez a tárgyi gazdagság persze nem látja el mindig személyes jegyekkel a
nagyon is maira sikeredett filozofikus passzusokat, de szomszédságuk izgalmas villódzást hoz létre: dokumentum jelleg és aktualitás egymást ellenpontozó játékát.
Fordítója, Juhász Péter, magas fokú érzékenységgel s nagy nyelvi kultúrával
követte ezt a gazdag folyamatot, s különösen ott remekel, ahol a figurák észjárásán,
akcentusán erőteljesebben ütnek át az egyéniség jegyei. Olykor azonban — s ezen
ő nem segíthetett — összemosódnak a tanúk, s maga a tanúskodás is inkább csak
közlés. S Mutafcsieva láthatóan kedveli is a tűnődő, higgadt, kiegyenlített mesélést,
s helyenként inkább korlátozza, mint segíti e hajlamát, hogy a tanúskodás okán
fel kell darabolnia a folyamatot.
Bölcseleti hajlamainak azonban kedvez ez a közlésforma. Szádi, aki a -legtöbbet mesél, maga is filozófus természet, s reflexiókra a többi tanú is hajlamos. „Félek a határtól, Szádi" — mondja Cem, mikor Törökországot elhagyja. S Szádi így
bontja ki e rövid közlés tartalmát: „Nem mutatta semmi jel, hogy idegen területre
léptünk. Volt ebben valami alattomos — minden végzetes határ az ember életében
ilyen alávalóan láthatatlan. Az ember még innen áll, és mielőtt a tudatára ébredne,
már odaát van."
De nemcsak a részletekben, a regény egészében is formát ölt egy nagyon lényeges történelemfilozófiai felismerés: a keresztény Európa és a mohamedán Törökország: a „bárány" és a „farkas" között a Cem herceg körüli vásár révén jött létre
42

a „kölcsönös előnyökre épülő" kapcsolat. (Az idézet a könyvből való. K. F.) S illenek egymáshoz — mondja Mutafcsieva regénye.
Vitára ingerlő konzekvencia, de a keserűség, mely benne rejlik, eszméitető erejű.
Szerzőjét egy kafkai Odüsszeia végiggombolyítására s megírására képesítette. S ha
a „talán másként is történhetett volna" ábrándját szomjan is hagyja, olyan bizonyosságot ment ki a labirintusból — valahol otthon kell lenni a világban —, mely
nekünk többet ér minden más bölcsességnél. Hogy egy számunkra idegen közeg,
sőt történelmi anyag forogja ki ezt a gondolatot, olyan nyereség, mintha egy személyesnek látszó „rögeszme" egyetemes igazoláshoz jut.
S ezzel a történelmi regény mai divatjának egy talán lényeges okát is megközelítettük. Először Gencso Sztojev Az arany ára című regénye olvastán vettem
észre, hogy a bolgárok milyen fontos mondandókat bíznak a történelmi regényre.
Doncsev Rodopei krónikája még nyomatékosabban figyelmeztetett erre, a Cem
szultán pedig kiütköző aktualitásaival kényszerít a jelenség átgondolására. Nincs
ezekben a regényekben olyan gondolat, mely kényessége okán szorulna a történeti
közeg segítségére, s ha mégis ahhoz folyamodik, annak oka elsősorban esztétikai.
A más világ anyagában testet öltő mai igazság messzebbről igazolhatja, kiterjesztheti a maga érvényét. S mert a kettő különbsége épp a történelmi anyag objektív
tartalmai miatt nem oldódhat fel teljesen, a két szféra között bizonyos vibrálás is
támad, s ez a vibrálás a merész, többarcú metaforák izgalmát adja a regénynek.
B. Nagy László figyelt fel erre először, de magyarázatunk Hankiss Elemér metafora-elmélete felől is megtámasztható. Ezért is beszéltem Mutafcsieva művét jellemezve „kafkai Odüsszeiá"-ról,' hogy ez a rétegezettség, s a rétegek közötti vibrálás
jobban kitessék.
KISS FERENC

41

LACSEZAR

ELENKOV

Part
Mától... napjainkon túl, a halakon,
túl a keserű levegőn és túl a féktelen
vizeken,
átröptetve a sárga
homokfényen,
ketten leszünk, s beledermedünk a napba, a szélbe.
De te ne hidd,
hogy a világ viszonylagos
bölcsessége
és a szerelmed megszabott határa közé
beáll az a fényes hegység,
•amit otthagytam túli életemben.
Most ott bolyong éj és nappal
összeszedem széthullt életemet,
és a moszatos homokon rendbe

között,
akár a
rakom.

Mától...
Tetszik nekem
a halak hallgatása nélküled.
Es egyre magányosabb
leszek,
hogy csupán viz, s levegő lehess

kagylóhéjakat

nékem.

ÁGH ISTVÁN FORDÍTÁSA

IVÁN

VALEV

Ha nem leszek...
Ha nem leszek, szavaim hová lesznek?
hol érnek partot a kimondott
szavak?
S a gondolatok is — ők hová vesznek,
elhagyatván hová szállanak?
S a szeretetem hová rejtőzik majd,
a csókjaim menhelyet hol keresnek?
Hová tűnik a napsugár, az eső és a szél,
mind, amit most látok, tapintok, hallok?
Gyere, kicsim, térdemre ülj. S figyeld jól apád szavát:
Ez itt eső, ez napsugár, és íme, nézd: a szél,
ez meg itt villám, fenyőillat, madarak szárnya ...
Egy szép napon majd sorra
megkeresnek,
szavak, szeretet, gondolat — téged keresnek
mind.
S ha jószívvel várod, tiéid lesznek.

Ha felülkerekedik a rettegés
Rettent a fájdalom, rettegtet a testünk,
tulajdon testünk is ... Hány kardcsapás
erkölcs-tudatunk
gyenge gégefőjén!
Pengéje elől nem-ismert
dolgoknak
az ürge eltűnik mélyen a lyukban,
a polgárt meg benyeli kulcsrazárt ház.
Valakinek pedig körmeit tépik épp,
kezeit-lábait most metélik le,
mondjuk, a nyelvét hagyják meg csupán.
Ha emlékszik a szavakra,
megmenekül,
s ha persze hangszálai is működnek,
ha ajka tud még artikulálni.
Ám hol a fejben idea lüktet
egy gyermek vagy egy zászló alakjában,
halántékon nagykalapács kovácsol időt,
zsellér-sarló arat le sok tábla kínt.
A markot félkezű szedi kévébe,
gyűjti a kalászt kenyérnek,
vetőmagnak,
a poklokon is általmegy vele.
Hogy föltámadást nyerjen büszke valónk,
a szép szavak legigazibb tudója,
de ki hallatlan tud hallgatni is,
ha felülkerekedik
a rettegés,
rettenete halált-hordozó
kínnak,
gyarló félelmeinknek
— a vas-rettenet!

TODOR

KOPARANOV

dombok
(Nikola Furnadzsievnek)

Ez már az ősz. Homálylanak a dombok.
Vastagon leszálló ködök alatt
fullákol a rét, mező.
Szénásszekerek
döcörésznek
kései estben.
Félig-égett szalma szaga leng.
Csengőhang. Gömbölyödő hold
zsendül újból a halmok felett.
G; a halmok, a halmok!...
A hökkent
dombok,
hogy valami történt, hogy valami gyorsan inal,
s nem aludhatnak nyugton hamarosan!

Ragacsos ugaron avarfoltok
rothadoznak vaksi nyirokban...
Ha a talajt
fölmelegíti
porhanyóssá a nap: belőle hajt
elő a szem, táplálván életem is.
Ezt jól tudom. A virágos
dombok is szememben
égnek.
És tudom, így lesz ez pontosan most is:
telnek a kalászok,
megnehezülnek,
a horizont szegélyén
óriás-nap pírja — hajnalonta majd ő ébreszt,
s utamon zöld sörénnyel:
búzatáblákkal
nyargalnak át a dombok: a szilaj mének,
a nyers vadak, míg csak az ősz zsarátjában
levél és virágillat is el nem hamvad,
amíg a félig-elégett
szalma
szagával alkonyul megint a dombhát,
s a kolompszó elnémul homályba halva,
s az ég dérrel érleli nagy teliholdját.
Vagyishát — ősz lesz. Virágzás vége, mint máskor.
De tudom: a fontos mindig egy mag ha kihajt.
Most ősszel nem a csirák titkait kutatom —
keresem csupán a termékeny
talajt.

A szőlősgazda ősszel
A szőlősgazda — gyöszös-poros a hámló venyigéktől —
tőkéi elé térdel,
metszőollóját
csattogtatja.
A vágott vessző földre horgai. S riadtan csapódik föl
a madárhad magasra.
Deres a levél mind és szederjes. Lép tovább kicsit,
s megsüpped a laza talaj a bakancstalp alatt.
Könnyet csordít a csap vékonyan. Csillanva
megfolyik,
s egy-egy csepp a csonkok pejszín szakállán akad.
Szaggatva szelektől felhők hűvöslenek a magaslatok
fölött.
Egy kósza darázs zümmögi föl a párás, egykedvű
csendet.
A gazda lép, s ahol
elébb állt: horpadt a föld,
s szivárognak le a gyökerek felé a nedvek.

DONKA

NEJCSEVA

Geológus
Mind mélyebben
merülsz
a magányosságba.
S veled lesz mégis
az egész bolygó.
Mert egyedül te sejted igazán
végtelen szomorúságát a bukó napnak, mikor
bíborában egy percre még megáll,
s szemed sugaraival nap mint nap fölerősíted
a legmagasabb
szálfenyőre.
Ezért tudsz folyton
megújhodni,
s még a kőszáli sasok elhullásában is
találni szépet, ha természetes
halál...
Ujjaid csatorna-rácsán
évek milliárdjai folynak át,
ahol ma szikla kopárlik: a tengert látod hullámzani.
És törhetetlen törekvéseid a gyöngyösen
csillámló ércek ere után
s a kőolaj: a váratlan lázzal fölbúzgó
föld-artériák
irányában
megerősítenek, megnyugtatnak, magaddá tesznek.
De bármilyen különös,
megeshetik,
hogy egy jelentéktelen kis hangya,
sietvén talán övéihez,
keresztülhúzza legtitkosabb
számításaidat.
S ekkor majd élményeidhez,
érzéseidhez
Pénteket kell hogy találj, mint
Robinsonnak.

Idején végezz el magadban
mindent.
Rajtad áll, hogy az építők közé tartozol-e,
vagy azokhoz, akik
pusztítanak.
Hogy virágokat gondozz vagy méregnyálú
bürköt. Hogy fészket rakj és nézd
megelégedéssel, mikor a fiókák
kiröppennek.
Hogy szeretettel várjanak rád valahol, vagy keseredj
saját levedben. Hogy szinte észrevétlen
lépkedsz-e
a magas ormok felé, vagy lángolsz magad-emésztő
fénnyel.
Hogy olcsó hívságok kötelén táncolsz,
vagy igaz eszmények felé törsz szabadon, híven.
Mindennek megvan az ideje — örömnek,
vágyakozásnak,
merész álmoknak, jóbarátoknak.
De a háborúk idejét tegyük

már végre a

senki-idejévé!

KISS BENEDEK FORDÍTÁSAI

BINJO

IVANOV

Nyár
Dohányos szekerek
rakottan,
Rilára lejtő, hosszú udvar,
itt érik lassan apám sírja,
itt, a Rila menti laposban,
hol napfény füröszt csobogóban
tucat tizenkét-házú
fálvat,
s gondozott kertek alján ballag
a folyó, haltól fortyogóan.
Homlokukon zörgő bokorral,
Keletnek vonulnak a dombok,
mind azt hiszi: ott heggyé nő majd,
s vonszolja magát, mint koloncot —
útjukon apám sírja érik.

Barátai rég elfeledték,
mama is elfeledte régen,
feledni fogom hamar én is,
csak a nap figyel rá az égen,
keservesen nő a dohánya,
dinnyéi levegővel
telnek.
Egy furcsa hangya nemsokára
a kőlapok közül
kisetteng,
s: „Minden megérett!" — szól
Lassan minden
befüllednek a
a dinnyehalmok

vására — válság:
dohánybálák,
szétgurulnak.

S lángoló homlokkal a dombok
egyre Kelet felé
vonulnak.

Tajtékok
„Visszafelé folyik a folyó..."
mesének is kiábrándító.
De hiába: a szív
emlékezik.
Odakünn

már érik a nyár

—

aranya.

Másfél évtizedet
visszafiatalodva,
átlódítom a tornácon magam,
a nagykaput
kinyitni.
Folt-tömbök imbolyognak
pejek s meggypirosak.

énekelve,

Nem
nyeregkápa-szárnnyal,
nem
villám-kötőfékkel,
nem szél-szította szikrákkal —
csupán csupasz hátukkal,
jószerencsénkét kerítő kötéllel
indultak útnak: legyen
kenyerünk,
caplattak sűrű sárban
meggypirosán s pejen.
Anyám! Micsoda gebék
ügettek elő bátyám
udvarából,
búzát tapodni mások szérűjén!
46

meredten.

(Érzékeny
hasukon
fölfelé-pergő jégeső a sok szem,
s a fűtött kemencék s az emberek éhe — tátva.),
Szedegetem a töreket
magamról.
Erős sörény takarta a lovak sebeit.
A szív
nem tehet mást — emlékezik.
Lassan minden

el-novemberedik

Tolul odalenn,
imbolyog a tajték.
Nem hattyú-siklás, elúszó regék, de
mohos fanyergek bukdácsolnak erre,
s rozsdarágta a csillag-rúgó patkó
anyám, micsoda gebék tértek

vissza!

Kik hurcolták rengeteg erdők fáját,
marék szénát hoztak maguknak télre.
S komor
szál-tölgyeket:
pipát faragni rendelte a gazda ...
Holdfény

tajtékja

vág a tágas

udvarokra..

Délután
Megroggyant eresz alatt, július függőleges
lobogása a házfal; előtte
teknöre görnyedve mos feleségem,
szappanhabokat ver, szállnak a kis buborékok..
Gyönyörű az idő a mosáshoz:
csak az asszonyok értenek ehhez,
kiválasztani ilyen délutánt!
Játékmackójuk
ölelve
álomba zuhantak
gyermekeink,
két órára pihen ricsaj és futosás;
nejem addig a színes habból léggömböket

oszt a

szeleknek

Elnézem örömmel, amint már-már
nem is a kezével emelgeti ki —
csak a pillantása röpíti a tarka ruhákat az égnek!
Fejem könyökömre lehajtom ... Majd
kihúzom magamat, ha feszes buborékok
megforgat engemet is!
Szememet
becsukom,
a fülem dübörög —
akárha vonat közeledne
mögöttem.

közt

47

Július ez, vagy augusztus? — Én se tudom,
de a megroggyant eresz alatt
teknőre görnyedve mos feleségem,
mélybe merít s a magasnak ereszt el engemet
százezer apró léggömbbel
csokorítva
szállok-e szépen?

is:

Ujjai bőrömön ott puhatolnak,
minden redóm alá behatolnak,
s kicsavarnak újra meg újra;
maradna verítékem
legalább
két csöpp, lelocsolnom e lángos időt!
Ej, csak az ingek, a gyermekholmik
halma!
Elkápráztat a sok szín,
zavar és nyugalom van bennem,
dűlőre szeretnék jutni, de nem
moccanok, úgy fülelem, hogy a megroggyant
eresz alján, túl a faoszlopokon
léptei merre kopognak: felém, vagy távolodóban?
Pedig itt az idő közelest...
Vagy
távol van végtelenül még,
hogy az ember dalra fakadjon?

RÓZSA ENDRE FORDÍTÁSAI

SZTANISZLAV

SZTRATIEV

Velúr zakó
(RÉSZLET)
Sztaniszlav Sztratiev vígjátékának
főhőse, Ivan Antonov nyelvész előbb
egy fodrászatba ül be, hogy megnyírassa vadonatúj velúr zakóját. A mesterek
bolondnak nézik, s kitessékelik az utcára. Baráti tanácsra ekkor egy termelőszövetkezetbe
utazik, ahol két leváért elvégzi a munkát egy birkanyíró paraszt. Minthogy a zakó „maszek birka", nyilvántartásba
kell venni, s gazdájának ezt aláírással igazolni. Ekkor kezdődik a kálvária. A Hivatal
felszólítja:
fizessen adót, oltassa be az állatot száj- és körömfájás ellen stb.
Antonovnak
és barátainak igazolniok kellene, hogy a nyelvész semmiféle állatot nem tart
a lakásában, a tisztviselők azonban a papíroknak hisznek, amelyek
szerint
igenis birkatulajdonos.
Eszeveszett
rohangálásuk,
kilincselésük
mind
eredménytelen.
Ivan egyik barátja, Evgeni már hinni kezdi, hogy
Antonovnak
valóban van birkája, majd be is áll a Hivatalba tisztviselőnek.
Antonovhoz
szegődik viszont Dermendzsieva, a Hivatal egyik titkárnője. A színdarab befejező részében velük találkozunk
előbb, amint éppen a zakót legeltetik a
parkban...
(Park a város közepén. Ivan Antonov a zakóját legelteti. Dermendzsieva kis széken
ül mellette és köt.)
IVAN ANTONOV (zakójához): Ne edd azt a pipitért, felfúvódsz tőle. Ott van
a lóhere, legeld a z t . . . (Dermendzsievához):
Legel, ahogy jön, válogatás nélk ü l . . . Még felfúvódik vagy gyomorhurutot kap, és aztán vihetjük az állatorvoshoz . . .
DERMENDZSIEVA (fejét fel sem emelve): Ma jó étvágya van.
IVAN ANTONOV: Amikor velem van, mindig szépen l e g e l . . . Már m e g i n t ! . . . Hát
nem látod, hogy az nem fű. Ez gaz, miért éppen ezt l e g e l e d . . . (Megrántja a
képzeletbeli kötelet, amelyre a zakóját kipányvázta.) Gyere i d é b b . . . így ni, itt
legelhetsz. Várj csak, várj, hadd tépem ki ezt a k u t y a p e r j é t . . . (Lehajlik és kitépi.) És rágd meg jobban, ne siess, ne légy olyan f a l á n k . . . Megint sok lesz a
gyomorsavad... (Dermendzsievához):
Az éjjel háromig ébren volt, nem tudott
elaludni.
DERMENDZSIEVA: Szódabikarbónát kellett volna adnod neki.
IVAN ANTONOV: Adtam neki.
DERMENDZSIEVA (köt, a fejét nem emeli fel): És nem segített?
IVAN ANTONOV: Kényes gyomra van, mindentől sok a gyomorsava. Ha egy kicsit
is több perjét legel, hascsikarása van. Minden birka ilyen, nem tudom, de ez
a m i e n k . . . Na, már megint a pipitért e s z i . . . De hiszen ez tiszta cellulóz, mi
a csodáért eszi mindig a z t . . . (Átteszi zakóját egy másik helyre.) És azt a ciklofoszfamidot meg nem bírja, elveszíti tőle az egyensúlyérzékét... Magam sem
tudom, hogy fogjuk megnyírni.
DERMENDZSIEVA: Nyírógéppel.
IVAN ANTONOV: Ugyan, lépést kell tartanunk a tudománnyal. Mégiscsak jobb a
vegyszeres nyírás. Hat nap múlva magától is megvedlik.
DERMENDZSIEVA: De ha nem b í r j a ? . . .
IVAN ANTONOV: Igen, elveszíti tőle az egyensúlyérzékét, állandóan balra megy
t ő l e . . . Nézzük csak a könyvet, hátha ír róla valamit. Nem vagyunk magunkra
utalva. (Kinyitja a könyvet, amelyet a tisztviselőtől kapott, és olvas, majd az
órájára néz.) Alighanem itt az ideje. (Bezárja a könyvet.)
4 Tiszatáj

49

DERMENDZSIEVA (köt): Már annyi az idő?
1VAN ANTONOV: Annyi.
(Dermendzsieva abbahagyja a kötést, elmegy és két vödörrel jön vissza, lvan Antonov leteszi a zakót a kis székre, amelyen ült, elmegy és hoz egy kis
állványt,
felteszi rá a zakót. Leül a kis székre, fogja a zakó egyik ujját és fejni kezdi az
egyik vödörbe. Dermendzsieva ismét köt.)
1VAN ANTONOV: Kissé kevesebb ma a teje. (Fej.)
DERMENDZSIEVA: A kutyaperjétől. És a fű is kormos. (Köt.)
1 VAN ANTONOV: De egyébként s ű r ű . . . Na, nyughass már, ne r u g d o s s . . . (Lökhajtásos repülőgép zúgása.) . . . Ha nyugodt, jobban leadja. Ha lökhajtásos gép
száll el fölöttünk — vége, egy cseppet sem ad. (Kezével mutatja.) Itt van, ni.
DERMENDZSIEVA: Nagyon érzékeny. (Köt, fejét nem emeli fel.)
1VAN ANTONOV: Mindenesetre a háromszori fejés — eredményes. Na, gyerünk,
most a másik o l d a l r a . . . (Odébb teszi a széket és a vödröt a zakó másik
ujjához.)
. . . Na, nyughass már, nincs semmi baj, az a parkőr. Nem rossz bácsi, nem
b á n t . . . (Fej.)
DERMENDZSIEVA: Megmostad a kezed?
1VAN ANTONOV: Igen, a csapnál.
DERMENDZSIEVA: Tegnap elfelejtetted megmosni.
1VAN ANTONOV: Azért fejtem zsebkendővel... (Fej.) Tudom én a m ó d j á t . . . Estére
teszek el belőle a l u d n i . . . reggelire —
DERMENDZSIEVA: Tegyél. Jól megalszik. Birkatej.
(A fasorban

Zsoro közeledik. Gyermekkocsit tol, meglátja Dermendzsievát
Antonovot, megáll, majd hozzájuk
indul.)

és

lvan

ZSORO: Na, hogy vagyunk? Ma hogy megy a fejés? Többet a d ? . . .
(Dermendzsievához): Jó napot!
1VAN ANTONOV: Ó, ma remek napunk van — van vagy nyolcvan gramm. Az egyik
ujjából.
ZSORO: Ez aztán igen, öröm hallani.
1VAN ANTONOV: Kicsit ugyan elapadt, de ez csak a kutyaperjétől van.
ZSORO: Semmi baja. Nehogy azt hidd, hogy a tejboltban különb van. Az este volt
hascsikarása?
1VAN ANTONOV: Háromig nem bírt elaludni.
ZSORO: A pipitértől. De lehet, hogy amíg nem figyeltél oda, lenyelt egy kardvirágot . . .
1VAN ANTONOV: Ugyan már, hisz vigyázok rá, de hát mégiscsak állat, ha egy
pillanatra elfordulok, már a pipitért legeli... A rózsát azt nem bántja, szúrja
a tövise, de a pipitért — minden p i l l a n a t b a n . . .
ZSORO: így van ez. Az enyém is, ez is csak b a j t csinál, pedig még kicsi. Tegnap
egy pillanatra az asztalon hagytam, mire visszamegyek, hát nem összetörte a
t á n y é r o k a t . . . Egy ujjal lökdöste le őket az asztalról, egyiket a másik u t á n . . .
1VAN ANTONOV: Nem viszel haza egy kis tejet a kicsinek? Friss, most fejtem.
ZSORO (belenéz az üres vödörbe): Á, köszönöm, tápszeren él, nem is ismeri a tejet.
Hiszen tudod, a mai asszonyok nem szoptatnak... Vigyáznak a vonalaikra.
1VAN ANTONOV: Vigyél csak belőle, felforralod és apríthatsz is b e l e . . . Van itt
tej bőven. És nem is akármilyen birkától, ez nem kerge, ez törzskönyvezett,
komoly jószág.
ZSORO: Tudom én, hogy törzskönyvezett. De nincs nálam edény. Megyek is és
rögtön hozok egyet.
1VAN ANTONOV: Menj csak, menj, mi itt leszünk.
ZSORO (indul): Tudom, tudom én azt. (Kimegy.)
1VAN ANTONOV: Mindennap elmegy az edényért, de sosem jön vissza.
50

DERMENDZSIEVA: Szórakozott ember.
IVAN ANTONOV: Nagyon szórakozott.
(Az orvos jön be két ápoló kíséretében.

Megállnak

rögtön kétoldalt

a park

szélén.)

ORVOS: De hiszen ketten v a n n a k . . . Van nálunk két kényszerzubbony?
ÁPOLÓ: Csak egy.
ORVOS: Elég bő, beleférnek ketten is. (Dermendzsievához
és Ivan
Antonovhoz):
Jó napot!
IVAN ANTONOV: Jó napot!
DERMENDZSIEVA: Jó napot!
ORVOS: Szép időnk van ma, ugye?
IVAN ANTONOV: Időnként felszakadozó felhőzet, ismétlődő esővel.
DERMENDZSIEVA: Eső főleg a délutáni órákban várható.
ORVOS (meglátja a kötőtűket és a kötést): Nem baj, az eső most jól jön a növényeknek, szükségük van már rá.
IVAN ANTONOV: Szükségük, bizony.
DERMENDZSIEVA: Ami kell, az kell.
ORVOS: Megnézhetem, hogy mit köt? Á! Ej, de szép k ö t é s . . . (Kihúzza a kötőtűket
a kötésből és átnyújtja az ápolónak): A fű meg az állatoknak kell, ugye? Hogy
nőjenek, hogy hízzanak . . .
IVAN ANTONOV: Persze, hogy kell.
DERMENDZSIEVA: Ami kell, a z kell.
ORVOS: És az állat hogy van?
IVAN ANTONOV: Jól.
ORVOS: Igen, az l á t s z i k . . . És mi is ez valójában, ha szabad kérdeznem?
IVAN ANTONOV: Birka.
DERMENDZSIEVA: Ami birka — az birka.
ORVOS: Szóval — birka, hm, értem. Ami birka — az birka, ez vitathatatlan. És maguk mit csinálnak? Legeltetik?
IVAN ANTONOV: Legeltetjük.
ORVOS: Kettesben?
DERMENDZSIEVA: Felváltva. Ö a déli harangszóig, én meg kettőtől nyolcig. Délben bezárunk. Ebédszünetet tartunk. A szerda egészségügyi nap.
ORVOS: Ez természetes, ebédszünetet tartani kell, délben mindenki pihen. Ezt értem. Na, és — milyenek az eredmények?
DERMENDZSIEVA: Biztatóak.
ORVOS: Persze, értem. És sok tejet ad?
IVAN ANTONOV: A gyapja több, mint a teje. Ilyen fajta.
ORVOS: Aha, szóval ilyen fajta? És gyakran fejik?
IVAN ANTONOV: Naponta háromszor.
ORVOS: Háromszor?
IVAN ANTONOV: Így gazdaságos.
ORVOS: Persze, értem, csakugyan így van.
IVAN ANTONOV: Ugyan ne beszéljünk már annyit róla. Amikor észreveszi, hogy
róla van szó, kevesebb tejet ad. Zavarban van. Ideadná a másik vödröt? Ez már
megtelt.
ORVOS (odanyújtja a másik vödröt): Hány vödörrel ad naponta?
IVAN ANTONOV: Átlag kettővel. Szombaton és vasárnap semmit sem ad — pihenőnapot tart, ötnapos munkahete van.
ORVOS: ötnapos?
IVAN ANTONOV: Mint mindenkinek.
ORVOS: Igen, értem. Ez természetes. És a gyapjú?
IVAN ANTONOV: Pontosabban mi érdekli?
ORVOS: Hogy mennyi gyapjút ad, fehér-e, nyírják-e rendszeresen?
4*

51

IVAN ANTONOV: Vegyszert adunk neki.
ORVOS: Milyen vegyszert?
IVAN ANTONOV: Egy adag ciklofoszfamidot keverünk a takarmányába. Hat nap
múlva megvedlik. Egy cseppet sem árt az állatnak és a gyapjának sem.
ORVOS: Nagyon érdekes. És a tejre sincs hatással?
IVAN ANTONOV: A tejre csupán a sok beszéd és a zaj van hatással. Z a j b a n elapad a teje.
ORVOS: És miért itt legeltetik? Nem nagyon zajos ez a hely a birkának?
IVAN ANTONOV (felveszi zakóját): Azt akarja talán kérdezni — nem nagyon
zajos ez a hely a zakónak? Nem.
ORVOS (zavartan): Hát nem birka ez?
IVAN ANTONOV: Maga hogy gondolja?
ORVOS: Én úgy vélem, hogy birka.
IVAN ANTONOV: Nincs valami baja, doktor úr? Meg kell vizsgáltatnia magát.
Már hogy lenne birka, hát nem látja, hogy közönséges zakó? Hol látott maga
birkát kabátujjal és gombokkal?
ORVOS: Mégsem tudom eldönteni, vajon zakó-e vagy birka. Egyszerűen képtelen
vagyok rá. De mintha mégiscsak birka lenne, nemde?
IVAN ANTONOV: Ez már skizofrénia. Pszichológushoz kell mennie, doktor úr.
Az majd segít.
ORVOS: H m ! . . . Maga biztos abban, hogy zakó?
IVAN ANTONOV: Hát csak nézzen rá.
ORVOS: És miért legelteti ezt a zakót itt a parkban?
IVAN ANTONOV: Hát hol legeltessem?
ORVOS: De hát egyáltalán, miért kell legeltetnie?
IVAN ANTONOV: Mert az iratok szerint ez a zakó — birka.
ORVOS: Miféle iratok szerint?
IVAN ANTONOV: E szerint, ni. (Előhúzza az iratokat és átnyújtja.)
ORVOS (olvassa): „Adóigazolás... sumeni, fekete fejű, vékony gyapjú b i r k a . . .
száj- és körömfájás ellen b e o l t v a . . . " Életemben először találkozom ilyesmivel!
IVAN ANTONOV: Megnyugtathatom, hogy nincs másik birkánk. Ez az egyetlen.
Hát akkor hogyne legeltetném? Hisz éhen pusztulna.
ORVOS: Életemben először találkozom ilyesmivel... (Ismét az iratokat
nézi.)
„ . . . N y e l v é s z . . . sumeni, fekete f e j ű . . . " . . . M e g kell bolondulni!...
IVAN ANTONOV: Ne törődjék vele, doktor úr. Fogadja el birkának és meglátja,
milyen egyszerű lesz minden.
ORVOS: De hiszen ez zakó? Minden normális embernek zakó.
IVAN ANTONOV: Maga szerint az. Az iratok szerint azonban ez a zakó — birka.
DERMENDZSIEVA: Maga nem hisz az iratoknak? Ez nem szép magától, doktor úr.
IVAN ANTONOV: Jobban kell bíznia az iratokban, doktor úr. Ha azt mondják,
hogy birka, el kell hinnie. A hivatalnokok magáért vannak, doktor úr.
ORVOS (bólogat): Én hiszek nekik.
IVAN ANTONOV: Én is. Azért legeltetem. (Szünet.) Szép időnk van ma, ugye?
ORVOS (elgondolkozva): Időnként felszakadozó felhőzet, ismétlődő e s ő v e l . . . Mi van
ezzel az idővel az utóbbi i d ő b e n ? . . . (Elgondolkozik,
majd gondolataiba
merülve elindul, aztán visszafordul): Viszontlátásra! Viszontlátásra! (Kimegy.)
IVAN ANTONOV (a zakóhoz): Mi csak fecsegünk itt, pedig neked már le kellene
feküdnöd. Na, g y e r ü n k ! . . . (Dermendzsievávál
együtt
kimegy.)
— Függöny —
(Hivatal.

A Tisztviselő szobája. A Tisztviselő az íróasztal mögött
telefon — a Tisztviselő lomhán
felemeli.)

ül. Megszólal

a

TISZTVISELŐ: H a l l ó ? ! . . . (Felpattan és kihúzza magát.) Igen, i g e n . . . jó napot
kívánok, jó napot! P a r a n c s o l j o n . . . Miféle e m b e r ü n k ? . . . A p a r k b a n ? . . . Hogy52

hogy a p a r k b a n ? . . . Értem, szóval — egyszerűen a parkban. Nem, nem a mi
emberünk. Tőlünk senki sincs lent a parkban . . . Nem tőlünk van . . . Nem . . .
Á-á-á-á, igen, igen . . . Valószínű . . . Igen . . . Bizonyára . . . igen, felháborító . . .
Igen . . . Lejáratjuk m a g u n k a t . . . Igen . . . Ez már igazán mindennek a t e t e j e . . .
I g e n . . . Engedje meg . . . (Nem jut szóhoz.) ... Engedje meg, hogy megmagyarázzam : Én minden erőmmel, egészségemet nem k í m é l v e . . . ez véletlen egybeesés, higgye el, csupán véletlen, ezerből egy, nem, nem ez a gyakorlat, szó sem
lehet róla, higgye el nekem. Rendet teremtettem itt, úgy megy itt minden, mint
a karikacsapás, személyesen ellenőrzők mindent, naponta körbejárom az irodákat, már visszeres a lábam, komplikáció is felléphet, ne adj isten, hogy trombózisom legyen, s á n t í t o k . . . Nem, a munka az nem sántít, az m e g y . . . Igen,
feláldozzuk magunkat, igen, egyikünk ezt, másikunk azt, feláldozzuk ereinket,
mi mást tehetnénk, nekem a szívem sincs rendben, az e s t e . . . (Hirtelen rádöbben, hogy már nem hallgatják, rég letették a telefont.) ... H a l l ó ? ! . . . H a l l ó ? ! . . .
(Egy pillanatig még a kezében tartja a kagylót, majd leteszi és idegesen sétál le
s föl. Majd a telefonhoz rohan.) Popov, igen, én vagyok. Ide figyelj, az a birka,
amelyik — tudod — zakó volt, vagy fordítva . . . el kell hogy tűnjön. Mégpedig
azonnal. Megmondtam!... Persze, hogy törvényes úton, nem gyújthatod fel a
nyilvántartást. Azonnal, de törvényes úton. Hogyhogy nem érted? írunk neki és
beismerjük tévedésünket és bocsánatot kérünk tőle, de ez csak neki szól. Érted?
Abba kell hagyatni vele a tüntetést ott a parkban. Nálunk megmarad a zakó
birkának. A birkának azonban el kell tűnnie, mert csak a könyvben létezik.
És ki fizeti utána az a d ó t ? . . . Tudom, tudom, hogy minden nyilvántartókönyvben szerepel, hiszen, ha nem szerepelne, miért foglalkoznánk v e l e . . . Meg kell
találnod a módját, meg kell találnod, különben miért vagy o t t . . . ne magyarázz
nekem, inkább cselekedj... De azonnal, hallod? (Leteszi a kagylót.
Idegesen
sétál le s föl, rágyújt és ismét a telefonhoz rohan.) popov, eltűnt már az a
birka? Hogyhogy nem lehet? Mit nem l e h e t ? . . . Hát tegnap kerültél te i d e ? . . .
Hát mit számít az, hogy mindenhová bevezették?... Úgy beszélsz, mint egy
kisiskolás!... Mit nem lehet? Mi az, hogy nincs rá lehetőség? Egy birkát nem
tudtok leírni, nem restellitek magatokat? Leírod mint í r ó s z e r t . . . mint ragaszt ó t . . . Ügy már nem lehet? . . . Ja, igen . . . már sok mindent leírtatok ragasztóként . . . I g e n . . . Hát sokat ragasztunk, hát mit csináljunk, ha sok ragasztanivaló van. Ez ne nyugtalanítson. A ragasztót csak példának mondtam. A „Szociális rovat"-tal hogy á l l s z ? . . . A ragasztót csak példának m o n d t a m ! . . . Hm,
rosszul... i g e n . . . És nem teheted át az „Állóeszközök rovat"-ra? Ugyan már,
egy karosszékkel több vagy k e v e s e b b . . . Igen, igen, igazad van. Más a jellege.
Ide figyelj, akkor vegyél el a „Szárnyasok"-tól három l i b á t . . . Már elvettél...
Na, és? . . . Tedd át a „Kutyák"-hoz . . . Helyes, jó úton jársz . . . onnan vegyél
el másfél kutyát, úgy . . . tedd át a „Csökkentett tejhozamúak"-hoz . . . Jól van . . .
Na, és mi z a v a r ? . . . Aha! Hát ami hiányzik, azt elveszed az „Énekesmadarak"t ó l . . . Azokhoz nem n y ú l h a t s z ? . . . És a „Víziszárnyasok"?... Azokkal is roszszul állunk? . . . Igen, igen, nem tehetjük sehová sem ezt az átkozott b i r k á t . . .
Tudom, tudom, hogy n e h é z . . . T u d o m ! . . . Jól van Popov, bízd csak rám, majd
én töröm a f e j e m . . . (Leteszi a kagylót, felhajt egy pohár konyakot, aztán idegesen jár le-föl a szobában.) Hová t e g y ü k ? . . . Hová tegyük ezt az átkozott birkát? . . . Mit csináljunk belőle? Közben az idő megy, megy, nem áll m e g . . . lejár a h a t á r i d ő ! . . . (Hirtelen megáll, arca felragyog.) Ivanov! (A
telefonhoz
rohan.) I v a n o v ? . . . Te vagy az, Ivanov?! Légy szíves, gyere be hozzám. Igen,
én vagyok . . . Várlak.
(Idegesen

sétál le-föl. Ivanov

jön be, ötvenhat

éves

férfi.)

TISZTVISELŐ: Tessék, ülj le. Kávét? Vagy konyakot?... Egy kis konyakot, egy
kis konyakot iszol, ugye? (Tölt.) Egészségedre!... (Isznak.) Nos, hogy vagyunk,
hogy van a család?
53

ÖTVENHAT ÉVES: Köszönöm, jól.
TISZTVISELŐ: A gyerek? Hogy van? Beírattad franciára?
ÖTVENHAT ÉVES: Ketten vannak. Nemrég mentek férjhez.
TISZTVISELŐ: Hál' Istennek! Hál' Istennek! És te? Az egészséged? Kicsit sápadtnak látszol, vigyázz magadra, Ivanov. Szükségünk van rád.
ÖTVENHAT ÉVES: Kevés a hemoglobinom, e z é r t . . .
TISZTVISELŐ: Ivanov, mindenkinek kevés a hemoglobinja, tudod, hogy állunk ma
a hemoglobinnal, h i á n y c i k k . . . Te ezekben a napokban töltöd be a hatvanadik
évedet, ugye?
ÖTVENHAT ÉVES: Az ötvenhatot. És nem ezekben a napokban, hanem három
hónap múlva.
TISZTVISELŐ: Igen. Igen. A szakszervezeti bizottság azzal a feladattal bíz meg,
hogy holnap töltsd be a hatvanadik évedet.
ÖTVENHAT ÉVES (feláll): De, h á t . . . Miért holnap?
TISZTVISELŐ: Ugye, te tagja vagy a szakszervezetnek, Ivanov?
ÖTVENHAT ÉVES: Tagja vagyok, de csak ötvenhat éves. Miért lennék hirtelen
hatvan?
TISZTVISELŐ: A szakszervezet megbízásából, Ivanov. A szakszervezet érdekei ezt
követelik. Ez felsőbb utasítás.
ÖTVENHAT ÉVES: De hát huszonnégy óra alatt hagyon töltsek be négy évet?
TISZTVISELŐ: Majd betöltöd, Ivanov, be kell töltened. Ha egyszer ezt kérik tőled,
be kell töltened. Szóval — te holnap töltöd be a hatvanadik évedet. T u d j a valaki, hogy hány éves vagy?
ÖTVENHAT ÉVES: A feleségem.
TISZTVISELŐ: A hivatalban?
ÖTVENHAT ÉVES: Nem, itt soha senkit nem érdekelt.
TISZTVISELŐ: Ez jó. Szóval — hatvanéves vagy és húsz évét töltöttél nálunk.
Megértettük egymást, Ivanov?
ÖTVENHAT ÉVES (szerényen): Nem tudom, képes leszek-e megfelelni a belém
helyezett bizalomnak.
TISZTVISELŐ: Képes leszel? Persze, hogy képes leszel, lelkiismeretes dolgozó vagy
te. Mi'meg, a te tiszteletedre, megeszünk egy birkát.
(Banketthez terített asztal. Mögötte ül a Tisztviselő, Evgeni, Rendész és az egyetlen ünnepelt, Ivanov az asztalfőn. Fehér asztalterítő, csillogó evőeszközök,
Ivanov
ünneplőben. Virágok. Az asztal közepén hatalmas tálca — abban kellene lennie a
birkának. De nincs ott, a tálca üres.)
TISZTVISELŐ (állva): Tisztelt Kollégák! Azért gyűltünk össze, hogy megegyük ezt
a birkát (az üres tálcára mutat), a mi szeretett Ivanov kollégánk tiszteletére,
aki ma tölti be hatvanadik életévét. (Taps.) Hatvanadik életévét és a hivatalunkban eltöltött huszadik évét — ez a tény sokkal nagyobb figyelmet érdemel
ennél a szerény birkánál, amelyet a szakszervezeti bizottság vett, és amelyet
most elfogyasztunk. (Észreveszi, hogy Ivanov a tálcát nézi.) Mit nézel, Ivanov?
ÖTVENHAT ÉVES: De hiszen itt nincs . . .
TISZTVISELŐ: Mi nincs?
ÖTVENHAT ÉVES: A bir . . . b i r . . . b i r . . . (Nagyot sóhajt.)
TISZTVISELŐ: Miféle „bir", Ivanov? Nézd csak, micsoda birka! Tán nem tetszik?
ÖTVENHAT ÉVES: Á-á, szép! Nagyon szép!
TISZTVISELŐ: Bocsássatok meg, kedves kollégák, de ki kell mondanom, a birkában az ember iránti megbecsülés rejlik. Gondoskodás az emberről, figyelmesség
az emberek iránt — látjátok, ez az, ami megmutatja, milyenek vagyunk, hogyan dolgozunk és mit gondolunk. Mert reá (Ivanovra mutat), az emberre támaszkodik minden, reá támaszkodik a hivatal és a társadalom. Tőle kapjuk a
kenyeret, a bort és a húst is. (Taps.) És ma boldogok vagyunk, hogy azt mond54

hatjuk szeretett kollégánknak, az embernek, Ivanovnak: „Köszönjük
Ivanov, odaadó munkádat. Húsz évig tartottad a f r o n t o t ! . . . "
(Taps. Ivanov

feláll

és esetlenül

meghajol,

a Tisztviselő

neked,

megcsókolja.)

TISZTVISELŐ: Nos, kollégák, lássunk hozzá. Evgeni, szeleteld fel a birkát. (A szalvétát a nyakába köti. A többiek követik
példáját.)
(Evgeni
valahol

fogja a nagykést és a villát, és feldarabolja a képzeletbeli birkát. A kés
csontot ér, Evgeni néha megszólal: „porcogó"...
Evgeni befejezi a birka
feldarabolását.)

TISZTVISELŐ: Köszönöm, Evgeni. Nos, vegyétek a húst, mindenki szedjen magának. Jó étvágyat mindegyikőtöknek! (Elsőként szed.)
(A tisztviselők

eszik a birkát, nagyokat nyelnek,
Evgeni a

csörömpölnek

a kések meg a villák,

Tisztviselőhöz):

„Leette magát, szórjak rá egy kis sót?"
(Sót szór a foltra, a többiek esznek, nagyokat nyelnek...
nov, karján a zakójával és mosolyogva nézi őket. Az asztal
kel lesüllyed. Ivan Antonov a zakójához
IVAN ANTONOV: A hatezerháromszázötös iktatószámú
v a g y ! . . . (Felveszi zakóját és meghajol.)

Mögöttük áll Ivan Antoa vacsorázó
tisztviselőkfordul.)
levél szerint újra zakó

— Függöny —

FORDÍTOTTA: JUHÁSZ PÉTER

55

175 ím. izületeit DÍolluíIi Jíalűi.

GERGELY ANDRÁS

„Vannak dolgok,
melyeknek emlékezete nélkül nincsen jövendő"
Különös optika a visszatekintő emlékezeté: fölnagyít és kicsinyít egyszersmind.
Kiemeli a neves történelmi személyiséget, s homályban, észrevétlen kicsinységben,
ismeretlenségben hagyja annak környezetét, magát az egykori világot, amelyben
működését kifejtette. A spontán emlékezet aránytévesztésének korrekcióját a múltról való rendszerezett tudás lenne hivatott elvégezni. Utóbbi, a történettudomány
azonban olykor nem annyira bírálja, mint szemléleti alapjául szolgáló elvként fogadja el az ismert személyiségismeretlen kor antinómiáját. Magyarázatát a személyiségre építi, a korszakot kiemelkedő alakjáról nevezi el, s a változások okát
kizárólag a szubjektumban keresi. Ilyen konstrukcióknak különösen kedvelt terepe
volt a magyar reformkor. „Széchenyi korát" például a legnagyobb magyar „eszméi"
mozdították volna ki a korábbi tespedésből, s Kossuth „szónoklatai" idézték volna
elő 1848—49 rendkívüli teljesítményeit. Nem véletlen, hogy különösen e kor vált
olyanná, ahol a történelmi folyamatok, sőt történelmi alternatívák személyiségekhez
kötötten rögzítődhettek: nem volt szűkiben e néhány évtized társadalmi folyamatokat személyükkel valóban reprezentáló kiválóságoknak. S ha ma e személyiségeket a 19. századi polgári-nemzeti fejlődés képviselőinek, sőt programadóinak tekintjük, s e folyamatban elhelyezve próbáljuk őket bemutatni, valóban történelmi
szerepük teljességének megragadására és egyúttal valóságos gazdasági-társadalmi
folyamatok érdemi rekonstrukciójára teszünk kísérletet, de ha társadalmi jelentőségüket és szerepüket most m á r ellenkező előjelű leegyszerűsítéssel, csak a jéghegy csúcsához hasonlítanék, úgy éppen egy fontos, választ igénylő kérdés sikkadna
el: mi a magyarázata, hogy a politika, művészet, tudomány annyi kiemelkedő
alakja jelenik meg ekkor történetünkben, s csaknem valamennyien olyan sokoldalúsággal rendelkeznek, amely nem indokolatlanul emlékeztet a reneszánsz korára?
A romantikus Széchenyi napszámoséhoz hasonlítható, kesztyűt soha nem látott,
állandóan mozgásban-tapintásban levő kezét, praktikus-műszaki tudásának szinte
megteremtőjét az orvostudományt is tanuló lapszerkesztő, Kemény Zsigmond írta
le. A politikus Kölcsey irodalmi bírálatára válaszoló Berzsenyi gazdasági kérdésekről is tanulmányt ír. Az idősebb Bolyai Gaussal levelezik s tökéletes égésű kályhát konstruál. Az írországi népnyomor okait elemző Eötvös későbbi népoktatási
törvényjavaslatát gyakorlatias indítvánnyal tökéletesíti a tudománytörténész Csengery. A kora természettudományában ismeretesen jártas Jókai emlékezik arra, amikor 1848. szeptemberi toborzóútján kísérve Kossuthot, az utat rövidítve, gyalog indultak el a képviselők, újságírók Csongrád felé a csillagos éjszakában — s az égbolt
csillagképeit közülük Kossuth ismerte legjobban.
Politikai vagy tudományos feladatok előbb-utóbb vezetőre vagy megoldóra találnak, hiszen olyan értelmiségi funkciókról van szó, amelyeknek ellátására ma
már intézmények képeznek szakembereket. De a múlt század derekának páratlan
személyes teljesítményeit, konkrétan a gyakorlatiasság és sokoldalúság együttes és
állandó jelenlétét, a valóságformálás igényének és a realitásérzéknek különböző
56

mértékű, de mindig meglevő összekapcsolódását mégsem vezethetjük le általánosságban a társadalom nagy időbeli eltéréssel, de Európa-szerte végbemenő, nálunk
kezdetben lassú, majd forradalmi, s tovább erjedő átalakulásából — olyan személyiségi jellemzők az említettek, amelyek történetileg nagyon is egyszerinek bizonyultak.
A nemzeti-polgári fejlődéssel általunk csak általánosságban kijelölt, a valóságban nagyon is konkrét feladatok megoldását s a vele keletkező ú j funkciók ellátását
meglevő, szakmák szerint tagolódott, az iskolázás munkamegosztást kijelölő fokozatait végigjárt értelmiség nálunk nem végezhette el, hiszen ilyen értelmiség nem
létezett. Az egykorú Németországban nemcsak a tudomány, hanem a politika jelesei
is zömükben egyetemi tanárok, s alkalmanként még forradalmárai is jobb híján
akadémiai életpályát egyengetnek a várt nagy fordulat bekövetkeztéig — nálunk
még a Bolyaiak sem az egyetem professzorai. A polgári értelmiség Magyarországon
sem előzmények nélküli — sorsuk azonban még a 18. század végén is az elszigetelődés. Martinovicsék haladó törekvései egykorúan nem kerülhettek szerves kapcsolatba a társadalom valós igényeivel, s ezt altkor még nem egyenlíthette ki a
mozgalom fegyelmezett szervezettsége sem. A fiatal Kossuth atyjától, a szemtanútól tudott a magyar jakobinusok utolsó óráiról és kivégzéséről, s próbálta faggatni
az öreg Kazinczyt is Martinovics felől. A különbség mégis nagyobb, mint a folytonosság. A 18. század vége a magyar társadalom többsége számára a válság
előérzetét hozza meg, s csak Berzeviczy Gergelynek és Hajnóczy Józsefnek köszönhető, hogy a francia példa hazai követhetése már több mint hit — általuk kezdődik meg a felvilágosodás polgári eszméinek fényénél a válságba jutott hazai társadalom konkrét, eszmékbe vetett hit helyett az elemzés bizonyságára alapozó és
tettre sarkalló elemzése.
Néhány rövid, de annál eseménytelibb évtized, s már a társadalom megannyi
rétege keres — műveltségi szintjének, politikai lehetőségeinek megfelelő s ezért
különböző — kiutat a szisztémából, amelynek gyengesége az európai háborúk közepette már a közeli jövő iránti, korántsem alap nélküli aggodalommal tölti el mindazokat, akiknek legalább részben és forma szerint kezükbe adatott sorsuk intézése.
A válságból kiutat kereső társadalom veti ki méhéből lázas sietséggel értelmiségi
programadóit. A születés pillanatában, társadalomtörténeti értelemben „első generációs" értelmiségiként jelennek meg, az újonnan jöttek mindent elsajátítani-kipróbálni törekvő vágyaival, s a csaknem elkésettek sietségével. Az értelmes előrelátás
többletének előnyével igen, de az elkülönültség leküzdendő hátrányával nem rendelkező programadók realitásérzéke, sokoldalú gyakorlatiassága, értékelendő — mert
értékteremtő — sikeressége éppen ebben a történetileg egyszeri társadalomközeliségben, s általa is segítetten progresszív társadalmi lehetőségek megvalósíthatásában talál magyarázatot.
A társadalomközeliség és a problémák felismerése önmagában nem sarkall
rendkívüli teljesítményre. Cselekvési lehetőségre is szükség van, hogy ez a nemzedék kibontakozhassék. S ezt biztosítja az önmagában is elavult, de az uralkodói
abszolutizmust mégiscsak korlátozó és a program hirdetésére rögtön fórumot nyújtó
rendi intézményrendszer; a nemesi vármegye és az országgyűlés. Az ugyancsak
ekkor születő orosz polgári értelmiség egyik, s talán domináns típusa éppen azért
lesz az Oblomov figurájában típussá formált „felesleges ember", mert a kulturálispolitikai tevékenységi szférát valósággal kisajátító cári önkényuralom a társadalom
valós érdekeinek megfogalmazóit, valós értékeinek formába öntőit szándékosan és
intézményesen teszi mozgásképtelenné és hatástalanná. Pató Pálok nálunk is szép'
számmal vannak, de Pató Pál nem találhat mentséget a cselekvés elmulasztósára.
Részt vehetne a politikai harcban, élhetne a tudománynak, rendbe hozhatná gazdaságát. (Nem véletlen az sem, hogy míg Oblomov egyénített regényhős, Pató Pál egy
rövid vers arc nélküli figurája, nem típus, inkább fogalom csupán.)
Társadalomközeliség, program és cselekvés. Adottság az első, feladat a másik
kettő. Megvalósulásuk mikéntje és szintje a társadalommal állandó — és ekkor
igen szoros — kölcsönhatásban fejlődő egyéni életpályákban tárul fel.
57;

A százhetvenöt éve, 1802. szeptember 19-én született Kossuth Lajos származása
szerint nemes (bár anyai ágon felvidéki polgárok leszármazottja). A család azonban,
ha nem is vagyontalan, de birtoktalan. Atyja jómódú birtokos családok gazdasági
és jogügyeit intézi. Értelmiségi lenne tehát? Szakértelmet kívánó munkakörét f a miliáris, ha úgy tetszik magánjogi-alárendeltségi kapcsolatok is színezik. .De gyermekét már az adott társadalmi viszonyok között lehetséges egyetlen, önállóságot
biztosító, mégis társadalomközeli értelmiségi pályára, az ügyvédire irányította.
A diplomájával együtt a nagy hagyományú iskolákban jeles műveltséget is szerzett fiatal ügyvéd mindennapi munkája során kerül kapcsolatba az államszervezettel éppúgy, mint a társadalom legkülönbözőbb rétegeivel. Származása — foglalkozásától, vagyoni helyzetétől függetlenül — a megyei közéletben való aktív részvétel
lehetőségét biztosítja számára. S ez a megyei intézmény, amellyel ekkor, az 1820-as
évek végén találkozik — legalábbis Zemplénben — nem kizárólagosan a rendi alkotmány védbástyája többé. Az országgyűlés által kiküldött, reformjavaslatokat
tárgyaló bizottságok óvatos előrelépést is csak itt-ott javasoló, de mégis állásfoglalásra késztető munkálatait vitatják ekkor országszerte a megyékben. Zemplénben
a változtatások, reformok hívei szoros baráti kört alkotnak, a pesti mintájára kaszinót hoznak létre. A körükbe látogató Kazinczy, ha aktívan nem is politizál, személyével az újat hirdetni kezdők kínzó hagyománytalansági érzését oszlatja s a
folytatás megnyugtató érzését adja számukra; Széchenyi művei és a rendszeres
bizottságok munkálatai a jelen szükségleteit t á r j á k elébük, külföldi olvasmányaik,
baráti beszélgetéseik a jövő programját segítenek megfogalmazni. Amennyire a
ránk maradt forrásokból megállapítható, Kossuthot politikai működése kezdetétől
a polgári reformok követelése jellemzi. Nem volt nemesi-rendi, „sérelmi" jellegű
politikai szakasz életében. Eszméit viszont korántsem csupán olvasmányai, hanem
döntően társadalmi tapasztalatai határozták meg. Első reformjavaslatait az Éhségmentő intézetekről írottakban fogalmazta meg. Valóságismeretét az 1828-as országos összeírás megyei revíziója kapcsán falvak tucatjainak meglátogatása során mélyíthette el. Bizonyos, hogy személyét tehetség, tudás és tapasztalás együttes gazdagsága hamarosan túlemelte volna Zemplén megyén — éppúgy, mint Szatmáriból
későbbi barátját, Kölcseyt. Egyelőre azonban a zempléni ellenzék felbomlasztására
irányuló kormányzati akció során a birtoktalan, Zemplénben nem régóta honos
családból származó Kossuth ellen indítottak becsületét sem kímélő rágalomhadjáratot, s noha Kossuth tisztázta magát a vádak alól, előtte az aktív megyei küzdőtér
— s evvel életének és politikai működésének első szakasza — lezárult.
A közelgő 1832-es pozsonyi országgyűlésről néhány barátja kívánt általa tudósítást küldeni a tárgyalásokról, s ez a vállalkozás azután nemcsak Pozsonyba kerülését és szerény megélhetését biztosította, hanem vállalkozását kéziratos Országgyűlési Tudósításokká
terebélyesítve, politikai szerephez is juttatta. „Név, ismeret
és pártfogás nélkül jöttem Pozsonyba" — írta tudósításainak utolsó számában. S az
évek során a politikai vezetők között számon tartott író lett, tollából élő értelmiségi, aki majd holta napjáig büszke lehetett arra, hogy saját munkájából t a r t j a el
magát és családját. De tolla politikai értelemben nem volt eladó. Erkölcsi, de társadalmi értelemben is elképzelhetetlen volt számára, hogy meggyőződését feladja.
„Együtt éreztem nemzetemmel, csont voltam csontjából, test a testéből, tehát a j k a m ról bent a hazában nemzetem óhaja, vágya, öntudata, hazaszeretete szólt" — emlékezett á száműzött. Az érdekegyesítés Széchenyi által megfogalmazott, Wesselényi
által a polgári átalakulásban egyaránt érdekelt jobbágy és nemes viszonyára is értelmezett gondolatának éppen saját szűkebb közege, a kisbirtokos vagy m á r birtoktalan nemesség (vagyis a nemességnek ekkoron már számszerű többsége!) létével
biztosított realitást: akár értelmiségi, akár kispolgári, akár paraszti életformájával
hidat, összekötő kapcsot képezett a társadalomnak korábban az életforma által is
mereven elhatárolt tömbjei között. Az általa ugyancsak jól ismert hegyaljai szőlőtermelő, vagy az alföldi mezővárosi paraszti polgárosodás meginduló folyamataival
együtt a társadalom ekkoriban már csak jog szerint, de nem valóságosan tagolódott
58

rendekre többé. Megszületőben volt a polgári, nemzeti társadalom, ahol éppen a
középrétegekre várt komoly hivatás.
A Tudósítások vaskos kötetekké sokasodott lapjai az 1832—36-os hosszú országgyűlés liberális szónokainak elveit ismertették országszerte, s a haladó alsó táblai
többség ellenére, az abszolutizmus ellenállása folytán kudarccal végződő országgyűlés egyik tanulsága Kossuth számára az volt, hogy egyelőre — az 1830-as évek
közepén — nem ú j reformeszmék felvetése, hanem a meglevők népszerűsítése és
elfogadtatása, a nyilvánosság, a közvélemény megteremtése a fő feladat. Ezt a célt
szolgálták volna a hamarosan betiltott, ugyancsak előfizetőknek szétküldött kéz-,
iratos Törvényhatósági
Tudósításai, majd minden eddiginél nagyobb hatással a
kormányzati kegyként 1841-től megindítható Pesti Hírlap. S közben a jogtalan eltiltás ellenére is szétküldött tudósításokért: három évnyi börtön. E három év alatt
sikerült megvalósítania azt, amit Németh László a gályapad laboratóriummá tételével állított az értelmiségi elé feltétlen hivatásként. A börtön rácsa kényszerű elzártság is volt, de maga is szűrőként használta, amikor gondosan megválogatta,
hogy a rámért idő alatt milyen olvasmányokat hagyasson jóvá cenzoraival. (A tájékozódására kíváncsi Széchenyi is átböngészte engedélyezett olvasmányainak jegyzékét.) A listán nívós szépirodalom, történelem, közgazdaság, angol tanulmányok
Shakespeare-fordítása segítségével. Elsőként a Macbethhez fogott hozzá. „Hat hónapig dolgoztam az első tizenhat soron, mert a világért sem mentem volna át
egyik szóról a másikra addig, amíg az előbbinek minden ízét s minden ízének az
okát ki nem fürkésztem. Hanem félév múlva tudtam aztán angolul." Emellett
— szellemi tornaként — sorra végiggondolta az ország megoldásra váró problémáit, elmélkedett fontosságuk és sorrendjük felől. A tények megalapozottságával,
s szépírónak is becsületére váló nyelvi leleménnyel készültek utóbb, a Pesti Hírlapban vezércikkei. Alapvető fontosságú tény szavunk is az ő alkotása, s emellett olyan
fontos szavaké, mint adalék, fogalom, közgazdaság, közszellem, rögeszme,
szakember, szaktudomány,
tekintély, vezércikk. S a Hírlap páratlan népszerűsége — ötezres példányszámát magyar nyelvű lap csak az 1870-es évek végére haladta túl! —
nemcsak a reformeszmék általában vett vonzerejét bizonyítja, illetve korántsem
csak a hírlapi munkatársak által is segített szerkesztési forma és nyelvi megformáltság idézte azt elő, hanem az a tény, hogy Kossuth a polgárosodás 1840-es
években felgyorsuló áramában nemzete ütőerén tartotta kezét, mert már nemcsak
nyilvánosságot teremtett, hanem programot is fogalmazott, olyant, amely megfelelt
a liberális mozgalom továbblépéseket is vállaló derékhadának. Mind ez ideig nem
vezéreként, csak egyik elismert vezetőjeként annak a reformmozgalomnak, amelynek a háromévenként rendre következő, mind fontosabb tárgyakkal foglalkozó országgyűlésein belső meghasonlás, tragikus halál, vagy a választási kibuktatás folytán egymást váltó vezetői lettek Széchenyi, Wesselényi, Kölcsey, Deák, Klauzál —
s 1847—48-ban Kossuth. Szét nem választható, mennyire a történelmi helyzet bárki
által megragadható lehetőségein, s mennyire a történetesen vezető Kossuth zsenialitásán múlott az 1848-as korszakforduló oly módon történő realizálása, hogy a
reformmozgalom maximális programja vált megvalósíthatóvá, s hogy annak csorbítás nélküli fenntartására fegyveres küzdelemre is kész volt a magyar társadalom
túlnyomó többsége, sőt országgyűlése és kormányzata a küzdelem során demokratikus irányú továbblépésként értékelhető intézkedéseket is hozott.
A saját működésére visszatekintő Kossuth szerényen csak így fogalmazott:
„ . . . az eszközök egyike valék — és áldom a végzetet, hogy leheték — a történelem
igazságának kezében, hogy a jobbágyföld szabaddá legyen a hazában. Sokat elsepert a balsors förgetege abból, amiért küzdött, szenvedett, áldozott, vérezett ama
nemzedék, melyre már csak néhány porladó rom emlékeztet, ez m e g m a r a d t . . .
aztán igaz az is, hogy az eszközök egyike valék, s áldom a végzetet, hogy leheték
az örök igazság kezében, miszerint a szolganép, mely ki volt tagadva az alkotmány
jóvoltaiból, mint egyenjogú alkotmányos polgár foglalja el helyét a hazában."
A „szabad föld, szabad ember" Kossuth fogalmazta reformkori programja önmagában is biztosítaná a halhatatlanságot — neki megadatott realizálnia is azt.' S az
59

1848-as forradalom győzelmét követő hetekben — hangsúlyoznunk kell, m e r t talán
itt a legtöbb a torzítás a század egészét átívelő életpálya megítélésében — reálisan
és rugalmasan próbálta elhárítani — minisztertársaival együtt — a politikai konfliktus kiéleződését, s a fegyveres konfliktus kifejlődését. Hasztalan. Nemzetnek és
vezetőinek csak az elért vívmányok teljes feladása vagy a fegyveres harc vállalása
között lehetett „választania". S az önvédelmi küzdelem magától értetődő vállalását
nem a győzelem vagy a külső intervenció segítségével végrehajtott leveretés minősíti utólag politikailag helyes vagy helytelen döntéssé. Valójában nem volt döntés:
a fegyveres támadásokat el kellett hárítani.
Az áltanulság helyett érdemi történelmi tapasztalattal szolgált 1848—49. Pozitív
tanulsága volt, hogy az érdekegyesítési politika — minden benső ellentmondása
ellenére is — realizálható, s kedvező külviszonyok esetén a függetlenségi háború
is sikerrel lehet megismételhető. Egyik negatív tanulsága, hogy a Habsburg-birodalom belső ellentéteinek alkotmányos kiegyenlítése — úgy, ahogy erre 1848-ban
kísérlet történt — lehetetlen, mert ritkán áll elő érdektalálkozás az eltérő irányultságú nemzetek egymás közötti és a dinasztiához való viszonyában. S a másik, hogy
a nemzetiségi kérdés Magyarország jövendőjének Achilles-sarka. Kossuth az emigrációban az utóbbi, döntő fontosságú kérdés megoldásának ú t j á t — helyesen —
az ország demokratizálásában, az 1848-ban csak megkezdett átalakulás továbbfejlesztésében látta. S e ponton, a magyar liberalizmus demokratikus irányú továbbfejlesztésében észlelhetünk első ízben érdemi eltérést Kossuth politikai elképzeléseiben — a magyar progresszió többi alakjához viszonyítottan. Többségük ugyanis
— Kemény Zsigmonddal szólván — nemzetiség és polgárosodás ügyét egymással
ellentmondásban állónak tartotta, s a valóban meglevő ellentmondások feloldását
nem a demokratikus kibontakozás irányában kereste, hanem valamilyen „súlyegyent", kompromisszumot próbált teremteni a magyar társadalom pozíciójának
védelme és a polgárosodás követelményei között. Az alkuba azonban nem értették
— nem érthették — bele a magyar társadalom egészét. Vezető rétegek pozícióőrzéséről volt szó tehát, amely, ha az állapotok rögzítéséről volt szó az 1849 utáni abszolutizmus társadalmat is deformáló rendszerében, még bírhatott nemzeti színezettel,
de ha már a kibontakozás alapjául szolgált volna, a társadalom anakronisztikus
megmerevedését eredményezhette. A társadalmi demokratizmus érvényesítésében
vagy elutasításában kereshetjük — a külpolitikai megfontolások mellett — az államjogi kapcsolat, az osztrák—magyar viszony alakítására vonatkozó különböző elképzelések politikai alapját is.
Az emigráns Kossuth a hazai politika irányítását mihamar elhárította magától,
a döntéseket a helyzettel jobban ismerős hazaiak számára tartotta fenn. Erőfeszítéseit a külviszonyok kedvező befolyásolására fordította. Kezdetben magyarbarát közvélemény megteremtésén igyekezett, majd a Habsburg-ellenes politikai hatalmakkal teremtett kapcsolatot, 1859—60-ban a szerb és a román fejedelemségek jóindulatát, a fiatal olasz állam fegyveres támogatásának ígéretét szerezte meg. „E szó,
»útegyengetés« adja meg a keretet azon tevékenységhez, melyet külföldön kifejtettünk. Mi tehetségünket nem becsültük túl. Sohasem ringattuk magunkat azon ábrándos képzeletben, hogy mi szerezhetjük vissza nemzetünk számára a független
nemzetek kerekasztalánál azon helyet, melyhez ezredéves történelménél s az európai közjog egészítő részét képező diplomáciai kötéseknél fogva is kétségbevonhatatlan joga van. Ezt csak maga a nemzet teheti." Az emigráció vezetője megtett
minden tőle telhetőt, de azt a kételyét, hogy a nemzet kedvező külpolitikai feltételek esetén, akár hosszú évekkel 1848 után is ú j r a kész-e a fegyveres harcra, semmilyen kedvező hazai hír sem oszlathatta el. Helyesen látta, hogy ha a magyar
függetlenség az európai viszonyok kedvező alakulása folytán minden erőfeszítés
nélkül, a Habsburg-birodalom széthullásával jönne létre, ezt a függetlenséget —
egy-két aulikus arisztokratát nem számítva — mindenki elfogadná. De nem remélhette, hogy ennyire kedvező fordulat bekövetkezzék. Vajon milyen áldozatra,
mekkora erőfeszítésre kész és képes a nemzet? Meg lehet-e újítani a társadalom
egészére kiterjedő érdekegyesítési programot? Kérdések, melyekre nem kaphatott
60

választ, s a magyar társadalomtól tartósan távol élve, maga nem találhatott végleges feleletet. (Ennek az izgalmas társadalomtörténeti kérdésnek a megválaszolásával, amely a forradalom és a kiegyezés közötti történelmi alternatívák meglétére
éppúgy választ ad, mint Kossuth politikájának az abszolutizmus lefojtott politikai
viszonyai között nehezen felbecsülhető hazai társadalmi bázisát konkretizálja, jelentős részben még adós történetírásunk, a politikai alternatívák megléte és küzdelme azonban már bizonyítást nyert.)
Kossuth a nagy célt, a nemzeti függetlenséget és a társadalmi demokratizmus
érvényesítését — amelyek ekkoriban váltak számos európai nép aktuális politikai
célkitűzéseivé — tartotta elérendőnek. Nem olyan kompromisszumos politikára gondolt, amely céljai mérséklésével vagy feláldozásával biztosítja a legkülönbözőbb
csoportosulások támogatását. Ilyen áron nem kívánt „nemzeti" politikát, mert ezt
a politikát nem nemzetinek, hanem a nemzeti eszme kisajátításának tartotta. „Mindig aggódtam, hogy a párt nélküli egység utáni sóvárgás illúziói a Nemzetet egy
rossz párt martalékává t e s z i k . . . s ki az egység kedvéért elveiről lemond — pártját
öli meg, az ellenkező párt elveinek javára."
S eljött az idő, amikor joggal hasonlította magát Kasszandrához. Egyedül maradt s nem hallgattak szavára, pedig a lényeget illetően nagyon is helytállónak bizonyult, amit a kiegyezésről Deákhoz intézett nyílt levelében állított. A jövő az önálló nemzeti államok kialakulásának kedvez, s Magyarország, sorsát a nemzeti fejlődésnek ellentmondó Habsburg-birodalomhoz csatolva, mint e birodalom egyik
fenntartója, osztozni lesz kényfelen a birodalom sorsában. S ez a sors a pusztulásé.
„Magyarország lesz az a máglya, melyen az osztrák sas megégettetik."
A kiegyezés után Magyarország sorsával nem foglalkozott többé az európai
diplomácia, a Kossuth-emigráció politikai működése a minimumra korlátozódott.
A nagy száműzöttnek az évtizedek során szerzett politikai és erkölcsi tekintélye,
amelyet elveinek tisztasága mellett a jellem szilárdsága és lényének ebből fakadó
sugárzása alapozott meg, megmaradt, s a politikai aktivitástól tartózkodva is nem
alábecsülhető súllyal érvényesült. „Erkölcsi tiltakozásként" maradt a száműzetésben, mintegy jelezve Európa számára a tényt, amely hazájában ismertebb volt:
nem mindenki fogadja el a kiegyezéses, dualista államrendszert, mint a magyar
társadalom további sorsának végleges, meghatározó keretét.
Az aktivitásában korlátozott politikus ezáltal nem vált sem szoborrá, sem legendává. A politikától sem távolodott el egészen: hazaküldött leveleiben páratlan
stiláris, szellemi és politikai fölénnyel elemezte az európai politika eseményeit,
megszívlelendő tanácsokat tudott adni a hozzá közel állóknak vagy a hozzá fordulóknak. A kortársaira is annyira jellemző sokoldalúság pedig attól óvta meg,
hogy elszigetelődve önmaga foglyává váljék. Nem volt társaságkedvelő, s hazájától
lélekben elszakadni nem tudva, nem oldódott fel olasz környezetében. Turin
„300 ezer lakosa közül egy teremtett lélekkel sem érintkezem, az örökös magány
ködébe, amelyben kínlódom, a társadalmi életnek soha egy édesítő napsugara sem
hat be". A „magány bánatos napjaiban" a természethez fordult „vigaszt keresni".
Botanikai gyűjteménye, természetfilozófiai elmélkedései ugyanarról az alaposságról
tanúskodnak, amellyel korábban a társadalom és politika kérdéseit elemezte.
E kényszerűen öncélú tevékenységgel nyolcvanéves korában kellett felhagynia,
amikor megélhetése csekély alapja is fogytán, újra kenyérkeresetre kényszerült.
Romló látással, törődött testtel kezdett hozzá élete minden viszontagságai között
megőrzött roppant mennyiségű iratainak rendezéséhez és kiadásához. Évtizedek
teltek már el aktív politikai tevékenységének lezárulta óta. önmaga historikusaként
tárhatta most nemzete és több nyelven a világ elé emlékiratok helyett magukat az
egykorú dokumentumokat, melyeket — műveinek összkiadása évtizede megszakadván — ma is haszonnal forgat a történész. S az általa publikált dokumentumokban
feltárt tények bizonyították: valóban nem illúziók, hanem jogos remények mozgatták az emigráció politikáját.
Nem minden mozzanatában helytálló, tehát abszolút értékmérőként semmiképpen sem fogadható el politikai eszmerendszere, de tagadhatatlan, hogy párat61

lan világossággal látta Magyarország jövendő sorsa alakításának lehetőségeit. S a
lehetőségek lezárulta, 1867 után a kiegyezési rendszerrel a Habsburg-birodalom
egyik felét alkotó, a birodalommal együtt felbomlásra ítélt történelmi Magyarországról írott elemzéseit nem is oly hosszú idő múltán tragikusan igazolta a történelem.
Az emigráns tevékenységében is érvényesülő realitásérzék; a levelek egész
sorában, például az árvízsújtotta Szeged újjáépítésével kapcsolatos, részbén valóban hasznosított tanácsaiban is kifejeződő gyakorlatiassága, művelődésének és tevékenységének sokoldalúsága tehát nem szorul bizonyításra. Ekkorra, kilencvenedik
életéve közeledtével azonban már sajátos jelenség: utolsó életbenmaradottja a reformkor nagy nemzedékének. A század vége felé közeledő Magyarországon — a
társadalomfejlődés bekövetkezett torzulása folytán — a teljesség, az értelmes értelmiségi lét immár elérhetetlen. Kialakul a magyar vagy-vagy: a hatalomhoz juttatott, de a hatással csak rontást elérő vak vezérek, vagy a hatástalanságra, kényszerű
tétlenségre kárhoztatott tisztánlátók tábora. Valós, de már egykorúan szimbolikussá
növelt alakjaiban: Tisza István és Ady Endre. E kettősség megszűnéséhez m á r roppant megrázkódtatásra lenne szükség — magától nem következhet be.
Az eltérő léthelyzetű, társadalmi helyzetében már nem a társadalomközeliség
által jellemzett, hanem az elszigetelés vagy elszigetelődés által fenyegetett, önigazolásra vagy önbátorításra szoruló értelmiségiek számára kikerülhetetlen volt a
csaknem kortársként fölébük magasodó államférfi életművének értelmezése. A napi
politika kérdéseitől függetlenül is roppant érdekek fűződtek ahhoz, hogy életét
tisztességesnek ugyan, de éppen ezért hatástalanságra kárhoztatottnak vagy ellenkezőleg, tényleges történelmi lehetőségeket reprezentálónak fogadják-e el? Depoliíizált mítoszának teremtése vagy mitizált politikájának verbális igenlése jelölik e
törekvések szélső határait.
Így vált a visszatekintő emlékezetben a történelmi személyiségről alkotott ítéletmondás tárgyává, ami hajdan a társadalom egészének nyitott, eldöntetlen kérdése volt. Mintha nem lett volna Kossuth mellett Wesselényi Miklós vagy később
Teleki László, s nem létezett volna velük (s általuk csak vezetetten) széles táború
politikái mozgalom, hanem csak vele szemben — megint „egyedül" — Széchenyi
vagy később Deák. A személyekre egyszerűsített történelemkép vagy a sikert, vagy
az erkölcsöt választhatja ítélete mértékéül — két mérték, mellyel az említettek
könnyűnek nem találtatnak ugyan, de az eltérő mértékek benső összefüggése fel
nem tárható. A társadalom reális lehetőségeihez igazodó, tehát alternatívák feltárásán alapuló értékelés bizonyul csak koherensnek, igazán történetinek.
Kossuth — változó, alakuló politikai nézeteivel tükrözve és serkentve a m a gyar társadalomfejlődést — a magyar polgári átalakulás realizálható útjai közül a
legnyitottabb, kezdetben liberális, majd demokratikus, távlati perspektíváiban a
Duna-táj népeinek összefogása felé mutató variánsnak a megvalósításáért küzdött.
Programja realitása kétségtelen, jóllehet az ellentétes erők küzdelmében nem valósult meg maradéktalanul.
Mint döntő történelmi változtatások aktív részesének és azon meg nem valósult lehetőségek képviseletében, melyek valamikor a társadalomban rejteztek, személyének még életében páratlan megbecsülés és tisztelet jutott osztályrészéül. A későbbi nemzedékekre örökítődik ugyan a kegyelet, de a múlt homályba merülésével
a történelmi személyiség is fokozatosan elveszti konkrét emberi dimenzióit — mitikussá, hérosszá s azután előbb-utóbb deheroizálandóvá válik. A feledéssel azonban nemcsak a felejtettet, magát is a semmibe veti a felejtő, a társadalom önmagát korlátozza, ha „túlanyagias korunk napi érdekeinek idegfeszítő szorgolásai
eltompítják azon dolgok emlékezetét, melyekről a nemzeti öntudatnak soha sem
kellene megfeledkeznie". Rég porrá lett nemzedékek közvetlenül, kikerülhetetlenül
állásfoglalásra késztetően már nem lehetnek jelen. „Pedig vannak dolgok, melyeknek emlékezete nélkül nincsen jövendő."
62

Ismeretlen Kossuth-levél
1080.
P: M:

A' pénzügyi
MAROSVÁSÁRHELY

VÁROS

Ministertöl.

KÖZÖNSÉGÉNEK.

Most midőn Erdélynek magyarországgali egyesülése királyi szó által is szentesítve lön, midőn a' testvériségnél is szorosabb kapcsok kötnek egymáshoz
bennünket, most midőn a' magyar nemzet a' királyhágón innen és túl egy iránt megértve az idő komoly szózatát, az előbb csak osztályok által élvezett - szabadságot
megosztá a' hon minden rendű, minden fajú lakóival, szóval, midőn most már öszszeolvadva kellene lenni érdekeinknek,
fájdalommal
kell mégis tapasztalni,
hogy
sokan támadtak közöttünk, kik titkon vagy nyíltan, de minden esetre
kárhozatos
ármánnyal arra törekszenek,
hogy e' sokat hányatott hazának százados baját, a'
visszavonást megörökítsék
közöttünk, 's a' különböző népfajok között
egyenetlenséget támasztva, testvérek helyett ellenséget lássunk egymásban. Illy
fondorkodások eredményei a' szerb és illir tapasztalható lázadások, mellyekkel az elámított
nép szives elismerés helyett kihivó harczot üzent a' magyarságnak.
Ügyünk igazságától áthatva bizton lehet ugyan reméllenünk,
hogy összetartás
által diadalt nyerünk a' pártütés felett, szükség azonban hogy minden honfi tehetségéhez aránylag járuljon áldozatával a' hon oltárára, miszerint módunk lehessen —
minél nagyobb haderőt gyűjteni, és fentartani, szükség, hogy a' majd nem üresen
talált kincstár, — az elöreláthatlan (sic!) költségek fedezhetése végett — minél
több segedelemben
részesüljön.
Örömmel értettem, hogy a' magyar birodalom azon részeiben, mellyeknek
hoszszas elszakadás után velünkki egyéolvadását Isten legnagyobb áldásának
tartjuk;
polgártársainknak áldozat-készsége megelőzte a' felszóllitást; 's azért e' rendeletem
nem annyira a' már önkényt nyilatkozó lelkesedés fölhivására mint a' gyüjtelékek
kezelése iránti eljárásra
vonatkozik.
E' tárgyban, a' még akkor külön állt magyarországi hatóságokhoz
körlevelet
bocsátottam, mellynek 1. példányát, továbbá a' kincstári kamatos utalványok
kibocsátása tárgyában tett felszollitásomnak
2. példányát, 's végre az erre vonatkozó
rovatos tábláknak 20. példányát ide mellékelve, hazafiúi szíves bizodalommal
fölkérem ezen Város közönségét hogy az ajánlatok gyűjtésére köréből bizottmányokat
kiküldeni, a' beszedendő gyűjteményeket
a' kir: kincstárnok által — ki e' részben
általam értesítve van, — kijelölendő helyekre szállítani, 's ekként
fölhívásomnak
kívánt sükert szerezni
szíveskedjék.
Rendelkeztem
egyszersmind, hogy addig is, mig az egyes ajánlatokról kiadandó
kincstár-utalványok az illető kincstári hivatalokhoz átküldetnének,
ezek a' tett befizetésekről ideiglenes nyugtatványokat
adjanak ki.
A' gyűjteményekről
időnként táblás kimutatás által kérem magamat
értesíttetni.
Kelt Budapesten Junius 24én 848.
a'
pénzügyminister
Kossuth Lajos
*

Kossuth Lajos a Batthyány-kormány pénzügyminiszteri tárcáját kapta meg
1848 áprilisában! Az „első magyar felelős minisztérium"-ban betöltött szerepe azonban jóval túlmutatott a közvetlen feladatmegszabta munkaterület határán. Ugyanakkor, e posztra kerülve, a tárca felelőse előtt tornyosuló gondok megoldásának is
óriási lendülettel, hatalmas energiával fogott. Kincstárfeltöltő ötletei közül — májusban — az elsők s a legfontosabbak közé tartozott a kamatos kincstári
utalványok
jegyeztetése. „Ezen kincstárutalványok ollybá tekinthetők, mint egy váltó levél,
mellyet az ország magáról kiád, s mellytől még 5% kamatot is fizet. — Ezen kincstárutalványok megvételére szólítom fel ezennel a nemzetet; kölcsön az, mellyet az
63

országnak adnak s nem ajándok; kölcsön, mellynek kamatja a vétel alkalmával
•előre kiadatik; a tőke pedig, 3—6—12 hónap alatt visszafizettetik..."
Az elkövetkező hónapok során az anyagi helyzet romlott, Kossuthnak ú j a b b
körlevelekkel és rendeletekkel kellett — most már — az országos gyűjtésről intézkednie. 1848. június 23-án Teleki József erdélyi kormányzót utasítja a „hon oltárára
teendő" áldozatok begyűjtésének mikéntjéről: „Egyszersmind kellő tudomásul van
szerencsém Excellencziádot arról is értesíteni, mikint a kormánya alatt lévő törvényhatóságokat a hon oltárára teendő áldozatok gyűjtésére a holnapi postával felszólítatván, a kincstárnokságot oda utasítandom: hogy minden törvényhatóság számára egyenkint jelölje ki azon kincstári hivatalokat, hová a készpénz ajánlatok
beküldendők és az arany és ezüst beváltó hivatalt, melly az arany és ezüst készlet
ajánlatoknak utasítás szerinti beváltását eszközlendi."
E hó 29-én pedig Mikó Imre erdélyi kincstárnokhoz juttat el felszólítást a kamatos kincstári utalványokat illetően. „A mellékletből látandja Excellentiád, mílly
felszólítást intéztem légyen Erdélynek törvényhatóságaihoz, a szorongatott haza
oltárára teendő ajánlatok begyűjtése végett." A két levélből kiderül, hogy 1848.
június 24-i dátummal írt fölhívását e Mikónak írt levél mellékleteként küldte rendeltetési helyére. A szóban forgó mellékletről a Kossuth Lajos az első magyar felelős minisztériumban
című hatalmas iratgyűjtemény — idézeteink forráshelye —
sajtó alá rendezője, Sinkovics István megjegyzi, hogy nem található az irat mellett, valószínűleg azonos Kossuth május 24-én közzétett felszólításával.
A fentiek alapján valószínű, hogy Kossuth az itt és most először nyomdafestéket látó leiratára gondolt. Stílusában, kifejezéseiben is ez áll közelebb az utalásához: keltezése is megfelel annak.
A Kossuth Lajos saját kezű aláírásával ellátott, és azonos színű tintával javított eredeti példány hátoldalára Nánási György jegyző ezt írta: 1848. júl. 9-én „közönséges helyen-népes gyűlésben ki hirdettetett". És a határozat: a miniszteri rendelet értelmében biztosoknak kinevezték Gyöngyösi Lajost, Szilágyi Dánielt, Ajtoni
Mihályt, Szathmári Mihályt, . . . enzt Lászlót, Lokvit (?) Györgyöt, Erszényes Eleket
és Győri Ferencet, hogy magyarázzák meg a felhívást, és Marosvásárhely lakóit
bírják rá, „hogy a jovallott modon és föltételek alatt a' haza 's maguk jovokrais
áldozattal lenni honfi kötelességnek esmerik annyival inkább hogy pénzekre illő
kamat mellett bátorságos hellyre tészik."
Erdély népe már — mint Kossuth leveléből is kiviláglik — korábban ismerte
honfiúi kötelességét. A gyűjtést június 14-e táján siker koronázta.
JANKOVICS JÖZSEF

•64

TÓTH GYULA

Néhány lap 1848—49 emlékirat-irodalmából
A történelem és a történelmet formáló ember világszemlélete volt és lesz minden emlékirat szülője, útrabocsátója. A történetiség históriai fontosságot jelent,
annak a ténynek a felismerését, hogy emlékirat születéséhez jelentős eseménynek,
eseménysorozatnak kell történnie egy ország, az emberiség bizonyos csoportja, esetleg az egész világ életében. Ez a fő oka annak, hogy az emlékiratok számának és
elterjedettségének tömegessé válása óta nagy társadalmi, történelmi mozgások, forradalmak és szabadságküzdelmek, osztályharcok és háborúk emlékiratírói gazdagították leggyakrabban a történelmi forrásként is szolgáló irodalmi műfajt. Természetesen az is közismert, hogy fontos emlékiratot írhat olyan személyiség is, aki
posztján, feladatai végrehajtása közben nem az említettekhez hasonló korszakokban
jut jelentős információkhoz, a különböző társadalmi szférákat vagy az egész társadalmat irányító cselekvéshez, tehát a békés fejlődés vagy látszólag eseménytelen
korszak szereplői is írhatnak kitűnő memoárokat.

,

Az emlékirat történetisége egységbe olvad pártosságával. Minden emlékirat
ilyen, valamely osztály, réteg, politikai csoportosulás kifejezője, magyarázója, igazolója; a pártatlanságukat hangoztató emlékiratok végül is a pártosság lenyomatai.
A történetiséget az emlékiratban az adott történelmi eseményben való részvétel
ugyan lényegében meghatározza, mivel azonban a formába öntés, a leírás utólag
szerzett tapasztalatok, értékelések — egy későbbi kor felfogásától, érdekeitől esetleg jelentős mértékben — befolyásoló hatása alatt történik, sajátosan determinált
kapcsolat jön létre tett és emlék között. Célszerű ezért az emlékirat értékét hitelességén mérni. A hitelességet, az események lefolyásának, a szereplők bemutatásának hűségét elsősorban nem a másokhoz való igazodásból, hanem az emlékiratíró
által látott-hallott dolgok egyéb forrásokkal szembesített előadásából mérhetjük le.
A történetiség elsődleges elvének szem előtt tartásával szólhatunk az emiékira tírókról. Kik írnak emlékiratot? Az emlékirat-irodalom „ . . . a szellemi élet, a
gondolati haladás szükségszerű igényeire, avagy éppenséggel egy búcsúzó nemzedék
belső gyónáskényszerére" épül — vallja Balogh Edgár, hangsúlyozva, hogy „az emlékiratok »garmadájának-«... mély értelme van, történelmileg és bölcseletileg is
felmérhető és megokolható igazsága". A memoárok nagy tudósa, Mikó Imre így
summázta véleményét: „ . . . a z emlékirat műfaji jellege kérdéses, a változásokat követő korokra jellemző, az öreg emberek műfaja, az emlékiratírók sokszor nem a kor
nagy emberei, és sokak igazmondásához is szó fér." Gondolkodási kényszer, önigazolás, ismeretek közlés vágya, fellebbezés a kortársaktól a jövendő igazságtevőihez,
múlandóság elleni harc; az emlékiratírásnak úgyszólván annyi kiindulópontja, szándékmegfogalmazása van, ahány emlékiratot ismerünk. Csak egyetlen jelenség közös
bennük: minden emlékiratíró valahol művében kifejti, hogy milyen szándékkal írta
meg emlékiratát, s ez a szándék: az igazság mindenek feletti felmutatása. Az igazságkereséshez gyakorta járul az öngúny, erő és tehetség alacsonyabb grádicsra helyezése. Az önéletrajzírók, az emlékiratírók sajátos nehézségeiről vallotta ezt Jósika
Miklós: „Tudom jól, minő vására a hiúságnak nyílik az önéletrajzírók előtt, s miként ítél a világ azok felett, kik elég gyengék s elég gyerekesek egyszerű életüket s
egyszerű személyüket a világ nagy eseményeinek keretébe foglalni, s úgyszólván,
magoknak szobrot emelni." Majd így folytatta: „Eltalálni a helyes arányt szerénység és túlszerénység között. Őszintének lenni anélkül, hogy sértsünk; igazat szólni
fejünk betörésének kockáztatásával, anélkül, hogy szenvedély által magunkat kimélytelenségre engedjük ragadtatni, íme a nehézségek nehézsége... kikerülni amaz
árva, beteges álszerénységet, melyet a francia pruderienek nevez, s e vénleányi s
5 Tiszatáj

65

aggszűzi félénkség által emlékirataimat meghamisítni, s magamat jobbnak festeni
mint vagyok."
A történelem és a benne cselekvő ember sajátos kapcsolata bontakozik ki emlékirat-irodalmunk leggazdagabb terméséből, az 1848—49-es forradalmat és szabadságharcot, bukását, az ellenforradalmat és az ellene való küzdelmet bemutató memoárokból. Évszázados, sőt napjainkig terjedő viták folytak e memoárirodalom körül, s ez önmagában is indokolná visszatérésünket a forrásművekhez. De úgy véljük,
hogy a memoároknak nemcsak forrásanyag-szerepet kell tulajdonítanunk, amivel
hozzájárultak a korszak tényeinek pontos rekonstruálásához, hanem mérlegelnünk
kell tudatformáló, alakító hatásukat, ami sokszor illúzió és szkepszis kialakulásában egyaránt szerepet játszott. Erre is gondolhatott Örkény István, mikor így írt:
„Mi nagyon sokszor élünk úgy, hogy átköltjük a dolgokat. Talán rászorulunk erre
néha, de nem mindig szorulunk rá. Álmokat építünk magunknak, a múltat átálmodjuk valami mássá, ami volt. Mert például merem állítani, hogy 1848-ról voltaképpen senkinek nincs igazán hiteles tudása, hanem egy nagyon szép, nagyon lelkesítő és mindnyájunk számára életkérdést jelentő ősélmény ez a negyvennyolc és
benne Kossuth, Petőfi, Görgey. Pedig éppen negyvennyolccal kapcsolatban nagyon
sok minden történt, hogy az álmok helyébe a valóságot feltárjuk. Hiszen éppen
Illyés Gyula, Németh László a Kossuth—Görgey kérdésben nagyon sok mindent tisztáztak és világossá tettek, habár a vitát nem tudták eldönteni. Mi továbbálmodjuk
ezt a negyvennyolcat, mert valami nem fejeződött be, valami ott vérbe fulladt, ami
nagyszerű volt, ami szép volt, amitől megváltozhatott volna az életünk, az egész
történelmi sorsunk." Azt is valljuk, hogy történettudományunk fejlődésének ú t j á n
alapvető szerepet játszott 1848—49 feldolgozása, elemzése, népünk tudatában pedig
a tudomány eredményeinek népszerű formában való elterjesztése: „ . . . a nacionalizmus elleni harc csak akkor eredményes, ha ez párosul a nemzeti múlt haladó h a gyományaihoz tartozó Habsburg-ellenes függetlenségi mozgalmak reális értékelésével és méltó elismerésével. Annál is inkább, m e r t . . . az ország alávetettsége ellen
küzdő függetlenségi mozgalmak haladó szerepének lekicsinylése vagy éppen kétségbe
vonása a nacionalizmus egy másik, a Habsburg-háznak behódoló válfajónak mentegetéséhez és szépítgetéséhez nyit utat. Az osztályharcok vizsgálata és függetlenségi
mozgalmak, nemzeti érdekek elemzése összefügg, bármelyik figyelmen kívül hagyása hibákhoz vezet." (Nemes Dezső.)
Elegendő okot és igényt láttunk tehát az 1848—49-es emlékiratok számbavételére, újraolvasására, szem előtt tartva a történettudománynak az elmúlt évtizedekben végzett értékes kutató, elemző és közlő tevékenységét, de azt a tényt is, hogy
néhány jelentős kiadványon kívül a szélesebb olvasóközönség előtt ismeretlenek
maradtak a 19. század második felében „garmadával", a 20. században is jelentős
számban publikált vagy kéziratban rejtőző emlékiratok. Megfigyelhető, hogy az
emlékirat-irodalom korszakos hatása nem annyira 1848—49 győzelmes eseményeinek
leírásából, tanúsításából eredt, hanem a résztvevőknek az 1849. nyárvégi eseményekben viselt, vállalt szerepének a bemutatásából, vagyis a forradalom és szabadságharc utolsó szakaszán egyik oldalon az ellenforradalom győzelmében és a régi rend
visszaültetésében betöltött megalázkodásból, árulásból, gyávaságból, ellenforradalmi
osztályérdekeknek nyílt vagy titkolt szolgálatából, a másik oldalon pedig üldöztetésből, megtorlásból, menekülésből, emigrálásból, tehát a bukás és megtorlás idején
betöltött szerepekből.
A korszakra vonatkozó magyar és külföldi emlékiratok egyszerű számbavétele
azonnal jelezte, hogy még a legjelentősebb memoárok közlése is megszámlálhatatlan
könyvsorozatot, kisebb könyvtárat töltene meg. Az emlékiratok felmérése után az
emlékiratszövegek egyéb kérdésekre is ráirányították a figyelmet. Igen fontos emlékiratok soha nem váltak ismertté Magyarországon, mert egy évszázadon át itt és
másutt uralkodó viszonyok következtében a szerzők eredetileg németül, angolul,
franciául, oroszul és más nyelveken írt memoárjai nem jutottak túl a kiadás helyén,
a kéziratos formán, s a kortársak csak hallomásokból beszéltek ezekről, s fordításuk így szóba sem került. Feltűnő, hogy ilyen emlékiratok szerzői elsősorban a for66

radalmi mozgalom és a hadsereg baloldalán állók közül kerültek ki. A Habsburgpárti emlékiratokat hazánkban ismerték, de orosz, lengyel, román nyelvű emlékiratok igen csekély számban bukkantak fel, s fordításukra szintén nem került sor.
Az emlékiratok publikált szövegének hanyag, szabados, hamisító kezelésére is több
példát találtunk, nem is beszélve olyan változtatásokról, amikor a szerző leírásait
szükségtelenül kiegészítették, regényesítették, s valamiféle korízléshez akarták igazítani. Találtunk nyilvánvaló hamisítványokat, kordivat szülte, ulánérző emlékiratokat is. Kézirattári kutatásaink során arról is meggyőződhettünk, hogy az 1848—
49-es emlékiratok közlése még nem fejeződhetett be, mert számos értékes emlékirat vár további felfedezésre. Itt említjük meg Táncsics Mihály emlékiratai hiteles
szövegének hiányát, hiszen ez a mű első kiadása óta nem eredeti, csak átírt változatában olvasható.
Az emlékirat irodalmi alkotás, esztétikai szabályait nem ismerő szerzők is kitűnő teljesítményt érnek el, ha értenek a szituációk megrajzolásához, a szereplők
hiteles ábrázolásához és a nyelvet, stílusukat a mondandó érdekében jól használják,
kerülve a bonyolultságot, a fennköltséget, a hézagosságot. Érdekes módon az emlékirat hitelességéről sokszor a forma gyatraságából is lehet következtetéseket levonni.
Emlékirat-szerzőink között igazi stílművészek is szép számmal találhatók, művük
igazi olvasmányélmény, de érzékletes ábrázolásuk olykor drámai, olykor filmen történő megjelenítésre kívánkozik.
Az 1848—49-es forradalom és szabadságharc emlékirat-szerzői, bármelyik oldalon álltak is, a népszerű vagy tudományos művekből megismert nagy esemény forradalmi igazságainak elmélyültebb megismeréséhez vezethetik a mai olvasót. Néhány szerzőt és művének részletét ez alkalommal a teljesség igénye nélkül mutatunk be.
*

Egervári (Potemkin) Ödön (1823—1895) atyja földbirtokos volt, de ügyvédi gyakorlatából élt Eperjesen, s hét gyermeket nevelt. P. Ödön Jászberényben, Egerben
tanult, s mivel a papi pályához hajlamot nem mutatott, hagyományos jogi tanulmányokat sem folytathatott az atyja korai halála miatt bekövetkezett otthoni támogatás hiányában, az egri színtársulathoz szegődött, és Udvari színész néven nyolc
éven át az egész országot bejárta. 1848-ban nemzetőr főhadnagy, később a 14-es
huszárezredben huszár hadnagy lett. Részt vett Arad és Temesvár vívásában. A fegyverletétel után aradi fogságából lábsebesülése miatt nem sorozták be a császári
hadseregbe. 1849 decemberétől 1850 januárjáig ismét színészként vándorolt, majd
írnokként, nevelőként dolgozott Pesten és a Tolna megyei Némediben. Itt szerezte
telekkönyvi helyszínelői tapasztalatát, s Mezőcsáton már telekkönyv-vezetőként foglalkoztatták. 1860-ban került Pestre, Toldy Ferenc pártfogolásával az Akadémiára
tisztviselőnek. 1876-ban a budapesti egyetemi könyvtár alkalmazottja, 1891-től haláláig könyvtártiszt. Életművében szülőhelyének (Sáros megye) leírása, 1848—49-es
tanulmányok, egy költői elbeszélés és több, elsősorban Petőfivel foglalkozó színmű
olvasható. Különösen érdekes kitűnő emlékirata mellett A protestantizmus élethalálharca a jezsuitizmus ellen Magyarországon című tanulmánya.
Emlékiratának célja „egyedül azon eseményeket elsorolni, melyeknek szemmellátó tanúja volt, vagy amelyek közvetlenül közelében történtek". írását már 1862ben sajtó alá bocsátotta, de a kiadás példányait a rendőrség lefoglalta, megsemmisítette, a szerzőt 2 heti börtönbüntetésre ítélte, amit a Károly-kaszárnyában le is
töltött. Részrehajlatlan tájékoztatásra törekedett, a 18 évvel későbbi lejegyzés sem
emlékezetkihagyásról, sem pontatlanságokról nem árulkodik. Minden, a témáról
megjelent mű elolvasása után látott emlékirata megírásának, s így született meg a
szabadságharcról szóló emlékirat-irodalom egyik legkitűnőbb, filmszerű jelenetekben gazdag, pergő stílusú darabja. Címe: Az 1849. évi magyar hadsereg
feloszlásának okai az aradi és temesvári táborozással. (Pest, 1867.)
„1849. augusztus 10-én délben közel Kiszetóhoz egy magaslaton tábort
ütöttünk,
s egy vagy két órai utánjárás után, tudja Isten hanyadik faluból előkerített
tulkot
5*

67

vágtak le huszárjaink, s annak húsát a víz hiánya miatt a még kulacsokban
megmaradt bormaradékban akartuk megfőzni; de alighogy a bogrács tartalmának
felszínén az első forrás habbukorék mutatkozni
kezdett, az üldözésünkre
kiküldött
császári csapat üteg gránátjai szétszórták tüzeinket, s mi a még jobbadán
nyers
húst kimarkoltuk, s azt a nyeregben oly mohón s jó étvággyal ettük, hogy alig emlékszem jobb ízű falatozásra életemben, miután 48 órai böjtölés után
kimondhatatlan ki voltunk
éhezve.
Természetes, hogy a temesvári középpontban
(gróf Vécsey táborában)
hátrahagyott mintegy 500 pár csirke, s ugyanannyi pulyka, liba, rucából s a hordó számra
álló zsír, liszt, mindennemű
főzelék s roppant mennyiségű
különféle borból és fűszerekből (melyeket, ha mind elszállítani s megmenteni nem is, egy részét a táborunkba roppant nagy számmal rendelt szekerekre rakatni s most magunkkal
hozni
lehetett volna; azonban erről éppúgy, miként sok más szükségesről semmi
intézkedés
sem történt) — sokkal jobb ízűn falatozhattak volna most, ha nem is az egyszerűbb étkekhez szokott honvédek, de az ezrekre menő s a sereg sorsát hűn megosztó nagyszámú hölgyek s nők, kik velünk együtt minden nélkülözésnek
ki voltak
téve. Azonban ezen fennebb elősorolt ízletes falatokon, melyeket gr. Vécsey
tábornok nagy gonddal s drága pénzen bevásároltatott, a fáradt és szintén sokat
szenvedett császári és orosz hadsereg bizonnyal megelégedetten
lakmározott, míg mi az
éhhálállal
küzdöttünk.
A győztes császári hadak nagy szerencsénkre nemigen üldöztek, hanem csak
inkább figyelemmel kísértek bennünket. Ha előtte való nap este felé, amidőn ti. a
hátrálás zavarai fejlődni kezdtek, s csakhamar vad futássá fajulván, a rémület
általánossá lön, az erdélyi országutat elzárják előttünk, minden oldalról
bekerítettek s az oly szűk helyre bekerített magyar sereget igen könnyen
lefegyverezhették
volna; ezt azonban tenni vagy elmulasztották, hihetőleg azért, mert seregük a folytonos menetek s csatározások által szintén ki volt fáradva, vagy pedig — mi igen
valószínű — hasztalan több polgárvért ontani nem akarván, a katasztrófa
mielőbbi
befejeztét bizton várták, jól tudván, hogy az út mindenfelől el van zárva
előttünk;
s így az Erdélybe vezető út nyitva maradt, s mi akadálytalanul
haladhattunk,
de
már többé nem győzelemre, legfellebb fegyverlerakásra.
/...]
Már Kiszetó alatti táborozásunk ideje alatt kinyújtá felénk irtó sarlóját a kérlelhetetlen halál, s az augusztus 9-i golyók által megritkított soraink egész a borosjenői orosz táborba való visszavonulásunkig
rettenetesen
pusztítá.
Borzasztó látványul szolgált, amidőn hátráló honvédeink
ezrenként ellepték a
Krassó megyei dús kukoricásokat, azoknak nyers gyümölcsét mily mohón ették, s
némelyike még ki sem elégítette étvágyát, máris a görcsmirigy kínos
fájdalmaitól
megragadva, rövid vonaglás után halva rogyott össze lakomája helyén, anélkül, hogy
rajta segíteni lehetett volna. Még borzasztóbb volt szemlélni, miként hullanak az
éhhalál kínjaitól gyötörtetve a hon legerőteljesebb sarjadékai saját dús s a természet minden áldásaival bővelkedő hazájuk földjén. Valóban méltatlan jutalom
ennyi
feláldozás s vérontásért.
[...]
Facsetröl Kápolnáson át Soborsin felé jelölé ki Vécsey térképről az utat. E napi
menet minden eddigiek között a leguntatóbb s méltán mondhatni a legkínosabb s
a legkellemetlenebb
volt; a nap égető heve nyomasztó lön, szomjúságunk
tetőfokát
érte el, melyet eloltani lehetlen volt, mert az utunkba eső falvak kútjait a legelői
haladók végképpen kimerítették úgy, hogy az utócsapatok előrésze már csak iszapot
ivott, utórésze pedig a szomjtól majd elepedt; mintha csak Afrika szaharai, vagy
Ázsia turkesztáni, arábiai vagy Gobi sivatagjain haladtunk volna. Az éhség gyötrő
kínjait megemlítésre
méltónak alig tartom a szomjúsághoz
képest. A zöld vagy
félig érett szilva s a nyers kukorica sovány tápot nyújtott, embereink, különösen a
gyalogság, úton-útfélen egyre hullott; az éhhalál s a görcsmirigy tízszerte
nagyobb
pusztítást tett sorainkban, mint az augusztus 9-i véres csata.
Az utunkba eső, s egyáltalában román ajkú népből álló falvak lakosai
már nem féltek a veres zsinóros honvédektől, s nem is futottak rémülten a
előtt elvonuló nagy sereg előtt, hanem nyugodtan nézték az általok is már
68

többé
házaik
sejtett

gyászmenetet,
cl különben oly szegény hegyi nép utolsó darab kukorica
kenyerét
(malaj) készséggel odanyújtó az éhségtől gyötrött, ellenkadt harcosnak, s így aki
elől ment, az csak részesült valamiben, de a hátul haladóknak mi sem jutott, mert
akkor már magának a föld népének sem volt semmije.
[...]
Soborsin alá érve, nagy bámulatukra, de még nagyobb bosszúságunkra s a gyalogság, leginkább pedig az ezrekre menő kocsik rémületére, a hídnak semmi nyomára sem találtunk; az egész sereg egyszerre megállapodott; hosszas
fontolgatásra
azonban nem volt idő, mert ha késünk, üldözőink itt teremnek, s vagy a Marosnak
szorítanak bennünket, vagy pedig rögtön, minden megfontolás, alkudozás,
követelés
s kérelem nélkül meg kell adnunk magunkat, mit természetesen a múlt napi elterjedt álhír következtében
senki sem óhajtott, minthogy az egész sereg az ország
újonnan szervezéséről s az orosz táborban nyerendő különös kedvezményekről
ábrándozott; miről, ugyan természetes, az oroszok semmit sem tudtak.
Legelső volt egy gyalog honvéd, ki egyenruháját feje tetejére kötve s lőfegyverét jobbjában magasra emelve esetlegesen a legsekélyebb
helyre találván, átlábolta a Marost; utána ezrenként dűltek neki a folyónak; ezt látván a pár ezerre
menő s a sereget mindenütt követő szekér, nekihajtatott a folyamnak, s a túlpartot
szerencsésen elérni remélte annál is inkább, minthogy a víz hosszas szárazság folytán nagyon le volt apadva. Azonban sokan csalódtak, mert a Maros — mint szokták mondani — igen hamis folyam, egyik helyen oly sekély, hogy a kisebb hajók
s olykor a tutajok sem evezhetnek át rajta biztosan, míg ellenben alig pár lépésre
ismét igen mély; így különösen a szekerek közül többen eltéveszték az alkalmas
átmenetet, de a gyalogok közül is sokan elsodortattak, s ez átmenet több emberéletbe került. Saját szemeimmel láttam: némelyek ruhájukat levetvén, azt valamely
kocsira felrakták azon szándékkal, hogy a túlparton ismét felöltözködnek, s ők magok átúszták a folyót, de a kocsi az azon ülő emberekkel s lovakkal együtt a haboktól elsodortatott, s a szerencsésen átúszottak ruha nélkül maradtak, a legnagyobb
zavarban s mondhatni kétségbeesés között. [...]
*

Barsi (Neumann) József (1810—1893) apja Sziléziából származó falusi tanító
volt, anyja szintén német asszony. A gyermek József 1818—19-ben Körmöcbányán
és Selmecbányán járt gimnáziumba, majd Esztergomban, szülei papnak nevelték.
Magyarul ekkor még nem tudott. Esztergom után Nyitrán tanult két évig, s onnan
a pesti teológiára került. Itt tanult meg magyarul, és több világi ismerőse — köztük Szalay László — révén a teológián kívül a tudományokkal is megismerkedett.
Pappá szentelése (1833) után először nemzetiségi falvakban (Dobrona, Jasztraba,
Tajova) végzett papi teendőket, majd 1835-től Besztercebányán a főbányagróf gyermekeit nevelte. 1837-ben Milánóban a hadseregnél tábori lelkészként működött,
majd hazatérve, Korponán és másutt végezte papi funkcióit. Batthyány Kázmér
közbenjárására 1846-tól Bicskén lelkészkedett, és itt ismerkedett meg Kossuth Lajossal, Vörösmartyval, Deák Ferenccel, Klauzál Gáborral; bekapcsolódott a reformmozgalomba. Ebben az időben is a Neumann József nevet jegyezte írásai alá, a
Barsi nevet csak 1856 után vette fel. A forradalom idején megjelent forradalmasító
cikkeiben eljutott a detronizáció kimondásáig. A Pesti Hírlapban 1848 október—november hónapokban, a Márczius Tizenötödikében ugyanekkor és más lapokban forradalmasító írásokat címzett Magyarország főpapjaihoz, a magyar arisztokráciához,
paptársaihoz, de a tömegekhez is Cselekedjünk, Legyünk férfiak felszólítással. Windischgrátz budai bevonulásakor a császári hadsereg már magával hurcolta, mint
különösen veszedelmes rebellist; bírósági kihallgatásain azzal vádolták, hogy Bicskén, ebben a „kígyófészekben" egyenesen a köztársaságot készültek kikiáltani, hogy
Neumann a szószékről hirdette a Honvédelmi Bizottmány körleveleit, de legfőképpen hírlapi cikkeivel vádolták. Rabsága így igen korán elkezdődött, 1849 tavaszán
fogolytársaival együtt Laibachba, majd Bécsen, Pozsonyon keresztül Olmütz várába
szállították börtönbe. Szeptemberben újra Pestre hozták, és az Újépületben vetették fogságba. 20 évi várfogságra ítélve került ismét Olmütz várába, ahonnan am69

nesztiával 1856 júliusában szabadult. Először nevelősködött, később újságcikkeket
írt a Vasárnapi Üjságba, a Politikai Újdonságokba és a Szegedi Híradóba. 1862-ben
áttért a református vallásra, és a pesti református gimnázium tanára lett. A kiegyezés évétől a Statisztikai Hivatal munkatársa, ahol 1888-ig dolgozott. Közoktatási, statisztikai írásai sorozatosan jelentek meg, 1870-ben a Magyar Tudományos
Akadémia levelező tagjává választották, székfoglalóját Az emberi öntudat jelen
fokáról címmel tartotta meg. Két évvel halála előtt megvakult.
Emlékirata, jóllehet évtizedekkel később keletkezett, naplószerű pontossággal
idézi fel szerzője szenvedéseinek helyeit, dátumait, sorstársainak mindennapjait.
Művének irodalmi értéke jellemfestő erejéből, a drámai szituációk hiteles leírásából, az aprólékos környezetrajz mesteri ecseteléséből ered. Érdekes, hogy az önmagáról szóló szövegrészekben mintha egy külső pontról szólna, s az első személyű
elbeszélést harmadik személyőre fordítja, „a bicskei volt papról" beszélve. Emlékirata: Utazás ismeretlen állomás felé 1849—1856. (Budapest, 1890.)
„Az Újépületről gyermekkoromban
azt hallottam, hogy II. József római császár
és a magyar korona országainak adminisztrátora alatt építették avégre, hogy a törvényellenes uralkodás ellen netalán felzúduló magyar főurakat legyen hová bezárni.
Ha csakugyan ez volt a tömérdek építmény rendeltetése,
ennek
megfelelőleg
busásan használták fel azt 1849-ben és a rá következett években, azzal a különbséggel, hogy nemcsak főurakat zártak be oda, hanem a főuraktól kezdve le a szegény
földművelőkig minden rendű és rangú embereket.
[...]
A tér, melyen áll, homokbuckás, gödrös, mocsáros sivatag volt, Pest városának
északi .határfalaitól. Már készen volt, mikor a várostól nézve feléje, ott állt egymagában, szomszédság és hozzátartozóság nélkül. Tekintete akkor volt
legfélelmesebb. Roppant méreteit a távol magányban semmi sem szelídítette, s a monda, mely
keletkezéséhez fűződött, elzárt s gondosan őrzött kapui, titkos belseje és az ily körülmények közt önmaguktól, keletkező rémhírek valóságos ijesztővé tették még a
nevét is.
Alaprajza szabályos négyszög, mind a négy oldalon egyenlő magasságra
beépítve.
A falak oly szélesek, hogy az udvar felől széles folyosó, kifelé a szabadba pedig a
folyosóról nyíló konyhák és szobák férnek el bennük. Ez a főépület és
terjedelmes
udvart zár magába. Ennek az épületnek négy külső sarkához hozzá van ragasztva
négy kisebb terjedelmű négyszög, mindenik meglehetős nagyságú udvarral. E kisebb négy épület keresztben áll a főépület sarkaihoz, s ott, ahol falaik kifelé végződnek, magas falkerítésekkel
vannak egymáshoz kapcsolva. E falakon belül szintén hosszúkás, tág udvarok vannak, úgyhogy a roppant építmény egy nagy négyszögű,
négy kisebb négyszögű és négy hosszúkás, mindössze kilenc udvart zár
magában.
Midőn szept. 12-én ott elhelyeztek, az első hír, mellyel bajtársaink
fogadtak,
így hangzott: „Az egyik hosszúkás udvarban ma délelőtt agyonlövetett
a haditörvényszék egy katolikus plébánost." Egy úriember pedig, midőn nevemet
hallotta,
csodálkozva azt kérdé tőlem, hogyhát eszerint nem igaz, amit felőlem hallott, hogy
Windischgrátz agyonlövetett, s azzal vigasztalt, hogy akiknek halála hírét
költötték,
rendesen hosszú életre tarthatnak
számot.
Én csak azt feleltem, hogy Windischgrátz ugyan rá nem ért agyonlövetni,
de
ráérhet most Haynau.
Egy nappal rá kaptuk a hírt, hogy az ítéletek kihirdetése és végrehajtása
folyamatban van. Ennek tudatában, amint reggel, délben és estefelé
ki-kieresztgettek
a folyosókra, a lehető legfeszültebb érdekkel vizsgálgattuk á szomorú épület
folyosóin meg-megjelenő arcokat és alakokat, szívdobogás közt keresgélve, nincs-e
köztük ismerősünk, rokonunk, jó barátunk vagy talán testvérünk. Az ismerősök
fájdalmas mosollyal integetnek egymásnak részvétteljes üdvözletet, melyben többféle
kérdés foglaltatik, mint például: Te is itt? Tehát élsz még, és hogyan vagy? El vagy-e
már ítélve és mire?
Ilyen kérdéseket volt módomban szóval is intézhetni egy társamhoz, kivel az
első pesti országgyűlésnek karzatán, egy nevezetesebb ülés napján találkoztam, és a
70

nagy év divata szerint azonnal meg is barátkoztam, ö azt feleié, hogy már kihirdették ítéletét éspedig 15 évi várfogságra, vasban. Elszörnyűködtünk
mind, akik az
egyik emelet folyosójáról egy alsóbb emelet folyosóján álló társammal
folytatott
eme beszéd tanúi voltunk s kérdésemre: „Hogy érzed magadat, édes Móricom, a
15 év súlya alatt?" — csak vállat vont, ami azt jelentette: „ahogy lehet!"
Rá következő vasárnap, szeptember 16-án, engem hittak be
többedmagammal
„ítéletet hallgatni". — „Hogyan? — kérdém —, végtárgyalás nélkül?" — „Meg volt
az még ápril 21-én" — válaszolt a hadbíró, kit életemben most láték először. Szól
vala pedig .az ítélet húsz évi várfogságra, vasban. Tessék! Amint ennek a híre szétmenne, s délben megpillant Móric a folyosón, felkiált hozzám: „Nos, hogy érzed /
magad Józsi, a 20 év súlya alatt?" Vállat vontam én is, és azt feleltem:
Crákból
állanak az évek, s két órát már leróttam!
Mikor délben a folyosón megjelentem, mindenki, aki tehette, meleg
kézszorítással és pár barátságos szóval igyekezett kifejezni részvétét. A legtöbben az ítéletet még csak várták, és mondhatom, a Móric 15 éve s az én 20 évem általános
megdöbbenést keltett azokban, kik tudván, hogy hozzánk képest ők sokkal nagyobb
részt vettek a két év eseményeiben, még ennél is súlyosabb ítéletet véltek
várhatni.
Egypár hírlapi cikkért 15—20 évi várfogság, mit várhatunk tehát mi, kik tettleg is
a táborban szolgáltunk, hol tábori papi, hol kormánybiztosi, hol hadbírói, hol orvosi,
hol szállítói minőségben!
[...]
Ugyanaznap este Szerdahelyi Ede társaságában bejött hozzám gr.
Batthyány
Lajos, ki a győri est óta ismert, és melegen érdeklődött sorsom iránt, ö egy folyosón volt velünk, s így a találkozás nem járt nehézséggel. Részvétét akarta
kifejezni
irántam, mint az egyedüli iránt, • kivel a laibachiak közül egy folyosón van elhelyezve, s mivel az ágyon heverészve olvasás közben talált, nem engedte, hogy fölugorjam, mikor megismertem, hanem ő ült a pokrócos ágyra mellém s elbeszélgettünk. Midőn neki is elmondtam a Nedelkovichtól
hallottakat, megérezte, hogyha a
dolgok hirtelen és gyorsan nem fordulnak jobbra, őt Nedelkovich sehogysem lesz
képes a haláltól megmenteni. „S mi lehetne — kérdém — az a fordulat?" Mire azt
mondá, ő hiszi, tudja, hogy Komárom külsegítség nélkül nem tarthatja magát a
végtelenig; gyanítja, mennyire
érdekében
fekszik Bécsnek Komáromot
mielőbb
megszerezni, s így azt reméli s óhajtja, hogy Komárom kapitulálni fog, de okosan,
s tekintettel az egész országra, akkor azután az amnesztia lehet a kapituláció
pontjai közt, és lehet a kapituláció következménye.
[...]
Komárom szeptember vége felé kapitulált s gróf Batthyány Lajost október 6-án
esti 9 órakor lőtték agyon, mert dr. Balassa János, bár fogoly volt maga is, határozottan tiltakozott a sebes nyakú grófnak kötéllel való kivégeztetése ellen, különben ő is aznap reggel múlt volna ki, b. Perényi Zsigmonddal és Csányi Lászlóval. [...]
A másik szobában Keszi Hajdú Lajos vendégelt meg több ízben, hol reggeli,
hol ozsonna táján jó alföldi kenyérrel és sajttal. C ismeretett meg Könyves
Tóth
Mihállyal, a nagyhírű debreceni pappal, ki vöröspántlikás kalapú földiéit mint tábori lelkészök lekísérte volt Aradot ostromolni. Ettől hallottam először Boczkó Dániel, Asztalos és Máriássy János vitézkedésének
hírét. Ö beszélte el április 14. és
augusztus 2. történetét hitelesen, hiszen április 14-én ő volt az egyházi szónok.
Az egyik szoba tele volt nagyváradiakkal. Ambrus János, Hódossy, Földy János,
Jakab Mihály, Fényes Dénes s még többen együtt laktak. Együtt étkeztek,
együtt
hozattak, nem tudom már bizonyosan, váci vagy soroksári kenyeret. Azok sem
eresztettek ki senkit kenyérben és borban való áldozás nélkül. Hát még a szegediek! Mert volt ám szegedi szoba is, s ha emlékem nem téved, abban volt a többi
közt Zsótér Andor is. A szegedieknél azonban nemcsak kenyeröket és borukat kelle
megízlelni, hanem mindig volt maradék sült is vagy legalább néhány szelet sonka.
Azt sem felejthetem ki, hogy velünk volt Madarász József is, talán az egyetlen
valamennyi között, ki ormótlan magas cilinderkalapban
járt fel s alá a folyosón,
s midőn eziránt kérdést intéztek hozzá, rendesen azt feleié: „Bolond te, hát hiszen
gondolhatod, hogy ezzel is a németet csúfolom." Azzal is emlékezetessé tette magát,
71

hogy a szakállas tábori papokra rájok akart ijeszteni, hogy Haynau bizony meg is
botoztatja őket, s így jó lesz a szakállt lenyírni. De tény az, hogy szakállát az ő
fenyegetésére le nem nyírta egy sem. Még egy sajátságos külsejű ember járt köztünk, de ez már azután igazán széles, sűrű, hosszú, barna szakállal és tömött, fekete szemöldökkel. Többnyire egyedül szítta szivarját. Murgunak mondták,
gondolom képviselő és kormánybiztos vagy ilyesmi volt, hanem azonkívül még csodatevő
orvos is, mely tulajdonát azonban nem volt alkalma gyakorolni, mert annyi émber
közt az egész idő alatt nem volt beteg egy sem. Későbben még egyszer
találkoztam
vele egy súlyosan beteg rokonom ágyánál, kit nagyon sokan kezeltek, köztük
egy
ideig Murgu is, de ki fel nem épült bajából soha, míg végre mondhatatlan
szenvedések után megkönyörült rajta a halál.
Mivel valamennyi szoba, valamennyi
ablak előtt ott sötétlett a
deszkaernyő,
soká nem tudtuk, a rengeteg épület melyik kisebb négyszögében
vagyunk.
Végre
mégis kézitükör és hosszas összevetés segítségével rájöttünk, hogy az
észak-keletiben kell lennünk.
Egyszer azután, de a negyvennégy nap alatt, melyeket ott élék, csak
egyetlenegyszer, levezényeltek a legnagyobb, vagyis központi udvarba, hol már egész hosszú
kettős sorral sétáltak más négyszögekben
elhelyezett, hozzánk hasonló sorsú földieink. Nekünk is oda kelle csatlakoznunk,
s a sorból nem volt szabad
kitérni.
Ennek következtében,
ha volt is, amint bizonyosan volt köztük nem egy jó ismerős, talán jó barát vagy éppen rokon is, csak messziről integethettünk
egymásnak. [...]
De minden jó és rossz között, amit a negyvennégy
nap alatt az
Újépületben
éreztem, hasonlíthatatlanul
kimagaslik az iszonyat és rémület érzete, melyet,
máig
sem tudom miképp lehetett elviselnünk, s melyet október 6-án, 13-án és 20-án át
kelle szenvednünk.
C, ez a három szombat sokkal gyötrelmesebb
volt, mint saját
elítéltetésem napja. Október hatodikának
áldozatait már említettem.
Tizenharmadikán a kötél megfojtotta báró Jeszenák Jánost, Csernyust és Szacsvay Imrét, az
országgyűlés egyik jegyzőjét, ki az április 14-i nyilatkozatnak
volt állítólag
fogalmazója, különben hír szerint a leglovagiasabb lelkületű és legmagasabb
képzettségű férfiak egyike..
Báró Jeszenák kimúlta után kevés idővel bejött a porkoláb, s
mindenikünknek
külön egy-egy, 1848. évi veretű magyar ezüst húszast nyújtott át emlékül a báró
végrendelkezése értelmében. Ha későbben ezt is el nem kobozták volna, azon ürügy
alatt, hogy arany- vagy ezüstpénzt nem szabad fogolynál hagyni, nehogy
valakit
megvesztegethessen,
talán ma is megvolna.
Egy húszassal megvesztegetni
valakit! Olyan húszassal, melyet mint szent emléket még a véginség esetében is nehezen váltottunk
volna rézpénzre! A húszast
elvették, de emlékét nem vehették el.
Huszadikán azután három külföldinek oltotta életét a hóhér kötele.
Woroniecki
lengyel herceg, Abancourt francia születésű magyar honvéd, és ha jól tudom, Giron,
porosz eredetű magyar honvédfőtiszt. Abaricourtról azt mondta a szobatársam,
hogy
őt jól ismerte, s másoktól is hallottam, hogy a hadseregben „Le brave des braves"
(a bátrak bátra) volt
mellékneve.
Huszonötödikén
délután három óra tájban benyit a porkoláb s felém
jőve
mondja: „Tessék málházni, fél óra múlva indulnak", s ezzel már künn is volt az
ajtón s a zár csattant. [...]
*

Rónay Jácint (1814—1889) — eredeti nevén Leitzinger — bencés rendi tanár
pályája kezdetétől elsősorban filozófiai, lélektani kérdésekkel foglalkozott. 1848-ban
a forradalom szolgálatába állt, és már a szerzeteseket Győrből Pannonhalmára
visszahívó apáti parancsnak sem engedelmeskedett. Áprilisban a nemzetőrség tábori
papjává, júniusban egyházi főszónokká, 1849 májusában népszónok címmel Győr
megye papi biztosává nevezték ki. A szabadságharc igen jelentős eseményeinek
volt résztvevője: egy küldöttségben a pozsonyi országgyűlésen járt, a schwechati
72

csatában, Buda visszafoglalásánál, végül Aradon és a világosi táborban tevékenykedett. Hirdette és indokolta a császári ház trónfosztásának szükségességét. 1850ben menekült külföldre, és tizenhat évig élt londoni emigrációjában. Elsősorban
tanítással és a hazai sajtó tájékoztatásával foglalkozott. 1858-ban az ő segítségével
találtak kiadót Széchenyi Blickjének publikálására. 1866-ban engedélyezték hazatérését. 1871-ben a vallás- és közoktatási minisztérium osztálytanácsosi állását azért
nem tudta elfoglalni, mert Deák javaslatára Rudolf egyik tanítója lett, magyar történelemre oktatta a trónörököst. A tanítási év végén Mária Valéria főhercegnő nevelőjének jelölték ki. Az egyházi pályán az előbbiekkel nyilvánvaló összefüggésben
gyorsan haladt előre, előbb pozsonyi préposti, majd szkozári címzetes püspöki rangot kapott, ami felsőházi tagsággal járt együtt. Évtizedeken át végzett tudományos
munkásságában a darwinizmus első és legismertebb magyarországi terjesztője volt.
Főművében (Fajkeletkezés. Az embernek helye a természetben és régisége,. Pest.
1864) Darwin, Huxley és Lyell gondolatait dolgozta fel. Még 1847-ben lett az Akadémia levelező, 1867-ben pedig rendes tagja, székfoglaló előadásait Az emberi agyról és befolyásáról a szellemi életre, illetve Az ősemberek haladása címmel tartotta
meg.
Emlékiratai, melyeket szerzője szerényen naplótöredékeknek nevez, folyamatosan vezetett napi események leírásából állnak. Rónay Jácint nem az olvasóközönségnek szánta írását, „évről évre önmagának jegyezgető fel" a történteket. Tartózkodását, óvatosságát egyértelműen indokolják különleges társadalmi helyzete, politikai és szakmai funkcióinak egymást szinte teljességgel kizáró változatai és mindebből következő félelmei. Így jött létre a kiadástörténetben szinte egyedülálló eset,
hogy a szerző kéziratként
jelöli meg kinyomtatandó
művét, csak 10 példányban
jelenik meg, csak halála után juthat el rendeltetési helyére végrendeletileg meghatározott módon. Művében az őszinteség vágya ütközik az akkori valóság konok
tényeivel. Rónay akaratának végrehajtói a lényegi követelményt így fogalmazták
meg: „ . . . az udvarra vonatkozó rész csak a legmagasabb beleegyezéssel legyen
közölhető..." Remények és csalódások szövevényéből született meg a trónfosztás
követelőjének és Rudolf trónörökös nevelőjének tárgyilagosságra törekvő emlékirata.
Címe: Napló-töredék.
Hetven év reményei és csalódásai. (I—VIII. köt. Pozsony,
1884—1888.) Alapvető jelentőségű életrajzát megírta Pál Lajos: Rónay Jácint. (Budapest, 1970.)
„Barclay and

Perkins.

Az angol népet rendesen hidegnek, közönyösnek képzeljük, pedig a mívelt világban aligha van kíváncsibb nép, mini az angol, főleg a londoni; aligha van város,
hol a rendkívülit, az újdonságot jobban szeretnék, a spectaculumot tüzesebben keresnék, mint éppen itt, a komolyság és üzlet e nagy gyúpontjában; van is benne
része: a világ minden nevezetessége, hacsak szerét ejtheti, megfordul
Londonban...
a Hippopotamus, s a nepáli aranyos Bohadoor alig szűnt meg vonzó lenni, máris
egy új nevezetesség merült fel, s igénybe vette London millióit, és megjárta a félvilágot.
Szeptember 5-én együtt ültem Beöthy Ödönnel, ki néha-néha meg szokott látogatni, midőn házigazdám, egészen nekihevülve, szobámba rontott azon hírrel, hogy
„General Haynaut" az utcán megszalasztották,
sárral dobálták...,
s hogy alig lehetett a felriadt nép kezéből kimenteni! — Nem akartuk hinni, de gazduram elévette zsebéből a Timest, s Beöthy, ki jobb angol volt mint én, fennszóval
kiolvasta
a világlapból Haynau balsorsát, mely a Barclay és Perkins sörházban oly váratlanul, oly véletlenül
utolérte.
Ez esemény annyira felizgatott bennünket, hogy nem volt többé maradásunk a
négy fal között, s mentünk, ki a szabadba, felkeresendők,
ha útközt bele nem
ununk, mert jó tova esett, a demonstráció színhelyét, a világ legnagyobb
sörházát,
mely a Thames southwarki partján 1773-ban alapíttatott a híres dr. Johnson egyik
barátja, Henry Thrale által, s oly óriási mérvekben növekedett, hogy az elszállított
73

sör után már az első évtizedben húszezer font sterling adót fizetett. Az alapító halála után a sörház 135 000 font sterlingért Barclay és Perkins kezére jutott, s azóta
halad, fenntartva
egy századon keresztül jó hírét, nevét. A sörfőző épületek
tíz
holdnyi területet foglalnak el; a gépeket két 75 lóerejű gőzmozdony tartja
éjjelnappal szakadatlan tevékenységben,
s ezek körül sürög-forog vagy kétezer
munkás, kik naponkint egy millió font vizet változtatnak sörré. A gondűző
folyadékot
kétszáz ló hordja szét Londonban, a legnagyobb normandi és holsteini állatok, melyek pénzen megszerezhetők;
s ezeket hajtják a legerősebb alkatú emberek,
kik
Nagy-Britanniában
megnyerhetők...
Valóban, kis ország ez, melynek
van
fejedelme, vannak kormányzó miniszterei, s egész sorozata a hivatalnokoknak,
kezdve
a gentlemannen, le a legmíveletlenebb
gépfűtőig és teherhordóig...
Ki ez utóbbiakat nem látta, annak nem lehet fogalma arról, minő karok emelkedtek
a hajdan
híres tábornok ellen; s ki ismeri őket, az csodálni fogja, hogy Haynau ily nép kezéből élve
menekült!
London nagy életerén, a várost keletről nyugatra
keresztül
hasító
Oxford
Streeten első meglepetésünk
az volt, hogy egy hordókkal megrakott hosszú
szekérrel találkozónk: a roppant kocsis, s a cyclops segéd fövege, és a colossalis lovak
kantára magyar nemzetiszínű
szalagokkal volt feldíszítve...
Mi ez, hát magyar
restauráció, vagy követválasztás van Londonban? — mondá Bihar megye volt főispánja! A Barclay and Perkins egyik sörhordó szekere volt ez, a nép
ujjongva
üdvözölte a szalagos óriásokat, s mi árva magyarok, tán az egyedüliek, kik a tömegben felismertük a szalagok színét, szép csendesen
továbbhaladtunk.
Közelebb érve az esemény színhelyéhez, itt-ott az utcaszögleteken
nyomtatott
falragaszok: „Marshal Haynau in London!" — „Haynau and Retribution!"
címek
alatt hirdették a tegnapi eseményt, felsorolva a tábornok viselt dolgait, melyekért a
nép elégtételt vett magának; míg a London utcáin annyira ismeretes
hírhordárok
teletorokkal kiáltónak: „A desperate attackí" — „Haynau, Barclay and. Perkins!" —
„The terrible Tyrant!", s árulták néhány pennyért Haynau életrajzát s a sörházi
jelenetek leírását. Az angol tud mindenből üzletet
csinálni.
A sörház kapuit rendőrök állták el, kik a környező utcákon is sűrűn
jelentkeztek, őrködve a közbiztonság fölött s szemmel tartva a tolongó népet, mely kisebbnagyobb csoportozatokban özönlött végig a Thames-parton,
s a Southwark-híd
tövében, azon csapszékbe tért, hol Haynau menedéket talált. — Mrs. Benfield, a szerény üzlet özvegy tulajdonosnéja alig győzte a történteket
kövér ujjaira szedni, s
vendégeinek
a sörkancsókat osztogatni. Szerencséje meg volt alapítva, mert aki
csak hozzáférhetett,
ürített egy-egy poharat a tegnapi események
emlékére.
Annyi ember, annyi hírlap, mint e pillanatban, még nem foglalkozott
soha
Haynau nevével, akkor sem, midőn hatalma tetőpontján
állt. Végzete
Londonba
hozta, s mielőtt a világváros bármi nevezetességét
látta volna, a
City-Rothschild
háznál tett látogatást, úgy mondják, pénzügyeit rendezendő; itt ajánlottak a tábornoknak belépti jegyet a nagy sörgyárba, s ő azonnal oda is hajtott.
Szeptember 4-én reggeli tizenegy- és fél órakor lépte át Haynau Barclay and
Perkins küszöbét, s elémutatva ajánló levelét, két társával, egy hivatalnok
kísérete
mellett, megindult, szemre veendő a világ legnagyobb sörfőzését, melynek
egyik
nevezetessége az, hogy itt minden rendkívüli, minden, még a szenny s az undorító
bűz is órási mérvekben van képviselve. Ki tudja, nem volt-e Haynau az első idegen, ki Londonban legelőször is e nevezetességet tisztelte meg
látogatásával?
A tábornokot vezetőjén kívül nem ismerte senki, de azért a munkások
csoportozataiban volt elég bámulója, mert itt a legügyefogyottabb
bajusz is figyelmet
gerjeszt, hát még oly összetoldott, vállig érő, európai hírű bajusz, minőt
Haynau
viselt; de a munkások bámulata legföllebb csendes vigyorgásra adott alkalmat,
mosolyogni ezek az emberek nem tudnak.
A látogatás már-már befejezéséhez közeledett, midőn az idegeneket a vendégkönyvhöz vezették, hogy nevüket feljegyezzék.
Haynau olvasható nagy
betűkkel
•odaírta nevét és címét, melynek olvastára egy közelálló clerk azonnal az ácsorgó
munkásokhoz sietett, s elmondd felfedezését, mely szájról szájra járt; az izgatott-

ság nőttön-nőtt, s ha a vezető, vagy maga Haynau erre figyel vala, könnyen a
hivatalszobákba
menekülhetett
volna; de a munkások szokatlan élénkségére
nem
ügyelt senki; a tábornok tovább haladott, s azon pillanatban, midőn az udvarra
lépett, a harmadik emeletből egy jókora csomó szalmát vetettek a magas látogató
fejére. Ez volt a jeladás, s azonnal az izmos karok egész hada emelkedett
fenyegetőleg, s a legsértőbb kifejezések
egész özöne zúdult fel ellene és űzőbe vették
tépve, taszigálva; mit volt mit tennie, szaladásnak eredt, ki a kapun, s megkerülve
a ház szögletét, végig a Thames-parti házak mentében; itt már a munkásokhoz,
az
utcai nép is csatlakozott, s a futamlónak
porral, sárral...
mindenütt
nyomában
voltak, ostoraikat, mint mondják, seprűiket sem kímélve...
tgy jutott
ingadozva,
roskadozva s elrongyolva a legalább ezer lépésnyire eső Mrs. Benfield
csapszékébe,
hol sok dúlás után, a ház egyik zugában menedéket talált...
Végre
megérkezett
nagyobb erőben a rendőrség, s a halálsápadt, alig ismerhető tábornokot nem a
közeleső hídon, itt még mindig tartottak a felhevült tömeg támadásától,
hanem
csónakon szállították keresztül a Thamesén, s csak a túlsó parton ültek
bérkocsiba,
hogy szállásán (Trafalgar Square) biztonságba helyezzék. A tábornok nem mutatta
magát többé Londonban, s bár nem lehet kételkedni, hogy óhajtott volna balsorsa
színhelyétől
mielőbb és mindenkorra
búcsúzni, kénytelen volt testben,
lélekben
megtörve két napig időzni, s csak szeptember 6-án fordított hátat a világvárosnak,
s ment vissza a kontinensre.
A zaj, melyet a Haynau-féle elégtétel keltett, legelőször is ott némult el, hol
keletkezett. A váratlan demonstráció kezdetben annyira meglepte a sörhatalmasságot, hogy semlegesen nézte az áradat hullámzását, s csak harmadnap, mintegy kiébredve megdöbbenéséből,
lépett fel erélyesen: betiltott saját birodalma
területén
minden tüntetést, a bőrkötényes politikusok fövegéről s a lovak nagy fejéről a
magyar színek leszedettek, a sörfőzés falairól a nyomtatott hirdetmények
letépettek, a demonstráció főszereplői elbocsáttattak, a láz tartamára az Emporium
kapui
bezárattak, s csak az üzletnek nyíltak meg.
A még mindig özönlő látogatók közt nagy volt emiatt a neheztelés; a közönségnek sem volt kedvére a sörfőző-reakció; de Barclay and Perkins szigorúan megmaradt tilalma mellett, neki nem volt szüksége politikai reputációra, jól tudván,
hogy sörének híre-neve meg van alapítva, s hogy erről a nagyközönség
semmiféle
politikai elvek kedvéért le nem mondand.
Tehát csend lón, a setét falak óriásai közt; de nem úgy az életben. Napok múltak s a társadalmi körökben s a hírlapokban még mindig „General Haynau" volt
a kérdések kérdése! — A demonstrációra vonatkozólag egyesek közt merültek fel
eltérő vélemények; de a tábornok személye nem keltett a közvéleményben
sajnálatot, nem talált kegyeletet."
[...]

75

80 ént izületeit TjcunÁiL

CZINE

cAwi

MIHÁLY

Tamási Áron vonzásában
Borban, jég között kereszteltette egyik hősét; ez a kedves alakja — vágya
szerint — kovász szeretett volna lenni a csillagokból. Olykor mintha az ő élete is
a maga által teremtett emberekére hasonlított volna: mesébe lebbent nem egyszer
élete realitása. Ha hinni tudnánk a halottak feltámadásában, vagy a Jégtörő Mátyásos lélekvándorlásában, akár szelleme visszatérését is elképzelhetnénk. Egykori
lakásán, az Alkotás utcában minden úgy van, mint életében volt. Édesanyja és a
farkaslaki szülőház képe fogadja a házba belépőt, a könyvek ugyanabban a rendben vannak a polcokon, ahogy ő sorozta őket, az asztal a hallban megterítve — hiszen vendégek bármikor jöhetnek. Változatlan a dolgozószobája is; íróasztala, ahogy
felállt mellőle, a kisasztalon a lombik, készen a kávéfőzésre. Ha visszajönne, ülhetne az asztalához — mint Ablonczy László mondta szellemesen —, s írhatná a
lélek életéről való újabb történeteket.
De hát a holtak nem térnek vissza. S nehéz is lenne Tamási Áront — az Ábelek és Jégtörő Mátyások teremtőjét — öregemberként elképzelni. Most m á r — a
naptár szerint — nyolcvanéves volna.
Műveivel azonban itt él. Él az emléke is; az élők között ez is összekötő kapocs.
Olyanformán, ahogy a nemrég elköltözöttek közül a Németh Lászlóé vagy a Lukács
Györgyé: már abból is lényeges dolgokra lehet következtetni, ki milyen hangszínnel ejti a nevüket. Akik Tamási Áron személyiségének és művészetének vonzásában hosszabb ideig élhettek, némely helyzetben — akaratlanul is — Tamási alakjaira emlékeztetőn mozdulnak.
Nem felejthetem a napot, amikor halálhírét hallottam. A Szovjetunióban voltam, kéthetes út közepén, mikor az egyik, Moszkvában tanuló magyar diák mondta
a véletlen találkozón: hallotta a rádióban, meghalt egy erdélyi író. Nem tudta
megmondani, kicsoda, a híreknek csak a végét hallotta. Meghűlt bennem a vér:
biztosan Tamási Áron. Tudtam, már régóta kórházban van, elég nehéz állapotban.
Nyugtattak: nem, nem Tamási, Tamásit ők is ismerik. Valaki öregebb, Erdélyből.
Majd megmondják pontosan. De magam nem tudtam megnyugtatni: bárkiről is
legyen szó, a halál mindenképpen nagy veszteséget jelent. Ebédelni m á r nem
tudtam, nem is akartam. Üjraborotválkoztam, ünnepibe öltöztem s virrasztottam
— fényes délben, fent a hatodik emeleten, a szállodai szobában, egyedül. S mormoltam magamban — a szomorúságom ott senkire sem tartozott — a Tebenned
biztunkat és a Ments meg Uramat. A református és a katolikus temetési éneket is,
mert hátha katolikus a halott. S mihelyt lehetett, indultam haza. Akkor m á r tudtam, hogy Tamási Áron halt meg. Siettem, hátha még megállhatok a ravatala
mellett.
Későn érkeztem. S csak még későbben villant bennem a felismerés: nem is
annyira a kálvinista gyermekkor — rengeteg temetésre jártam —, inkább az ábeli
olvasmányok sugallatára alakult messzi idegenben az én magányos gyászom.
Tamási Áron írásaival, nagy szerencsémre, korán ismerkedhettem. A kis szatmári falu, amelyben nőttem, közel volt a határhoz, a második helység, apám öcscsének a lakóhelye, már Romániához tartozott. Anyám is azon a tájon nevelkedett,
legtöbbet Nagykárolyról, Tusnádról, Zilahról, Erdélyről — így mondta mindig —
76

beszélt, s a legelső tanítóm még a téli vallásos estéken is, ha csak tehette, Nyirő- és
Tamási-novellákat olvasott a bibliai történetek helyett. A képzőben meg — igaz,
az már pár esztendővel később volt — egész kultusza volt Tamásinak, összegyűjtött novelláit sorban olvastuk szilencium alatt. S akárhányszor játszották a Kálvineum leányai az Énekes madárt, mindig megnéztük. A darabért is, meg az ismerős lányokért is.
Csak éppen Tamási Áront nem sikerült még sokáig közelebbről látni. Még
egyetemi éveim alatt sem. Akkoriban már ritkábban esett róla szó, pár esztendeig
inkább csak a fiókjának dolgozhatott. 1953-ban aztán újra könyve jelent meg, hamarosan egy másik is. Regényes életrajzának első kötete, a Bölcső és bagoly, meg
a 48-as Erdélyt idéző Hazai tükör.
Mind a két könyvet örömmel olvastam, de még csak eszembe se jutott, hogy
írhatnék róluk. Egy nagy íróról, egy újra jelentkező nagy íróról egy kezdő? Szerencsémre Király István volt a Csillag főszerkesztője akkoriban, volt tanárom, s ő
ismerte, mint minden diákjának, az én titkos gondolataimat is. Nagyon tudott az
indulóknak is jó feladatot és elégséges kedvet adni. S nemcsak az írásomat jelentette meg, de mint korábban már Veres Péterrel, most Tamási Áronnal is összetalálkoztatott.
A találkozásnak még a részleteire is emlékszem. Akkor láttam Tamási Áront
először közelről, addig csak a Gy. Szabó metszetét ismertem róla s a Nagy Imre
rajzát, azokról nagyon is fiatalnak, mosolyosnak véltem. Most egy hatalmas, tetézett koponyájú emberrel foghattam kezet, boltozatos mellén csak úgy feszült a
fehér ing és virított a zöld nyakkendő. Mint egy elképzelt fejedelem — választékos polgári viseletben. Olvasta az írásom, mondta, tetszett is neki eléggé, amit
írtam, márcsak azért is, mert a megelőző esztendőkben nemigen szóltak róla, vagy
ha igen, hát egészen más hangnemben. De azért volt benne egy kis keserűség is.
Miért kell mindenkit Móriczhoz mérni — mondott valami ilyesmit. Akkor nem
értettem; a mértéket én igazán a legnagyobb dicséretnek szántam.
A szerkesztőségbeli beszélgetés különben nem tartott soká, s addig is inkább mi
beszélgettünk Király Istvánnal. Tamási Áron hamarosan felállt, s hívott: kísérjem
el egy feketére. Addig is beszélgethetünk. Mentem is mellette illedelmesen, s főként feszengve. így még azt sem tudtam megjegyezni, hogy melyik presszóba mentünk be az egykori Andrássy úton.
Most már csak ketten voltunk, s a bátorságom nem volt aki táplálja. így nemcsak Tamási hallgatott nagyokat, de én is alig-alig, s akkor is elég idétlenül szóltam. Nagyon szerettem volna, ha ő beszél, mindenről, akármiről. De csak nézett
kitartóan, csendesen rágyújtott egy szivarra, s időnként apró ujjmozdításokkal leverte a hamut. Mikor már a füstöt is elégnek vélte, jelezte: mehetnénk talán.
Akkor azt hittem: a kezdővel szembeni bizalmatlanság spóroltatja a szavakkal.
Később megnyugodtam: eszembe jutott az ő híres „csevegése" Móricz Zsigmonddal. A harmincas évek derekán, mikor egyszer Tamási fent járt Erdélyből, meghívta Móricz Zsigmond az Otthonba. Nyugodt, csendes helyre, jó időben, kora délután, hogy kedvükre „elcseveghessenek". Meg is érkeztek mindketten idejében.
Kortyolgatták a kávét, szippantgatták a szivart, szó nélkül, tűnődve. Aztán elfogyott a kávé, aztán elfogyott a szivar, aztán álltak föl és búcsúztak egymástól
mosolyogva, elégedetten, mint akik igazán jól elbeszélgettek...
Hosszasabban, igazán érdekes dolgokról, majd csak az első erdélyi utam után
beszélgetett vélem Tamási Áron. Mikor már biztos volt, hogy kéthónapos tanulmányútra mehetek Romániába, felkerestem: kinek üzen, kit keressek meg, s ha
küld valamit haza, szívesen elviszem. Küldeményekkel nem terhelt, barátainak üdvözletét küldte, de ha Farkaslakára elkerülnék, mondta, nézzem meg az édesanyját. Meg az Anna nénjét, meg az Erzsi húgát. Ott laknak a testvérek is átellenben
a szülőházzal, odahívják majd a távolabb lakó Ágnest is. Gáspár öccsét nemigen
találom, ő már ebben az időben — októberben, novemberben — igencsak odalesz
fát vágni vagy szénégetni.
Akkor még — 1955-ben — elég különös volt Erdélyben Tamási Áron helyzete:
77

volt néhány ellensége és nagyon-nagyon sok tisztelője. Az ellenségei, a támadói m á r
régebben elmondták róla az elképzeléseiket, a méltánylóinak azonban még nemigen volt lehetőségük, hogy írásban felmutassák az érdemeit. Beszélni viszont lehetett róla. És beszéltek is; a legtöbben őiránta érdeklődtek, örültek, hogy egyszerre két könyve is megjelent és hogy Kossuth-díjat kapott. Még az igen balos
hírűnek ismert aktivista is vallotta, persze csak magánbeszélgetésben, hogy nem
volt még erdélyi író, aki annyit adott volna népének, mint Tamási. Mi, magyarországiak ezt még felfogni sem tudjuk, mit jelent például nekik, erdélyieknek az
Ab el.
Nem kételkedtem a szavukban, így véltem magam is, korábban is, s ebbeli
hitemben különösen megerősödtem Tamási szülőföldjén. Udvarhelyről gyalog indultunk Farkaslakára kedves kísérőmmel, nemcsak azért, mert Udvarhelyen „vége
van a vonatos világnak", de azért is, mert látni szerettük volna közelről a könyvekből ismert tájat, ahogy csak a gyalogos ember láthatja. Ösz volt, eléggé sáros
ősz, felhőfoszlányok kavarogtak bőséggel az égen, s az útfélen a krumpli beadására
szólongattak a plakátok, de mi mégis olyannak láttuk a t á j a t — legalábbis én —,
mint ahogy a Tamási-művek sugallták: „— amíg a völgyet néztem, a hegyek felett
megváltozott a fény, s amíg a hegyeket néztem, a völgy színt és kedvet cserélt".
S bár igazán nem vagyok farkaslaki, engem is „nyűgbe vert" Tamási szülőföldhöz
kapcsolódó érzése: „Nem öröm és nem fájdalom ez az érzés; nem szárnyalás és
nem is megenyhülés. Kehely talán, miben a földi élet levének kivonata v a n : az a
titokzatos, egyetlen ital, amelybe a kerek földnek minden fűszere egybefőzetett."
Abban viszont biztos vagyok, hogy a szülőföld embereit a magam szemével
láttam, hogy azok csakugyan olyanok, amilyeneknek Tamási Áron rajzolta őket:
kemények, szíjasok, emberek, magyarok; akárcsak az én szatmári szülőföldemen,
csak még kedvesebbek és többet tapasztaltak. Otthon találtam a testvéreket, Gáspár kivételével, ő csakugyan valami munkán volt, távol a falutól, s az édesanyját,
fehér hajával, fekete kendőben, fekete ruhában. Megmutatta a szobát, ahol Áron
született, az ablakot, ahonnan azon a régi karácsonyéjszakán a pisztolyt levette,
s a négy nagy fehér zsebkendőt, amelyet Áron fia küldött valakivel. Akkor 11 esztendeje volt már, hogy nem láthatta. „Áldja meg az Isten azt az ezüst koszorút
a fején" —. mondta könnyesen. Ami értékesebbnek vélhető volt nálam, m a j d mind
otthagytam, mint Áron bácsi ajándékát.
- Azt gondolom, ezzel kerültem közel Tamási Áron szívéhez. Mikor hazajöttem,
említettem, hogy Farkaslakára is eljutottam. De m á r mindent tudott. Megírta néki
az édesanyja, vagy valamelyik testvére.
Ezután már többször találkoztunk; megadta a telefonszámát: hívjam időnként.
Elküldte vagy ideadta a frissen megjelent könyveit, sőt a régebbiek közül is volt,
amit dedikált. Ha a rádióban vagy a TIT-ben Tamási-műsort terveztek, többször
ragaszkodott, hogy én mondjam a bevezetőt, illetve állítsam össze a műsort. A bevezető után sosem érdeklődött, de a műsor összeállítására mindig kíváncsi volt,
neki magának is voltak elképzelései. Mindig jó, mindig megvalósítható elgondolásai; s zöld tintával kijavította még a géphibákat is. A rádiófelvételeken lehetőleg meg is jéient. Láttam, mikor a Szűzmáriás királyfiból az éjféli párviadalt hallgatta meredő szemmel, az Ábelen, a Surgyelán-részletnél el-elmosolyodott. Ezek a
könyvek — mondta — már messzebb kerültek tőle. Persze örömmel hallgatta a
felolvasott részeket, különösen Bihari Józseftől.
Ezzel a műsorral, az egésszel meg lehetett elégedve; utána valamennyiünket
meghívott a paksi halászcsárdába. Többen el is mentünk, akik ráértünk, s igazán
megérte az időt. Nem a halászléért — bár az is jó volt —, hanem a fogadtatásukért. Csendben, halkan léptek be, de ahogy a pincér felismerte őket — Tamási
Áront és Bihari Józsefet —, ünnep lett azonnal a népes csárdában. A belső terembe, a legjobb asztalhoz invitálták az egész társaságot; néhány perc múlva m á r
lábujjhegyen jártak még a borosabb vendégek is. A nagy vendégek fényéből r á n k
is vetült valami, azóta — pedig ennek már sok éve — betévedhetek bármikor a
78

Paksiba, akárhányadmagammal. Kapunk asztalt még vacsoraidőben is, azonnal,
lehetőleg fent, a tükör közelében.
Mint kíséretébe tartozó „kritikus", baráti házakban is lehettem néhányszor vele.
Mikor Egerbe kísértem egyszer, író-olvasó találkozóra, legalább húszan várták érkezését a szálloda halljában, s legalább kilencen hívták meg arra a napra, vagy
a következőre ebédre, kávéra vagy uzsonnára. Néhány meghívást el is fogadott.
Ismerték, számontartották az ízlését: eperlevéllel főtt mindenütt a húsleves, a mindenütt gazdag menüből nemigen hiányzott seholsem a sóskamártás. S az asztalfő
mindenképp ott volt, ahol ő ült. Tüneményes volt és kedves; mindenkit fogva
tartott.
Akik egyszer közelebb kerülhettek hozzá, nemigen felejtették el. Még évtizedek múlva sem. Maga beszélte: a hatvanas évek elején jelentkeztek nála azok az
amerikaiak, akiknél valamikor New Yorkban lakott. Negyven esztendővel korábban, a húszas évek első felében. Ignácz Rózsa, mikor hazajött az USA-ból, felolvasó
útjáról, az ott élő magyarok közül többen üzentek véle Tamási Áronnak, Chicagóból,
Detroitból, New Yorkból. Nemcsak azok, akik 1945-ben vagy 56 után mentek ki,
régi baloldaliak, nyugdíjasok, egykori gyári munkások is, akik valaha együtt dolgoztak véle Amerikában. Emlékeztek a hangjára s arra, hogy hiányzott egy ujja.
De olyan ügyesen tudott szivarozni, hogy senki azt észre sem vette. Üzenték: menjen, felolvasó körutat rendeznek neki. Megköszönte hívásukat, de nem ment. Másfelé vágyott. Haza. Erdélybe. Vendégként mindenképp ott érezhette magát legjobban.
Egyszer ott is találkozhattam véle, Marosvásárhelyt, talán 1962-ben. A Hargita
teraszán üldögéltem, ismerősökre várva, mikor teljesen váratlanul bejött Tamási
Áron a feleségével, ebédelni. Itt vacsorázunk ma néhány barátunkkal, várunk téged
is — mondta. Igencsak idejében érkezhettem, még csak négyen ültek az asztalnál.
Aztán nyolcan, aztán tízen is voltunk. S ahogy felismerték a nagy vendéget, egyre
több régi ismerős és fiatal barát keresett helyet a közelben, éjfél felé talán már
húszan is beszélgettünk az L alakban összetolt asztalok mellett. Mindenkinek jóra.
igazodott a kedve, a táncosabb hajlamúak már forogtak is olykor, s szinte valamennyien átváltottuk dalra a szavakat. Még Áron bácsit is bíztatta egyik fiatal
orvosbarátja: f ú j j a csak ő is. Erre még eredménytelenül; maradt a táncnál és beszélgetésnél. Csak szóban jelezte a kedves dalát: „Korond felett van egy h o m á l y . . . "
S mikor már a megnyújtott zárórán is túlsétált az idő, jónéhányan baráti házbasétáltunk át, Sütő András testvéri otthonába.
A kedv itt aztán igazán világló magasba emelkedett. Szóltam már egyszer erről: — valósággal kigyúlni látszott az éjszaka. Tamási Áron annyira otthon érezte
magát, mint talán még álmaiban sem; nagy szemei fényesen ragyogtak. Hajnal felé,
mikor némely fiatalemberek a sok jókedvtől s a küküllei leánykától — a jó házigazda a csombordi pincéből szerezte — már bóbiskolni kezdtek, Tamási Áron még.
legényesen mozgott: szegfűt tűzött a gomblyukba, táncolt, udvarolt, s apró virágokat — maga szedte a harmatos kertből — osztogatott az asszonyoknak. Olyan volt,
mint egy ifjú Ábel, mintha a világban való bolyongásaiból most érkezett volna haza,
kedvvel, jó erőben, huszonöt, vagy legfeljebb harmincesztendősen. A máskor hallgatagnak ismert ember most nem fogyott ki a szóból, fényes reggelig. Emlékeiről:
beszélt és terveiről, arról, hogy ú j könyvet ír szülőföldjéről, a roppant változásokról, és az értékeit megőrző és gyarapító lélekről. Együtt van már szinte minden,,
ami kell a könyvhöz — mondta. Esztendők óta készül a megformálására, még,
naplójegyzetei is vannak hozzá, adatok a kollektívról, bőséggel.
A reggelizőasztal mellől úgy állt fel, olyan frissen, mintha máris a nagy munka,
elkezdésére indulna. Kérte: a segesvári állomásra vigyék, utaznak haza, Pestre,
9-kor megy a vonat; nem száll ki Kolozsvárt sem. Bár ott még amúgy se mindenki
látná szívesen. Majd jön vissza jövőre, feltétlenül, hosszabb időre.
Ahogy hallottam, vissza is tért a következő esztendőben, s igen-igen jól érezte
magát. Mint mindig, ha Farkaslakán tartózkodott, Ágnes nénjénél lakott, és jó
egészségnek örvendett, az Ágnes lucernájának a lekaszálására még akkor is vállal79'

kozott. Minden embert ismert, mindenkit nevén szólított, akivel csak találkozott.
Pedig hát jó negyven-negyvenöt éve inkább csak vendégként járt haza. El-elsétált
fiatalsága kedves helyeire, a szőke Nyikó forrásához, a rétre, meg a Gordon nevű
erdős helyre, s gyakorta járogatott a székelyudvarhelyi Szejke-fürdőre. Beczássy
Györggyel, farkaslaki orvosbarátjával, annak a kétüléses homokfutóján. Sokszor
maga fogta meg a gyeplőt, s olyan biztosan hajtott, mintha mindig azt csinálta
volna. A szabadban, a nagy társaságban felszabadultnak érezte magát. Mókázott,
ugratott, sziporkázott; kedvvel fürdött a jéghideg vízben.
S jókedvében olykor szabadjára engedte a mesemondó kedvét. Egyszer — az
öreg György Dénestől hallottam — Beczássyéknál vacsora után kezdett egy történetbe. Arról, hogy fiatal korában a falu tanítója leánykérőnek hívta meg. Éjfél
után kettőre tudta befejezni a maga által is élvezett mesét.
Sokat s hosszasan szeretett volna még Farkaslakán időzni. Tervei voltak a
szülőházával is: visszaigazítani olyanra, a belső beosztását is, amilyen az ő gyermekkorában volt. Fel akarta újra építtetni a szobában a Gáspár házasodásakor
szükségből lebontott cserepest. Már beszélt a korondiakkal is, a csempe dolgában.
S érezve a közelítő őszt, beszélt Ágnessel is: intézkedjen úgy, hogy a szoba, amelyben már annyit lakott, mindig fent legyen tartva az ő számára. Ha m a j d úgy érzi,
hogy közeledik a nagy Kaszás, jön Farkaslakára. Itt, az egyszerűségben jobban érzi
magát, mint bárhol a v i l á g o n . . .
De már hiába tartotta készen Ágnes a szobát, s mindhiába várta a nagy vendéget a ház és a kert. Tamási Áronnak már erősen fogyatkoztak a napjai. Maga
is érezhette vészes fogyásukat, talán ezért is hívta meg minden testvérét egyszerre
magához, Pestre, 1965 őszén.
A Kossuth Klubban is akkor rendezték meg nagy tapintattal és előzékenységgel Tamási Áron szerzői estjét. Annyi embert még ritkán látott a Múzeum utcai
székház; napokkal előbb elkelt minden jegy. Már a falak mellett, az előcsarnokban
is állnak, s még mindig jönnek — mondtam az előadás kezdete előtt diadalmasan.
„Tudják, hogy meg fogok halni" — válaszolt Áron bácsi egykedvűen. Hangsúly
nélkül, teljes bizonyossággal, cáfolatot sem várva.
De a novelláját azért úgy olvasta fel, olyan biztonsággal, mint legjobb éveiben;
pillangóztak most is a szavai. Nagy közönsége volt: az ország minden tájáról jöttek az estre, jöttek a szomszédos országokból is. A felesége mellett ott ültek a
testvérei, Anna, Ágnes, Erzsi, s azok gyerekei és unokái. Ott volt Gáspár is, a
testvéröccs. Ingujjban, fehér harisnyásan, mint valami élő, fekete szobor.
S úgy viselkedett Gáspár bácsi, legalábbis azokban a napokban, ahogy csak
a Tamási-hősök viselkedhetnek. Hallgatta, talán nem is túlságosan meghatottan a
bátyja novelláit: igen, ő is tud némely históriáról; így történtek. S tudna-e ilyenféle dolgokat írni a saját életéből — kérdezték tőle többen is. Nem tudja, mondta
csendesen, de mégis olyanformán, hogy hát hogyne, megpróbálhatja. A többit m á r
Kányádi Sándortól és Gáspár bácsitól tudjuk: kapott egy vastag füzetet, s vett
tintát. S kezdte írni az élete sorját. Ahogy a szekeret rakják kévéről kévére, úgy
haladt az írással sorról sorra. Titokban persze, hogy a falubeliek ki ne csúfolják.
Jó esztendő múlva készen lett az emlékezésével. Csak a címet kellett feltűzni
hozzá: Vadon nőtt gyöngyvirág. Hibátlan, tiszta írás; érdemes volna itthon is megjelentetni.
A Kossuth Klubbeli szerzői est után nyilvánosan már nemigen szerepelt többet Tamási Áron. Fáradt volt, beteg, utolsó időben már — feleségétől t u d j u k —
napi 25 féle tablettát szedett, s ezen kívül voltak az injekciók. Undorral, de szó
nélkül nyelte az orvosságokat; élni akart még. És írni. Egyik legszebb művét kórházi ágyon mondta tollba a feleségének, Bokor Ágotának. Emlékeinek ez a rövid,
csonka summázata is igazán remek. Életművének — mint Sütő András írja — a
„félbetörött vadrózsa ága leng a tetején".
Az írást ezzel maga befejezte, de egy utolsó tettével mégis továbbvitte, s példás egységgé szerkesztette elmúló életét és megmaradó írásait. A halálával, illetve
a végrendelkezésével. Hogy holtában is vallomás legyen a szülőföld és népe mel80

lett. Hogy sírjával is az ábeli igazságot hirdesse: „Azért vagyunk a világon, hogy
valahol otthon legyünk benne."
Az volt a kívánsága, hogy szülőfalujában temessék el, ahol az ősei pihennek;
holt karukkal is a földet ölelve. Valahol a templom háta mögötti mezőben, arccal
kelet felé, a csíki párnának. A lehető legbölcsebben rendelkezett. Lehet, hogy sírj á t a nagyvilág a Nyikó mentén soha sem fogja keresni, de a maga népének ezzel
adta, holtában is, a legnagyobb ajándékot.
Ott kapott sírt Farkaslakán, a templomkertben, két százados cserefa között.
Ez még az ő kívánsága szerint történt, temetésének némely részletét azonban a
véletlen is ugyancsak ábeli módon „rendezte". Farkaslakának ugyanaz a neve románul, mint a bányaváros Lupénynak — Lupeni —, s a figyelmetlen buzgalom
— vagy inkább a mindenre túlságosan figyelni akaró szervezés? — a koporsót nem
a kolozsvári, hanem a temesvári vonalra irányította. Kocsikázott hát a szükségesnél többet a koporsó, míg Székelyudvarhelyre érkezett. Innen már kocsival vitték
— vonat nem lévén arra — a szülőföldre, harangok zúgása között. A sok kilométeres úton végig emberek álltak, levett kalappal, s virágokkal tetézték mind magasabbra a koporsót. A temetés szigorúan családi jellegű volt, a falu papja végezte
a szertartást, gyermekkori pajtásai álltak közvetlenül a ravatalnál. Mondják, a
környéken nagy vihar tombolt, zengett, villámlott, a hegyeket esőfüggöny választotta el Far kaslakától. A faluban azonban csend volt és békesség honolt, majd
csak a hantolás után eredt el az eső; szépen, csendesen. Ezt is jelképesnek érezték.
Hazatért hát ősei mellé. S ezzel kezdődött Romániában is a „rendes feltámadása". Korábban még igencsak gyanúval nézett rá a szektás korlátoltság, még a
temetése is „részint a megrendültség, s jórészt a bizonytalanság jegyében ment
végbe" — a temetés idejét senki sem tudta pontosan, volt újság, amely a halálhírt
sem közölte, a temetésen való részvételt igen sokan kockázatosnak tartották, csak
a vállaló barátok mertek jelen lenni a farkaslaki búcsúztatáson —, ettől kezdve
azonban, az idő enyhülését is jelezve, egyre több szó esett Tamási Áronról. Az igaziról, a szülőföld, a valóság írójáról, aki nem az ég, hanem — mint Sütő András
fogalmazta — „az OTTHON felé vezető utat kereste". Kiadtak novelláiból egy
válogatást, majd az Ábelt is, monográfia s tanulmányok jelentek meg róla, s diadalmas útra indultak a színművei is. Volt esztendő, hogy csak az Énekes madárt
hatvanszor játszották.
S hat esztendő múltán, a hetvenötödik születésnapján már jobban ünnepelték.
Igaz, az ünnepséget inkább csak helyinek tervezhették — távolabbi helyekre meghívót sem igen küldtek —, de képviselve volt ott Románia egész magyarsága, s a
román írók is. Most került a sírra — a testvérek faragtatta kopjafa után — a
Szervátiuszok hatalmas alkotása. Hirdetve, „tonnás hegyibeszédként" — ez is Sütő
András szava — az ábeli igazságokat. Az apa és a fia ott faragták — ugyancsak
az ábeli világhoz illőn — a Tamási-művek alakjait a messzi hegyekből hozott kilenctonnás trachitba: Magdót és Mókát az Énekes madárból, Ábelt a Bolha kutyájával," meg Jégtörő Mátyást és Tündöklő Jeromost, Tamási Áron való és teremtett
világát. Jobb helyre tenni sem lehetett volna az emlékművet: bármerről közelít a
vándor Farkaslakára, a virágos tetőkről mindenünnen a templomot s az emlékművet
látja. Tamási Áron sírja csakugyan jelkép lett, az otthont és a szépséget keresők
búcsú járóhelye.
Aki arra jár, nemigen kerülheti el. Magam először még a kopjafás sírt láthattam; kedves, baráti házaspár vendégeként. Udvarhelyt ért bennünket az este, onnan igyekeztünk volna vissza Vásárhelyre. De a vacsora valahogy nagyon hosszúra
nyúlt, vendéglátóink valósággal húzták az időt: még ezt, még azt a — lassan készülő — székely specialitást ajánlották feltétlenül, még egy kis igazi küküllei bort,
még egy újabb fontos udvarhelyi történetet. Már 11 óra, már fél 12, mi még mindig
vacsorázunk, beszélgetünk. Egyszer aztán csak megszólal a vendéglátónk: most már
mehetünk. Sőt, menjünk. De azonnal; itt már minden rendezve van. Megyünk
meglehetős sebességgel a sötétben, csak a fényszóró világította be a kanyargó utat.
Nem sok idő múlva megáll a kocsi. Kiszállunk. Csillag az égen semmi. A fű, a fa
6 Tiszatáj

81

erősen vizes. De mi csak megyünk beljebb az úttól, a sáros ösvényen. Mire tudakolnánk, hova is megyünk, már meg is állunk. S fölöttünk megszólal a harang.
A farkaslaki templom éjféli harangja. Ott álltunk Tamási Áron sírja előtt, előttünk
a kopjafa — fényképekről már ismertük —, a sír mellett a két százéves cserefa
feketéllett. Akár érzelmes, giccses jelenetnek is vélhetné az olvasó, amit most
ügyetlenül elmondtam. Nem az volt; a Szűzmáriás királyfi hangulatából éreztem
meg valamit, a bajvívás nagy jelenetéből.
Itthon is tapasztaltam nemegyszer a Tamási-művek és emlékek sugalló hatását.
A Csalóka szivárvány pesti bemutatóján — a sepsiszentgyörgyi Állami Magyar
Színház előadásán — a közönség ünnepen érezte magát, a gömöri, szlovákiai falvakban a kassai színház Tamási-előadására hetekkel előre készülnek, mint a jónak
ígérkező lakodalmakra, a Déryné Színház Tamási-előadásai is igazi ünnepi hangulatot jelentenek a falvak lakóinak. Pedig hát a Tamási-előadások, mi tagadás,
többnyire jobbak is lehetnének. S Tamási műveinek bizony, sokszor lehetnének
jobb sáfárai.
Két esztendővel ezelőtt, mikor itthon is szobrot kapott, az elsőt, talán egyedül
a Magyar Nemzet adott hírt — az is csak a leleplezés napján — az eseményről.
Fedig milyen szép művelődéstörténeti mozzanat volt: egy kis bányászfalu — Hidas — Bukovinából Magyarországra települt székelyei kezdeményezték a szobor
— Borsos Miklós Tamási-szobrának — felállítását. Okkal: itt, ezen a t á j o n gyűjtötte Tamási Áron a Szirom és Bolyhoz, az otthonra találás regényéhez az anyagot. Rögtönzött könyvsátoruk nem volt, mint Farkaslakán, nem is volt rá szükség,
Tamási-művekhez bármikor hozzájuthatnak az olvasók, ellenben közreműködött a
hidasi általános iskola és a pécsi Tanárképző Főiskola énekkara. A délutáni ünnepségen meg a bonyhádi úttörőzenekar, a hidasi és a mecseknádasdi gyermektánccsoport, a sombereki német együttes, meg az izményi és kakasdi székely Pávakör.
Baranya és Tolna népe éppúgy tudta, mint Farkaslaka, hogy az otthonteremtés írószószólója megérdemli az ünneplést. Még az ünnepséget záró közös ebédet is rokon
szándékkal rendezhették Farkaslakán és Hidason. Az egymásbecsülés és összetartozás
jegyében. Tamási Áron vonzásában.

PÁLFY G. ISTVÁN

Tamási Áron mai színháza
Az öröknek tetsző igazság, miszerint az írót nem bottal, hanem íróval a leghatásosabb agyoncsapni, jónéhány drámaköltőnk esetében továbbgazdagítható: az
agyoncsapósra ugyanis a színház legalább ilyen alkalmas. Kiváltképp áll ez Tamásira, akit nemcsak hallgatással, olykor a játékkal is megsebeztek. Kevés az emlékezetre méltó kivétel. Kós Károlytól, Kacsó Sándortól, Németh Lászlótól, Balogh Edgártól és másoktól tudjuk az értetlenség okát: a szokvány, a felszínes siker, a m u t a tós káprázat annyira elárasztotta már a színpadot, annyira csak egyféleképpen tudták
elképzelni a magyar dráma útját, hogy ha játszották is Tamásit, valami mást és
valaki mást kerestek benne. Kevés dráma bolyongott idegenebbül a hazai színpadokon, mint éppen az övéi, pedig — s ez színháztörténetünk egyik messzire ható
keserve — az ép fejlődésre, a magyar dráma régebbi hangjaira és főként a XX.
századi népsors akkori jelenére érzékeny fül könnyen meghallhatta volna a költői
iramlású szavakban az itthoni muzsikát, a szándékban egy nép talpraállásának igé82

nyét. Színházunk azonban az író életében alkalmatlannak bizonyult erre a felismerésre. A szokványt felrúgó, s magyar drámatörténeti előképekre visszamenő dramaturgiát szakmai ügyetlenségnek vélte, s meg se hallotta a Tamási-féle példaemberek beszédében a sorspanaszt. Idegen volt tőle minden, ami az emberi lelkiismeretet borzolhatta volna. Nemigen akart hallani még mesébe szőve sem a
történelmi valóságról és felelősségről, vagyis: amiről nem akarunk, arról nem
tudunk, s amiről nem tudunk, az n i n c s e n . . .
így párlódott ki a költészetből a történelmi változásokban helytállók reménységének tisztasága, így lett a megmaradásra biztató költői képből együgyű mese,
amelyet megfosztottak távolabbi utalásaitól, lélekerősítő játékától, s így lett aszfaltnehéz viccé az életbizalom derűje. A szülőföld hitelét permetezett fenyőillattal
pótolták, a könnyes mosolyú tragikumból groteszket csináltak, a való világból
székely külsőséget. Erre mondhatta Tamási nagy keserűen: „ . . . m a g y a r színház
ez idő szerint nincs." S ha lehetne is árnyalni a képet, a lényeget tekintve, az
általános szellemet értve igaza volt Tamásinak: az a színház, amelyet ő akart,
akkor valóban alig-alig mutatta magát, színház, amely „keresztül-kasul a miénk
legyen s ugyanakkor színvonalban az első".
Tudott dolog ez mind, különösen a drámaíró Tamásit kísérő makacs értetlenség. Mégis jó talán újramondani a tanulság kedvéért, mert a régi fullánkok olykor
még ma is szúrnak. Az Énekes madár 1955-ös — színházi óhajra — elnépoperettesített változata, amely majdnem túltesz a molnári, herczegi polgári szirupdramaturgián, hiszen olyannyira ragacsossá teszi a költészetet és a társadalmi tartalmakat,
mostanában újra felbukkant a színpadon, s néhány esztendeje egy kritikus meghökkentő s manapság szokatlan durvasággal „malomárokparti hályogos szemű prófétának" nevezte Tamásit, noha megjegyezte, hogy „a magyar dráma megváltójaként
jött, szárnyalva és sugárzón..." Annál erősebb a kontraszt! Ilyet még a legkárhoztatottabb színházi korszakokban sem írtak róla! Róla, akiről hányszor elmondta már
Illyés Gyula, hogy sok dologban látja Lorcával vele-bélinék,
csak épp Tamásiban
véli a modernebb írót, s persze a hazait, a mi világunkat mondót, akivel szemben
— tegyük hozzá — némi elfogultság is bocsánatos lehetne. Különösen, ha tudjuk,
hogy nem Tamási törte az utat Lorcának a magyar színpadokon, miként természetes lett volna, hanem Lorca Tamásinak. Noha egykorúak voltak.
Nem lehet véletlen, hogy Balogh Edgár hite e dologban olyannyira összecseng
Illyésével, s hogy a Tamási halála utáni gyors számvetésben épp a drámák hányatott sorsának oldaláról fejtette meg az életmű fogadtatásának ellentmondásait.
Az életműét, amely a Balogh Edgár-i tömörséggel: „hazaian világszép".
Nagy adósságot csinált tehát magának a magyar színház Tamásival, s ezért
örvendetes, hogy napjainkban derülni látszik a színpadi égbolt a drámák felett.
Már az előadásszámok is effélét jeleznek, s ezt erősíti a tény, hogy kitágult a
művek körül a magyar színi világ: Veszprémtől Sepsiszentgyörgyig, Kassától Pécsig
tart immár az effajta Tamási-birodalom. Ez önmagában is egy, a réginél egészségesebb, korunkhoz és eszméinkhez méltó kapcsolatteremtés lehetőségét és valóságát mutatja. Noha vannak hiányok, elsősorban a határokat átlépő figyelem, a kölcsönösség dolgában: a kényelem néha nagyobb úr, mint a művészi, kritikusi
kötelezettség, hogy ne csak a magunk színpadára, a magunk íróasztalára nézzünk,
hanem a lehető teljességre. Mert jellemző tény, hogy bár Tompa Miklós, aki Tamásinak kezdettől értő színpadi pártfogója, s az ú j Tamási-hullám elindítója, szükségesnek tartotta megnézni a Madách Színház Énekes madarát, az ő — vendégjátékon Pesten is látható — Csalóka szivárvány-rendezésére viszont a mi színházi
szakmánk nem volt kíváncsi. Igaz, Németh László, Illyés Gyula, Illés Endre és
néhány miniszter nem sajnálta rá a fáradságot.
De maradjunk a megkezdett nyomon! Az 1968-as Tompa Miklós-íéle
sepsiszentgyörgyi Énekes madár nagy sorozatot indított el, noha közvetlen hatásról
akkor még szó se volt. A kassai Thália egyik megálmodója és alapítója, Beke Sándor, saját gyermekkori olvasmányélménye alapján kezdte kutatni az igazi Tamásit,
6*

s találta meg a Felvidéken kiadott Magyar Írás egyik különszámában az Énekes
madár eredeti szövegét (akkoriban minálunk még az 1962-es drámagyűjtemény, az
Akaratos népség forgott közkézen, s benne az 1955-ös változat), és az 1970/71-es
évadban szándék és eredmény tekintetében így lépett Tompa Miklós nyomába.
Az időrend szerint Kerényi Imre Madách Színházbeli rendezése következett 1973ban, ismét csak egy, a kapcsolatok teljes hiányára mutató sajátsággal: Tompa és
Beke, valamint Féja Géza monográfiabéli intése ellenére és után az 1955-ös rontott
változatot játszatta. Gali László viszont, aki a Csokonai Színház művészeivel dolgozhatott együtt Debrecenben, 1976-os diplomamunkáján a Tompa-féle hagyományból indult.
A Csalóka szivárványt
elvileg csak két helyen játszották, Sepsiszentgyörgyön
(1971; Tompa Miklós) és Budapesten a Madách Kamaraszínházban (1974; Kerényi
Imre), de azzal, hogy a szentgyörgyiek — tájszínház lévén — Barcaságtól Gyergyóig
kis falvakban s a romániai magyar nagyvárosokban (évente több mint százezres
közönség előtt játszanak), sőt nálunk — a fontosabbakat említve — Budapesten,
Nyíregyházán, Tatán, Tatabányán és Cegléden is előadták, jócskán megnövekedett
a színház körüli földrajzi határ.
A Boldog nyárfalevél 1974-ben jutott a békéscsabai színház színpadára (a fiatal
Karinthy Márton sok jót ígérő rendezése volt); 1975 a mesejátékok közül emelte
ki a Búbos vitézt (Pécsi Nemzeti Színház Kamaraszínháza; Fényes Márta), s ú j
életet adott ugyancsak Sepsiszentgyörgyön Tompa Miklós és a társrendező Seprődi
Kiss Attila által a régen nem játszott Tündöklő Jeromosnak.
Beke Sándor kassai előadása után hamarost következett az akkor még főiskolás
Bohák György veszprémi Vitéz lélek-bemutatója, s ugyanez az esztendő hozta el
— 1976 — a Pécsi Nemzeti Színházban a sokáig elveszettnek hitt, s a marosvásárhelyi Igaz Szó híradása után a Tiszatájban 1973-ban közölt Ösvigasztalás
rendes
feltámadását, Sik Ferenc látomásában. A sort egyelőre az idei Hegyi patak zárja,
amely ugyancsak Tompa Miklós, Seprődi Kiss Attila és Sepsiszentgyörgy nevét í r j a
be a Tamásira figyelők emlékezetébe.
A teljesség azonban még e hosszú listából se bomlik ki. Hiányzik a budapesti
és a marosvásárhelyi főiskola, a szabadkai Népszínház Énekes madara, hiányzik egy
veszprémi mesejáték, hiányzik a Boldog nyárfalevél Déryné Színházbeli előadása
(Szalay Vilmos), amely nem hozott ugyan eredeti felfedezést, de őszinte és hiteles
hangon szólt, azt a hangot próbálgatta, amely igazán illett volna ehhez a színházhoz, s amelyet mégis gyakran elvétettek. És mindezeken túl hiányoznak azok az
erdélyi műkedvelő előadások, amelyekről az Alföld Tamási-számában Horváth
Arany
író és a szülőföld népének találkozását megörökítő szép írásában ad hírt. A színháztörténetben is feljegyzendő 1946-os zetelakai Énekes madártól — egy hosszú hallgatás árkán átugorva — napjainkig. A közösségi hatás felmérhetetlen nagyságát
sejteti Horváth Arany, és ezzel a Tamási-művek lényegét, azt az életrevalóságot,
amellyel a kőszínházakon kívül is bárhol, bármikor, a földből is kiütik a fejüket.
Az ilyesfajta színháztörténetnek is van tehát folytonossága.
A megnövekedett mennyiség minőségi változást takar, s Tompa Miklós m u n kássága ebben nyitott igazán ú j szakaszt. Ö fosztotta meg először a Tamási-drámákat a rossz színházi szokványtól, a megkövesedett balhiedelmű hagyományoktól,
s ő mutatta meg, hogy nem hasonlítanak egykori színpadi önmagukra. A drámák
igazi közegében, a színházban igazolta, amit a legjobb kritikusok, irodalomtörténészek a szövegekből megsejtettek.
Az Énekes madár az egykori kritikák szerint reveláció volt: „ . . . az összhatás
modern színpadi líra" — írta Magyari Lajos, s ugyanezt erősítette Szőcs
István
ekképpen: „Azt mondják egyesek: Tamási nem színpadi szerző, mert mondatai csak
olvasva hatnak. Tompa rendezésében győződtünk meg, hogy mondatai: játékszövegek, s igazi értelmük akárhányszor csak a színpadi cselekvés látványával egybekötve világosodik meg."
Tompa Miklós valóban a pályáján mérföldkövet jelentő magyar, román és
világirodalmi klasszikusokkal tartja egyrangban a drámaíró Tamásit. Az „átszelle84

mült szépségteremtő világ" nagy színpadi lehetőségét látja darabjaiban, a népdalok
szimbólumos nyelvén elmondott emberi igazságot találja meg bennük. A „Felszántom
a császár udvarát" történelmi szimbolikáját s a minden falevelen virágzó szerelem
életbizakodását együtt. Tudja, hogy a megmaradásban való hitet csak úgy lehet
táplálni, ha szembeszállunk a feketébb színű sorssal és teremtjük a szépséget, a
reális alapú emberi csodát. Tompa Miklós természetesnek veszi, hogy a fa felemelkedhet, a falat ki lehet mozdítani s a szerelmesek énekes madárrá változhatnak.
Nem nagyobb csoda ez szerinte, mint maga a szerelem, vagy maga az élet, egy fa
élete, mely hajtásaiban újra meg újra feltör, noha alul már elvágták a gyökeret.
A csoda a költészet része s ez a költészet átfonja az egész játékot. Ezért van, hogy
a rendező nemcsak az ifjak, de az öreg varjak alakját is fénnyel vonja be, hiszen
ők is úgy szerettek egykor, mint Móka és Magdó, de elszállt felettük, akárcsak
mindannyiunk felett elszáll, az idő. A darab világa is egységesebb így, s a néző is
érdekeltebb lesz a csodák megértésében.
A népdal realitást megemelő valósága ölt testet ezen a színpadon. Tompa Miklós
nem tagadja, hogy ennek köze lehet a XX. századi szürrealizmushoz, de nem ezt,
hanem az eredetit keresi, miként tette később Beke Sándor, aki a Magdónak bólogató napraforgók táncából (tanulmányának is ezt a címet adta) növesztette ki a
természettel egybefonódó ember tisztaságának költői, a színpadon megjeleníthető
jelképét. E törekvésekkel rokon Gáli Lászlóé, aki az ábeli lélek mindent legyőző
erejét igyekezett megmutatni. Móka és Magdó szerelmének elpusztíthatatlanságában
nála a poézis és a politikum ölelkezett: a fiatalság nemzedéki jogát hirdette. A színpadi költészet iránti vonzalma mindenekelőtt a csodák kezelésében mutatkozott:
éppúgy az élet részének tartotta őket, mint Tompa, azaz magát az életet világította
meg kedvcsináló ünnepi fénnyel. Nem a hazug illúziók, hanem a remény kiteljesítésének kedvéért. A vének beállítása a Tompa-előadás kritikáinak ismeretét valószínűsíti, az azonban, ahogyan a népi élet hitelét megteremtette, teljesen önálló
anyagkezelésre és erős színészvezetői invencióra utal. Az újabb magyarországi előadásokban ugyanis szinte neki sikerült a legjobban, s szinte valamennyi színészével
átéreztetni Tamási világának lényegét, s levetkeztetni a színpadi parasztviselkedés
népszínműves ízléstelenségét. Egyik leleménye már a további munkálkodás lehetőségét villantotta fel: a végső jelenetben, ahol az ágy elnyeli s énekes madárként
felröppenti a menekülő szerelmeseket, majd kiveti magából az irigy véneket, a fény
és sötét gyors váltásával a lassított film látványának érzetét keltette — élőben.
A film, ami sokunknak még ma is csoda, így lett — legalább hatásával — a mesei
csodák párja, s éppen egy olyan jelenetben, amelyet enélkül csak nagyon alapos
színészi rafinériával lehet hitelessé tenni.
Akadályozhatta a munkát, hogy a színház nem készíttetett ú j díszletet a nálunk ú j felfogáshoz: a Madách Színházét vette kölcsön, ami a pesti előadásban
túlontúl jó volt (Köpeczi Bócz István igazán jól ismeri, s meg tudja teremteni a
székely hitelességet), ide azonban, a másfajta színpadra, másfajta konstrukció kívánkozott volna. Mindezt csak annak jelzésére említjük, hogy Tamási útjában még
ma is akadnak akaratlan göröngyök.
A Kerényi-féle rendezésről (az Énekes madárról és a Csalóka szivárványról is)
másutt már szóltunk, egybehangzóan azokkal a kritikákkal, amelyek — különösen az Énekes madárt — a hagyományos értetlenség hibájában marasztalták el.
Mert a bevezetőben említett idegenséggel nyúlt a műhöz, össze nem férő elemeket
kevert az előadásban, s végül egy olyasfajta népoperettet gyártott, amelyhez folkbeatet játszó beatzenészeket is megnyert, de ez közönségcsalogatáson kívül egyébre
nem volt jó. A csodák elvaskosodtak: Mókát tenyeres-talpas valósággal húzzák ki
a kútból, a fal elmozdítása után az óra természetes járása szerint mondja Bakk
Lukács tovább a percet, mert a rendező nem vette észre, hogy Tamási leleményével
e fontos pillanatban megállt az idő. Elveszett a népi hitel, a költészet és a történelmi felelősség. Voltaképp ez az előadás tette nyilvánvalóvá: az ily módon elgondolt Tamásival a továbbiakban semmit se lehet kezdeni, s talán ez a felismerés
85

indította a rendezők nekigyürkőzését, hogy más darabokon bizonyítsák be a drámák életképességét.
Tompa Miklós ekkor persze már régen túl volt a kezdeten, régen elfogadta
Tamási hitét, hogy nem a dramaturgia századunkban megkövesedett csontvázaihoz,
hanem a megtalált eleven mondandóhoz kell hűnek lenni, s e tartalomhoz formát keresni. Esetleg a régmúlt ösztönzése nyomán. Ha valakinek, mint Tamásinak,
ilyen, csak játékos szimbólumokban kibeszélhető sorsokat mutatott meg az élet,
s aki ráadásul a „talpat égető parázson" is szépet tud álmodni, biztatót, az érdemesnek látja ezt a keresést. Vissza egészen a magyar farce-ig, a vásári komédiáig,
s onnan ide a Csongor és Tünde költészetén át a mesemondók és a lírikusok minden képteremtő hagyományáig. Ezt az utat járta Tamási. És Tompa ezt a f a j t a
költészetet érezte meg benne: a mindennapok poezisét. A játékot, amely sohasem
szakad el annyira a földtől, hogy minden villanása ne a szülőföld népének hiteles
életét mutassa a munka és az emberi kapcsolatok költészetén át. A poétika nyelvén
a színpad lírai realizmusának mondhatnánk, hiszen a részletek tökéletes realizmusából (kellék, ruha, színészi játék) emelkedik fel — Németh László szavával — az
életet mesélő délibábolás.
Ott is, ahol a költészet rejtőzködőbb, mint az Énekes madárban. A Csalóka
szivárványban a józan paraszti bölcsesség és az életet elviselhetővé tevő derű hiteles színpadi realizmusából, a székely falu szeretettel rajzolt hétköznapjaiból, a
szinte mindennapos életképekből szikrázik ki az erkölcs legmagasabb fokára szárnyaló költészet. A való életet mondó meséből a parancsolatok tömörségével bukik
ki a tanulság: nem bolyongani kell, hanem teremni. S aki átmegy a szivárvány
alatt, számolnia kell vele, hogy onnan nincsen visszaút; a közösség csak az önmagukat híven és tisztán őrzők gyülekezeteként maradhat meg az időben. Valóban
a lírikus kegyetlen önvallatására-, önelszámolására hasonlít ez, s ebben van Tompa
mának szóló Tamási-értelmezésének lényege.
Nem bölcsködik (azon az okon, hogy itt egy bölcselőről esik szó), nem az ibseni
analitikus lélektani dráma helyett játszatja a művet, nem a sokszor mondott Faustmotívum és a pirandellói szerepcsere érdekli, hanem a halált virágzó játék figyelmeztető költői tragikuma, a néphez és önmagunkhoz való hűség hitvallása. Ritkán
látni ilyen egységes, a legapróbb gesztusokig kidolgozott előadást, s ennyire egymásért égő színpadi közösséget. Az előadás Czintosában a fentlevők által megvetett
paraszti sorsban vergődő, többre érdemes ember vágya él, az erős, a hódító, s belül
mégis magát emésztő férfié. Tompa egy megtartó melegű közösséget von köré, hogy
méginkább kitűnjön: milyen nagy Czintos sorsában az indíték az átváltozásra, arra,
hogy halott barátja képében kipróbálja a „nadrágosok" világát, s megkísértse önmaga végső lehetőségeit. Olyannyira nagy, hogy még ez a közösség sem t u d j a
visszatartani.
A legnagyobb tragédia készülődik, de mindez a humor fátylán tetszik át, s
csak a III. felvonásban komorodnak el a tekintetek. Sütő András képével: egyre
inkább láncon csörög a móka, miként a medve szomorúsága, aminek a másik vége
ott van a kényszerűség markában. Tompa a színpadi mese rivaldán átsugárzó mai
feladatát találja meg. Tudja, hogy mint egykor a természettől fenyegetett ember,
aki a kitalált, fantasztikus képek káprázatával szoktatta magát a veszélyhez, de
egyben bátorodott is tőle: a mesében túlemelkedhetett a létben fenyegetettség drámáján; Tamási e minta szerint századunk megélt bajainak átvészelésére adott a
mesével bátorítást. És Tompa ezt az erőt menti át a megváltozott körülményekben,
így fonja egybe a költészetet és a közéletiséget.
A Tündöklő Jeromosban a felszínen is megjelenik a politikum, ezért lehetett
egykor sokaknak félreérteni. Még Nagy István is gyanúval tekintett rá, kit takar a
néppel kufárkodó farizeus álarca, pedig a kor sok mindent megmagyaráz. A Vásárhelyi Találkozó előtti esztendő a progresszív erők összefogásának éve volt már,
s Tamási csak a valódi kufárok, a népüket vesztegető, hajlott gerincű politikusok
riasztó torzképét rajzolhatta — figyelmeztetésül. Tompa Miklós tiszta igazságot tett
e régi perben: a lelket megölő, a gyökereket tépő. a népet elaljasító politika min86

den válfaját elítéli, ezzel tesz világosságot a harmincas évekbeli állapotokat illetően,
és azzal teszi ki a mai hangsúlyokat, hogy korunkhoz méltón a néphez fordul, bizonyítván: ama történelmi kegyetlenségben sem „veszett el bennünk a lélek".
Az Énekes madár poétikus hitvallása újra megcsillan: egy népnek, mely fiaiban,
unokáiban hosszú évszázadokon át élni szeretne, Kömény Mókákra és Sáska Gáspárokra van szüksége, akik „egy jobb világot fognak hozni erre a földre". Az örök
megújulás, a szüntelen javulás hitét plántálja tehát nézőibe az előadás.
A rendezőknek, így Tompa Miklósnak is, természetesen szembe kell nézniük
a valósággal, miszerint az Énekes madár és a Csalóka szivárvány magasát Tamási
más drámái nem érik el. Épp ez a próbatételük, s a feladat nagyságát mutatja,
hogy a mostani Hegyi patak-előadásban Tompánál is éreztünk némi bizonytalanságot. A költészetet elnyomja kissé a filozofálás, s a hegyi emberek társadalomból
való kirekesztettsége se tudja megismételni az Ábel a rengetegben
bravúrját,
hogy épp e társadalmon kívüli helyzetben villanjon föl a hegyek lábánál tülekedő
sokaság erkölcsi káosza. Mégis, s ez jelzi Tompa erényét, az 1958-as keletkezési
dátum eligazító lett az értelmezésben. A test és a lélek kizárólagos jogaiért vitázó
dogmatikusok csatája az akkori közelmúlt most már keserű groteszkbe forduló
képévé tisztult. És noha ez az első alkalom, amikor a szereposztás néhány kérdésében vitakedvünk támadhat, mégis az arisztophanészi „virágos ostor" sújtott le
ismét, csak nem olyan fájó-eszméltetőn, mint Tamásitól és Tompától megszoktuk.
Tompa Miklós a szöveghűség híve. ö és néhány egészen fiatal rendező áll ezen
az oldalon, s a túlsón az anyag szabadabb kezelésének gyakorlatával a többiek. Beke
Sándor vitára késztetőn nyúlt a Vitéz lélek szövegéhez és szerkezetéhez, Karinthy
Márton és Sik Ferenc az eredetit tisztelő rendező mai szuverenitásával. Gali László
és Bohák György a Tompa Miklós-i elvet követte.
A Vitéz lélek veszprémi előadásában ugyan némi ellentétet teremtett a belső
díszlet realizmusa és az előteret a színpadnyílásnál lezáró székelykapu-stilizáció,
amelyet a tervező, Koós Iván, egy kis bábos tündérkedésre is felhasznált (a boldog
záróképben kismadarak ülnek á lécek közé), és a színészi játékstílus se volt egységes, a mondandó mégis Tamási igazával szólalt meg. Bohák György a bölcsőépítők
fanatizmusát erősítette abban a hitben, hogy aki „bölcsőt épít, az jobban tud harcolni", s e költői bizakodással tudatosította a sorspéldát, mélyen átélve és megértve a történelmi szorítottságot Balla Péter nyomorúságában: „Ott kezdem legalól, ahol egy vesztett embernek s egy vesztes nemzetnek mindig kezdeni kell.
Kicsiből, alázatosan és h i t t e l . . . "
Karinthy Márton a szabad szövegkezelés felfogásában Tompa és Sik Ferenc
között áll. A békéscsabai Boldog nyárfalevélben
középen ketté osztotta a darabot,
két felvonást csinált tehát a háromból. Ezzel előadásszerkezetileg az eredetinél még
hangsúlyosabb helyre került az életrevalóságában megvizsgáztatott falu története,
s szerencsésen háttérbe szorult kissé a kevésbé hiteles álruhás feleségmegkísértés,
az asszonyi hűségpróba. Színpadi elgondolását Tamási más műveinek szelleméből
építette, de bátor önállósággal: a május elseje népi misztériumát kerekítette az
előadás köré, s Mátyust, a havadi községháza mindenesét a színpad folyton felfeltűnő mindenesévé tette, aki kedves életderűvel szervezi a színi eseményeket
(a technikaiakat is), s jelenlétével a nép elpusztíthatatlan igazságának állandó képviselője lesz.
Gali, Bohák és Karinthy e tiszta Tamási-értelmezése csupa jót ígér a jövőre,
hiszen személyükben a legfiatalabb rendezőnemzedék állt ki tanúként a régi színházi perben, felismervén, hogy a nálunk oly vékony erű színpadi költészet menynyire hiányzik napjaink magyar teátrumából, s mennyire ott van a pótlás lehetősége Tamási poézisében, a Mókák, Magdók, Gáspárok, Borókák és Ágnesek, e
„hunyorgó csillagok" lebegő életű valóságában.
Az időben és eredményben előttük járó Sik Ferenc programszerűen is vallja,
hogy színházunkat csak a költészet felől lehet megújítani, a költői fogantatású
magyar drámák által, s e hitét az Ösvigasztalás színpadi látomássá emelésével is
87

erősítette. Simon István a nyomtatott szöveg megjelenésekor a magyar irodalom
kincsesházába látta belépni a művet, s az értéket sokszor kétségbevonó későbbi
viták ellenére, Sik Ferenc őt igazolta. A mélyen elemző rendező-dramaturgi munka
— a szellemet őrizve — változtatott némiképp az eredeti tagoláson. A bírósági t á r gyalás kutyakomédiájával kezdte, s abba építette be emlékező drámai oknyomozásként Csórja Ambrus, székely ősgyökér pogány tűztemetésének misztériumát.
Korábban vita lehetett róla, mi a fontosabb: a néprajzi különlegesség vagy a t á r sadalmi töltet; Sik döntött: ott, ahol az erkölcs és a törvény csak lefelé érvényes,
egy szatírára keserített elme elsősorban a társadalmi bajokat látja, s épp e keserű
világból kutat visszafelé, erős gyökereket találni.
Még a folyosókeskenységű színpad szükségéből is erényt csinál: gerendákból
téglalap alakú előteret képez (Vata Emil munkája), s az enyészpont fele h á t r a f u t ó
más gerendákkal a végső mélységig tágítja a teret. Ide, a mélybe ülteti a bíróságot,
s onnan jönnek előre, ha azt akarják, hogy szavuk a nép füléhez érjen. Az ügyész
szájából kiveszi a szöveget, csak magánhangzókat mondat: a-a, ü-ü, u - u . . . , a h a talmi üresség szatírájával.
Más jelenetekben inkább az előtérben folyik a misztérium (a szöveget talán
még jobban meg lehetett volna kurtítani), a szaggatott ütemű, egyre fokozódó izgalmú balladás imamondás. Két, lelki fájdalomtól elgyötört férfi üti fejét az ima
ritmusára a ház gerendáiba, majd amikor a szenvedés a földre teperi őket, a padlót
verik ököllel, s fejüket úgy dugják össze, mint a védelmet kereső állatok. Pogány
misztérium, de nem folklórtanulmány. Költészet! A színpadi látomásból kibomló
lírai vallomás, amely arra figyelmeztet, hogy sohase engedjük el magunkat a közösség megtartó melegéből, s ne feledjük a tragédiákat, mondjuk és m o n d j u k
újra, nehogy megismétlődjenek. A lelkiismeret belső parancsa lesz külső látomássá.
Látomássá, mely itt a koreografált mozgások sorából alakul: fátyolozott arcú, tehát
a közösség személytelenségét jelző leánytánckar lobogtatja, a gyertyák tüzét erősítendő, a piros vállkendőket, s a táncos lábdobogás dübörgi a sors kérlelhetetlenségét. Ilyen a tűztemetés, és ilyenek a képváltások: a nép ezen a módon is főszereplő lesz.
Meglehet, Sik Ferenc nem vél ilyen látomásos lehetőséget a többi Tamásidarabban, hiszen azok inkább a Tompa-féle lírai realizmusnak kedveznek, s kevésbé
ennek az eksztatikus költői víziónak, a bírósági jelenet mégis arról árulkodik, hogy
Siknak e téren is bőséges erőtartalékai vannak.
E rendezés méltó elismerése talán megóv a gyanútól, miszerint az egyedül jót,
a kivételest, a megváltót csak az erdélyi színházakban látjuk. Nem. Azt se mondjuk, hogy egy színház értéke attól függ, játszik-e Tamásit vagy se, legfeljebb attól:
hogyan. Kós Károly egykor azt írta: „Erdélyi színháznak erdélyi darabot jobban
kell előadni tudnia és akarnia is, mint pesti színháznak." A változott időben tágítanunk kell valamicskét a véleményt, épp a Tamási-drámák egyetemességének hitében. Egyetemes értéket bárhol — ha más színekkel is — el kell tudni játszani.
Most — s ez a valóság — az erdélyiek vannak előnyben, övék a tisztább hang,
hiszen benne élnek a művek közegében, s színészeik is ebben a hagyományban
nevelkedtek. Megesik például, hogy az egykori zetelakai előadás szereplő-rendezője,
Márton János, és az ugyancsak kolozsvári színész, Köllő Béla napi kedvtelésül megtanulja az ősvigasztalás szövegét. De ez talán kivétel. A lényeg, hogy ott él korunk
legnagyobb Tamási-színésze, Király József, akinek Préda Mátétól az egy nép bölcsességét sűrítő Samu bácsin és a vágyait a fiában kiköltő Sáska Mihályon át Gidró
gazda letisztult színpadi jutalomjátékáig vitt az útja. Ott van Ferenczy István, a
legjobb Bakk Lukács; Ferenczy Csongor, a kivételes emlékű Csalóka szivárvány
Czintos Bálintja; a gyermeki tisztaságú Magdó, Mózes Erzsébet; és Borbáth
Ottilia,
akinek a törékeny líra mellett a karmosabb humorhoz is van tehetsége. Dengyel
Iván Andor, a sarkos mozgású, emberségesen tökkelütött Virág; Dobos Imre, aki
Duka után a Tündöklő Jeremos Gyuláját tette a nagyálmú kisember humorosan
pontos másává; és ott van a legőszintébb, legegyszerűbb hangú parasztlegény-figura,
88

Győry András, akit Bohák György is meghívott a főszerepre, de nem sikerült az
utazás; s a fiatalok közül Bálint Péter, Dálnoky Zsóka, vagy a Hegyi patakban
felfedezett Szabó Lajos (nem azonos a kitűnő váradi színésszel!). Molnár Gizella a
Király házaspár oldalán mind a négy előadásban benne volt, s Tamásinak talán
nemcsak legjobb színészi, de elméleti értői közé tartozik.
örvendetes, hogy ma már méltó magyarországi névsort lehet az övékhez írni:
Kóti Árpád, Reviczky Gábor, Soós Edit, Agárdy Ilona, Mátray Márta; Tánczos Tibor, Hűvösvölgyi Ildikó, Kenderesi Tibor, Dobos Ildikó, Pap János; és Pákozdy János
nevét illendő a Tamási-színészek listájára felvenni. A stílusegység persze még ritka
dolog. Különböző előképzettségű és elképzelésű, olykor a csípőre tett kezű parasztkodással játszó színészekkel, s olykor — mint jórészt Pécsett — nem is a színház
legerősebb gárdájával teremtődnek az előadások. A sikerben óriási tehát a rendezői
erőfeszítés.
Hogy megéri-e?
Erről egy Tamási-mondás jut eszünkbe, mely a kezdetben reménytelennek
tetsző vállalkozásokat ekképpen ítéli meg: „ . . . d u p l a munka és koldus-tarisnya.
Bolond, aki csinálja, de szép dolgokat csak bolondok tudnak csinálni".
Ez a teremtő „bolondság" kezd eredményeket gyümölcsözni mai színpadainkon.

89

Versek a farmerzsebben
UTASSY JÓZSEF: CSILLAGOK ÁRVÁJA
Mielőtt Utassy József Csillagok árvája című verseskönyvét értékelném, helyénvalónak találom, hogy idézzek egy nevezetes könyvből: „Az irodalomtörténet azt
mutatja, hogy a közönség ítélete megelőzi a kritikáét, és a jövendő kritikusa igazat
ad az irodalmi jelen mobjának (a tömegnek, A. J.). Homérosz a népé volt, mielőtt
a filológusoké lett volna, Shakespeare a londoni suburb publikumáé, mielőtt a
német esztétika lefoglalta. Talán nem túlzás, hogy minden nagy irodalmi m ű f a j a
ponyváról indul el, s gyakran évszázadok múlva ér a tudósok asztalaira. A kritika
rövidlátása és lassúsága ezek fölismeréseiben igazán megdöbbentő. A nép, melynek
lelkéből fakadtak, fölismeri rögtön."
A gondolatsor Babits Mihálytól származik; 1917-ben írta. Még egy m o n d a t á t
idézem: „A mi kritikusaink az Unalom szentségét prédikálják, s irodalmunk m á r
megint veszedelmesen kezd hasonlítani ahhoz a »jó társasághoz«, amelyben nem
illik életbevágó dolgokról beszélni."
Hat évtizeddel a nagy költő sorainak megjelenése után, a növekvő publicitású
szórakoztató irodalom hordaléktömegének ismeretében sem állíthatnánk, hogy e
gondolatok veszítettek érvényességükből. Az úgynevezett „magas irodalom" egyre
hajlamosabb arra, hogy a fogyasztói társadalmak várakozásaival és elvárásaival
dacolva, tudatosan váljék a tömegek számára fogyaszthatatlanná, s csak azokhoz
a beavatottakhoz szóljon, akik trükkös bujkálásait képesek követni. Tapasztaljuk
azt is, hogy a „magas irodalom", az igazi, hátat fordít a v á j t f ü l ű közönség kicsiny
köreinek, hogy visszahódítsa éltető közegét, a nagyközönséget, s olyan forrásokhoz
nyúl, amelyeket az akadémikus irodalomszemlélet irodalmon kívülinek t a r t : a regény riportjelleget ölt, a vers plakátszövegként harsog, a d r á m a vásári játékokból,
iskoladrámákból, bűnügyi tudósításokból merít, s minden m ű f a j b a n feltör a folklór
ősforrása.
Utassy költészetével kapcsolatban azért érdemes mindezt elmondani, m e r t a
hatvanas évek vége óta a fiatalság tömegei tapsolnak a pódiumokon, diákklubokban, művelődési házakban előadott versei hallatán. Első kötetét, a Tüzem,
lobogóm
címűt (1969), miután rövid idő alatt eltűnt a könyvesboltokból, a diákok, a fiatalok
tollal és írógéppel másolgatták, terjesztették, szavalták: éltek vele, mint a menzák
ingyenkenyerével. Elérte a legnagyobbat, amit a művészet igényével föllépő poéta
elérhet: versei egy nemzedék zsebében rongyoskodtak, mint a néhai diákokéban
Petőfi Rongyos Vitézei.
Hogyne örülne ennek a jelenségnek a kritikus, aki diákkortársként maga is tapsolt Utassynak, s aki ráadásul az értékes irodalom népszerűsítését, értelmezését tekinti hivatásának?! Hogyne idézné szinte k a j á n örömmel e jelenség igazolásául a
legmagasabb irodalmi tekintélyt, Babitsot, akire oly gyakran és oly szívesen hivatkoznak a profanum vulgus lesajnálói?! Tudva közben, hogy Babits kétfrontos h a r 90

cot vívott: az irodalmi sznobizmus mellett az antiintelektualizmust tartotta fő ellenségének.
Idézetéből most az a legfontosabb Utassyra nézve, hogy ő valóban „életbevágó
dolgokról" beszél: szerelemről, a létezés gyönyörűségéről és borzongató veszedelméről, békéről, hazaszeretetről, nemzetköziségről — közös szóval: az élet értékéről.
Helyesebben, nem beszél ezekről, hanem versekben éli; gyöngyözi homlokával, nem
az erőlködők verítékével, hanem mint aki könnyedén fut fölfelé a remények és
a hősies reménytelenségek hegyén, mint Balczó András a Küldetés ben.
Utassy azért válhatott a fiatalok kitüntetett költőjévé, mert oly romlatlan, oly
tiszta és természetes, mint maga a jóravaló ifjúság. Versei ennek köszönhetik
folklórértéküket. Egyvalaki írta őket, de tömegesen tudtunk és tudunk velük azonosulni.
Aki a rezignált bölcsességet érzi szívéhez közelinek, azt a pesszimizmust, ami
az élet rosszával tisztában van, mégis szembefordul vele, az úgy tekinthet erre a
költészetre, ahogyan Eötvös József a Petőfiére. Ö nemcsak elvont filantropizmusával,
hanem tapasztalt emberségével is tudta 1847-ben, hogy az egészséges, tiszta források nélkül menthetetlenül elapad az úgynevezett „magas irodalom". És furcsamód
éppen az individualitás, a költői személyiség vész oda az individualizmus nevében!
Mert egyéniséget csak a közösség nevelhet — ott izzik föl a szeretet, gyűlölet, ott
kér magának jogot, a többiekével egyenlőt az egyén, és ott hallatja fájdalmas
szavait, ha magára hagyják harcaiban.
Eddig csak érzésekről, alapvető emberi tulajdonságokról beszéltem. Költészet
akkor lesz belőlük, ha nyelvi fantáziával, mesterségbeli tudással párosulnak. És műveltséggel, olyannal, ami a költőt segíti, s nem korlátozza hajlamainak kibontakozásában. (Sokszor lehettünk tanúi, hogy tehetséges fiatalok elvont stúdiumokba
bonyolódtak, amiknek terrorisztikus dogmarendszere szinte megbénította bennük
a költői talentumot.)
Első kötetében már találunk olyan remekléseket, amelyek a lírai mesterség
felsőfokú elsajátítását bizonyítják. Ilyen például a Micsoda évszak, melyben adoniszi
sorok (— u u
) váltakoznak khorijambusokkal (—uu—), s tizennégy szakaszon
keresztül félrímek súlyosbítják e nagy fegyelmet igénylő műforma — sportnyelven
szólva — „nehézségi fokát". Hasonló bravúr a Nyárutó, melynek formája legalább
olyan választékos, mint az előbbié: a leoninus a szakmai készségek egyik legnagyobb próbája.
De most csak a teljesítményről beszéltem, holott a viszonylag kevés verset író
Utassy nem teljesítményember, hanem küldetésember. A teljesítmény mérése csak
arra való, hogy elhárítsuk Utassy fölül az olyan gyanakvásokat, amik szerint ösztönös, alapos képzettséget nélkülöző lírikus. Az igazi vívmány abban a költőiségben rejlik, hogy például a Micsoda évszak rímes, adoniszi-khorijambikus szakaszaiban ilyen természetességgel szól a hibátlan versmuzsika: „Héja kereng fönn /
percek alatt / megrohamozza a / fecskecsapat." S a remeklés azzal ér a csúcspontra,
hogy a feszesen zárt formában szinte a prózai közlés keresetlenségével idézi föl
önéletrajza legfájóbb emlékét, a háborúban elveszített édesapát: „azt se tudom
hogy / (élve talán?) / hova temették / édesapám".
Mestere annak, hogy néhány sorban rendkívüli feszültséget keltsen, s fontosat
közöljön önmagáról és a világról. A feszültség feloldása heurisztikus örömmel tölti
el olvasóját. S remélem, az illetéktelen profanizálás ódiuma nélkül mondhatom,
hogy a szeretkezők végső gyönyörérzését kísérő kiáltásnak hat számos verszárása.
Arra kérem az olvasót, próbálja ilyen szempontból végiggondolni az El című vers
záró szakaszát: „Horizont-körhintán / száll a világ, forog; / fecskék, fecskék, fecskék: / szabad elektronok!" A panteisztikus, ugyanakkor nagyon emberszabású kép
szédülete, s a szabad elektronokként kilövellő fecskék bennem fölkeltik az intenzív
élménynek azt a képzetét, amire utaltam. Az „ösztönösség" csak azzal a pontosítással mondható el Utassyról, hogy az ésszerűség, az etika mindenkor igazolja.
A Tüzem, lobogóm után nyolc esztendővel jelent meg a költő második kötete,
a Csillagok árvája. Az 1972-ig írott verseket foglalja magában, s ez az adat arra
91

figyelmeztet, hogy Utassy olyan verseket ír, amelyek bizonyos körökre irritálóan hatnak, miközben közönségük lelkesen fogadja őket. Figyelmeztet arra is, hogy ez a
vékonyka verseskönyv nern ad útbaigazítást Utassy termékenységéről j föltételezhetjük — s a folyóiratokból tudjuk is —, hogy az utóbbi öt évben sem pihentette a
tollat. A hosszas várakozás miatt néha magam is úgy gondoltam Utassyra, hogy
nagyszerű villanásai vannak, de csak villanásai vannak. Most inkább így mondom:
ez a költészet csupa villanás, villódzás. Oly sokat mond néhány sorban, hogy jelentéstartományát, hátországát illetően ez a karcsú kötet egyáltalán nem szűkös.
Keserves történelmi múltunkról fokozhatatlan tömörséggel mond szentenciát:
„Légy pogány, keresztény: / ott függsz a távcsöves / puskák célkeresztjén" (Világ
világa). Tudja, mi a kárhozatos történelmünkben, hazaszeretete mégis izzóan optimista. Erre vall a csupa láz, • csupa lélek Magyarország!. A vers virágének-motívumokból komponált himnusz. A kétféle műfaj keverése a műfajelméletek zordon
védelmezői számára talán stílustörésnek hat. Ám a szerelmi vallomás, a haza mesterkéletlen asszonnyá stilizálása folytán, töretlenül szemléletes és hiteles. Ilyen
eleven a kép: „hátadba körmeim holdvilágárkot vájnak".
Az Utassy-versek ú j formai leleménye — mint a körmök vájta „holdvilágárok"
esetében is — a szójáték. A Vajda János emlékére írott Lobogó gyászban olvashatjuk: „Űrdöngölő csillagi csárdás." A sírva vigadó, Világos utáni Magyarország ostorozójával, Vajda Jánossal lélekben azonosulva játszik a szavakkal: a „csűrdöngölős"
szó első hangját a „csillagi csárdás" alliterációjába rejti — zeneileg sugallja.
Szójátéknál is több: szavak mágiája, amikor ötlete fölszikrázik a Váci Mihálytól búcsúzó versében: „Dúdoljunk, Miska, mielőtt landol / e szívlökéses repülőgép!"
(Temető ég). Két sorban jellemzi — s nemcsak jellemzi: mitizálja Váci Mihály
sorsát, szenvedélyét, szenvedését, végzetes utolsó repülőútját. A szavak játékosan
elcsúsztatott jelentésárnyalatával találkozunk a Pohárköszöntő ben is: „ . . . S z a b a d ságot / az Ember úgy nyer itt: / bilinccsel együtt / töri a tengerit!". Mondanom
se kell, a „játék" életbevágó — tétje a szabadság, a forradalmakkal kivívott és
munkával megtartott.
A szó nála mindig eleven kép, nem elvont fogalom. Ez a titka azoknak a metaforáinak, melyekben hasonló és hasonlított egyenlő rangon, kölcsönös szemléletességgel harmonizál: „Besúgó nádas. Címerárulás. / Gúlába gyávul a kukoricás".
Próbáljuk felbontani a képsort. Félre nem érthetően utal a világosi fegyverletételre,
s a hazaáruló hadvezérre, hibátlan anyag- és természetismerettel, mert a szélben
suttogó nádas a „besúgó", a kukorica lecímerezése a „címerárulás", a gúlákba
rakott — és ki sem kell mondania: „szuronyos levelű" — kukorica a vert hadsereg
lerakott fegyvergúlája. A nyárvégi mezőgazdasági munka és a világosi fegyverletétel egymásba játszatása így folytatódik: „Lefejezve ím, egy ezred napraforgó. /
Fölnégyelendő: krumpli. Detronizált: mák" — az utolsó mondat, illetve kép magyarázatául elég, ha a mákgubó „fején" látható koronaformára gondolunk
(Hanyatlásvégi nyár).
Az őszi természet sárguló fáit sújtó, fonnyasztó verőfény, s a hangulatával
kifejezett személyes érzés itt még szürreálisabb formában jelentkezik: „Dióverőfény. Rezgőnyárfa / idegösszeroppanása" (Ember az őszben). Ennek az a különös
trouvaille-ja, hogy a verőfény olyan erővel „ver", mint a dióverő karója, s mindezt
egyetlen szóösszetételbe sűríti; az őszülő rezgőnyárfa pedig „idegösszeroppanásként"
érzékelteti, hogy ember és természet együttesen szenvedi a kor — a meteorológiai
és a társadalmi kor- vagy évszak — légkörét.
Utassy költői világát a színkép tágassága, a gondolati változatosság és gazdagság tekintetében nem hasonlíthatjuk legfontosabb példaképéhez, de természetessége
és közvetlensége csak Petőfiéhez fogható. Ezért mondhatja ki ilyen magától értetődőn pillanatnyi lelkiállapotát: „Tündéri ámulat vesz körül" (Egy pillanat rögzítése). Ám ember és t á j szoros kapcsolatát úgy jeleníti meg, hogy a kép rendszerint magába foglalja a Petőfi utáni, szinesztéziákkal élő impresszionisták vívmányait. Főként a huszadik századi, posztimpresszionista elemekkel dúsított József
92

Attila- és Radnóti-versek lírai realizmusát integrálja nyelvében. Önáluk ilyen bensőséges a tájkép: „Kicsillagosodik a csönd és / bogárlik felém egy távoli zöngés"
(Hazáig). A Rimbaud-t idéző Szárnyas oltár utalását a Magánhangzók
szonettjére
tévesztettnek tartom: Utassy nem a hangok és színek, hanem a hangok és a betűk
formái között mutat föl analógiát, s ez lényegesen kezdetlegesebb változata a komplex érzékelésnek, mint a valódi szinesztézia: „Taszítsd a tenger tornyait szét, / Istenét kutasd, meredek l-jét".
Nemzedéke nevében alapvető szállóigét tett közkinccsé, a háborúban született
korosztály szívéből szólót: „NEM ISZUNK CSATÁKRA CSENDÜLŐ POHÁRBÓL! / csak tiszta forrásból, / csak tiszta forrásból" (Akár a szarvasok). Mint anynyiszor, itt is úgy honosítja sajátjává a magyar költészet és zene két vándormotívumát — a Szenei Molnár-féle XLII. zsoltár híves patakra kívánkozó szarvasát és
Bartók Cantata profanajának szarvassá változott fiúit —, hogy garantált tisztasággal
érzékeljük, amit tudományosan meghatározni nem lehet, csak érzékelni: a magyar
lélek jelenlétét. (Szépirodalmi, 1977.)
ALFÖLDY JENŐ

93

SZEGEDI SZABADTÉRI JÁTÉKOK

Dráma és opera
Három dolgot még farsangkor meg lehetett jósolni. 1. A szegedi Kisszínház
átadása után előbb-utóbb bezárják a nagyszínházat (mert olyan ósdi, hajszálereiben
például száztízes á r a m csorog). 2. Az operajátszás átmeneti otthona a Szabadság
mozi lesz (egyszerűen nincs más, a kulturális létesítmények helyzete nyomasztó).
3. A szabadtéri játékok látogatottsága — a statisztikai tapasztalatok nyomán, m i n t
mindig — megint fölülmúlja a tavalyit. így lőn. S noha messze még a fesztivál
zárórája, mikor ezek a sorok nyomdába kerülnek, annyit m á r a félidő előtt regisztrálni lehetett, hogy az idei szabadtéri játékokra eladható 86 ezer 940 jegyből 83 ezer
380 gazdára talált. Tehát jóval terven felüli a Dóm tér forgalma — változást csak
az időjárás hozhat.
LEAR KIRÁLY

Elhordott m á r a dómszínpadról jónéhány babonát idő és tapasztalás. Hiedelmeket, hogy nincs személyiség csak tömeg, a távolság fölemészti a költészetet, a
templom antagonisztikusan tagadja mindazt, mi nem misztérium, passió, t e h á t
kultikus. Vagyis az arkhimédészi igazság érvényét, mint a Játékok tősgyökeres
babonáját: minden térbe mártott m ű annyit veszít súlyából az előadáson, a m e n n y i
az átlala kiszorított templomkörnyezet. Esztendők során kiderült, nincsenek b a b o nák, csak jó előadások és rossz előadások, a műsorkör tágas, b á r nem h a t á r t a l a n .
Ettől fogva aztán a választás mindig kardinális, hisz ez az architektúra képes a
földhöz nyomni és megemelni, adódnak tehát darabok, melyek a téröböl gondolati
erőterében letanyáznak, s amelyeknek ugyanettől a rejtező energiától szárnyai n ő nek. Nem véletlen, ha a színpadot Madách és Euripidész, Illyés Gyula és a P e e r
Ibsenje kapja váltakozva, meg gyakorta Shakespeare, hiszen míg amott a rendezés
szüntelen igyekezetét a darab és a tér nivellálása emésztené, emitt kellemesebb
gondokkal küzd: „csak" nyilvánvalóvá tenni a kohéziót. Shakespeare-t a szegedi
dómszínpadon egyszerre teszi fölismerhetővé eredetiség, dramaturgia és szellemiség,
imígyen a tetőtlen tér (Globes színház), a szimultán játék (Szentivánéji álom, Rómeó
és Júlia) és a gondolat nehéz szikláit kivájó költői nyelvezet. Ezért háziszerző,
s remélhetően marad még sokáig. Akkor is, ha az idei Játékokat megnyitó Lear
király — melyet kivitelezésének minden eresztékében az 1967-es Hamlet f o l y t a t á s á u l
ígért Vámos László — csak részben tudott megfelelni a fokozott várakozásnak.
Azon túl, hogy az előadás kissé elnyúlik, a vége felé tempózavarokkal küzd,
lelassul, valószínűleg dramaturgiai különbségek teszik, hogy nem képes t a r t ó s
evidenciát biztosítani a Hamlet egykori előadásában fölismert erényeknek, kiváltképp a személyiség szuggesztív jelenlétének. Sietve tenném hozzá, n e m a címszereplők (az akkori Gábor Miklós és a mostani Bessenyei Ferenc) teljesítményei
okán. Egyszerűen arról van szó, hogy a Hamletben, amíg bekövetkezik a nagy t e t t ,
94

s eljön a bosszú pillanata, több az akció, seregnyi célra tartó történés itatja át a
filozófiát, azaz látványosabb a krimi — a Lear igazi nagy történése viszont a kezdő
pillanatoké, a király lemond, s a hatalomátruházás, hatalomvesztés következményeit látjuk kibontakozni (miként sűrítetten Madách Tragédiájának athéni képében)
elsősorban pszichológiai síkon. A Hamletben a filozófia (eszme, költészet) mindvégig hozzájárulás, közvetlenül a főhősben mozdító erő egy mind elodázhatatlanabbá
váló tett elkövetéséhez — ugyanakkor a Lear filozófiája (eszméje, költészete) utána
jár a nagy tettnek, „lekésett róla", s csak a főhős környezetére hat inspirálóan,
magát az exkirályt destruálja, fölemészti fokozatosan: az elhibázott cselekvés következményei mint jégcsapok ereszkednek rá, passzív állapotba fagyasztják. Más szóval
tehát: míg szerkezetében a Hamlet konstruktív dráma, a Lear király elemző. Ezért
tűnik kevésnek (hangsúlyozni szeretném, a szegedi szabadtéri hatásküszöbén) ugyanaz a rendezői eszköztár, mely Vámosra (és a publikumra) annak idején revelációként hatott a Hamletben. Pontosabban. Úgy érezzük, pergőbb ritmussal, merészebb
szövegértelmezéssel, ha a különböző cselekményszálak fölerősödnek, s szemléletesebbek a belső kontúrok (a Lear—Cordelia és a Gloster—Edgard sorsazonosságok),
ha jelmezben és térbeli elrendezésben sarkosak az egymástól elütő szándékok
(Schaffer Judit az öltözetben például csak a gonosz lányok összetartozását villantja
meg a hűség fehér leplébe bújtatott Cordelia ellenében) — látványosabban kamatoznak az előadás kétségtelen szépségei.
Térmegtartó jelzésekkel, gördülő díszlettömbökkel operál ezúttal is Vámos.
A képi látvány annyival több korábbi rendezéseinél, amennyiben a szobrász Vilt
Tibor hatalmas kőprizmái önállóan is életképesek, immanens művészi tartalmak
hordozói. A templomról leporladó sziklatörmelékek mint kolduló szerzetesek térdepelnek a hórihorgas toronylábak imazsámolyához; velük sejteti a mű gondolatiságának gravitációját Petrovics Emil szikár dobütésekkel átlyuggatott kísérőzenéje.
S mivel a Lear királyban az emberi természet — erény és hiba, lét és karakter —
öltözik költészetbe, Vörösmarty zengzetes fordítását a színházi közérthetőség nyelvezetére nyesegető Mészöly Dezső olyan szöveget tesz a szereplők elé, melynek
elengedhetetlen kötelme a szép dikció. A „válogatott csapat" színészei általában
azokat a formákat hozzák, ahogyan „klubszínekben" játszanak, így a teljesítmények
változékonyak.
Bessenyei Ferenc tagbaszakadt, széles indulatokkal kilécezett Learje — noha
a szegedi előadásra még nincs teljesen kész — hasznos teatralitással tölti be a
roppant színpadot. Elhalkuló mennydörgései érzékeltetik a becsapott, megkeseredett
ember egyre lassuló iszapgyaloglását a reménytelenségbe. Olsavszky Éva (Regan)
annyival emelkedik nővérei (Psota Irén, Vass Éva) fölé, hogy természetes gesztusokkal, okos artikulációval alkalmazkodik a különleges követelményekhez. Vámos
a Bolondot szánta a leari magatartás keserű kontrasztjának: a hálás szerepet Gábor
Miklós nagy fantáziával, színes skálán bontja ki, minden pillanatában figyelni kell
rá. Belülről megfogalmazott, sugárzóan érett alakítás Mensáros Lászlóé (Gloster),
Szabó Gyuláé (Kent), mértéktartóan higgadt, bölcs Albán Kovács János, fiatalos
tüzű az ellenszenves Cornwall maszkjában Hollai Kálmán, udvarnokként Székhelyi
József. Annyi intrikus figura után keres újfajta megközelítést Kállai Ferenc a Lear
Jágójához, Edmundhoz; Horesnyi László (Edgár) viszont beéri külsőséges eszközökkel. I f j . XJjlaky László (Francia király), Benedek Miklós (Burgund fejedelem) és
Máriáss József (Aggastyán) nevét kell említeni még, valamint a kisebb szerepekben a szegedi színház művészeit, Bagó Lászlót és Mentes Józsefet — korrekt hozzájárulásként az emlékezetes perceket szerző hazai szabadtéri ősbemutatóhoz.
AIDA

Hol a szabadtéri színház tüzei kigyúlnak, s a parazsat a muzsika szítja, a vállalkozó kedv óhatatlanul fölfedezi az Aidát. Színpadra sürgeti, műsoron tartja.
Az idei szegedi bemutató enyhe csalódás. E rezignált sóhaj szándékosan szorítkozik
95

a premierre, hiszen az előadásban — mindenekelőtt zenei megfogalmazásában —
érezhetően több van. Kezdjük talán a kellemes meglepetésekkel — ámbár aligha
kell különösebben meglepődnünk rajta —, a színpaddal. Mikó András negyedszer
.szenteli föl itt az Aidát; Forrai Gábor díszleteivel, Márk Tivadar jelmezeivel a látvány művészetébe emeli, ugyanoda tehát külsőségeivel, ahová belső értékei szerint
való, a zenedráma kivételes magaslataira. Az előző években Varga Mátyás hatalmas
építményei egyetlen lendülettel törték át a teret, a dómot folytatva, leképezve.
Forrai viszont az egyiptomi művészet finom lenyomatával — profilba elvasalt emberfejű-kutyafejű alakokkal, a kompozíció ritmikusan harmonikus, harmóniájában
ritmust hordozó berendezésével — figurálisán eltávolítja a dómot. Míg Varga Mátyás a templomot közvetítette a nézőnek, Forrai Gábor a művet. Bár ugyanez a
tabló látható volt margitszigeti előadásokon, mégis ú j életet él, nem ébreszt remi-niszcenciákat, hiszen a foglalat más. A Nílus-parti jelenetre áthidaló javaslatai vannak Forraínak, a mesterséges környezetbe telepített természeti képek örökös dilemmájára: nem siet kiskanállal elhordani a tengervizet, buja növényzettel ú j a b b
takarót vonni a m á r egyébként is beborított templomkövekre, hanem egyszerűen
csak jelzi a füzeseket, mint csarnokok holmi dekorációját. A díszlet keltette szimmetria, egészséges nyugalom, Mikó rendezéséből is árad. A „járásokon" méltósággal
közlekednek a szereplők, a tér egész széltében, mélységében és magasán; az igazi
attrakció pedig, a francia nagyoperákra visszakacsintó bevonulási jelenet — a
tömeg színes, elasztikus hömpölygésével, mértani igényű fölvezetésével és elhelyezésével — fantáziagyújtó, szabadtéri hagyományaink legnemesebb öröksége. Mindössze a balettnek jut mostohán keskeny deszka. A koreográfus Barkóczy
Sándor
azonban kitűnően föltalálja magát, s tenyérnyi helyre komponál izgalmas, szikrázó
mozgásanyagot; megértő partnere a szólista Szőnyi Nóra is.
A látvány eufórikus élvezetéhez „csak a hangok" minőségtöbblete hiányzik.
A már emlegetett Nílus-parti jelenettől azért észrevehetően fölível az előadás, sőt
a zárókép kifejezetten illúziókeltő. Pál Tamás gondos zenei vezetése inkább biztonsági szempontokra ügyel, hogyne is tenné, ha mindjárt a románcnál m a j d „elúszik" a tenorista. S mert Pál okos igyekezete: a színpad és orchester bizonytalan
akusztikai kapcsolatában minél kevesebbet kockáztatni, ettől aztán időnként elmozdul a hangzásképben színpad és zenekari árok — ahogyan ez ilyenkor lenni szokott.
A címszereplő Lorenza Canepának Aida-elképzelését nehéz határozottan kiismerni.
Nem igazán szabadtérre született hang, szopránjának valós értékeiről ugyanúgy
elsietett lenne a vélemény első hallásra, miként külföldi partnereiről. A hang volumenében csupán a bolgár Nikola Szocsevszki
szikár, bár nem kellően színesélvezetes Amonasrója állja ki a tér szakítópróbáját. A Radamest éneklő Francesco
Ortiz föllépett a közelmúltban Budapesten egy Erkel színházi Tosca-előadáson —
jóval kedvezőbb benyomást keltett, persze a kőszínházban. Ahol például a rendkívül
muzikális és hajlékony mezzójú Gisela Schröter üvegházi Amnerise is föltehetően
kivirágzik. Emlékezetünk így alig többet raktározhat el néhány megkapó pillanatnál, mint a már idézett finálé (Ortiz igazi képességeinek villanásaival), a bevonulási jelenet (amikor a Szalay Miklós betanításában éneklő kórus is felnőtt a követelményekhez), Aida és Amonasro kettőse a Nílus-parton. Hanem a szegedi operisták — igaz, szerényebb szerepekben — látványosan feledtették a tavalyi Nabucco
kisiklásait. Nagyobb feladat Gregor Józsefnek, jutott, méltóságteljes Ramfisa mögött nem marad el Sinkó György dekoratíven szertartásos Királya. És bármilyen
furcsa egy Aida-előadáson, a női hangok közül leginkább Karikó Teréz győzött
meg, egészségesen szárnyaló szopránjával, a Főpapnő leheletnyi szólamában.
Ezek a sorok a bemutató reflexiói. Későbbiekben kisimultak a zenei megvalósítás redőzetei — egyszersmind arra is figyelmeztetve: a szegedi Játékok operai előkészületeihez (elodázhatatlanul) több időt kell biztosítani.
NIKOLÉNYI ISTVÁN

96

