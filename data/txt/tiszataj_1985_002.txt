tiszatáj

1985. FEBR. * 39. ÉVF.

Illyés
Gyula
esszéje, Mocsár Gábor
önéletírása; finn összeállítás
a Kalevala-évfordulón;
emlékezés a 100 éve
született
Fülep

—1

tiszatáj
IRODALMI

ÉS K U L T U R Á L I S

FOLYÓIRAT

Megjelenik havonként

Főszerkesztő: VÖRÖS LÁSZLÓ
Főszerkesztő-helyettes: ANNUS JÓZSEF

Kiadja a Csongrád megyei Lapkiadó Vállalat. Felelős kiadó: Kovács László
84/4483 — Szegedi Nyomda — Felelős vezető: Dobó József igazgató
Szerkesztőség: Szeged, Tanácsköztársaság útja 10. — Táviratcím: Tiszatáj, Szeged,
Sajtóház, Telefon: 12-670. Postafiók: 153. Terjeszti a Magyar Posta. Előfizethető a
hírlapkézbesítő postahivataloknál, a kézbesítőknél, a posta hírlapüzleteiben és a Posta
Központi Hírlap Irodánál (KHI Budapest, József nádor tér 1. sz. — 1900) közvetlenül
vagy postautalványon, valamint átutalással a KHI 215-96 162 pénzforgalmi jelzőszámra. Egyes szám ára 16 forint. Előfizetési díj: negyedévre 48, fél évre 96, egy
évre 192 forint. Kéziratot nem őrzünk meg és nem adunk vissza.
ISSN 0133 1167
A szerkesztőség tagjai: Csatári Dániel, Mocsár Gábor, Olasz Sándor, Tóth Béla

Tartalom
XXXIX. ÉVFOLYAM, 2. SZÁM
1985. FEBRUÁR

ILLYÉS GYULA: A barátságról (esszé)
MOCSÁR GÁBOR: ...eleitől fogva (Katonaruhában — önéletírás)

3
6

HAZAI TÜKÖR
TÓTH BÉLA: Tiszajárás (61.)

17

NÉZŐ
A Kalevala

évfordulóján

TORNAI JÓZSEF: Harc a csodamalommal
KISS DÉNES: Dalban született nemzet
CSOÓRI SÁNDOR: Finn költők estje
Finn népköltések: Hogy törlesszek a tejéért?, Halhívogató, Semmitlen sírok azóta (Hideg Antal fordításai)
PAAVO HAAVIKKO versei: Hogy ne tűnj el észrevétlen, A legutolsó határon túlra (Csoóri
Sándor fordításai)
LASSI NUMMI versei: Búcsú a szerelemtől,
Az vagy te nekem (Csoóri Sándor fordításai)
PENTTI HOLAPPA versei: Hallgatok, Roskatag
házat (Jávorszky Béla fordításai)
EEVA-LIISA MANNER: Teoréma (vers) (Jávorszky Béla fordítása)
SIRKKA TURKKA: A fák belsejében (vers) (Jávorszky Béla fordítása)

22
32
37
41
43
44
45
46
47
1

í
f

ÖRÖKSÉG
KOROM MIHÁLY: Az új, a népi demokratikus államszervezet kialakulása
48
100 éve született

Fülep Lajos

VEKERDI LÁSZLÓ: „Esött a hó, engöm belepött"

61

CSŰRÖS MIKLÓS: Fülep Lajos — Baksay
Sándorról
Fülep Lajos és Dutka Ákos leveleiből
(Közli: F. Csanak Dóra)

75

TÜSKÉS TIBOR: „Kedves Tanító Ür" (Fülep
Lajos levelei Császár Jánosnak)

84

Szerkesztői asztal

71

96
ILLUSZTRÁCIÓ

Kotsis Nagy Margit rajzai a 16., 21., 40. és a 60. oldalon.

ILLYÉS GYULA

A barátságról
Négy ifjúkori közös esztendő többet nyom, mint négyszer négy a későbbi
korban. Csak ifjúkorban tudunk barátságot kötni. Vajon olyan okból, amiért
a szerelemnek. — e másik társkeresésnek is az ifjúkor kedvez? Nem hiszem.
Szerelmi szenvedélyre agg lélekkel is képesek lehetünk, agg testtel is. Van
valóban a barátságban is valami a testiségből? Még ha elfogadunk is valamit
az idevágó divatos, illetve már divatját is múlta — magyarázatból, a barátiság vonzalma . merőben más. Szerelmünk minden. korban rendszerint egyetlen. Egyetlen „igazi" jó barátra viszont, úgy látszik, csak serdületlen és serdülő korunkban van szükségünk. Ennek múltával, vagyis húszesztendős
korunk körül öt-hat, sőt tíz-tizenöt olyan jó barátunk is lehet, akivel, ha
lelkünk valóban ismeri az ifjúság legjellegzetesebb tulajdonságát, az önzetlenséget — minden vagyonunkat megosztanánk, a szellemit és anyagit egyaránt. Sót előfordul, hogy ennek az érzésnek igazán bandában — a barátság yégehosszatlan orgiáin — tudunk áldozni, szinte lubickolva az annyifelől összeomlott nemes szenvedély melegében.
Ez a képességünk később sajnálatosan betokosodik, akár ujjunk bögyében a tapintás idegvégződése, vagy orrunkban a szaglás góca. A világ e téren is kizár magából bennünket, vagy mi zárjuk ki magunkat a világból,
így i|s, úgy is fal vész bennünket körül s á falon át egy új barátiság már
csak valami réndkívüli tett ekrazitrobbanása után, vagy egy-egy gyémántjellem állhatatos fúrómunkája árán tud lelkünkig hatolni. Viszont akit magunkat vittünk a falak mögé, az is éppily nehezen távozhat. Néha tíz esztendő is kevés, hogy valakiről, akit húszéves korunkban szerettünk és becsültünk, el tudjuk hinni, hogy valóban olyan ökör, mint amilyen, s amilyen valószínűleg már annak idején is volt. Egyik — ma is állítom, hogy
kitűnő képességű — kortársam pontosan tizenegyszer kényszerült odaadó
szorgalommal kieszelt galádságra, amíg végre utat tudtam mutatni, illetve
nyitni neki ezen a falon.. Egy-két érdekes szörnyet leszámítva ugyanis az
„én időmben", -r- abban az időben, amelyben bezárkóztam — mindenki ragyogó tekintetű, talpig becsületes ember volt, bámulatos elmeéllel, lobogó dús
hittel és hajjal. Ha változásukat látom, első gondolatom ma is az, vajon nem
az én szemem változott-e sötétebbre, nem én ecetesedtem-romlottam-e meg.
Olyan nagy volt bennem, a hajlam a barátságra.
Tán ezért nem is lett aztán ifjúkoromban ilyen testi-lelki barátom nekem, már . itthon, amikor a franciáktól elszakadtam. Ezért nem lett más azokon kívül,; akikkel a Sió és a Kapós rekettyéseiben mezítláb bujkáltunk. Ez
3

is elég, hogy mindahányszor mosolyogva rázzunk kezet, s igen sokat megtegyünk egymásért. Ám ezeknek a barátság nagyidejéből főképp rablópandúr képességeit őrzöm s erről ma már csak elvétve ejtünk szót. De hányan voltak ezek is? Tízéves koromig alig hagytam el a pusztát. Néhányuk jó eszmebarátom lett, de nem véletlen, hogy ebben a szóban az eszme áll elöl. Ez az önzetlen társulásnak már más köre, nem gyengébb, nem
kevésbé érdekes az előbbinél, de erről nem most — hanem tán máskor —
beszélek. Azonkívül már nem azon a tájon élek.
Elszakadtam Párisból s itthon — ha még egyáltalában megvolt bennem
az a különös oldódás — olyan nehéz esztendők következtek rám, hogy akihez tán közeledtem volna, az ilyet is gondolhatott: Nem segítséget akar ez
tőlem? Ahogyan az ilyesmi később meghittebbé teszi a barátságot, a kezdetén éppúgy akadályozza, pontosan úgy, mint a pénz a szerelmet. Egy mélynek induló barátság mégis volt, de valamennyi baráti viszonyom között épp
ez fordult legtragikusabbra; az illetőt csak röviddel halála előtt érezhettem
úgy barátomnak, hogy boldogságomat is feláldoztam volna érte. Fegyverbarátság, pajtásság volt, olyan, amidőn életemet is kockára tettem, de ez
megint nem az, amiről szólva megértetni szeretném magam. Egyszóval a
nehéz idők kezdtek tán időnap előtt is bezárni s ez ment simán, fájdalmas
érzés nélkül, mert hisz épp érzéketlenségünk zár be bennünket. Megkönynyítette, hogy párisi barátaimmal azért levelezésben voltam; három közülük
Magyarországon is felkeresett, amidőn már módom volt meghívni őket. Viszszaadva azt a vendéglátást, amelyben ők két — rövid — párisi visszatértemkor részesítettek. A háború miatt az utóbbi nyolc évben ezek a szálak is
elszakadtak, minden szál elszakadt ezen az oldalon, anélkül, hogy a másikon mások köttettek volna, akár ez alatt, akár ez előtt. Így szoktam meg
még egy milliós város közepén, még az irodalmi élet zajlása közepette' is
a magányt, majd ennek folyományaképpen már a kizártságot mindenünnen:
mivel senkivel sem érintkeztem, minden csoport — főleg az egymással szembenállók — akaratlanul is azt gondolhatták, hogy a másikhoz tartozom.
Nemcsak baráti köröm; társaságom sem volt, akinek pedig lételemem volt
s maradt a barátság. Vagy épp azért? Való, hogy húsz esztendő alatt egyetlen egyszer sem indult kezem a kagylóhoz, hogy valakivel egy baráti találkozót megbeszéljek, egyetlen egyszer a lábam arra, hogy valahová — mint
Párisban szinte naponta! — váratlanul is beállítsak, minden ajándékul vagy
ürügyül puszta beszélhetnékemet vive. A hegyék közt éltem s közben —
esztendőkig — egy padlásszobában. Gyötrődtem is, szégyenkeztem is. A lélek most már igénye foglya volt. Vagy még mindig a gyermekkori élményé,,
a pusztai elvaduitságé, amely az emberek közt is bőven kapott tápot vélt
jogosultságára? Szinte kéjjel fogadtam a legkisebb sértést. Arra volt jó: még
egy szál elmetsződik, méginkább magamban leszek. Ismerem magam. Nyilván ez könnyítette meg a társaságon túl szembenállásomat a társadalommal
is; azt a kihívó visszautasítást, azt a portyázó vagdalózást, amelyhez pedig
a fegyverkezelést is, a harci kedvet is baráti körben, a párisiban, sajátítottam el. Nem hiszem, hogy társadalmi forradalmiságunkat az egyéni lélektan, a mélytudat titkos rugói magyarázzák. De mint melléktüneten m a gam is lélekbúvárként tűnődtem el azon a szenvedélyes buzgalmon, ahogy
— amidőn szellemi életünk legkiválóbbjainak társaságát élvezhettem volna —
évről évre minden szabad időmet hétszámra faluvégi és pusztaszéli szutykos
putrikban töltöttem, állati sorba süllyedt lények nyögéseit és káromkodásait
hallgatva, legtöbbször némán ezt is, csak papírra fejezve ki — s adva to4

vább — azt a keserű és dühödt választ, amely ott helyben nem oldódott ki
torkomból. Az élő szó lassan belémfagyott s legfeljebb igazán csak ezek
között a szavuk-vesztettek között nyílt meg mégis. Tizenöt év alatt nem volt
öt eset, hogy mások, mint parasztok vagy munkások előtt nyilvánosan szószékre léptem. Akik tán barátaim lehettek volna, azok is lemondtak rólam.
De nyilván ez a társtalanság okozta a másik heves buzgalmat, azt a lelkendező készséget, ahogy egy-egy szívességi kérésnek eleget tettem, ezt a túlzott,
néha tán már terhes, ha nem tolakodó sietséget és lankadatlanságot, ahogy
azoknak, akik hitem szerint segítségre vagy védelemre szorultak, szolgálatára
álltam, beleértve, sőt tán előnyben részesítve azokat is, akiktől előzően sértést szenvedtem. Itt is a felgyűlt tartalék ömlött ki, nem mondhatom el,
mennyi félreértést okozva.
Félrekanyarodik a toll, mellékútra szalad? Itt a példa, hogy az élmények
ritkán szoktak szemtől .szembe jönni velünk is inkább az átmenti vadbodza
közül pislognak ránk, hogy aztán — ha utána eredünk — árkon-bokron át
vezessenek bennünket. Bízzunk abban, hogy épp ezáltal toronyiránt.
A felbukkanó torony, amely felé ezúttal közelgek, nem mindennapi élmény. Itt ülök a régi jó barátok között, szorosan karba tett és mellre szorított kézzel (mintegy féltett és fenyegetett elzárkózottságom védelmeképpen)
s gyanakvásomban még szemöldökömet is összevonom, olyan érzés kerülget,
olyan felismerés. Azt hittem — ez volna a természetes —, hogy a falaink
közé vitt barátság elsorvad. Azt hittem, hogy annyi év után itt legfeljebb
szívélyes ismerősöket fogok találni. A meglepő és megzavaró élmény az, hogy
ezt a barátságot egyáltalában nem érzem meghalványultnak vagy kiszikkadtnak. Vájon azért, mert hisz csak a körülmények szakítottak el bennünket
egymástól, és nem á kiábrándulás vagy a kölcsönös beteltség? Mit tudok
erről az Qu. P.-ről erről a G.-ről, erről a D.-ről? Az egyiket tíz, a másikat
tizenöt, a harmadikat pontosan húsz év óta nem láttam. A meghökkentő érzés az, hogy mégis mindent tökéletesen vélek tudni róluk, akár hajdanán. Azt
hiszem, tetőtől talpig, szőröstől-bőröstől ismerem őket. A régi, hiánytalan bizalmat érzem irántuk. Lényük — a lényeg — csonkítatlanul tiszta és világos
előttem, mintha nemcsak emlékük élt volna tovább bennem, hanem ők maguk is tovább éltek volna, élnének bennem. Mintha a változás, ami végbement húsz év előtti lényükön, végbement volna azon a képen is, amit én őrzök róluk, s a változások ellenére is a régiek, így is elfogadom őket, illetve
ami változást mégse fogadnék el, az ellen úgy érzem jogom van szót emelni,
vitába szállni, sőt — saját érdekükben kivetni belőlük. Olyasmit érzek, mint
ha a mi barátságunk nem megannyi különálló (bár egyforma vizű) tó volna,
hanem rejtélyesen összefüggő egyetlen nagy folyam az időben. A falak alatt
elevenen az hullámzott, azért is nem szikkadt ki ott semmi sem". Vagy mégis
az okozza a változatlanságnak ezt az érzését, hogy a barátságon kívül azért
egy nagy ügy is összefűzött bennünket s az alapjában valóban változhatatlan mindaddig, amíg eszme és hit befogadására képesek vagyunk? S így tartós, igazi barátság mégiscsak eszmetársak közt lehetséges? Annak a nemzedéknek voltunk jellegzetes tagjai, amely nemcsak a társadalmat akarta egykettőre megváltoztatni, hanem egyben — sőt türelmetlenségében gyakran
még az előbbi előtt is — magát az embert. A világ nem változott olyan
gyorsan — húsz esztendő mégis bizonyít valamit — és sajnos, az ember
sem. Épp ezért, mert mi sem változtunk, érezhetjük egy kicsit hajótöröttnek
magunkat. De — mosolyogva nézünk össze — mégiscsak megvolnánk. Azt
várjuk, hogy ki-ki számot adjon, hogyan sikerült megmentenie az esztendők
viharában a bőrét; azaz a lelkét.
5

MOCSÁR GÁBOR

...eleitől fogva
KATONARUHÁBAN
12.

És most egy olyan kérdéskör következik, amibe, ha belegondolok, mindig elönt a düh, a keserűség, alig tudom — még itt, írásban is — fékezni
indulataimat. Megpróbálom azért.
Nemcsak nyugati, hanem hazai emlékezők és tudományos elemzők is azzal magyarázzák Horthy fellépésének kudarcát, a nyilas hatalomátvétel, a
puccs gyors és határozott sikerét, hogy a magyar kormányban is, de legfőképpen a magyar vezérkarban benn ültek a németek emberei, akik sok mindenről tudtak s megbízóikat, a német vezérkart mindenről tájékoztatták. A német fölényt a hátuk mögött tudva, ha kellett, azonnal és határozottan intézkedtek. Így például a vezérkarban egy ilyen beépített tiszt megakadályozta,
hogy eljusson a hadseregparancsnokokhoz az előre megbeszélt titkos parancs,
Horthy kódolt üzenete: „Az 1920. március 1. szerinti parancs végrehajtandó."
Ez a szöveg azt jelentette volna, ha eljut a címzettekhez: a fegyvereket a németek ellen kell fordítani. Uramatyám, mily kisszerű, összeesküvésszerű összebeszélés a legfőbb hadúr és hűséges tábornokai között: mintha maffiatagok
üzennének előre megbeszélt madárnyelven egymásnak. S a szó — maffia —
helyénvalónak látszik: mintha egymással rivalizáló maffiák küzdenének egymással a koncért, amely ezúttal nem kábítószer-csempészésből szerzett sok-sok
dollármillió, hanem a hatalom megtartása, illetve megszerzése egy védtelen,
tájékozatlanul hagyott, saját sorsába beleszólni képtelen ország fölött.
Olyan érvek is elő-előkerülnek a kudarc magyarázataként, hogy a legfelsőbb magyar tiszti réteg, vagyis a vezérkar tele volt német származású tisztekkel, akikben természetesen felbuzgott a germán vér, a Hitler-imádat.
Ezek az érvek tényszerűen pontosak. Bármily hihetetlennek tetszik, mégis
igaz: a monarcha széthullása után egyetlen „utódállam" vette át a K. u. K.
hadsereg osztrák főtisztjeit — Magyarország. Ide húzódhatott át — ha akart —
a monarchia bármily származású főtisztje, tábornoka. Ausztriában a békeszerződés értelmében a Habsburg-házat detronizálták, így Ausztria is, az önállóvá
lett Csehszlovákia is köztársaság lett. Magyarország államformája megmaradt
királyságnak: Király nincs, de a kormányzó, aki az államfői jogokat gyakorolja, maga is magas rangú K. u. K.-tiszt volt azelőtt, tengernagy, a monarchia
tengeri flottájának utolsó parancsnoka. Az persze alaptalan kitalálás, hogy
nem tudott magyarul, azt viszont el tudom képzelni, hogy a „nemzeti hadseregnek" nevezett, a románok kivonulása után Budapestre bevonult Horthyvezette alakulatok legfőbb parancsnokai németül társalogtak egymással. Mondhatnám úgy is, hogy a magyar nemzeti (?) hadsereg tábornoki karában német volt a „hivatalos" nyelv, s talán az is mond ehhez még valamit, hogy maga
Horthy nem magyar tábornoki, hanem — tagadhatatlan anakronizmust példázva és ki nem mondott nosztalgiát sugallva — osztrák tengernagyi ruhájában-fényképeztette le magát, magyar államfőként. Aki emlékszik rá, tudja: ez a fénykép függött iskolákban a katedra fölött, állami hivatalokban
;
a főfalon.
Amikor Gömbös Gyula miniszterelnökként a maga reformdémagógiájá6

val színre lépett, egyik „húzása'-képpen kiadatta a belső parancsot: túl sok
az idegen nevű főtiszt a hadseregben, kötelező a névmagyarosítás. Ennek jegyében lett Bergerből Beregfy, Laucsek Dezsőből László Dezső — s mint
ilyen, október 16-tól a mi hadseregünk parancsnoka. Akadt ám — mint egy
szegedi, utcabeli ismerősöm, ő maga is egykori katonatiszt, mesélte — kivétel is. Egy Schmidt Pál — inkább Paul Schmidt — nevű tábornok nem
volt hajlandó levetni régi nevét, mert mint mondá, ő Schmidt Pál néven
kapta az első világháborúban a kitüntetéseit, ragaszkodik kitüntetett nevéhez. Kemény felszólításra — ha nem magyarosít, mehet nyugdíjba — kötélnek állt. Azt kérte: nevét Bömbösre magyarosíthassa. A gúny nyilvánvaló: nyugdíjba küldték.
A „germanofil", K. u. K. eredetű nevelési elv a hadsereg vezérkarában
mindvégig csakugyan jelen van, kimutatható. Kádár Gyula is szót ejt erről
A Ludovikától Sopronkőhidáig című Könyvében. (Lám ez is: a magyar nemzeti hadsereg tisztképző iskolája mindvégig, megszűnéséig egy Habsburg
főhercegnő nevét viselte!) Ő írja le, hogy a vezérkari tisztek pótlására alapított „továbbképző" intézetbe csak német nyelvtudással lehetett bejutni. Idézem: „A K. u. K. katonaiskolát végzettek és a sváb származásúak nagy indulási előnnyel rendelkeztek. Itt van a magja annak, hogy új vezérkari tisztjeink — később tábornokaink — jórészt a K. u. K. hadsereg bölcsőjében nevelkedtek vagy sváb származásúak voltak, és érzéseikben ettől a szellemtől
a próbatétel óráiban nem tudtak elszakadni."
Ismétlem, mindezek nagyon figyelemreméltó tények és érvek, csak az
én szememben nem éppen perdöntőek. Mutassak ujjal a magyar történelem
leghíresebb s a mi szempontunkból legtanulságosabb arcképcsarnokára, az
1848—,49-es szabadságharc tábornoki karára? Amelynek tagjai közül épp a
legismertebbek, hogy csak a szerb származású Damjanichot, az angol Guyont,
meg a többit, Klapkát, Vettert, Nagy Sándor Józsefet, Dessewffy Arisztidot,
sőt éppenséggel Görgeyt említsem, de sorolhatnám tovább — mind osztrák
katonatiszti iskolában tanulták a hadimesterséget, s léptek át — „tényleges"
vagy kvietált állapotból — a magyar honvédségbe, s egy sem lett közülük
áruló. Ez más dolog, kaphatnám a választ, hiszen akkor egészen más volt a
helyzet. Persze, a helyzet mindig egészen más — de azért a képletek egyszerűsödnek, ha elfogadjuk, hogy história est magistra vitae. És az aradi tizenhárom? Ott volt köztük az a Leiningen-Westerburg Károly, aki annyira
német — germán — volt, hogy a magyar honfoglalók dédapái még Levédiában legeltették hosszú szarvú teheneiket, kormos nyakú bikáikat, amikor
az ő okmányokkal kimutatható egyik őse már 783-ban erdőt ajándékozott a
lorschi klastromnak, Worms közelében — mégis magyar ügy vértanúja lett,
holott nem is tudott magyarul.
Koszorús Ferenc már emlegetett visszaemlékezéseiben igen sok részletet
világít meg és kommentál az október 15—16-i eseményekből, hogy eljusson a
logikus következtetésig: „Nem a budapesti helyőrség csapatai állították kész
helyzet elé az országot és a honvédséget, hanem a vezérkari főnökségbe és
a kormányba beépített quislingek, ahogy ez a megszállott országokban lenni
szokott." Első pillantásra helyesnek és elfogadhatónak látszik az az érve is,
amely szerint: „Mi nem tudtuk 1920-ban követni a románok, szerbek és
csehek példáját, akik tisztikarukba csak saját fajtájukat engedték be. Így
aztán Romániában, mikor a román állam érdekei kerültek ellentétbe Hitlerrel, egy román tábornoknak sem jutott eszébe, hogy szembehelyezkedjen
e kérdésben a román államfővel." Ismétlem, első pillanatra tetszetős ez az
7

érv, de ha jobban belegondolunk, felbukkan emlékezetünkben egy név és
megkérdezzük: hát Antonescu?
A román „kiugrás"-ra hivatkozni — Horthyt mentegetve — és csak a
quislingekre hárítani a felelősséget Magyarország sorsáért — kétséges értékű
érvelés. Antonescu tábornok — efölött vita nincs — kétségkívül Hitler legvakbuzgóbb híve és elszánt csatlósa volt, szemben a vonakodásra, ingadozásra mindig hajlamos Horthyval. Midőn utoljára járt Hitlernél (1944. augusztus 5-én), Antonescu kijelentette: „Németország egyetlen szövetségese sem
olyan lojális, mint Románia. Románia Németország oldalán marad, és az
utolsó lesz, amelyik a Birodalmat elhagyja." Hitler kétségkívül hihetett Antonescunak, hiszen Romániában, amely már korábban sokkal inkább „frontország" volt mint Magyarország, sokkal nagyobb német haderő állomásozott
és harcolt, mint Magyarországon. Ha valahol volt, Romániában volt német
túlerő. Az sem kétséges, hogy Antonescu és hívei révén a román tábornoki
karban is voltak quislingek — ha nem egykori K. u. K. nevelésűek is. Mégis, mi történt augusztus 23-án? Nem Antonescu tartóztatta le a kiugrásra
készülő királyt, hanem megfordítva — a kiugrásra okosan készülő I. Mihály
tartóztatta le Antonescut és fasiszta vezetőtársait, a kormány tagjait. És
hogy a logika, illetve a mondat végén ott legyen a pont: nem a „fajromán"
Antonescu tartóztatta le I. Mihályt, hanem az a román király tartóztatta le s
tette ártalmatlanná a „fajromán" fasiszta diktátort, akinél „fajtisztább" germánt aligha lehet elképzelni: a Hohenzollern-Sigmaringen ősi német uralkodó dinasztia sarjaként került a román trónra. (Zárójelben teszem hozzá:
a meglepett németek egycsapásra 24 hadosztályt elveszítettek, Mihály király
megkapta a szovjet Győzelem Érdemrendet, s ő, aki legalább úgy gyűlölte
a bolsevizmust, mint Horthy, helyén, trónján maradhatott — egy darabig,
45 után is.)
Mennyi okos és önmagában helytálló, elfogadható érv! Mi az oka, hogy
számomra, aki akkor a proklamáció hallatán a sapkámat a levegőbe hajigálom örömömben, egyik sem perdöntő? Az ok: egyik érv sem válaszol az
én kérdésemre. Amely így hangzik: miért nem hallgatott a kormányzó leghívebb tábornokainak , tanácsára? Miért nem teljesítette kérésüket: jöjjön
Husztra, az 1. hadsereg parancsnokságára. Miért nem jött a legfőbb hadúr a
saját katonái közé? Akik körében az ő személye épp abban a pillanatban
olyan népszerű volt, mint soha azelőtt. És ha kiadja a parancsot, amit a
fegyverszüneti előzetes megállapodás értelmében mint aláírónak kötelessége
lett volna kiadni: forduljatok a németek ellen, annak a parancsnak, még ha
lettek volna tiszti ellenzői, lettek volna végrehajtói! De nem, ő a fővárosban maradt, körülvéve tehetetlen társakkal, gyorsan cselekvő árulókkal,
mert mint állítólag mondta volt: „Mint egykori tengerész, nem hagyhatja el
a süllyedő hajót!" Ez a tökéletesen anakronisztikus pátosszal teli mondat illett egy hajdani vitorlás hajó nosztalgiázó kapitányához, egy megtorpedózott
hadihajó parancsnokához, de nem való egy országért felelős modern államférfi szájába, aki tudja, hogy országa már süllyedőben van, zuhan a szakadékba: meg kell menteni. Minden áron, minden eszközzel. Ha Budapesten
nem lehet, akkor bárhol máshol.
Például Huszton, hadserege körében. Buda vára nem az ország. Midőn
a már említett módon 1919-ben Budapestre fehér lován bevonult, elragadtatott' üdvözlői hasonlították őt nemzetünk egykori nagyjaihoz, még Kossuth
Lajoshoz is — méltatalanúL Egy napon említeni őt Kossuthtal? Hiszen ha
csak egy pillanatra is eszébe jut Kossuth példája, akkor eljön közénk Husztra.
8

Amikor 1848 decemberének utolsó napjaiban Kossuth úgy döntött, hogy a
kormány székhelyét a fenyegetett fővárosból átteszi az ország keleti szélébe,
Debrecenbe, olyan államférfiként döntött, aki tanult a történelemtől: Buda
vára 150 éven át volt török kézen — mégis, éppenséggel kelet felől, fel-feltámadt a magyar függetlenség, állami önállóság gondolata, amelynek Horthy
örökösének tudhatta magát. Mégis ottmaradt a Várban, családja körében, tehetetlenségre kárhoztatva önmagát, saját politikáját, cselekvésre képtelenül
kiszolgálatva magát azon az októberi vasárnapon annak a nem általa irányított eseménysornak, amelyet Kovács András, az Októberi vasárnap című
film rendezője joggal nevezett a „nem-cselekvés drámájának".
De van ez tovább is. Fogadjuk el a tényt: Horthy nem hajlandó Husztra
jönni. Ha nem jön, hát nem jön, elég baj, de mit tegyünk ellene? De mi
van akkor, ha velünk szemben, az 1. magyar hadsereggel szemben azon a
napon Huszton túl ott áll egy volt magyar hadifoglyokból, önkéntesekből álló, fegyveres, sokezres magyar alakulat, amelynek a neve: Kossuth-dandár?
Ha ők ott állanak, akkor teljesen mindegy, köztünk van-e Horthy vagy nincs,
a mi hadseregünk abban a pillanatban, amikor megtudja, hogy „vége a
háborúnak", átömlik a volt magyar bajtársakhoz, a hadifoglyokból megszervezett magyar hadtesthez. Kossuth-dandár — most már valószínűleg örökre
kideríthetetlen okokból — azonban nem létezett. Saját emlékeim szerint is,
de mindenoldalú hadtörténeti tanulmányban dokumentáltan sokezer 1. hadseregbeli katona, olykor egész alakulat mégis átment. Nem harcolt tovább:
átment. Hadifogolynak.
Átment maga a hadseregparancsnok is, Dálnoki Miklós Béla, a vezérkari
főnökével, Kéri Kálmánnal és szűkebb kíséretével együtt. Miklós Béla később, már Debrecenben úgy nyilatkozott, hogy október 15-én Beregszászon
tartózkodott. „Itt hallottam a proklamációt is — nyilatkozta. — Gondolkodás nélkül cselekedtem. Azonnal kiadtam a parancsot, hogy az arcvonalat
fordítsák a németek ellen." Felsorolta még, hogy mi mindenféle parancsokat
adott ki — hát ebből egy szó sem igaz. Nem én mondom, akihez a parancs
természetesen nem juthatott volna el, még ha megfogalmazódik is, hanem
későbbi emlékezők, szemtanúk, sőt saját vezérkari főnöke, Kéri Kálmán is
cáfolja ezt a nyilatkozatot. Igaz, hogy átmenetele után Alsóvereckén legépeltetett egy hadseregparancsnak nem nevezhető iratot — hisz már nem volt parancsnok —, amelynek címe: „Intézkedés az orosz hadsereggel való ellensér
geskedés megszüntetésére és a német hadsereg elleni harc megindítására".
Az is igaz, hogy november 21-i dátummal kinyomtattak egy felhívást
„Az 1. honvéd hadsereg tisztjeihez és katonáihoz" címmel, amelyben az áll,
hogy „Én, a Magyar Hadsereg rangban legidősebb tábornoka, a német
fogságban sínylődő Kormányzó rendelkezése értelmében MEGPARANCSOLOM, hogy haladéktalanul vegyétek fel a harcot a német megszállók és
Hitler magyarországi kéme, a Gestapo magyarországi ügynöke, a magát
miniszterelnöknek nevező, hazaáruló Szálasi Ferenc pribékjei ellen" — de
ez a nyomtatvány hozzánk nem jutott el. Na és, ha eljut? Hiába nevezte önmagát Miklós Béla „a Magyar Fegyveres Erők Főparancsnokának" — ha
egyszer semminek, senkinek sem parancsnoka már. önként elhagyta posztját, amelyre pedig a kormányzó állította, ki hisz neki? Annak a nyomtatványnak? Ilyet akárki nyomtathat s különben is, a címzett, az 1. m. kir.
honvéd hadsereg — postás nyelven szólva — ismeretlen. Inconnu.
Hogy-hogy ismeretlen? — kérdi az olvasó. Létezik ez a hadsereg, vagy
nem létezik? Megint egy kérdés, amire válaszolni nem én vagyok illetékes.
Megpróbálom azért, mégis.
9

Simonffy-Tóth Ernő azon a napon, 16-án, amikor Miklós Béla átment,
Huszton tartózkodott. író fiának, Andrásnak később így beszélt: „Nem értettem Miklós Bélát. A legelemibb kötelességek közé tartozott (s gondolom, tartozik ma is minden hadsereg szolgálati szabályzatában), hogy a parancsnok
nem hagyhatja sorsára hadseregét. Ha Miklós Béla átküldi Kérit, hogy információk és parancsok hiányában tájékozódjék a volt ellenségnél, rendben van.
Akkor hiába küldenek Budapestről nyilas beállítottságú ú j hadseregparancsnokot, Miklós néhány tábori csendőre segítségével le tudja tartóztatni őket.
Ha ezek után a németek kezdenek el fenyegetőzni, s esetleg erőszakos lépéshez folyamodnak, ám tessék, ellen lehet állni, kétszázezernyi ember van
kéznél erre.
De nem ez történt: a parancsnok nélkül maradt, meglazult fegyelmű hadsereg felett Szálasiék még októberben átvették a parancsnokságot, majd
az egész hadsereget alárendelték a Wermachtnak, méghozzá úgy, hogy magyar egységek zászlóaljnál nagyobb alakulatokban nem maradhattak együtt.
Az 1. magyar hadsereg ezzel számunkra megszűnt létezni."
Mondja az egykori vezérkari őrnagy, hitelesen összefoglalva a „nem-cselekvés drámájának" végkifejletét. Tiszta beszéd, egy ponton azonban, a magam szempontjából nézve kiigazítom. Jóllehet, az addig önállónak, döntésképesnek minősített magyar hadvezetés számára az 1. hadsereg csakugyan megszűnt létezni. De az én számomra, a rajom számára nem szűnt meg létezni.
Ahogy a többi kétszázezer katonának sem mondták: „megszűnt létezni a
hadsereg, menjetek, amerre akartok". Fegyverben maradtunk, de oly szigorú, kegyetlen fegyelemben, mint azelőtt soha. Attól kezdve egyre-másra
naponta „érvénybe lépett" Beregfy hírhedt parancsa, melynek refrénje ú j r a :
„a helyszínen felkoncolandó".
Királyhelmecen voltunk éppen, s egy cigánykatona hazalátogatott a családjához. A harmadik faluban élt a családja, ha a szél onnan fújt, a harangszót akár meg is hallhatta. Valaki otthon feljelentette — nemde különös háborús témát, akár szerelmit is, lehetne a háttérbe beleképzelni —, a felesége
mellől rángatták ki éjjel a tábori csendőrök. Másnap a kastély téglakerítése
tövében „szabályos" hadbírósági ítélet alapján szökevényként kivégezték.
A közeli alakulatokat — tanuljanak az esetből — odavezényelték, a kivégzést magam is végignéztem. És amikor épp Kassán tartózkodtunk, a város
előtti frontvonalon erőcserét hajtott végre mindkét ellenfél. A város elfoglalása nyilvánvalóan presztízskérdés: az ott nem éppen elszántan harcoló román alakulatokat — csakugyan: miért is harcoltak volna — szovjet erők
váltották fel. Mire válaszul a német hadvezetőség kivonta onnan a megbízhatatlan magyarokat és német erőket csoportosított a város védelmére. Néhány balga magyar katona, azt gondolván, hogy ha mi — magyarok — elmegyünk, szokás szerint hamarosan jönnek az oroszok — felhasználva az
elbúj ásra alkalmas városi zugokat, pincéket, padlásokat, elbújtak. De miutánunk nem oroszok, hanem németek jöttek. Ök szedték össze a háborút
megunt bajtársainkat: a kassai főtér díszfái akasztott magyar katonákat lógattak ágaikról. Kassán túl egy erdőben (úgy mondom el, ahogy a hír
hozzánk eljutott) egy magyar tábori sütöde egész legénysége — szintén a
szovjet csapatok közelségében bízva — meglapult, várta az oroszokat. Ezeket
is németek találták meg, ahogy a hírhozó mondta, mind a negyvenet kivégezték. Lehet, hogy a hírek túloztak, valójában nem is voltak abban az erdőben bújkáló katonapékek, vagy ha voltak, kevesebben voltak, az idők
hangulatára mégiscsak jellemző, hogy a hírt igaznak véltük: szemtanúi vol10

tünk nemcsak a királyhelmeci főbelövésnek, de a kassai fákról csüngő magyar
kátonákat is a saját szemünkkel láttuk. Na, most kérdezze meg tőlem valaki: ha már Kinn volt a fronton, miért nem ment át a szovjetekhez!?
13.
A háború végéig, a német fegyverletételig — ha október közepétől május 8-ig számítom az eltelt időt — még hat és fél hónap, valamivel több
mint fél esztendő van hátra. Magyarország területén a harcok hamarabb véget értek: április 4-én az utolsó magyar helység, az azóta szinte elnéptelenedett Nemesmedves is felszabadult. Ezt mindenki tudja. Azt is, hogy ez a
fél év a magyarság történelmének minden bizonnyal legtragikusabb fél esztendeje. A pusztítás, a pusztulás bármily műfajban rögzített irodalma felmérhetetlen. Minden évforduló alkalmával újra meg újra felbuzog a fájdalmak kiapadhatatlan forrása. Meggyőződésem, hogy még mindig igen sok
memoár, emlékezés lappang kiadatlanul, még több most már végleg megíratlan
marad. Az én szememmel föltekintve — ez a tekintet bizonyára elfogult,
de ezt meg kell érteni —, valami hiányzik. Élesen fogalmazok: arról a néhány száz francia hadifogolyról, akik német lágerekből megszökve Magyarországra vergődtek, itt menedéket leltek, meg arról a szintén néhány olasz
katonáról, akik az olasz hadsereg széthullása után Magyarországra szöktek,
többet tudunk (a franciákról film is csinálódott), mint arról a legalább százezernyi magyar katonáról, akik október 16-a után még mindig fegyverben
maradtak, s az 1. hadsereg katonáinak hitték magukat. Bizonyára hamis tudatból származott ez a hit — ezt néhány okos ember mégpróbálta velem elhitetni —, de hát épp ez a „hamis tudat" és ez a tévhit számomra végképp
megmagyarázhatatlan. A még hátralevő hat hónap magyar iszonyatának olyan
„mellékhajtása" ez, amire csakugyan nincs magyarázat.
Én magam, az akkori létállapotomból kitekintve — illetve oda visszatekintve — aligha tudok ezekről az átélt időkről érdemlegeset mondani. Ami
magával a hadsereggel történt, azt az imént hiteles forrásból idéztem: Szálasiék az egész hadsereget alárendelték a Wermachtnak, alakulatait olyannyira
szétzilálták, hogy zászlóaljnál nagyobb egységek nem maradhattak együtt.
A mi rajunk, öreg Polszkinkon ide-oda zötykölődve természetesen együtt maradt. Mekkora utak vártak még ránk, akkor még nem sejthettük.
Huszt után Beregszász — ma Kárpát-Ukrajnában Beregova — következett.
Nem tudom, milyen fajtájú szőlő terem a város körüli dombokon, de október
vége lévén, vagy a szüret késett, vagy épp akkor volt teljes érésben az a szőlőfajta — ez magyarázza azt a szinte kábítóan fűszeres illatot, amely a szőlőskertek közti úton orrunkba csapódott. Agyunkba pedig egy teljesen megalapozott, világos gondolat: ahol szőlő van, ott bor is van. Amióta hazulról
elindultunk, a Kárpátokban és Galíciában nem terem szőlő, nem volt egy
korty bor sem a szánkban. Na itt lesz! Ez magyarázza, hogy egyetlen helységbe, városba sem vonult be rajunk oly vidám reménykedéssel, mint éppen
a mustillatú Beregszászba.
Mit lehet elvárni egy olyan hadseregtől, amelyet semmiféle harci cél
és elszántság nem lelkesít? És mit egy ilyen hadsereg közkatonáitól, akiket
csak az a tudat tart fegyelemben, fegyverben, hogy ha parancsot szeg, a „helyszínen felkoncolandó"? Beregszászi tartózkodásunk néhány napja alatt az derült ki — két példát tudok rá mondani —, hogy az alakulatok egyben tart11

hatók ugyan, de az erkölcsi züllés kivédhetetlen, a katonák nem kívülről r á j u k
kényszerített, hanem belső, emberi fegyelme végleg fellazult, szétbomlott.
Csakis civil körökből eredhetett a hír, az értesülés, hogy az elhurcolt
zsidók bútorait, ágyneműit valami raktárfélébe hordták össze. Valamely alakulat katonái a raktárba behatoltak s megkezdték a „végkiárusítást". Téglakerítés, fölötte szögesdrót vette körül a raktárt, de az üzletmenetet ez nem
nagyon zavarta. A kerítés fölött dobálták ki a katonák a párnákat, dunyhákat,
paplanokat. Egy párna tíz pengő, egy dunyha húsz pengő — az árakra már
nem emlékszem pontosan. A kerítésen kívül helybeli asszonyságok kapkodták
el már a levegőben a portékát, s nyújtották át a kerítésen a pénzt. A mi
rajunk — tisztességünkre legyen mondva — messziről nézte a tülekedést.
Ha egy párna a szögesdróton fennakadt, lecibáláskor kiszakadt, szállt a toll,
mint a hópihe.
Minket másféle szerzési lehetőség hozott izgalomba. Szép nagy családi
házban volt a szállásunk, a verandáról látjuk, hogy katonacimborák szaladnak, s mind egy irányba. Mindnél vödör, kanna, mindenféle edény. — Hova
szaladtok, hé? — Borért! Gyertek ti is borért! — A háziasszonytól vödröt
kértünk, kettőt kaptunk, gyerünk! Hát csakugyan, egy nagy szőlőskert közepén, a nyitott pinceajtó előtt óriási tülekedés, volt olyan katona, aki mosóteknőt tartott a feje fölött: mi is bedúródtunk. Nem emlékszem, melyik rajbeli
volt a társam, talán épp Berzsenyi bácsi, a pedellus, neki volt — rajtam
kívül — élénk hajlama a borszerzéshez. Az óriási hordókból zúdul a bor,
aki a lyukhoz fér, tartja, nyomja a sugár alá az edényét, de mi az az egy
lyuk egy-egy hordón annyi katona számára. Elő a puskát, durr, durr, lett
aztán lyuk elég. A két teli vödröt hazacipeltük, hazáig a tetejéből kilötyögött
valamicske, de mit számít az. Már csak kijózanodásunk után hallottuk, hogy
abban a pincében térden felül állt a bor, a helyben lerészegedett katonák
egymást buktatták bele, két katona — úgy mondták — bele is fulladt ott
a borba.
A mai Magyarország területén, ide-oda cikázással, folyton hátrafelé, nem
sok ideig, talán néhány napig tartózkodtunk. Ilyen helységnevek jutnak
eszembe: Cigánd, Ricse, Füzérradvány. Bizonyára megálltunk máshol is — de
hogy hol, mikor, honnan tudnám ma már. Cigánd azért jut eszembe, mert ott
meg sem aludtunk. Alighogy beálltunk egy udvarba, odaát, a Tisza túlsó
partján megszólaltak a tankágyúk, aknavetők. Előbb a folyóparti erdőben,
majd a falu házaihoz 'mind közelébb robbantak a lövedékek, na innen nekünk
menni kell.
Most, írás közben előttem a felszabadulás eseménynaptára, ebből olvasom,
hogy a túlsó parti Tiszakanyár, ahonnan ránk lövöldöztek, november elsején
szabadult fel. Ez a dátum tehát részint eligazít, részint — helyzetünkre visszagondolva — egy kicsit meg is borzongat. Nem az, hogy két hét alatt Huszttól
Cigándig hátráltunk, hanem az, hogy az eseménynaptár szerint ugyanazon
a napon felszabadult Kecskemét, Kiskőrös, Dunapataj, Úszód. Úszód! A Dunáig
jutottak a szovjet csapatok! Mi meg itt ténfergünk a Tisza felső folyása környékén, a Bodrogközben. Ezek szerint nekünk megint az a sorsunk, hogy
a zsák csücskében lapuljunk. Hogy északon, a lengyel fronton meddig jutottak a szovjetek, fogalmunk sincs.
Ricse. Ez a falunév azért emlékezetes, mert itt — elmeséljem-e — frontkatonához méltatlan dolog történt velem. Elmesélem. Mindennapos eset: egy
zápfogam begyulladt. Itthon, a civil életben nem nagy dolog, de ott! Pár nap
alatt léggömbbé dagadt a fejem, hol a hideg rázott, hol a láz hevített, s habár
12

enni nem tudtam, folyton-folyvást fostam. A rajbeli cimborák szánakozón
kerülgettek, ha kellett, kitámogattak a budira, onnan meg vissza. Orvos nincs.
Itt fogok megdögleni. Jött valaki a hírrel: egy főutcái ház kiskapuján vöröskeresztes zászlócska van kidugva. Nem hiszik el, amit mondok: bajtársaim
talicskán toltak el ahhoz a zászlós házhoz, a katonai segélyhelyre. A talicskában ülve, a kis ház udvarán várni kellett az orvosra, mert sürgős dolga akadt.
Két katonát, egy magyart, meg egy németet kellett bestoppolni. Ez a két
katona valamin összeveszett, megbicskázták egymást. Amikor őket az orvos
— sebeiket összevarrva — elbocsátotta, énrám is sor kerülhetett. Az orvos
szétfeszítette a számat, egy rántással — érzéstelenítés nélkül — kitépte a fogamat, csakúgy ömlött a genny a számból.
Füzérradvány nemcsak azért emlékezetes, mert egy főúri kastély közelében, gyönyörű parkban, előkelő, de akkor (természetesen) lakatlan nyaralótelepen szállásolhattuk el magunkat. Azóta sem jártam ott, nem tudom, milyen
most az a környezet, akkor csodaszép volt, még az én erdei szépségekhez születésem óta hozzászokott szemem tükrében is. Az erdő közepén tó, állítólag
annak partján forgatták a Tóparti látomás című film éjszakai jeleneteit, annak
a tónak a vizéből lépkedett ki a tó partjára maga a látomás: anyaszült meztelen, a gyönyörű testű „látomás". Mondom, számomra mégsem ezek miatt
emlékezetes hely Füzérradvány.
Egy napon arra lettünk figyelmesek, hogy falusiak nyüzsögnek a nyaralók
közt, székeket, asztalokat hurcolászva, a hátukon meg kályhákat, szekrényeket cipelnek. Egy élelmes falusi, akinek már nyilván nem jutott portéka,
bekukkantott hozzánk: „Hát maguk nem adják el?" Mit? Hát a berendezést.
Egymásra néztünk: miért ne adhatnánk el? Nem emlékszem már a pontos,
bizonyos szabályok szerint kikalkulált, szigorúan szabott egységárakra, de
valahogy így alakulhatott: egy szék húsz pengő, egy fotel harminc pengő, egy
szekrény száz pengő, egy kályha ötven pengő, egy ágy száz pengő — valahogy
így. Végkiárusítás! Végeladás — nincs maradás. Holnap úgyis tovább megyünk. A falusiak a patak fölött átvetett két szál deszkán (veszélyesen hajladoztak a teher alatt a pallók, de bizonyára megérte nekik a kockázatot)
hordták át a grófi üdülőtelep villámgyorsan felvásárolt előkelő bútorait. Most
mondja nekem valaki, hogy nem illő a magyar emberhez a kereskedői foglalkozás, mert nincs hozzá hajlama. Dehogy nincs, csak alkalom kell hozzá.
Füzérradvány után lementünk a mai Magyarország térképéről. Ezután következett a már említett Királyhelmec (Královy Chlmec), azután meg Kassa
(Kosice).
Annyi bizonyos, hogy a karácsony előtti napokat is, meg még az ú j év első
napjait Mecenzéfen töltöttük, mint arról Az utolsó szilveszter című elbeszélésemben majdnem olyan hitelesen beszámoltam, hogy elejétől a végéig ideiktathatnám, de minek? Itt esküdtünk fel Szálasára, karácsony és újév között.
Hírt hazulról egy mukkot sem hallottunk, így arról sem tudtunk, hogy otthon
és épp Debrecenben, az én városomban megalakult a magyar Ideiglenes Nemzeti Kormány, és a kormány elnöke épp a mi egykori hadseregparancsnokunk,
Dálnoki Miklós Béla lett, Van tehát — habár tudtunk nélkül — már egy
másik Magyarország is, amelynek mi, ha jó sorsunk életben hagy és hazakerülünk, egykor majd polgárai leszünk. Arról sem volt tudomásunk, hogy az
a másik Magyarország már hadat üzent Németországnak... most szorul el
a szívem: de hát akkor nekünk is, akik még mindig magyar katonaként itt
lapulunk Mecenzéfen, a legszélső, patakparti parasztházban, melynek utcai
szobájában német katonák laknak, éjszaka szomorú karácsonyi dalokat — Oh
13

Tannenbaum, oh Tannenbaum — ordítoztak, tokaji bortól részegen. Nekem
is hadat üzentek tehát Debrecenből, és pont Debrecenből és pont a kollégium
oratóriumából, onnan, ahol mint a kollégium diákja, tanévkezdetkor a Himnuszt énekeltem magam is. De annak a magyar kormánynak, amely onnan
nekem is hadat üzent, nincs katonája. Azért nincs katonája, mert — egyéb
okokon túl — a magyar katonák vagy fogságban vannak, vagy — mint mi
most — idegen földeken kóborolnak. Jól mondom, nem tudom, hányszor:
az én közlegényi szememmel nézve, ez a háború a magyarság, elsősorban
a népi magyarság (melyből magam is vétettem) számára a soha meg nem
érthető és magyarázható képtelenségek története. Forgatagos történelem az én
népemé, de soha ennyi vad forgatag, mint ebben a háborúban.
Mecenzéfről elindulva, csikorgó hidegben északnak haladva, a' MagasTátra felé tartunk. Ügy tudom, Poprádon ma is működik egy sörgyár, a mai
magyar sörivók a többi „cseh sör" közül ennek a termékeit is isszák. Akkor
is volt ott egy sörgyár. Az előttünk járó bajtársaink annak a sörgyárnak
a raktárát feltörték — mi oda is késve érkeztünk, jutott azért nekünk is.
Csajkából ittuk — csörgött a sörben a jégszilánk. Azért csörgött, mert h a b á r
kezünkben tartottuk, melengetve a csajkát, iszonyú hideg január végi szél
f ú j t a Tátra felől. Azóta sem szeretem a sört.
. .
Tovább haladva, le kellett szállni a Polszkiról, mert ha fennmaradunk,
megfagyunk. Gyalogosan ballagtunk a hófúvásban, s mivel semmiféle téli
ruházatunk nem volt, mindenki úgy segített magán, ahogy tudott. Én úgy,
hogy egy út menti faházból rongyból szőtt szőnyeget zsákmányoltam, olyasr
félét, amilyen itthon is, ma is kapható. Köpenyem alatt magam köré tekertem, éppen illett rám. Mintha rám szabták-szőtték volna. Aztán nem tudom
hol, talán Zsolnán, vonatra raktak bennünket, Polszkinkkal együtt. A. vonat
átvitt minket téli pihenőre, az akkor cseh-morva protektorátusba, át a hegyeken. Odaátra, Ostravába :— erre emlékszem — enyhébb időben érkeztünk.
Onnantól megint a még mindig járóképes Polszki köhögött velünk tovább dél
felé, egy nem tudom hogy mondják nevű kis faluba. .Kellemes völgyben húzódott a falu főutcája, a mi rajunk a falu szélén, fenn a dombon kapott szállást
egy parasztház nagyobbik szobájában. Parancsba volt adva, hogy mivel a, falu
legszélső házában lakunk, éjszakára a töltött puskát tegyük magunk mellé
az ágyba, sose lehet tudni. A háziak vasárnaponként egy-egy lekváros buktát
adtak nekünk az ebéd mellé. A háziasszony, egy elég koros parasztnéni mosolygósan tette elénk, fehér tányéron, mondott hozzá valamit, amiből egy szót
sem értettünk. Ott töltöttük a februárt, márciust, mit sem tudva arról, hogy
hazánk fővárosát távollétünkben miféle iszonyú pusztulás döntötte romba,
hogy nincsenek hidak a Dunán, és hogy otthon megalakultak a földigénylő
bizottságok, osztják szét a nagybirtokokat.
Április elején lehetett, amikor jött a parancs, eleget pihentünk, gyerünk
vissza a frontra. A Polszki felháborodottan felhördült, de majdnem azon
az úton, amelyen idejöttünk, szolgálatkészen visszavitt bennünket a Vág völgyén át Szlovákiába. Rajunk végállomása: az egykori Árva vármegye székhelye, Alsókubin. Ott egy magyar asztalosmester műhelyében találtunk szállást. Néha kiálltunk a kapu elé, néztük az elég csöndes kisváros gyér forgalmát, süttettük arcunkat a tavaszi nappal, beszélgettünk nyájas házigazdánkkal.
Tőle hallottam a sosem felejtett mondatot: „Most majd maguknál a háború
után Magyarországon is demokrácia lesz, de ne féljenek tőle, nem rossz
dolog a demokrácia." Lehet, hogy éppen április 4-én mondta ezt nekünk? Nem
lehetetlen: a dátumokat nem őrizte meg az emlékezetem,. azt a mondatot
14

azonban — érdekes — azóta sem felejtettem el. Hálából, hogy ilyen vigasztaló
kilátásokkal kecsegtetett, lakásában valamiképpen egyedül maradván, egy
fiókot kihúztam, ingekre bukkantam. Egy fehér, kékcsíkos, majdnem új inget
a hónom alá csaptam: no, az a derekamra tekert rongyszőnyeg, meg ez a csíkos ing az én egyetlen hadizsákmányom, amire frontbeli időm alatt szert
tettem — de milyen jól jártam én azzal a csíkos inggel! Kinn, a hadifogságban óriási csomó mahorkát adott érte egy gyárbeli civil, azt a mahorkát
szívtam — pipában —, amíg csak tartott belőle, heteken át.
Aztán Alsókubinból is elindultunk, megint visszafelé. Mondom, a dátumok
elmosódtak, arra a hajnali ébredésre, egy hegyoldalban, talán éppen a FehérKárpátokban, vagy attól nyugatra már, tisztán emlékszem. Arra ébredtünk,
de nem is hajnal volt már, hiszen sütött a nap, hogy valaki rohangál a fák
között és újra halljuk a kiabálást: „Keljetek f e l . . . ébredjetek . . . vége a háborúnak! A németek letették a fegyvert! Most mondta be a rádió." Hittük is,
nem is. Nem először kecsegtettük magunkat effélével. Jusson eszünkbe Huszt.
De ez most komoly. Hitler öngyilkos lett, a németek letették a f e g y v e r t . . .
Körülálltuk a rádiót, volt aki hanyatt vágta magát, úgy sírt örömében: hát
vége van! Hazamehetünk. Nincs már háború. Megértük végre, megúsztuk
élve: mehetünk haza. Magyarországra.
1945. május 9. Ez volt az a nap. S volt annak az egy napnak egy nagyon
rövid órácskája, nem több, amikor úgy érezhettük, végre magunk dönthetünk
a magunk sorsáról. Mindenki önmagáról, egyéni sorsáról maga-maga dönthet.
Ezt az érzést nem lehet csak úgy, mondatokba formálni, betűkkel leírni.
Akkor, ott, a hegyoldalban százfelé szaladt a gondolatunk: hogyan döntsön
akárki most, amikor végre mindenki a maga sorsáról dönthet. Mert erről volt
ott akkor szó. Az történt ugyanis,, hogy valaki, nem tudom ki, bedobta
az iszonyú érvet: meg vagytok őrülve? Haza akartok menni? Hát nem tudjátok, hogy a ruszkik mindenkit falhoz állítanak? Kinyírnak, aki ellenük harcolt? Ezért akarsz haza menni? Hogy a háború után, amit élve megúsztál,
kinyírjanak?
,
Kitört a tébolyítón vad vita, amit én most itt negyven év elteltével,
érveket és ellenérveket, szenvedélyeket szembesítve is meg tudnék fogalmazni,
íróként is tudnám dramatizálni azt a hegyoldalbeli, erdőbeli vitát — de minek? A végeredmény úgyis egyre megy majd.
A vita akörül forgott: keletnek menjünk-e vagy nyugatnak? Voltak, akik
a nyugati irányt pártolták: essünk amerikai fogságba. Voltak, akik -azt mondták: mi közünk az amerikaiakhoz, nekünk haza kell mennünk, vár a család.
Mirólunk otthon nem tudnak semmit, mi sem tudunk az otthoniakról; miféle
ember bírja azt ki: önként még messzebb menni hazulról? A mi rajunk úgy
döntött: hazamegy. Nem az amerikaiakhoz. Haza. Nem hisszük, hogy a ruszkik mindenkit kinyírnak. A háború után? Hiszen mi már nem vagyunk katonák. És különben is, mi bűnünk lehet nekünk, rádiósoknak? Nem voltunk
sem partizánvadászok, sem tábori csendőrök, sem . . . nekünk bűnünk nincs.
A járműveket testvériesen szétosztottuk. Megosztoztunk rajtuk, így pontosabb. Külön teherautókra szálltak az amerikaiakhoz iparkodók, két teherautó a hazavágyóknak jutott. A mi öreg Polszkinkra rajtunk kívül is ráfértek
még néhányan •— gyerünk. Minden jármű elejére — tudtuk, hogy ez a megadás, illetve a békés szándék jele — fehér színű valamit dugtunk, inget, "lepedőt, akármit. Indulás. Igen ám, de csak egyetlen út állt előttünk, s az is
délnek kanyarodott, mind a két „irányzat" ugyanazon úton haladt. Majd ha
az út valahol kettéválik, egyik megy nyugatnak, a másik a hazafelé tartót
választja. De az út jó darabig nem akart kettéválni...
15

. . . A nyomunkat keresem. Nemcsak a mi r a j u n k é t , meg annak a hegyoldalbeli pár tucat katonáét, hanem a többiét, talán tízezrekét. Ennek a hazájából kivetett hádseregmaradványnak a sorsáról sehol semmiféle írásbeli
nyomot nem találtam. Lehet, hogy lappang valahol valami, az is lehet, hogy
az én hibám, ha nem bukkantam rá. Ezeket a katonákat a háborúvég — a t ö r ténelem — szétszórta. S ahány katona, annyi emberi sors. Voltak, akik csakugyan eljutottak az amerikaiakhoz, s m a j d amikor nyugati fogságból hazatérhettek, lettek itthon vétlenül, ártatlanul „nyugatosok", akiket mindenféle
gyanúval, sandasággal lehetett körülhálózni-nyálkázni. Mások valahogyan haza
tudtak szivárogni anélkül, hogy akár ilyen, akár amolyan hadifoglyokká váltak volna. A mi r a j u n k sorsa? Egyetlen olvasmányra azért mégis rátaláltam,
amelyben egyetlen mondat mintha rólunk beszélne. A m á r többször említett
Jolsvai Viktor-féle emlékirat azzal záródik, hogy az 1. hadsereg parancsnokságának egy része Steyrmarkban, Ausztriában m á j u s 5-én került amerikai
fogságba. „A törzs többi része néhány megmaradt alakulattal ugyancsak
Ausztria területén érte meg a háború végét. Most jövünk m i : „Míg a h a d seregparancsnokság a nyugati hatalmak fogságába esett, addig a szétszórt
és leharcolt 1. hadsereg maradványai zömükben a Dunától északra fekvő t e r ü leten, illetve Csehországban — hazájuktól távol — a szovjet kezére kerültek."
Hát ez nem olyan egyszerű. Az én egyéni sorsom, rajom sorsa, meg
sok-sok ezer ottani magyar katonáé oly bonyolultan alakult, hogy ennek a k á r
vázlatos elmondásához is ú j fejezetet kell kezdeni. Hátha felfejthetek valamit
abból a rejtelemből, amit úgy nevezhetnék: magyar katonák ú t j a i a második
világháborúban. Meg a háború után.
(Folytatjuk.)

16

T Ó T H BÉLA

Tiszajárás
61
IBRÁNY VII.
Anonymus fölállt az öreg, nyikorgó karosszékből, értésemre adva, hogy
mondandójának pontot tett a végére.
— Hálás vagyok, hogy egész éjszakáját rám költötte, de mivel telhetetlen
vagyok, és kellőképp fölcsigázta érdeklődésem a saját sorsa iránt, most az
a fejezet következhetne, amiből ön, mint felnőtt bontakozna elő, ahogy kinemesített magvaiból a virág, a termés! — mondom.
— Nézze, nem akarok én álszerény lenni, de laknak ám Ibrányban még
érdekes emberek. Életük, sorsuk mind megírni való. Magukról nemigen beszélnek. De ha faggatja őket, őszintén elmondják sorsukat. Az emberi életnek
van annyi zegezuga, hogy néha magunk is marékkal tapogatjuk benne a lehetőségek útjait. Az ellen nem tiltakoznék, hogy Szegeden jártamban összeüljünk, beszélgessünk. Az ottani magászokkal olykor egész héten együtt dolgozunk, hát egy este elbeszélgethetnénk. Ahogy a magbiológus is tanul az előtte
járók vereségeiből, eredményeiből, talán a sorsok története is szolgálhat tanulsággal. Nem sok regényt rongyoltam el életem során, mert én olyan izgalommal falom a szakirodalmat, mint némely kikapcsolódást kereső olvasó a krimit.
Nem vagyok irodalomfogyasztó, de tudom, hogy az emberiség nagy része az
irodalomban keresi a példákat, a modellt. Hogy milyen legyen^ milyennek
kellene lenni. Erős, gazdag, okos, szép, híres, jó. Keresi az ideáljaihoz vezető
utakat.
Ibrány gazdag falu. Egy író egész életén át találna benne földolgozni
valót. Ha maga ide költözne a timyes-tornyos, palotás városából, örömmel adnám a szülői hajlékot alkotóháznak. Tudom, szülőföldet elhagyni nehéz.
Lélekben soha nem lehet belőle kiköltözni. Nem akartam, én magának témákat javasolni. Mégis azt teszem, mert az ibrányiak annál szemérmesebbek, hogy kérdés nélkül föltárják magukat. Témákat mondok, mert nekem
is súgnak a saját szakmámban. Biztatnak, hogy olyan dohányt teremtsek,
amelyik az érett leveleket magától leveti, mint a kapálásban kimelegedett
ember a kislajbit. Hogy az aszálytűrő, szapora tarackba oltsd, bele a legjobb;
hozamú búzát, s nem éhezünk meg! Telepítsd ki a száraz Szahara éhínséges.
területeire, megélnek belőle azok is.
A fölemlegetett Kossuth-díjasok mindegyike kiadna egy regényt, ha nem
nagyot, kicsit. Az eddig mondottakban is sikerült talán érzékeltetnem, hogy
milyen viszonyok kalapálták ki az itteni őskommunistákat. Rákosi bizonyosan
nem a hitbéli múltjukat vette számításba, amikor az első 110 díj kiosztása17

kor öt ibrányinak is adott. A parasztok közül jutott az etyekieknek, okányiaknak; meg néhány más magányos gazdának is.
Hanem a nagy megtiszteltetés után alig telt el egy év, fölmerült velük szemben a rágalom. Hogy azért kapták, mert kommunisták! Pedig nem
is volt mind párttag. A rágalom váddá vadult. Géczy bíróság elé került, mert
a szántáshoz való nyersolajból a fűrészgépet hajtó traktorhoz is juttatott. Elmeséltem, milyen ínség volt az építkezésekhez szükséges fűrészelt árukból.
Szántani lehetett jármos ökrökkel, f á t vágni nem. Géczy a szántáshoz számolta el a fűrésznél elhasznált olajat. Meghurcolták érte. Mikorra tisztázódott az
ügye, ő már nem is lakta Ibrányt. Elment az állami ecetgyárba kenyeret keresni. Lopást, személyes hasznot nem lehetett rábizonyítani. Itt nem is volt
szokásban a közösség megrövidítése. Annak idején a felekezeten kívüliek vezetői nyakig járhattak volna a jólétben. Például Imre Ruben, aki a jól jövedelmező cipészműhelyt vezette, járhatott volna népes családjával egyetemben olyan nyikorgós lósevró csizmában, amilyenben a vagyonosok jártak,
He ő úgy járt, mint a közösség többi tagja. Majdnem mezítláb.
Amikor a szektát a hatóság fölszámolta, s megejtették a leltárt, a legvezetőbb vezető lakásában, udvarában sem találtak olyan elgörbült szöget, ami
lopás útján került volna oda. Maguk csudálták, hírlelték a tényt, nem a közösség tagjai, mert azok ezt természetesnek tartották.
Másik téma. Egyik szektabeli fő szónokot, később párt- és tsz-szervezőt,
amikor megtette a kötelességét, fölsőbb utasításra kizárták a pártból. De mivel közösség nélkül egy percig sem tudott élni, visszakucorodott a baptisták
gyülekezetébe. Világnézetén semmit sem változtatott. Az a marxizmust, amenynyire ismerte, összeegyeztette az emberszeretet tanaival. Évek múltán visszavették a pártba. Semmi törés. Az író, az olvasó mondhatja: extrém eset! Szerintem az egyén életében az egyetemleges emberi sors rezeg. Az élet így játszik velünk..
Le, föl, le, föl!
A Kossuth-díjasok között volt olyan, aki a tsz-szervezéskor kilépett minden közösködésből. Pedig a szeretetvallásért annak idején lemondott másfél
holdjáról, amiből persze nem is tudott megélni. Most, hogy hozzászoríthatott ahhoz másik másfelet, hát a három holdról nem tudott lemondani. Megcsappanhatott a hite? Dúrta maga a földjét. Amikor megöregedett, földjéből,
csekélyke nyugdíjából alig élhetett, hát százforintos emelésért gebeszkedett a
nyugdíjfolyósító hivatalhoz. Beidézték. A folyamodványába beleírta, hogy Kossuth-díjas. Néztek az öreg rozogára, mintha most támadott volna föl a sírjábóL Nem hitték állítását. Hogy is hihették volna az öreg ágrólszakadt, zsíros kalapúról, hogy ilyen nagy kitüntetés hordozója. Mert azt minden agyér-elmeszesedéses öreg bolond állíthatja, hogy ő ez meg az. Netán Napóleon
vagy Ferenc Jóska.
— Igazolja magát!
Az öreg fordult egyet, újra jött a dokumentumokkal. Nézték, látták, kérték, hogy hagyja ott a papírjait, majd értesítik a döntésről. Évek teliettek,
nem tudtak a 100 forintos emelési kérelemben dönteni. Az állam magától,
több száz forintokkal megemelte már minden járadékosnak a nyugdíját, amikor Nógrádi Gábor újságíró kiásta az öreg Kossuth-díjas okmányait. Persze
ment a bocsánatkérés, hogy nem tudták, valahogy nem is h i t t é k . . .
Elfelejtették. Igaz, más nemzedék hordja vállán az élet terheit, de hát
ha nem emlékszünk apánkra, öregapánkra, akkor hol vannak a gyökereink?
18

A növényi mag emlékszik" őse minden tulajdonságára. Tovább is viszi újra és
újra. Ettől és így élet az élet! A számra kellene üssek, mert újra meg újra
belekalandozok a saját szakmámba. Pedig nem ezt akarom magának javasölni.
1956 itt nagyobb vehemenciával ment végbe, mint a szomszédoknál.- Itt
semmit sem tudnak langyos legyintésekkel elintézni. Az elnököt halálra ítélték, kicsi híján megölték. Az események előtti időkben itt élt Sánta Ferenc.
Munkájában fölhasználta az események atmoszféráját, eseménytörténetét. Ennek az ibrányi időszaknak tehát jeles írógazdája van. Nem is ajánlom, hogy
a korba belekaszáljon más. Hanem ő magáról nem tett le ez időből egy betűt sem. Szeméremből, haragból, ő tudja.
1955-től, ahogy akkoriban divatozott, a fiatal írókat kihelyezték termelő
munkára. Sánta Ferenc e réven költözött közénk, négy gyerekével, feleségével, édesapjával. Nem lógatta a lábát hiába. Dolgozott, érdeklődött, jegyzetelt,
s gyűlt benne a látottak alapján a keserűség, sűrűsödött a dinamit. A személyi kultusz fölismert torzulásait 1956. október 6-án az Irodalmi Újságban
közölte. Ilyen gyújtó mondataira emlékszünk:
— „A parasztságot elnyomorítják! Miniszterelnök Elvtárs! E mögött a parasztság mögött négyszáz esztendő sötétlik. Négyszáz eszendős jogtalanság,
keserűség, megalázottság. Ez a parasztság 1953 telén és tavaszán 35—40 deka
kenyérért állt sorba, amit egy hétre kellett beosztania!
A hatalmi szervezet elgépiesedett, dehumanizálódott!..."
Sánta Ibrány számára elveszett. Az 56-ban meghurcolt fáluvezetés anynyira a szívére vette az író szavait, nem kívánt vele többé szóba állni. Sánta
látszatra hasonlóképpen érezhetett, mert ezután hosszabb időre nem lépett a
falu földjére. Gondolatban, írásaiban gyakran itt jár. Novelláinak több hősében idevaló embereket ismerünk föl. A falu légkörét ebből a korból csak
Ibrány révén ismerhette. A Húsz óra tábornokának mintáját itt találhatta
Bodnár János kovácsmester személyében, aki jó kezű iparos volt. Katonai szolgálatából kicsi sarzsival és elmebeli zavarral tért haza. Szokása volt az utca
gyerekeit fölsorakoztatni, megénekeltetni. Magányos öregségében mindenféle
kóbor állatot fogadott á házába, tartotta őket, beszélt hozzájuk.
Nem arra biztatom, hogy ezt az Ibrányt kaszálja ki Sánta Ferenc írnivalójának hímes mezejéből, mert nem is szabad, talán nem is lehet, hanem
Sánta itteni korának mesés történetét nem lenne szégyen rögzíteni, mert ő
ezt, szemérmesnek ismerjük, nem teszi meg, inkább veszni hagyja. Pedig
mennyi lehetőség, feszítő mondanivaló a sorsában! Vagy ne féltsem?
Ügy tűnhet, zavaros az idővezetésem, * amikor Ivánus Illésre terelem
a figyelmét, ö korábban élt itt. Az öthúrú hegedű című verseskötetében
ibrányi villanatokat rajzol, hangulatot röppent föl. Az itteni élete megírni
való. Ö tudná megmondani, foglalkozik-e vele? Idegen szemű írónak ajánlanám sorsát tollra illeszteni.
Mint az egyik ibrányi földbirtokos szerelemgyereke, sok hányattatás
után a háborús években, legényke korában apja uradalmába került amolyan mezítlábas fölvigyázónak, aki a béresekkel evett, komázott, lakott
Velük érzett, volt is rá oka. A fölszabadulás első évében a nagyerdőbeli iskolának ő az első betűvetést tanító embere. Innét fölsőbb iskolákba került,
tanárkodott a nyugdíjáig. Félek, hogy szerénységén elvesznek az ibrányi
emlékek. Marokra kellene azt is kapni valami írással babráló embernek.
Váci Mihály ténylegesen nem lakta a falut. Kovács Sándor tanár ba19

rátjához járt el vendégeskedni, míg tehette, s képviselő korában sűrűzte
ibrányi táborozásait, amikor beszámolt választóinak az ügyek menetéről.
Író-olvasó találkozókon éjfél utánokig elbeszélgetett anyja szülőfalujának,
anyja sorsának tanúival. Négy-öt verse hurcol ibrányi hangulatokat, egy-két
intézkedése őrzi egykori mivoltát, mi, akik kedveljük költészetét, mint ő
magát.
Vele elírótlanodott a falunk.
A tanultan itthon maradt Ibrány minden jeles tulajdonságát magában
hurcoló embere a falunak Nagy Ferenc tanár. A parasztcsaládból fölcsöpörödött történész, modern kincskeresővel búvárkodó régész, múzeumfundamentáló, szocialista kántor, muzsikus és társadalmi gépjármű-javító, irodalomtörténész, falukutató nem írja le soha a maga sorsát.
Berecz János, a Népszabadság főszerkesztője, több kötetes politológus
író. Nem mellékesen, ibrányi. De a maga sorsa soha nem szalad a tollára.
Vele dolgozik Kovács István. Izgalmas riportokat kötetei olyan világokról,
ahová kevesen jutnak el a tollforgatók közül. Egyszer Ibrányt is világra
révészeli?
Az írni tudókról azt megírni, amit ők maguk soha le nem vésnek,
rögzítenek. Láthatja, már óhajtó, parancsoló módozatokban beszélek, ami,
elhiheti, a valóságos igények jele.
Hegedűs Dezső ha nekiülne írni, hát Gosztonyi Tiborral megírhatná
Ibrány monográfiáját. Nagy Ferencet is maga mellé vonva. Mert nemcsak
mesélni tud, hiszen van' is miről, hanem írni is. Biztatgatjuk. Szabadkozik.
Zehernyés vagyok — mondja, ami a t á j nyelvén annyit tesz, hogy csaknem beteges. Ami igaz lehet. Nemrégiben veszítette el tragikus hirtelenséggel a feleségét. Ennek a betege. De ha nem így lenne, akkor sem beszélne, írna a fiáról, a jó játékos színész Gézáról. Igaz, kívülálló ismeri
a színészt, az országos lapok hírlelik szerepléseit, de azt, hogy egy apa
miképpen vélekedik országos hírbe keveredett gyerekéről, arról nem • tud
a világ semmit. A fiút nyögetik a lapok, nyilatkoztatják, s nagy örömünkre mindig azzal kezdi: Ibrány nékem a világ közepe! És szép költőiséggel
rakja szülőfalujáról a szavakat, aminek hitelt ád, hogy még a riporteri
áttételeken keresztül is kisüt belőlük a lélek magasfeszültségű remegése.
Az apa Hegedűs sorsának minden perce összefonódik a. faluéval.' Amikor a hatvanas években a művelődési kormányzat osztogatni kezdte kisebb
településeknek is a gimnáziumokat, Nagyhalásznak nagyon akartak egyet
adni. De az szabadkozott, hogy van őnéki elég baja, hagyják békében.
Meghallotta az osztogatást az ibrányi tanácselnök. Kinyújtotta a kezét érte.
De hát, kérdezik, miféle feltételek vannak meg hozzá. Telek, pénz, tanerő?
. — Mindenünk van, csak gimnáziumunk nincs.
Tíz fillérünk sem volt, csak a nagy ibrányi epekedés. Az mindig itt
lakott bennünk. És nemcsak a valóságos kötélhúzásban,
bikanyerésben
voltak erősek az itteniek, de az eszüket is tudták forgatni. Hegedűs Dezső
másodhegedűsnek mondja magát az ügyben, ö . csak igazgatóhelyettes volt
a gimnáziumban.
De hát én úgy tudom, a jó másodhegedűs, akármikor húrjaira Kapja
az első szólamot, amig a prímás az orrát törli, vagy meggyantázza a vonót.
A másodhegedűs zökkenők nélkül húzza! A gimnázium huszonhárom éve
működik. Többet ér az neki, mint Szegednek egy ú j fölsőfokú intézmény!
20

Itt iskoláznak Beszterce, Buj, Gáva, Nagyhalász, Kótaj, Paszab, Tiszabercel, Tiszarád,
Tiszatelek, Vasmegyer gimnazista korú gyerekei. Négy
osztályunk mindegyike párhuzamos, évente 180—200 diák népesíti be az iskolát. A huszon-egynéhány év alatt fölsőfokúságig kitanult emberek serkentek, akiknek egy része agronómtus, állatorvos, tanár, orvos a faluban.

KOTSIS NAGY MARGIT RAJZA

21

cA

JCaUaaLa

b f o r d u l Á j á n

T O R N A I JÓZSEF

Harc a csodamalommal
i.
A karjalai erdők és mocsarak szólalnak meg a Kalevalában? A n é p b e szél, a szót egymás szájába adva, időt, évszázadokat átlépve, összekötve? Vagy
egyszerűen az emberi és a természeti lét nyitja száját, hogy elmondja n e künk, halandóknak, ami elmondhatatlan és halhatatlan?
A Kalevala arra válaszol, amit kérdezünk tőle.
Mégse felel mindenre; vannak titkok, amik elmondva, énekbe és varázslatba fogva is titkok maradnak benne. Annál több, amit azonban elmond,
fölfejt. Akárhol érünk hozzá, minden ízében, szavában, minden r u n ó j á b a n
költészet. Teljesen mindegy, hogy a t á j a t festi, történetet, eseményt mond
el, vagy átváltozásokat, lírai érzelmeket tesz átélhetővé: a nyelv és a k é p
mindig költészetté válik benne. Játékos, elevenséggel teli, túlcsorduló költészetté, melynek ráadásul még az is hatalmában áll, hogy emberi sorsokat,
szenvedést, halált, szomorúságot a tükör közönyével vetítsen vissza ránk.
2.

A Kalevala azt mondja el: mi szent és mi gonosz egy népben. Ezt segít
tisztázni, ahogyan Dél és Észak, Világosság és Sötétség, Vejnemöjnen és
Luohi asszony harcát fölidézi.
'i
Hajlamosak vagyunk rá, hogy ezt a tisztázást ne kíséreljük meg, s összekeverjük a kettőt. Maga alá gyűr a kétség, s ilyenkor nem hiszünk abban,
hogy tisztázni lehet, mi az, ami bűnös és förtelmes egy nemzet életében, és
mi marad meg ragyogónak. Többnyire csak az elhibázott tettekre gondolunk
és megalázottnak érezzük magunkat. Utálni kellene, elutasítani saját n é p ü n ket? A Kalevala azt bizonyítja: mégiscsak a tisztázás a föladatunk, sőt
egyetlen igazságos választásunk. Ha egyik oldalra tesszük Vejnemöjnent,
Ilmarinent, Lemminkejnent és az anyját, a másikra Luohit; a pohjolai
gazdát és Loviatárt, a rontó boszorkányt, a három férfihős meg a fiát szerető és életre keltő édesanya gyarlóságai ellenére is a jóság és az igazság
megtestesítője. Azoknak a tényeknek és erényeknek bizonyítéka, melyben
egy nemzet megkapaszkodhat.
Nekünk is ezt kell tennünk történelmünk eseményeivel és alakjaival.
22

Mindig egymás mellett volt évszázadainkban az árulás és az áldozat, a bölcsesség és. az ostobaság,. rövidlátás; a küzdelem, és az önföladás. Mindig a
szégyellni való, ami elveszejt, de szemben vele mindig „a mentő glória", is,
amitől megmaradhattunk. És ha valaki sorolni kezdi, szemünkre hányja a
mi Louhijainkat, meggondoltan válaszoljunk neki a mi Vejnemöjnenjeink
neveivel.
Vannak Vejnemöjnenjeink, sőt, Ilmarinenjeink, Szampót is ácsoltunk, s
nemcsak az elmúlt századokban, de most, a huszadikban is.
3.
A Szampó és a gereblye. Amivel Lemminkejnen anyja összekotorja a
Tuonela mélyeiben heverő fiának testrészeit. Melyik fontosabb, melyiket
csodáljuk jobban? Hajtsunk fejet a hatalom és a. jólét, a boldogság bálványa
előtt, vagy az anyai csoda, a másodszori megszülés, a világ újjáterenitésének
jelképét ismerjük el inkább? Ha végiggondolom teljes jelentésüket, tudóin,
melyiket vegyem előbbre. Megrendültségemben s valami megmagyarázhatátlanul mélyebb sugallatra hallgatva mindig az elveszett, szétdarabolt fiat
kereső anyát választom:
Anyja erre fontolgatja:
Maga sírva mondogatja:
„Lesz-e vájjon ebből ember, •
Eled-e. új hős még ez egyszer?"
Inkább még egy ízben vonja
Réz veretű gerebenjét
Alvilági vízen végig,
Vízen végig át is rajta.
Lel az egyik vállcsont jára,
Lel kezire, lel fejire,
Lel lapockája felire,
Mindenféle
porcikára:
Fiat ő belőlük épít,
Léha Lemminkejnent
készít.

.

' ••

• •>

.5

(Vikár Béla fordítása)
A sötét vizekben kutató anyával együtt a mítosz közepében vagyunk.
Vannak mítoszai a hatalomnak és birtoklásnak, de az élet, a halál, az újjászületés mítoszai igazibbak, sőt, mondhatom: az igaziak. Lenni, több mint
birtokolni; a léttel azonosulni emberibb, mint ragaszkodni á lét egy-egy
külső tárgyához. A Kalevala a Szampó és az életkereső gereblye ellentétében
a történelem két alapvető lehetőségének útját is elénk rajzolja: lenni, élni,
örülni a létezés dolgainak és mások életének, vagy megszerezni a lét dolgait, mások életét, s ezzel elnyomni magunkban a létét. Az emberiség a kezdetek óta ennek a kétféle útnak, ennek a mindént meghatározó választásnak
hősé és áldozata. Sohasem dőlt el teljesen, melyik változat szerint élünk,
talán soha nem is fog: inkább a vergődés marad meg mint előremóccanások
és visszacsúszások tragikus sorozata.
23

4.
A mítoszi anya, akárcsak ízisz Ozirisz testrészeit, összeforrasztja gyermeke tagjait:
Húst a húshoz
helyhezteti,
Csontot csonthoz illegeti,
Int az ínhoz, vért a vérhez,
Ert az értörés helyéhez.
Az ereket elkötözi,
Erek végit űzi-fűzi.
(Vikár Béla fordítása)
Lemminkejnen a régi formájában kel életre, talán még annál is szebben, férfiasabban. Lemminkejnen az északi Don Jüan. A Kalevala szerint
nincs lány, asszony és özvegy, akivel nem hál; nincs a falvakban egyetlen
„fürtös fejű" sem, akivel nem „játszadozik". A nemiség hatalma, tehát
legalább olyan mítoszi méretű, mint az újjászületésé. Míg azonban Lemminkejnen föltámadását, ú j életre gyógyítását, az anyai szívósságot hosszas
részletességgel követi az ének, fiának szerelmeskedéseit csak általánosságban, nyilvánvaló utalásokkal, de a részletektől való tartózkodással tárgyalja.
A Kalevala eredetéhez hasonló időkből való íratlan, civilizáció előtti
költészetekben, a legtöbb népnél megtaláljuk az erotika és a szexualitás
nyílt, szemérmeskedés nélküli jeleneteit, képeit, hasonlatait. Nem kivételek
ebben finnugor rokonaink énekei vagy a magunk népdalai sem. Igaz, a mi
népdalainkban legtöbbször szimbólumrendszer mögé rejtőznek a szerelmi,
testi szenvedély eseményei. A Kalevalában azonban ilyeneket se találunk.
Mi lehet ennek az oka?
Nem mondtak effélét a Kalevala énekesei vagy Lönnort nem jegyezte
föl őket? Föltételezhettük, hogy ha talált ilyen dalokat, valami visszatartotta
rögzítésüktől. Talán az eposzi stílust is féltette az erotikus részletezésektől. Ami azonban elsőre meglepőbb — s ez már teljesen független
Lönnrot szándékától —, hogy szerelem sincs a Kalevalában! Van lakodalom,
férfiak és nők, legények és lányok összeházasodnak, de a szerelmi érzés
tökéletesen ismeretlen. Nemcsak abban az erősen pszichés formájában, ahogyan mi európaiak a trubadúr idők óta megéljük és megszenvedjük, hanem
archaikusabb vagy középkorias félelmetességében sem. Nem voltak még keresztények, azért nincs a Kalevala világának Trisztánja és Izoldája?
Vejnemöjnen és Umarinen ugyanazért a lányért utazik Pohjolába:
Louhi leányát szeretnék feleségül; a győztes Umarinen lesz. Az isteni kovács
megsiratja ifjú asszonyát, mikor az meghal, aranyfeleséget kovácsol helyette,
le is fekszik mellé az ágyba. De szerelemről egyetlen szót sem ejt az ének.
Így érthető, hogy mikor megérkezik Lemminkejnen halálhíre, azaz Küllikki,
a hitvese észreveszi a vért a fésűjén meg a hajkeféjén, nem ö megy az ura
keresésére, hanem édesanyja.
Másként történik ez a mi balladánkban, a Sárig-hasú kígyóban. A halálos veszedelembe került szerelmes először az apját kéri, hogy vegye ki
kebeléből a mérges kígyót. Tagadó választ kap, majd ugyanígy jár anyjával, bátyjával, ángyával és öccsével. A családi, rokoni összetartozás tehát
kevésnek bizonyul. Akkor megy a szerelméhez:
24

— Vedd ki, rózsám, vedd ki kebelembe búját,
Kebelembe bűjót, a nagy sási kígyót!
Szívem szorongatja, piros vérem szíjjá,
Gyenge derekamot má átalszakajtja.
— Inkább elleszek én az egy kezem nélkül,
Mintsem én ellennék a galambom nélkül.
Jól mutatja ez az érzelmi életbeli különbség az ősköltészet és a paraszti
költészet eltérését is: az utóbbi nyilván több ezer évvel később, más kulturális szokások, körülmények között keletkezett. Ha a Kalevalát a létbeli
ember költészetének fogjuk föl, bele kell nyugodnunk, hogy a szereleni
nem tartozik a létbeli dolgok közé. Oda tagolódik a születés, a halál, az
átváltozás, a varázslás, a háború, az újjászületés és maga a megnevezés, a
megigézés, a költészet is. Férfi és nő egymás iránti gyötrelmes érzelmi
szomjúsága, ahogyan mi ismerjük, azonban nem.
Csakhogy: valóban el kell-e fogadnunk ezt a következtetést?
Nem biztos, hogy a létbeli ember, a maga sokezer évvel ezelőtti állapotában, már összes lehetséges képességét kibontakoztatta. Hiszen az elvont gondolkodás éppúgy hiányzik a Kalevala soraiból, mint a szerelmi érzés élménye.
S az a sarkalatos változás is, ami — Frazerrel szólva — a már akkor meglevő
mágikus tudás helyett a természet kutatásán alapuló tudományokat eredményezte. Ilyenformán azt kell mondanunk, a mágikus korszak embere még egyáltalán nem a teljes ember, noha annak minden irányban továbbnövekvő csíráját magában rejti. Ami viszont már az idők elején kifejlődött benne, az teljes erejében megmutatkozik, ahhoz mi nem sokat tehettünk hozzá, inkább csak
halványíthattuk, korcsosíthattuk magunkban.
A Kalevala énekeiből olyan kihívó módon hiányzik a szerelem érzelmi tűzvésze, hogy rákényszerít a fölmérésre: mi lobbant égig az európai lélekben,
milyen gazdagság került napfényre, ami addig valahol a vérben és á kifaragatlan kőtömbhöz hasonló személyiség mélyebb repedéseiben szunnyadozott.
5.
Mi az, amire a Kalevalában a legnagyobb sóvárgással, sőt, irigységgel ismerünk rá?
Vehetjük példának Vejnemöjnent, Ilmarinent, Louhit, akik félistenek, titánok, emberfölötti képességekkel rendelkező nagy varázslók, de azért végső
fokon emberek is. Vagy a „csak" embereket: Lemminkejnent, az anyját; Ajnót, Kullervót, a Kalervó-magzatot, Küllikkit és a többieket: mind azonosak
önmagukkal. A Kalevala alakjai jók vagy gonoszak, tökéletesek vagy gyarlók,
áldozatok vagy bűnösök, egyek a létükkel, nem szakadtak még ki abból az
egészből, amibe a teremtés óta minden beletartozik, és amely minden tagját
átáramoltatja a lét gazdagságával. Ennek az öntudatlan érzését nevezi Frazer
és vele a modern etnológia mágikus gondolkozásnak. A Kalevala világában
még olyan bőven ömlik növényekbe, állatokba és emberi lényekbe a lét, hogy
nem is ismerik azokat a merev különbségeket egymás között: a legtermészetesebb módon változnak át élők holtakká és holtak élőkké, fák .madarakká, emberek, halak a föld elemeivé, vízzé, szellővé, sziklává, tűzzé. Ráadásul, ami a
1
legfontosabb: minden beszél, egyetlen nyelvvé válva érintkezik egymással az
25

a kozmosz és világrend, amelyben a Kalevala hősei harcolnak, énekelnek, meghalnak és föltámadnak.
A Kalevala mítoszaiban nincs bűnbeesés, mint a bibliai Ádám és Éva történetében. A bűnbeesés ebből a szempontból az ember kilépése a természetből. A pillanat, mikor a tudás több lész, mint a lét. Ráébredünk, hogy mások
vagyunk, mint körülöttünk létező lénytársaink; sőt, arra is, hogy férfi és nő
másnemű és ebben van valami takargatni, szégyellnivaló. A létből való kiemelkedéssel a halál tudata is besettenkedik addigi, élet és halál között törés nélkül hullámzó lelkünkbe. Vagyis megkezdődik az a folyamat (fejlődésnek nevezte el a tizenkilencedik századi német' gondolkodás), melynek során egyre
absztraktabbá válik az emberi lét.
Mi ennek az absztrahálódásnak magas fokáról nézzük a Kalevala elidegenedetlen létű hőseit, önmagában, saját korunkba falazva nem látnánk, hová
jutottunk. Megszoktuk a technikát, a kifelé fordulást, amely szorongásunkat,
agresszivitásunkkal váltakozó spleenünket okozza. Még időnkénti utópiáinkat
is. Mert: miért ne igyekeznénk újra elképzelni azt az édeni világot, amelyben
a lények egyensúlyban vannak egymással, és az emberi társadalomban igazságosság, jólét és szellemi, erkölcsi szabadság uralkodik? Már tudjuk, hogy
ezek az utópiák megvalósíthatatlanok, annál szembeötlőbb a Kalevala tükrében
a mi megszegényedett létünk. Ahogy a létnek ez a forrása buzogni kezd ránk,
nem is értjük, hogy tudunk ilyen létszomjasan élni, pótlékokkal vigasztalva
önmagunkat?
A Kalevala keserves választ ad arra a kérdésünkre, amely még mindig a
visszatalálásra, a megoldásra, az igazi kultúrára és civilizációra vonatkozik.
A távolságra mutat rá, amely elválaszt az ilyen mélységű földi léttől.
Természetesen értelmetlen dolog volna idealizálni a kalevalai ősvilágot. Azt
a halász-vadász-gyűjtögető, kezdetleges növénytermesztést folytató társadalmat,
azokat a primitív emberi viszonyokat, melyek közt a kiválasztódás, a „struggle
for life" még a maga brutális kegyetlenségével pusztított el és erősített meg
életeket. Az antropológiai kutatás ugyan nagyon is indokoltan fordult az ilyen
civilizáció élőtti népeknek; törzseknek megismerése felé: nyílván erőt, példát
akar meríteni ezekből a harminc—ötvenezer évvel ezelőtti lehetőségekből, amikor a modern fejlődés egyre viszonylagosabbnak látszik. Ez azonban újabb
utópiakeresés. Mi már túlságosan kifinomultak lettünk itt Európában, túlságosan szakosodtunk mesterségekben, iparbán, szellemi, politikai formákban. Nem
gondolhatunk visszafordulásra. A technikai fejlődés, az iparosítás rohama azonban olyan mértékben szembeállított minket a környezetünkkel, a föld bioszférájával, a természettel — a nukleáris fegyverekről nem is beszélve —, hogy a
lassításon, sőt egy-egy területen a leálláson is érdemes volna elgondolkodni.
A Kalevala emberi viszonyai engem arra figyelmeztetnek, hogy jobb a természettel kiegyezni, testvéri összhangot teremteni vele, mint legyőzni, kizsákmányolni, elpusztítani annak a rövidlátó hatalmi politikának bűvöletében,
amely a huszadik században elszabadult. A most szinte vádlóan elénk álló kalevalai világrendben valamilyen kétségbevonhatatlan, szent törvénynek engedelmeskednek a virágok, az égitestek, állatok, istenek és emberek. Ez kapcsolja, fűzi egymáshoz a különféle lényeket. A'tizenkilencedik században Shelley
még ismerte ezt a mindent átfogó érzést, amikor így kezdte Alastor című nagy
versét: „Föld, tenger, ég, drága testvéreim!" Szeretet és tisztelet ez a természet, a mindenség iránt. A Kalevala hőseit is ilyen kötelék tartja szorosan
egybe a nappal, a holddal, a csillagokkal, dé a' legkisebb falevéllel is.
26

A mai európai embert pedig csak a haszon. A természet számára csupán
nyersanyagforrás, legjobb esetben megismerési szomjának kutatóterepe. Megfeledkeztünk arról a mély, belülről sugárzó azonosságsugallatról, amely a Kalevala minden sorát átvilágítja.
6.

; Semmi se mond erről többet, mint a Vípunen-mítosz. A kiűzetés mítoszának, á bibliabeli büntetésnek ez a teljes ellentéte.
.:• A Kalevala e legmélyebbre nyúló, legrejtélyesebb története a költészet
végső lényegére ad példát; az istenhez való viszonyunkról, a természet és az
ember ellentétéről vagy egységéről? Vejnemöjnen, aki Vípunenhez fordul bűvigéért, még ember, de a természetbe visszagyökerezett Vípunen, a már-már
megint természeti lény már nem az? A vasverő Ilmarinen szerint Vípunen már
régen halott, tőle még egy fél igéhez sem lehet jutni. Vejnemöjnen azonban
megkeresi az óriás táltost:
'

1

A varázstudó Vípunen,
A jeles javas öregcsont
Csak henyél varázslatostul,
Bűvigéstiil hosszan elnyúl,
Fejin felvirult egy nyárfa,
Nyírfa nőtt halántékára,
Mókusfenyő homlokára,
Tűgallyas fenyő fogára.
(Vikár Béla ford.)

A látvány ember és természet egyesülésének a világköltészetben sehol másutt föl nem lelhető jelképe. Indiában vagy Yucatánban növi be így a dzsungel az elhagyott templomokat. De még a legszebben faragott templom is csak
kő: eredetében is élettelen. Vípunen se élő, se halott: maga a lehetőség, természeti és szellemi erő. Erre van Vejnemöjnennek és nekünk is szükségünk.
A nagy énekes kiirtja a fákat az agg táltos testéről, foga közé vasrudat feszít,
így kényszeríti életre, beszédre.
Ekkor következik be a mítosz legtöbbet eláruló, de annál sokértelműbb
fordulata: Vejnemöjnen lába megcsúszik, beleesik a táltos szájába és az lenyeli a hőst. Halál? Vége a „komoly, öreg Vejnemöjnennek"? Szó sincs róla!
A.híres dalos ettől támad föl: első ijedelme után le-föl utazik Vípunen gyomrában, beleiben, minden porcikáját bejárja. A félhalott táltos szenved, ki akarja űzni magából a fájdalmas vendéget, de Vejnemöjnen nem megy, amíg a
nagy táltos dalba nem kezd: természetesen a legősibb dolgokról, a világ keletkezéséről énekel, hiszen ő is abból az időtlen időből való:
'

Dall kútfőket
okrul-okra,
Ös regéket
fokrul-fokra,
Hogy teremtőnk elszántára,
Mindenható kívántára
Levegő hogy lett önmagától,
Levegőből a víznek válta,
Vízre • szárazföldnek ülte,
Mind a fünek-fának
földre.

27

Dall a holdnak képeztirül,
Napnak
helyretételirül,
Ég oszlopi dúcoltárul,
Mennynek
fölcsillagoztárül.
(Vikár Béla ford.)
Ha van mítoszi példázat, amely arról szól, hogy az embernek nem szabad
absztrahálódnia, még a legkisebb mértékig sem, akkor ez az! Vejnemöjnen
meghallgathatná az ősi éneket Vípunen vassal fölfeszített szájából is. Ez azonban a mi helyzetünk: mi már csak tudunk, ismerünk, de nem érintjük a dolgokat, nem azonosulunk velük. Innen van elviselhetetlen idegenségérzésünk is.
Vejnemöjnent azonban elnyeli az élő természeti szellem, amely maga a művészet, a kifejezés, a látomás, az ősegység, a lét. Nem érthetjük félre a jelentést:
Vejnemöjnen még Vípunen gyomrának foglya, amikor az ősi táltos énekbe fog
és átadja neki a bűbáj, a vers tudását, az „eredetek mély igéit".
De ha Vípunen híres valahai táltos, akkor ő a.hagyomány is: az emberiség közös emlékezete. A Jung által fölfedezett és sokféleképpen meghatározott, leírt „kollektív tudattalannak" vagy „archetípusnak" nincs láttatóbb,
egyúttal pontosabb ábrázolása, mint Vípunen. Jung segítségével mi is jobban
értjük, miért kellett Vejnemöjnennek megmeritkeznie a természetben, illetve
az eredetben: tudnia, sőt átélnie mindent, ami az emberiséggel a hosszú,
homályos múltban történt. Enélkül a mélybeszállás nélkül nincs „tudás" az
énekben, a művészet, a költészet üres vázzá, puszta szépséggé, divattá, eldologiasodott nyelvvé válik. Ebben az értelemben Vípunen nem különálló személy:
Vejnemöjnen a saját lelke mélyrétegeibe ereszkedik alá ihletésért. A létben
való újbóli részesülésért. A kifelé fordulás, aminek mi vagyunk már évszázadok óta áldozatai és végrehajtói, ezen a ponton mutatkozik meg a maga végzetes iránytévesztésében: befelé kellene fordulnunk: önmagunk, a természet,
az időtlen múlt, a jelképek fölfejtése felé. Máskülönben nem tudjuk átélni
saját történelmünket, saját létünket és jelentésünket. És a huszadik század
vejnemöjnenjei hiába szólnak hozzánk csukaállcsontból faragott hárfáikkal, mi
csak a villamos gitárokat halljuk meg.
7.
„Dalt nékem a fagy is mondott, / Éneket az eső ontott": a Kalevalában
közvetlenül a dolgok beszélnek, azaz, válnak varázslattá, igévé, költészetté.
A Kalevala az egyetlen híres népi eposz — ezt Kosztolányi látta meg először —, amelynek alaptémája maga költészet. Csakhogy ezzel a költészet fogalmát is kitágította.
Megint valami olyasmit idézett, idéz föl, ami számunkra nagyjából elveszett.
A Kalevalában a költészet, a költés, az ének egyértelműen bűvölést-bájolást, varázslást, varázstudományt jelent. Magát a teremtést is egyúttal. Sőt
azt, hogy a létezés magva nem más, mint örökös teremtés, pontosabban állandó, időtlen küzdelem a teremtés, az alkotás és a széthullás, a semmi között.
Vejnemöjnen, Ilmarinen, Lemminkejnen vagy Louhi nem ismer olyasféle paszszív magatartást a lét, az élet dolgaival szemben, mint mi. ö k a szavukkal,
28

varázslással, röviden: szellemi hatalmukkal mindent le tudnak győzni, meg
tudnak csinálni; halottakat támasztanak föl, és hegyeket, tengereket helyeznek
a térben ide vagy oda. Louhi elzárja a napot meg a holdat az alvilágba, örök
sötétség borul a földre és lakóira. Illmarinen új napot és holdat kovácsol, és
megint világosság lesz.
Jung azt mondja, a kollektív tudattalanban még együtt van a jó és a
rossz, a szép és a csúf, a teremtés és a semmi, az élet és a halál. Lemminkejnen anyja által össze varázs olt tagjai először csak az életet jelentik anyja számára, rögtön ezután azonban már a szép férfit, a szépséget, az emberi teljességet is. A csuka állkapcsából készült csodálatos hárfával nemcsak csónakot
tud dallani Vejnemöjnen, de zenéje olyan bűvös erővel hat a holdra és a napra, hogy azok leülnek a nyírfák csúcsára, ott gyönyörködnek benne. A Kalevala „tud" a dolgok esztétikai értékéről; arról, hogy a szépség elválaszthatatlan a léttől. Annak legfontosabb tartozéka, ismertetőjegye. Nincs erről egyetlen
elvont szava, gondolata sem, mégis ez sugározza át, ez az a fény, ami körülveszi, megadja teljességét. Nem beszél külön róla, „tudja", hogy a szépség
nem létezik a léttől elváltán, külön. Inkább mintha azt akarná sugallni: a lét
belső átélése, lényegnek és formának állandó egymást keresése, változása és
találkozása maga a szépség, a varázslat, aminek minden teremtett és nem teremtett lény, dolog, tárgy engedelmeskedik:
Légben szárnyon kik röpülnek,
Lábok ujjára leülnek,
Vízi hal temérdek fajta,
Kitelepszik mind a partra,
Föld alól a férgek,
nyűvek,
Mind a rög fölébe gyűlnek,
Ott forognak, ott figyelnek,
Hogy az édes nótát hallják,
Ös örömnek
hárfahangját.
(Vikár Béla ford.)
Ez az „ős öröm" töretlen a Kalevalában, bármennyi gyász éri hőseit.
S ez az, ami megtört a mi időnkre.
Hogyan is lehetne még egyszer olyan emberi világot fölépíteni, amelyben
újra egy volna a munka, a gondolkodás, a születés, a halál, meg az ének, a
tánc, a zene, a művészet? A mi századunkban is van nagyszabású zene, költészet, festészet, szobrászat, tudomány, színház. De a legtöbben nem tudják már
az igazit a hamistól elválasztani: a megismerés és a művészet törvényei összezavarodtak. Átívelhetetlen szakadék tátong valódi esztétikumot és kommerszkultúrát élvező emberek között.
Vejnemöjnenék nem ismerték dal és dal, mágia és mágia ilyen értékkülönbségét. Ök a teremtés állapotában éltek, amikor az ember fölfedezte az égitesteket, a tengert, az erdőt, az állatokat, a sötétséget és világosságot, szárazföldet és folyókat. A világ keletkezése pedig maga a költészet: ige és test elválaszthatatlan egysége. Ezért beszél a Kalevalában minden, ami létezik. És
ami még ennél is különösebb: ez a nyelvvé válás nem mindig jelent párbeszédet. A dolgok és emberek némelykor el is beszélnek egymás mellett, mint egy
modern szürrealista drámában. A világ dolgai, lényei még nem akarják magu29

kat a másikkal megértetni, nem akarják elfogadtatni, igazolni magukat. Anynyira tele vannak a léttel, hogy erre semmi szükségük. Beszélnek, mert vannak; vannak, mert beszélni tudnak.
Nincs ennél költőibb állapot; vagyis a Kalevalában az egész világ költői
állapotban van: a mindenség és benne a föld egyetlen verssé válik. Ha József
Attila azt mondja:
Hallottam sírni a vasat,
hallottam az esőt nevetni
akkor ez kalevalai hallás, visszakapcsolás abba a paradicsomi időbe, mikor
még nincs külön szó és dolog, nincs külön név és tárgy. József Attila jól tudja, és minden mai költő, hogy ez a pillanat elmúlt. A dolgok és lényeg nem beszélnek, nem szólalnak meg. A világ eltávolodott költői állapotából, a költő
tehát nem teremti az igét, csak újjáteremti, újjá akarja teremteni a világgal
együtt. Ennek azonban már csupán végtelen megközelítése lehetséges: a teljes
azonosítás nem. A költészet ma a darabokra szétesett világ összerakásának keserves próbája, nem varázslat többé, melynek minden engedelmeskedik.
Így szembesít minket a Kalevala azzal, ami immár elmondhatatlan, ami
elérhetetlen.
8.

Mi az, ami nem elérhetetlen?
A technika, az ipar, a jólét, a távolság legyőzése, a rakéták, az űrrepülés,
a holdra lépés, a naprendszer bolygóinak tudományos földerítése. Forog a nagy
világszampó; akkora, hogy arról Ilmarinenék még csak álmodni se mertek
volna. De már akkor is baj volt a csodamalom körül. Pedig a gépezet éppen
eleget termel, elég volna északnak-délnek :
Űj szampója őröl bezzeg,
A tarkatetős ím berreg.
Egy hombárral este tájba,
Eggyel őröl eleségre,
Mással őröl nyereségre
(Vikár Béla ford.)
Észak vén banyája, Louhi rézhegy belsejébe, kilenc zár alá rejti a nagy szampót; tudja, hogy vigyáznia kell rá. Nem tévedett: Vejnemöjnen, Ilmarinen és
Lemminkejnen hamarosan megérkezik, hogy a fél szampót elvigyék, ha Louhi
nem adja az egészet. Ettől a mlpzzanattól indíttatva már semmi túlzás nincs
abban, ha a szampó körüli harcot, gyűlölködést a modern ipar megteremtette
válsághelyet ősképének tartjuk. A csodamalom az anyagi világ, a kifelé fordult homo sapiens, a hatalomtól elvakult ember jelképe a mi szemünkben, akik
már nem a harcot tekintjük fő-fő dicsőségünknek. A Kalevalában természetesen még hősies zengzete van Vejnemöjnenék és az északiak vitájának, ravasz-kodásának, varázslatának és küzdelmének. Pátosza.
Azon azonban már semmiképpen sem lelkesedünk, hogy végül a déliek
diadalmaskodnak. Hiszen egyiküknek se volt igaza. Mai megítélésünk szerint
az lett volna jó, ha a szampó délnek-északnak egyaránt termel, bőséggel áraszt30'

ja el mindkét népet. Az együttműködés lett volna jó, nem a háború. A csodamalom, a technika azonban mindenképpen háborút szül, nemcsak jólétet. Föl
is billen ezen a ponton a Kalevala dramaturgiája. Egyszeriben az eddig gonosznak érzett Louhi mellé állunk, hiszen ő most már népe javát szolgálja:
Sírva indul otthonába,
Panaszkodva Pohjolába,
Nem igen volt valamije
Szampójából hazafele,
Csak kevéskét vihetett el
Ujjával, a névtelennel,
Pohjába hozd tetőjét,
Szárjolába emelőjét;
Innen Északon az ínség,
Lappok közt
kenyértelenség.
(Vikár Béla ford.)
Vejnemöjnen szintén csak töredékeket menthetett meg a szampóból, mindkét fél rosszul járt a háborúban. Ezen a helyzeten még Louhi névtelen ujja
sem segíthet. Tudni kell, hogy isten a névtelen ujjával teremtette a világot és
az embert. Ez maradt a varázslás hatalmának első eszköze minden finnugor
nép mitológiájában is. Nálunk majdnem veszendőbe ment az elnevezés: gyűrűs
ujjnak hívjuk a névtelen ujjat, csak némely dunántúli vidékeken maradt meg,
parasztok között, az eredeti neve. Annak pedig, hogy éppen a világot csináló
ujjnak nincs neve, azt hiszem, megvan a különös, magától is értetődő jelentése.
A szampónak mindenképpen kettős értelme van: jó is, rossz is származik belőle. Gazdagság és boldogság, biztonság, de szenvedés, ellenségeskedés és
öldöklés is. Váratlan igazolása ennek a föltételezésnek, hogy a Görög Ilonában
szintén az érzelmekkel, a belső értékekkel szemben áll a csodamalom. Arra
szolgál, hogy Bertelaki László kívánsága teljesüljön, a vonakodó lányt elcsodálkoztassa, szerelmét fölkeltse:
— Ne halj, fiam, ne halj, Bertelaki László,
Csináltatok néked olyan csudamalmot:
Kinek egyik köve bélán^gyöngyöt
hányjon,
Másod-köve pedig sustákot, petákot.
Oda is eljönnek szüzek, szép leányok,
a tied is elgyün, szép Görög Ilona...
A Kalevalában a szampóért dúl a háború és harag. De ha a természettől
való elszakadásnak és a technikai civilizáció szimbólumának nézzük a csodamalmot, ha egyre inkább megállíthatatlan világszörnymalomnak látjuk korunkat, melyben a személyiségnek s mindannak, amit teremt, meg kell hátrálnia
e rettentő gépezet forgásával szemben, akkor úgy érezhetjük, nekünk nem érte, hanem ellene kell küzdenünk: akkor el kell ugyan fogadnunk a malomtól,
amit javakban, könnyebbségben, a szegénység eltüntetésében, a megismerés
kitágításában, szabadságunk növelésében ad nekünk, de mindenben szembe
31

kell szállnunk vele, ami pusztító, torzító, ami a szellemet és az ént tagadja
benne.
A Kalevala ősi soraiban a huszadik századnak szóló, félelmetes fölhívás
lüktet? Sok ezer évet visszamegyünk az időben, hogy meglássuk világteremtő
ükeink arcát s ott is csak a magunk fájdalmas kérdéseit találjuk?
Az embert visszahúzó szenvedélyek: a hatalom- és birtoklásvágy és más
világi „kincsek" iránti vad vonzalma ellen a középkori egyház is harcra szólította híveit. A vallás előbb az aszkézis, majd később az újkorban, a reformáció szellemi-lelki vállalkozása után a puritánság etikáját állította szembe a
csodamalom kísértésével. A hatalomról és gazdagságról való engesztelhetetlen,
aztán pragmatikusabb lemondás meg is teremtett valamiféle egyensúlyt Európában. Csakhogy a különféle keresztény egyházak is a hatalomért meresztgették — olykor eléggé álszent — szemüket. Cromwellék és Robespierrék forradalma aztán fokozatosan félretolta az útból az egyházakat. Mire az ipari forradalom füstös hajnala elérkezik, majd a modern, huszadik századi technikai
habzsolás korszakába lépünk, már mindenki elismeri a haszon és az érdekek
elvét. A szellemi, erkölcsi, művészi értékek helyét drámai földcsuszamlásként
a hatalom és a pénz után, mint valami kábítószer után folyó megállíthatatlan
hajsza foglalja el. Némelykor már úgy érezzük, hogy a világszampó szinte csak
erőszakot és fegyvert gyárt.
9.
És Vejnemöjnen énekei, varázslása, muzsikája, Lemminkejnen szerelmes
játszadozásai, anyjának magányos keresése a tuonelai sötét vizekben a veszélybe került emberi lét után? Ki védi meg a gondolkodást és a művészetet,
a kisajátíthatatlan érzelmeket, az egzisztencia szabadságát?
Senki, vagy csak a pohjolai pusztaságra ráébredt ember.
Akit az úttalan utakon, jeltelen tengereken nem vezet többé más, csak
saját önállóságának tudata. Akiben önnön létének teljessége még ugyanolyan
erővel zúg, remeg, mint a rézhegy gyomrából kiszabadított acéltetős, büszke,
millió tornyú szampó.

KISS DÉNES

Dalban született nemzet
A finn nemzet, Kosztolányi Dezső szép és pontos megállapításával „dalban született". Megszülte és nevelte évezredeken át a Kalevalát s a Kalevala
megtartotta a népet, a nyelvet, formálta a nemzetet! Különös és csodálatos
ez a sok ágról, ki tudja hány anyától és apától való, közös emlékezetből fakadó énekfolyam, amely roppant Óceánná ömlött össze, Elias Lönnrot „mérnöki-tervezői", gyűjtői munkássága nyomán. Óceánná, amely ős-Óceán is, ringatja-őrzi mélyeiben a múltat. Azt az emberi ősiségét, amikor még nem
voltak egymással szemben álló osztályok, amikor még a nemzetségek, természetesen kiválasztódott elsőinek vezetésével küzdöttek a természet ismert és
ismeretlen rontó-pusztító erői ellen. A Kalevala ünnepe tehát az egész finn
nép fennmaradásának nemzeti ünnepe; nemcsak az énekes őrzi a dalt, de a
32

dal is megőrizte éneklőit. Világteremtő népköltészet a Kalevala s a maga
nemében teljes és.páratlan! Emberszabású félisteneivel, éggel, földdel, a sötétség — ismeretlen titkok — elleni küzdelemmel, látomásos hiedelmekkel.
S a továbbadok hitével, alliterációk kaccsos kapaszkodóival könnyítve őrződött ősi .és a mindenkori jelen juss-együttesül az .utódokra.
Néhány jelentős énekes nevét is t u d j u k — Papp István is emlegeti a legkiválóbb paraszténekeseket, például Ontrei Malinent és Vaassila Kieleváinent
—, de sokkal több lehetett a névtelen — mégis nevet, nemet, népet, nemzetet
őrző — énekes népköltő, akik egy kissé mindig újjászülték, majd továbbadták a versek-dalok történeteit. Lönnrot is egy kelet-karjalai híres népi énekestől, Arhippa Perttunentől kapott annyi új anyagot, hogy kibővíthette a
gyűjtést.. így állt össze a mintegy tizenkétezer sort tartalmazó úgynevezett
Vanha Kalevala. (Vén Kalevala, öreg . Kalevala), amelynek előszavát százötven éve, 1935. február 28-án írta alá. Ez a nap méltán a finnek nemzeti
ünnepe. E népkölteményfüzér 1835-ben meg is jelent „Kalevala, vagy régi
karjalai énekek a finn nép őskorából" (Kalevala taikka Vanhoja Karjalan
Runoja.Suomen kansas muinaisista ajoista) címmel. Itt érdekességként jegyezzük meg, hogy a finn miunainen jelentései a következők: egykori, hajdani,
hajdankori, régi, ősi, ókori, ám az az érdekes, hogy mindezeket — az írás
hiányában is — az emlékezet őrizte! Nem véletlen tehát, hogy a finn muistaa
jelentései: emlékszik, (visszaemlékszik), eszében tart, gondol valakire, megemlékezik. valakiről, eszébe jut stb., természetesen hozzá:kell tenni a megfelelő
nyelvtani szerkezeteket. Vagyis a régi, hajdani és az emlékezés azonos logikai
alapon nyugszik a finn nyelvben. S jegyezzük meg, hogy a távol levőket, a
régieket, hajdaniakat mi is em-legetni szoktuk! „Majd megemlegetsz még!"
Azaz: emlékszel rám. S mindenképpen múltbeli eseményt jelent a mi nyelvünkön is az „emlékezetes", „legemlékezetesebb" stb. szavaink jelentéstartalma. Ezért megtartó erő a történelmi emlékezet, az a mélyre nyúló gyökérzet,
ami nélkül nem fejlődhet sem erős törzs, sem gyümölcsöt termő, lombozatos
ágkorona! Mindennek remek bizonyítéka a korántsem tudatosan megőrzött
Kalevala, amelynek teljesnek mondható, mintegy huszonkétezer sornyi változata, újabb szorgos és elszánt gyűjtői munka után, ötven énekben 1849ben. jelent meg, kiegészítve addig ismeretlen hősdalokkal, énekrészekkel:
E végleges változat címe Üj Kalevala (Uusi Kalevala) tette elsősorban híressé a finn népet szerte a . világon az elmúlt 135 év alatt. (Nem akarok
délibáboskodni, de a magyar „múlt" szavunk igencsak hasonlítani látszik a
finn muistaa=emlékszik, muisti=emlékezet stb. • finn szavak tövéhez!?) Dé
nézzük a Kalevala további érdekességét, egyetemes jelentőségét.
Ahogy emlegettük — s e sorok írója több alkalommal megtette! — ' a
Kalevala több vonatkozásban is világ jelentőségű mű; emlékezetmű, emlékmű! S játszva kicsit a szószólási lehetőségekkel: roppant irodalmi mű-emlék!
Az értelem s a szellem piramismagasságaival, sírkamra mélyeivel, labirintusaival. Hőseinek égi .származása, legalábbis félisten volta nyilvánvaló. Észak
zord tájain vulkánokat őrzött az emberi lélek! Így válhatott ez a beláthatatlan múltból fölfakadó közköltészeti remeklés egyetemes ember-, és émbériségtörténetté. Hiszen ami az énekelt-mondott versekben megőrződött, az az •
ősi nemzetségi társadalom jellegzetességeit .mutatja. De mielőtt erre rátérnénk, érdemes másként is körüljárni a. Kalevala erejét.
Finnország csak 1917-ben lett önálló, ám nemzetként; egységes népként
már korábban is jelen volt Európában. Természetesen gondolunk arra, hogy
az ősi, nemzetségi (társadalom megőrzött képe is hozzájárult 'ahhöz — a csa-'
33

ládi, ronkonsági, nyelvi összetartozás tudata! —, hogy állammá szerveződhetett. Vagyis a Kalevala évezredeken át őrizte ezt a közös vágyat, ha a k a r j u k ;
királyokat, uralkodóházakat pótolt. S amint e lehetőség megvalósulóban volt
— a múlt században már óhatatlanul számolni kellett a finn néppel, mutatják
ezt az önállóságra törekvő értelmiségi mozgalmak — a Kalevala jelentősége
is csökkent, emlékezete kihunyóban volt. Ez pedig azt mutatja, hogy önvarázsolás tartotta fönn és őrizte a finn nyelvet és népet s őrzött egyúttal ősi
műveltséget. Érdekes volna a népi eposz szókincsét megvizsgálni, vajon abból, ha csak az maradt volna fönn, létre lehetne-e hozni a finn nyelvet? Minden bizonnyal, igen. S amint tudatosan tört önállóságra a finn nép és nyelv,
máris homályosulni kezdett a Kalevala, betöltve hivatását. Különleges megtartó és szervező erő, szellemi-érzelmi birodalom, amelynek tartományait,
határait, múltját, történéseit a közös emlékezet őrizte. S természetesen örökös
erőfeszítésre, edzésre, tornára késztette az emlékezetet is, így ez az erős kölcsönhatás sajátos feszültséget tartott fönn a szavak, a dal segítségével. S gondoljuk meg, ahhoz képest, hogy más népek évszázadokon keresztül forrtakalakultak nemzetté, állammá, a finnek ezt a hosszú folyamatot viszonylag rövid idő alatt élték át, fölmutatva azonnal mégis a finnség jellemzőit s a viszonylag kis lélekszámú nép rangosan illeszkedett be nagyjaival, eredményeivel az európai népek közé! Sőt, sok vonatkozásban gyorsan az élre törtek,
nemcsak Európában, hanem világviszonylatban is. Például az építészetben!
Ha meggondoljuk, mindezek hátterében is ott munkál a Kalevala korántsem
öncélú varázslata. Ne felejtsük jelentőségét e vonatkozásban sem.
Folytatva a fönntebbieket. A Kalevala ősi demokráciát is megőrzött, talán a bronzkor végéről, vaskor elejéről valót. (Lehetséges, hogy korábbit is?!)
Hősei, noha félistenek, dolgoznak, küzdenek s ezáltal válnak nagyságokká! Itt
idézünk az idevágó s további tűnődésekre késztető nagy tanulmányból, amit
Ottó Ku.usinen írt 1949-ben: „Ha összehasonlítjuk a Kalevalában tükröződő
társadalmi viszonyokat például azzal a társadalmi képpel, mely Homérosz
eposzaiban; mutatkozik, világosan látszik, hogy ez utóbbiak a nemzetségi
társadalom bomlásának jóval előrehaladottabb korszakát jelenítik meg. A
Kalevala minden hőse, még a legtekintélyesebb, a »Bátor dalos« Vejnemöjnen is végez testi munkát. A Kalevala-kori nemzetiségi társadálomban még
nem fejlődött ki a gazdagok és szegények közti ellentét. A nemzetség tagjai
közt nincs, a különböző nemzetségek között viszont lehetnek különbségek,
mert az éhekben hangsúlyozzák például, hogy Vejnemöjnen »nagy nemzetségből« v a l ó . . . " Kuusinen a következőképpen foglalja össze a Kalevala sajátos jelentőségét: „ , . . a Kalevala bizonyos tekintetben régibb társadalmi fejlődési fokot képvisel, mint az I l i á s z . . . Történeti korára nézve (természetesen
a sokkal későbbi gyűjtés-feldolgozás miatt! K. D.) a Kalevala nyilván sokkal
fiatalabb az Iliásznál és sok más nép eposzánál, de szociális korára nézve,
ha szabad így mondani, minden ismert eposzok közül a legrégibb." Ebből a
logikából az is következik, hogy valódi születését tekintve is idősebb lehet,
az események csírái, gondolati magjai a vaskort jóval megelőzik. Ilmarinen, a
kovács is afféle félisten, varázsló, aki vassal akar teremteni ú j világot, ahogy
dallal-verssel kovácsolt néppé nemzetségeket Vejnemöjnen. S mindezt akár
szó szerint érthetjük, hiszen Kuusinen arról is hosszan ír, hogy: „Karjaiában
sok ezer népdalt gyűjtöttek össze. Csak magában Orosz-Karjaiában már a
XIX. század folyamán csaknem ötezer dalváltozatot jegyeztek föl, mintegy
700 népénekestől. Ezeknek azonban csak egy része volt Kalevala-tárgyú
ének. Egy l908-ban, Helsinkiben megjelent népdalgyűjteményben 1027 tisz34

tán epikus Kalevala-anyagot tartalmazó orosz-karjalai éneket adtak ki. Ezeket 192 énekestől gyűjtötték. Ezekből az énekekből mintegy 450 változat állt
Lönnrot rendelkezésére (több mint a fele saját gyűjtés volt)." Leírja még,
hogy ezt a fajta költészetet a múlt század elején is kedvelték Karjaiában, ünnepeik és összejöveteleik fénypontja volt az ősi dalok éneklése. Előénekes és
kísérő ült egymás mellé vagy egymással szemben s olykor az éneket kantelével kísérték. Fontos a következő megállapítása is: „Ha a karjalai nép
nemzetségi társadalmának anyagi kultúrája legnagyobb virágzásában is igen
tökéletlen maradt, úgy annál inkább bámulatba ejt, hogy aránylag milyen
magas fokra emelkedett szellemi kultúrája." Noha ne feledjük, a Kalevala
mégse történelem, hanem költészet, de minden része a valóságból sarjadt. Az
említettek magyarázhatják, hogy ez a különös önfenntartó, dalfoganó ösztön
milyen lényeges a népeknél! S a finnek esetében azt is, hogy nem a „semmiből" lett példátlanul gyorsan, nagyszerű iparművészetük, építészetük, sokkal nagyobb népességű és sokkal régebben kialakult nemzeti államokéval
mára egyenrangú irodalmuk stb., nem túlzás tehát, ha azt mondjuk: a Kalevala fennmaradásának lényege és elsődleges jelentősége ez! De többé-kevésbé ezt állíthatjuk minden közvalóságból születő művészetről, költészetről.
A Kalevala a finnek számára gyarmatokat, felfedezéseket — noha ilyesmi
látomásokban sok van benne! —, hódításokat pótol, azaz; hozott létre sajátos,
külön világban —, mely el nem hódítható! — a szavak és a dal elemi erejével. Így válhatott és vált a mai finn művészet és kultúra beláthatatlan hátországává! Tegyük hozzá, hogy ugyanakkor a napjaink, illetve a közelmúlt
idők finn költészetére jobban hatottak a nyugati áramlatok. Mintha valamit
sebtében pótolni akarnának a finn költők?!..-; Olyasmit, amiben sok népnél
előbbre vannak! Okkal kell hinnünk, hogy akkor teljesedik ki igazán a finn
költészet, ha méltó öntudattal fölfedezi a Kalevala kimeríthetetlen kincseit
és úgy építi magába, mint saját legtermészetesebb test-lélek anyagát. Talán
erre sem kell sokáig várni. Mert kétségtelen, ú j napot és új holdat kell kovácsolni az égre, az emberiség egére, ahogy a becsületes és alapos Ilmarinen
tette. S az is figyelemreméltó és példaadó, amit Rácz István megállapít:
„A Kalevalában az ellenfelek többnyire nem a kardjuk erejével szállnak
harcba, hanem a szó, a varázserejű ének segítségével."
Ahogy Vainö Kaukonen A Kalevala születése című nagyszabású művének utótanulmányában — A Kalevala és Magyarország — Domokos Péter is
említi: „1871-ben Barna Ferdinánd munkájaként jelent meg az első, teljes
Kalevala." Majd arról ír, hogy ez a fordítás visszhangtalan volt, több okból
sem sikerült. Nehezíti a munkát, hogy a Kalevala nyelve nem azonos a mai
finn köznyelvvel. „Az eposz nyelve a réginek és a népinek olyan vegyüléke,
mint például az »Ómagyar Mária siralom« moldvai csángó dialektusban
előadva." Barna német fordítást is fölhasznált. Így kezdi magyarul az első
négy sort:
Hajt a lélek, nagy a kedvem
Gondolatom unszol engem
Fjognom dalhoz, énekléshez,
Kezdenem a regéléshez.
S ha már ezt közreadtuk — e sorok írója nem ismeri Barna Ferdinánd munkáját, de a többi fordítás, minden olvasáskor, újra és újra nagy gyönyörűséget okoz! — érdemés összehasonlítani a Kalevala első mondatát — hat sorát — a kitűnő elődök átültetésében. (Kíváncsian várjuk Képes Géza mun37

káját is. Már csak azért is említem, mert régebben magam is megpróbálkoztam itt-ott részleteket fordítgatni, puszta kíváncsiságból, illetve eröfölmérési szándékkal s jól tudom, szinte egész életet kíván ez a szellemi-költői
munka. Tisztelet tehát mindenkinek, aki részben vagy egészben elvégzi!
Akárcsak a maga örömére is.)
Az ünnepi alkalom arra is jó, hogy a magyar olvasó finnül is ízlelje
legalább az említett első mondatot. (Az „á" olvasata: nyílt „e", az „s"-é,
mint a magyar . „sz" hangzóé.) A részletet Papp István közlése nyomán
írom le.
Ensirnmaínen runo
Mieleni minun tekeyi,
aivoni ajattelevi
láhteáni laulamahan,
saa'ani sanelemahan,
sukuvirttá suoltamahan,
lajivirtta laulamahan.
Vikár Béla fordítása:
Mostan kedvem, kerekedik,Elmém azon töprenkedik,
Hogy im dalra kéne kelni,
Ideje volna énekelni,
Nemek nótáit dúdolni,
Fajok énekeit fújni;

. -•

. ;

Nagy Kálmán
fordítása:
Mind csak azon gondolkodom,
egyre azon elmélkedem:
Kedvem támadt énekelni,,
jó szívvel beszédbe fogni,
népünk versét mondogatni,:
régiek dalát dalolni,

Rácz István fordítása:
Ihol' kedvem kerekedett, eszembe gondolat gerjedt:
én elmennék énekelni, szép szavakat sorba szedni,
' mondanám az ősi mondát, regélném a régi regét. .
Ugyanennyi a magam ügyetlenkedéséből:
Kezdett kedvem kerekedni, .
eszmélkedni, elmélkedni,
közeledni dalhoz dallal,
régi regét szép szavakkal
dédelgetve dúdolgatni,
népünk dalát dalolgatni.

'
•
v

Mert'szerencsére, vannak még bátrak és vállalkozók, mint az „afrikai
Véjnemöjnen", a guineai költő és könyvkiadó, Alpha A. Diallo, aki nemrég
anyanyelvére fordított a Kalevalából vaskos kötetnyit. (A szép kiállítású
könyvet — Kalevala e Fúlbheyá — Pular-Fulfulde nyelven, Akseli GallenKallela remekléseivel a. könyvtáblákon és belül is, éppen Szegeden nyomták 1983-ban.) Tőle tudom, hogy sem az angol, sem a francia fordítás nem
tetszett neki igazán, az eposz valódi és elbűvölő szépségeit, költői fenségességét Rácz István kitűnő munkája, illetőleg a magyar Kalevala-fordítások
nyomán fedezte föl. Az ő anyanyelvét kilenc afrikai országban, mintegy
tizenötmillióan beszélik! Nagyszerű érzés, hogy a magyar nyelv volt az
ösztökélő és közvetítő a soknyelvű és nyelvjárású Afriká félé! (Alpha Á. Diallo
néhány hónapja fiatalon elhunyt.)
•
.
..
36.

Támadnak mindén bizonnyal még erősek és' elszántak, akik nékivágnak ~-e nagy eposz -anyanyelvükön 'való meghódításának. 'Ebben a hitben,
főhajtással a finn nép nevesei és. névtelenjei előtt, Eácz István fordításából
idézzük a Kalevala utolsó sorait:
...
Ámde mégis mindazáltal ú j dalok utján indultam,
utat leltem, jelet tettem, útmutató ágat törtem.
Messze megy majd ez az ösvény, új utak ágaznak szerte
nálam nagyobb dalosoknak, éneket többet tudóknak
most növekvő nemzetébén, serdülőknek seregében.

CSOÓRI SÁNDOR

Finn költők estje
Minden országnak megván a maga címeré. Egy olyan, messziről fölismerhető jelvénye, melyre a történelem égette rá a nép mitikus eredetét,
múltját jelképező szimbólumot: a királysast, a kétfejű sast, a turult, a liliomot őrző oroszlánt, az országot átszelő, négy folyó tömör ábrázolatát. De a
hivatalos címer mellett mindegyik népnek van egy másik, egy nem hivatalos címere is. Egy apokrif, egy köznapibb, egy könnyebben megfejthető változat. Erre viszont a történelem helyett a világot járó közhelyek égették rá
a maguk tűzzománcba ágyazott jelképeiket. így került a mienkbe a csikós,
a gulyás, a puszta, a gémeskút, a bársony mellényben muzsikáló cigány, a
finnekébe pedig a szauna, a rénszarvas, az áfonya, a finn tőr, s újabban —
szerencsére — az előbbiek főié magasodva a finn építészet igézetes képe.
Sőt, hogy ezúttal a politikát se mellőzzük, a finnek jelenkori címerébe így
égetődött bele á híres, Alvár Aalto tervezte Finlandia-ház, a Kongresszusi
Palota, ahol az 1975-ös Helsinki Egyezményt aláírták. Azóta nincs olyan nap,
hogy a világhírek vagy a hírmagyarázatok révén legalább egyszer meg ne
kondulna bennünk Helsinki neve s vele együtt a finneké.
Hogy az egyezményről mit gondolunk, legokosabb, ha most elhállgatjúk. A történelem korunkban is tele van kétségbeejtő, drámai és hamis jelenetekkel, amelyek légföljebb arra jók csak, hogy a szívrohamoktól szenvedő emberiség rövid időre elfeledkezzék önmagáról, és lélegzethez jusson.
Helsinki ennek a gondosan kiszámított időnyerésnek volt nemcsak szíritere,
de bizonyos értelemben a szorgalmazója is.
Egy olyan kis nemzet számára, mint a finn, amely hosszú időn át csak
kakasülőről nézte, nézhette a világszínpadon zajló eseményéket, az 1975-ös
esemény sikeres beugrásnak számit. A néző szereplővé lépett elő, még ha
mellékszereplővé, akkor is!
Úgy gondolom, hogy az ilyen rangosodás nem a szerencse és nem a véletlen műve. És nem is csak a politikusoké. Megteremtésébe, kiböjtölésébe
Elhangzott a Szkéné Színpad linn költői estjén, 1984. október 12-én. .

37

az egész nép akarata, türelme, erkölcsi ereje is belejátszott. Áttételesen tehát az irodalomé is. A költészeté, a prózáé, a gondolati írásoké. Hiszen a
vers, a novella, a regény, az esszé azáltal, hogy megnevezi a valóságot, bemutatja az embert önmagának és hozzásegíti a valóságot saját kibontakozásához. Ezt a láncolatos folyamatot Konfucius, a régi kínai bölcs, minden
időkre szólóan így írja le: „Ha a nyelv nem pontos, akkor az, amit mondunk, nem azonos azzal, amit gondolunk; ha nem azt mondjuk, amit gondolunk, a művek nem jönnek létre; ha a művek nem jönnek létre, nem virágzik az erkölcs és a művészet, nem jut érvényre az igazság: ha nem jut
érvényre az igazság, a nép nem tudja, hányadán á l l . . . "
A régi aranyszabályok érvényesülését, persze, ma már nem lehet ilyen
ártatlan szemmel és logikával követni, de azért azt látnunk kell, hogy Finnország az 1939-es téli háború óta mostanáig nem változhatott volna annyit,
amennyit előnyére változott, ha nem az egész nép idegrendszere sajog, feszül,
gyötrődik a kényes sorsfordulók hátterében.
Aki vendégként Finnországban jár, rögtön megcsapja ennek az együttlétnek, pontosabban: együtt-létezésnek a hangulata. Megcsapja valamiféle
dúsabb levegő. Éles és tiszta, amely nemcsak az erdőkből és a vizek fölül
árad, hanem az emberekből is. Mi, magyarok szertelenebbek, hangoskodóbbak és zaklatottabbak vagyunk, ezáltal talán színesebbek is északi rokonainknál; az ő létezésük kerete azonban szilárdabb és a kézfogásuk is megbízhatóbb. Adott szavuknak még ma is. arany a fedezete. Ízlésük meghitt és
megnyugtató, egyszerre érzi meg benne az ember az arányok fegyelmét, a
geometria báját, a természet és a termékenység páráját s testmeleg alakzatait. S ha Helsinkiben, június fehér éjszakáján, elindul egy sirály a tenger felől s kitartó, lassú szárnyalással hosszában végigrepül a Mannerheim
sugárút fölött, megíratlan zene ígérete nyomul az elcsöndesült házak fölé.
A vasak, a szobrok, a kövek, az acélsínek fölé egy elűzhetetlen fuvolahang.
Világvárosi idill? Helsinkitől még ez sem idegen teljesen, mert hiába világváros, tágas negyedeiben nemcsak emberek laknak, hanem a tenger is, és a
természet is. Nagy. parkjaiban órákig sétálgathat a Hold s ugyanott kereshetnek ideiglenes hazát a legendás részegek is.
A finn disszonanciát, másképp fogalmazva: a finn meghasonlást elsősorban ők és az öngyilkosok bolygatják föl újra és újra. Szinte hihetetlen,
de a kék szemek nyitott térségein elég gyakran átdülöngél a kezelhetetlen
balsors. Nem engedi tán elfelejteni a múltat? Én azt hiszem, nem engedi
elfelejteni a jövőt sem. Különös paradoxon az, ami a finneket a második
világháború óta máig, mint valami abroncs, egybefogja. Egyik legjelentősebb kortárs költőjük, Tuomas Anhava így fogalmazta ezt meg világosan:
, , . . . vagyunk, mert van vesztenivalónk."
öntudat és aggodalom sűrűsödött össze ebben a paradoxonban. Életrevalóság, hit és veszélyérzet. Egy peremen élő kis nép kétségekre figyelő
józansága. Egy költői est bevezetőjében stílusosan még azt is mondhatnám,
hogy: lírai énje.
De itt megállok. Semmiképpen se szeretnék olyan látszatot kelteni, hogy
itt dong, itt bozsog fejem körül a finn irodalmi élet, és én az első szemnyitásra megmondom, mik az esélyei, a határai, s természetesen azt is, hogy
mi a veleje és a magja. Ilyesmit még az égi szerelemről se tudhat az ember, nem egy bonyolult, földi dologról. Ezt talán még maguk a finnek se
tudják, mivel egy irodalom mindig közös erőfeszítés végösszege, amely ellentétekből, kísérletekből és nagyon is eltérő esztétikákból szűrődik le.
38

Tények és ismeretek terjesztése helyett kénytelen leszek továbbra is az
elfogultságaimra hivatkozni. Legalább tizenöt esztendeje figyelek megkülönböztetett kíváncsisággal a modern finn költészetre. Kíváncsiságomat Jávorszky Béla csöndes konoksága szikráztatta föl. Két alkalommal is odacsúsztatott elém egy vékonyka könyvet, félig-meddig magárikiadású fordításkötetét, nézzem meg, milyen verseket írnak északon a finnek. Megnéztem
őket és beléjük szerettem.
Nem azért, mintha az elém csúsztatott versek olyan rendkívüliek és lenyűgözően nagyok lettek volna. A beatköltők: Corso, Ginsberg és Férlinghetti lendületesebb és poklosabb verseket írtak. Szabadon tobzódott bennük
a kaland, az életvágy, az őrület, a nemiség; tüntettek a versben vagy unatkoztak s földrészeket forgattak nyárson az ifjúság parazsa fölött. ,A finnek
azonban valami egészen mást tudtak. Vagy ha hasonló dolgokról beszéltek
is, akkor is másként. Más volt a fejtartásuk, a szájtartásuk, és mások voltak
a gesztusaik. De nemcsak a fiatal amerikaiktól különböztek feltűnően, hanem a kortárs franciáktól, németektől, angoloktól, sőt — szememben — elütöttek a svédektől is, akik épp a modernség meggyökereztetésében hatottak rájuk kezdetben kitörölhetetlenül. Az utóbbiakhoz viszonyítva a finnek költészetét nem aszalta meg semmiféle absztrakció. Akármilyen vőfényei támadtak is Európában az avantgardizmusoknak, a finnek érzékletes
nyelve láthatóan ellenállt a meddő, irodalmias csábításoknak. A szépség és
a hétköznapiság, az átszellemített tárgyiasság és a földön gyalogló derű
ugyanolyan magától értetődően elfér benne egymás mellett, mint a miénkben, és a versek minden szavának tapintható teste van, múltja és vére, mint
az embernek, mint a fáknak, öregek kézmozdulataként ténferegnek ezekben a versekben az őszi ködök s a tavasz a kezét gyökerek kis hóbugyija
alá dugja. A szerelmesek halántékillata úgy csapja meg a versek olvasóját,
mint az alma illata télen. Hogyan is vall erről az érzékletességről EevaLiisa Manner? „A világ: költészet, mit érzékeim írnak."
Ez a tulajdonság azonban csak egy a sok közül. Az ötvenes, a hatvanas,
a hetvenes évek finn költői más fölismerhető értékekkel is gazdagították
a hazai, de az egyetemes verskultúrát is. -Például Paavo Haavikko, aki a
közelmúltban kapta meg a Neustadti-díjat, vonzóbb nevén: a „kis Nobeldíjat", két lírai újításával is törvényteremtő költő Egyik újítása az, hogy a történelmet fölfedezi a, lírai költészet számára
is. Nem mint múltat, nem mint kihantolható tegnapot, hanem mint örök
jelenidőt. Sok Haavikko-versben a történelem bizonyosságokat kínáló, mozgó
parabola. Olyan fölfokozott értelme van, mint a szimbólumoknak, vagy a
modern metaforáknak. A görögök kora, Tiberius és Cézár kora, a valamikori finn nagyhercegség kora ugyanúgy lehet verseiben a modern életérzés
lejátszódásának eléven közege, miként az álom. Sőt, mintha a történelem
lírai átértelmezésével Haavikko pőrébben tudná bizonyítani, hogy a világ
régen és most is könyörtelen, rideg, az ember hátalomvágyó bolond s az
ember kisded játékai pedig durvák és aljasak. \
A másik újítása a vers szerkezetére és a versbeszédre vonatkozik. Haavikko észrevette, hogy ez a világ, ez a mi huszadik százádi világunk gyorsan és érthetetlenül hadar. Egyszerre beszél mindenről: ^háborúkról és szépségversenyekről, a Földközi-tenger fölött forgolódó por-viharról, az öngyilkos bálnákról és a kokaincsempészetben fölhasznált tevék sorsáról. S Haavikko ahelyett, hogy föllázadt volna a világhódító hablatyolás ellen, mint
mondjuk Pilinszky, szembenézett vele és megtanulta ennek a gyorsan bomló
39

és osztódással szaporodó beszédnek a mondattanát. Ha kevésbé látványosan
is, de valami hasonló történt, mint a szürrealista költőkkel az automatikus
írás esetében, a képzetek szabad társításával. Hasonló történt, mondom, a
különbség mégis nagyon lényeges. Ugyanis a szürrealisták még egy nemlétező világot akartak magukban föltárni, a gátlástalanul áradó látomások és
képzetek segítségével, utódaik viszont egy szürrealista világot kaptak örökségül. Alkalmazkodni ehhez kellett. A feje tetejére állt világban arra kellett az embernek rádöbbennie, hogy lassan azt ismeri jobban, amit nem ért.
Vagyis a képtelen, az abszurd lesz a közismert.
Egy olyan irodalomban, amelyben küzdelem folyik az emberiséghelyzetek megértéséért és megváltoztatásáért, s ahol ú j törvényei és ú j módszerei születnek az alkotásnak, ott még akkor sem beszélhetünk a költészet
válságáról, ha maguk az alkotók beszélnek is róla. Hiszen az újítás mindig
az életakarat jele. S nem is csak egy emberé! Mert nem csupán a politika
eredményeit tekinthetjük közös erőfeszítés gyümölcsének, hanem egy irodalomét is! Ha a jelenkori finn költészetből eddig néhány nevet emeltem csak
ki — meg sem említve például Lassi Nummit, Holappát, Saarikoskit — ennek egyedüli oka maga a m ű f a j , a határokat szabó idő. A hiányos k ö r k é p
ellenére annyi azonban bizonyos, hogy az ötvenes évek óta megteremtett
modern finn költészet nem négy vagy öt költő műve, de legalább h á r o m négy nemzedéké. Személy szerint azé a háromé is, akik a mai költői esten
a vendégeink: Viljo Kajaváé, Vainö Kristináé és a legfiatalabbé: H a n n u
Kankaanpaaé.

KOTSIS NAGY MARGIT RAJZA

40

Hogy törlesszek a tejéért?
(FINN NÉPKÖLTÉS)
hogy törlesszek a tejéért?
hogy fizessék fájdalmáért
szülőanyám szerelméért?
dúskálkodó dúsgazdagok
vérét
visszafizethették
szaunáját szülőútját
bársonnyal beboríthatták
nékem nincsen bátyám egy se
nincsen nékem néném egy se
anyám tejét megtérítő
anyám, szívét mégszolgáló
szolgálhatnék szamócával?
nyírfanedvvel
nyalánksággal?
édes bogyók föl nem érnek
édesanyám élelmével
nyírfanedvvel
nyalánksággál
nem törleszthetek tejéért
ajándékul
anyácskámnak
lőjek hószín hattyúpipét?
ez sem fizet fájdalmáért
nem törleszthet a tejéért
nem. szolgálhat szerelméért
Teremtőm te törlessz neki
fájdalmáért fizess neki
türelmét és tanítását
háláljad meg hordozómnak

Halhívogató
(FINN NÉPKÖLTÉS)
csobbanj ide csapósügér
cselőszájú csukakoma
jöjjél horgommái játszani
horogvason hancúrozni
hajlítottat hajlítgatni
madzagomat megrángatni
horgászvesszőm húzogatni
kapásidő kerekedett
horog-hampás, ideje-/
; .„hájlott-hajlítás ideje
madzag-megrántás ideje
én csábítlak cselőszájú
41

szélesszájú jöjj el szépen
fűrészfogú fogadjál szót
kerülj kerülj közelembe
mások madzagai mellett
mások horga mellett húzz el
meg se állj mézes kampómig
tűre tátsál horgot harapj
kampós vasam kapd be gyorsan
madzagomat rángassad meg
horgászvesszőm hajlítsad meg
madzagaim mézízűek
lépesméz lóg horgaimon
csalétkem édes csemege
másnak madzagja csupa csög
másnak horga szúrná szádat
csalétke kátrányból készült

Semmitlen sírok azóta
(FINN NÉPKÖLTÉS)
anyám apró orsócskája
apám térdéig termettem
bóklászva birkát tereltem
pöttöm lányként
pásztorkodtam
elmenve egy erdőmélyre
veszedelem várt ott reám
rabló ült a rekeltyésben
faágak közt gonosz férfi
selymet szakított szememről
arcom fölül aranyszálat
rezet mellemről rekkentett
pártámról poncolt ezüstöt
semmitlen sírok azóta
bárki másnál bánatosabb
lettem butácska bávatag
hígvelejű haszontalan
elkeletlen eladólány
feleségnek nem fogadnak
kezét másnak kérik meg csak
menyasszonynak mások jobbak
jaj én szegény szerencsétlen
asszonysorsra alkalmatlan
jaj és hitvány hoppon maradt
vénleányként
vénülhetek
(HIDEG ANTAL FORDÍTÁSAI)

PAAVO HAAVIKKO

Hogy ne tűnj el észrevétlen
Mikor a szobor, az árnyak halásza, hálójába fogja a homályt
s lefelé mutat szigonyával
és a meztelen márványasszony is elindul az éjszaka sűrűje felé,
elköszönök,
szabadjára engedem a tüzet s a visszatartott
mozdulatokat,
de nem a szónokok taglejtését utánzóm,
hanem istenét, amellyel elbocsáthatom a múltat,
elnémíthatok más világokat
és beszélhetek szellős, világos mondatokban,
melyek ha nem rólam szólnak is, mégis búcsúszavak,
ezt a percet nehéz lesz megválasztanom és elkezdenem,
mert nehéz fölemelkednünk, hogy a szent házitűz
és a fáklyák világánál elmondjuk végső szavainkat,
de boldog sose lesz az, aki nem ismeri föl óráját ennek —
a búcsúszavakat mindig indulás előtt kell eldadognod,
hogy ne tűnj él észrevétlen.

A legutolsó határon túlra
Szorgalmasan kaptat a teherhordó barom
a dombra kígyózó úton,
de én menekülés közben is megállok,
anélkül, hogy utoljára megnézném még a Várost,
ahol a romok földre roskadnak majd
a kialudt tüzek után,
megállok az országút sírjainak árnyékában
s csak ezután hagyom, hogy a teherhordó barom továbbcipeljen
engem a legutolsó határon túlra,
szabadon,
az utakat is útjukra bocsátó vidékekre,
zsarnokok kikötőibe és városaiba.
És akkor ott körém hullong a homály, akár az eső
s a márványszobor fölemeli majd kezét
és megmerevedik ebben a pózban
hogy csöndre intsen! •'
CSOÓRI SÁNDOR FORDÍTÁSAI
43

LASSI NUMMI

Búcsú a szerelemtől
— Innsbruck, ich muss dich lassen —
Egy téli éjszakán szeretnélek még megölelni,
a messziről süvítő, csípős szélben,
tested átforrósodott órájában
— mikor a hóförgeteg haragos hullámai
nekicsapódnak a kőfalaknak
mikor úgy rémlik, hogy a lámpák kék fényében
tántorog ez a föld
és hó-tajték söpör át a rácsos erkélyeken,
mint az elhagyott parancsnoki hídon.
ölelni s óvni szeretnélek ilyen éjszakákon,
mint ez a mai.
Tombol, őrjöng a szél, föl-alá rohan az
utcák szakadékában, szétbomló haja fölcsapódik az ablakokba,
rézsút száguld a hó is, jól látni a redőnyök
résein át .
és recseg-ropog a házak gyökere, akár a fáké
Nem rémlátomás az, amit mondok, mint ahogy az serrí,
hogy te nem vagy itt velem, messze vagy, nagyon messze.
Messze vagy. Álmod legmélyén pihegsz mellettem olyan csöndben
és olyan távol,
hogy az óceán se választhatna jobban el minket.
Nagyon szeretném, noha tudom, hiábavaló úgyis:
nem adja vissza senki rég elmúlt
ifjúságunkat.
Múltunk fölött csak a szél virraszt, hordja a havat.
Süvöltése elnyomja a gitár lassú pengését, cirpelését
s a föl-föltámádó ének szomorú áradását.
El kell, hogy hagyjalak, Innsbruck, gyönyörű város,
megigézett fészek a hegyek oldalában, sikátoraidban
nem léphetek már soha többé.
Viszontlátásra, szerelmem, közelim s távolim is!
Néztelek, láttalak,
daloltam neked ezen a viharos éjen,
mikor a hóbortos Szél fehérben farsangolt az utcán,
Szerettelek volna ölembe zárni,
megosztani veled az egyedüllétet,
a magamét és a tiédet.
De már sodor magával a hullám, az állom hulláma sodor
és nem marad más, csak a tengerből kiemelkedő, egyetlen szikla
az éjszakai hábtajték közepén
és a tomboló hóvihar örvényében
egyedül, magányosan.

44

Az vagy te nekem
Korai középkor —: az vagy te nekem,:,
mögötted ott az ókor temetői
s az elsivárodó mezők. A végtelenbe tartó
népek fáradsága
fény-ráncokba gyűlve ott vibrál szemed körül,
de tekintetedben félreérthetetlen bizonyosság: élet és halál,
és gyermeki ártatlanság,
egy maszületett falevél gyönge bőre, hamva és puhasága,
ez az egyedüli szertelenség ebben a
csontravetkőzött, kora tavaszi tájban
és a szaltarelló,
a vásott tánc,
a szemek pőresége,
amely a sziklák között
a születés gyönyörűségére

emlékeztet,
CSOÖRI SÁNDOR FORDÍTÁSAI

PENTTI HOLAPPA

Hallgatok
Akár a halálraítélt ki sehogyse találja utolsó szavait
úgy keresek én is verset: gyógyírt a kábító fájdalomra
mikor egy férfi a vásár zajában gyufakeresztjét riadtan cipeli
mikor az anya karjából kitépik gyermekét s kemencére vetik
mikor Ikarusz szétlapított légyként zuhan alá a forgó semmibe
s az állatokat hideg fejjel döffk lé a vágóhíd mészároslegényei
Mikor tekinteted elengedi tekintetemet s tudatod lehasad
tudatomról akár legbensőbb szerveimről a hártyák
Mit kezdek akkor egyszem életemmel
mit a nap forgásával amit
a világűr érzéketlen
gépeműködtetúnos-úntalan
mit a széllel mely nem lélegzik s melyben
halpikkelyes hajad többé már nem lobog
a lépteiddel mik nem hozzám vezetnek
. mit kezdek önmagammal
e szorongássütötte

sziklával mit az est hűvös uszálya be nem borít?

Nem beszélek hát hallgatok
45

Roskatag házat
Roskatag házat húztunk föl e szélnyüstölte
dombon,
a gerendák töröttek, korhadt a deszkafal.
A földszinten nagyanyáink kártolnak
gyapjút,
sütnek, fonnak, sorra kiköltöznek a temetőkbe.
Nagyapáink fejszenyelet faragnak, bibliát
forgatnak,
civódnak, isznak, halásznak, kipusztulnák ők is.
Esténkint együtt ülnek, bennünket
bámulnak.
Anyáink és apáink, munkáslányok és víg hegedősök,
amerikákról és színházról álmodnak,
s bennünket
bámulnak.
De hol a szobánk?
Fönt az emeleten, hol folyton fú a szél,
pedig mi féllábbal még úton vagyunk,
lassan vagy gyorsan, de fogyasztjuk
perceink
s erőnket, fejedelmien nagyvonalú
gesztussal,
ahogy a csavargók az utat, a látóhatárt.
Nyikorgó-padlós szobában várnak ránk,
negyedszázada elfelejtett barátokra,
kutyacsahintásra és mancs-karistolásra.
Van, aki már ott van,
van, aki kiles az ablakon,
s mi tíz fal mögül
hallgatjuk a gondolat moccanását, egymás lélegzetét.
Keresztülfúj rajtunk a szél,
de mi megfogjuk egymás kezét.
Viharban a leggyöngébb építmény a legerősebb.
A beton törik, a pókháló leng, de el nem szakad.

EEVA-LHSA MANNER

Teoréma
A próza legyen kemény, ébresszen
nyugtalanságot.
Hanem a vers: visszhang, olyankor hallgatjuk, ha elnémult
az élet:
árnyak bolyongnák a hegyen: a szél és a felhők képei,
a füst vagy az élet vonulása: tiszta, borongós, tiszta,
csöndesen hömpölygő folyó, mély felhőárnyalta
lassan elmálló házak, melegleheletű
sikátorok,

erdők,

likacsossá koptatott küszöb, az árnyék csendje,
ahogy egy gyerek riadtan belép a homályos szobába,
46

messziről jött levél, mit becsúsztattak
oly nagy és fehér, betölti valamennyi

az ajtónyíláson,
szobát,

vagy mint egy hétfő, annyira merev és fényes, hogy
a nap beszögezi az űr kék

ajtaját.

hallani,
ahogy

SIRKKA TURKKA

A fák belsejében
A fák belsejében halottak állnak,
onnan figyelnek bennünket virág szemükkel.
Nem bombaszemekkel, hanem esőszemekkel.
S ha áldón jársz-kelsz te is,
megáldanak.
Áldott legyen a minket megáldó tekintet.
A zergeboglár, mely egy pillanatra fölgyúlt, mint egy lámpa,
ez az apró, északi nap.
Élők közt kell élned,
de hívogatnod a halottakat,
kik veled maradnak
mindhalálig.
Láttam, hogy "így volt.
Mondogattam.
S ha a költő kidől, kihullik markából a madár,
csőrén dal buggyan ki, és szárnyra kap.
(JÁVORSZKY BÉLA FORDÍTÁSAI)
ÉLETRAJZI JEGYZETEK

PAAVO HAAVIKKO
(sz. 1931, Helsinki) a legjelentősebb kortárs finn költő. Hosszú ideig volt az
Otava Könyvkiadó irodalmi igazgatója. Regényei, novellái is jelentek meg,
drámát, hangjátékokat és operalibrettókat is írt. Költői munkásságáért 1984ben Neustadt-díjat kapott.
EAVA-LIISA MANNER
(sz. 1921, Helsinki) a modernizmus nagy nemzedékének egyik legfontosabb ja.
Tamperében él. Költő, regény- és drámaíró.
LASSI NUMMI
(sz. 1928, Helsinki) a már említett modernista nemzedék egyik vezéralakja.
Hosszú ideig a Finn Írószövetség elnöke volt, ma a Finn Pen Clubot vezeti.
Költő, prózaíró, kritikus.
PENTTI HOLAPPA
(sz. 1927, Ylikiiminki) költő, műfordító, esszéista. Költészete az utóbbi öt évben teljesen megújult. Hosszú ideig Párizsban élt; volt újságíró, lapkiadó, közoktatási miniszter. Jelenleg könyvkereskedő.
SIRKKA TURKKA
(sz. 1939, Helsinki) költő, hét verseskötete jelent meg eddig.
47

Az új, a népi demokratikus
államszervezet kialakulása
A szovjet haderő magyarországi felszabadító előrenyomulásával 1944 őszétől fokozatosan szétverte, illetőleg kiszorította azt a megszálló hitlerista fegyveres erőt, amelyre a magyar fasiszta hatalom támaszkodott.
Szétverte és kiüldözte a nyilas hatalom ellenálló fegyveres erejét is. E
fegyveres erők eltűnésével, a katonai felszabadulással párhuzamosan m i n denekelőtt az ország keleti felében széthulltak a korábbi államhatalom m á s
alkotó részei is. Eltávozott a helyi karhatalom szinte teljes állományával
együtt. Velük menekült az ország keleti feléből a régi Magyarország teljes
vezető rétege. Eltávozott onnan a földbirtokosok, a tőkések, a nyilasokon
túl a volt Horthy-rendszer politikai képviselőinek nagy többsége, a helyi
állami apparátusnak, a közigazgatásnak, a bíróságoknak stb. szinte teljes
vezető garnitúrája. Nyugat felé menekült az államgépezet helyi apparátusa
középkádereinek zöme, magával ragadva a tisztviselők tekintélyes h á n y a dát is. Bizonyos becslések szerint „a közigazgatási apparátus dolgozóinak
70—80 százaléka" távozott el nyugatra a Vörös Hadsereg elől az ország keleti részéből.
A régi államgépezetnek a széthullása és a régi rendszer politikai, v a lamint apparátusi káderállománya zömének eltávozása következtében a h e lyi államhatalmi életben a katonai felszabadításra bizonyos v á k u u m keletkezett. A szóban forgó rétegek és csoportok nyugatra történt evakuálását
— az egész országból mintegy félmillió ember — nem követelte meg sem
a katonai érdek, sem pedig a szovjet kormány, illetve szövetségesei politikája. Az elsősorban a több évtizedes szovjetellenes propaganda eredménye
volt, amely ez esetben éppen azokra hatott vissza, akik a lakosság különböző rétegeit ijesztgették vele. A menekülésáradat tehát szükségtelen volt,
de megtörtént, s ez a körülmény objektíve is kedvezett a népi, f o r r a d a l m i
erők felülkerekedésének. Azokkal, akik nem menekültek el, o t t m a r a d t a k
szolgálati helyükön, el lehetett kezdeni az ú j élet beindításának a m u n káját. A régi rendszer tisztviselői többségének
helyben maradása egyben
politikai állásfoglalást is jelentett, a régivel való szakítást és az új, a demokratikus jövő elfogadását.
Az államapparátusnak ez a teljes széthullása és a nagyarányú m e n e külés azonban nem volt ennyire jellemző az ország nyugati területén. Ez
is azt mutatja, hogy különösen az utóbbi, a „menekülés" nem a felszabadító erők tevékenységének, illetőleg politikájának, vagy a magyar antifasiszta
erők ilyen irányú törekvésének az eredménye.
48

A Dunától nyugatra eső területeken több körülmény közrejátszása
eredményeként kevésbé omlott össze a korábbi államgépezet, és nem volt
már olyan népvándorlásszerű, fejetlen menekülés nyugatra. A Dunántúl
délkeleti részén ezt az állapotot elsősorban a III. Ukrán Front egységeinek
váratlan és gyors megjelenése idézte elő. Ez a körülmény ugyanis — bármilyen furcsán is hangzik — nem adott időt a régi államapparátus evakuálásához és a tisztviselők elmeneküléséhez, tehát a széthullás kiteljesedéséhez.
Itt nemcsak a közigazgatási adminisztráció jelentős része, hanem igen sok
helyen még a rendőrség és a csendőrség sem tudott eltávozni.
Néhány dunántúli megyében még a volt reakciós „tekintetes vármegye" is csaknem teljes egészében a helyén maradt a felszabaduláskor. E jelenségnek több oka van. Nézzük a legfontosabbakat. Egyik ok az, hogy lecsökkent az a magyar terület, ahová már nagyobb nehézség és veszély
nélkül menekülni vagy továbbmenekülni lehetett. Az ország elhagyása már
gondolkodóba ejtette különösen azokat, akik csak a fasiszta propaganda
hatására távoztak el otthonaikból. Kezdett az is bebizonyosodni, hogy hazug és teljesen alaptalan az a propaganda, amely szerint a „vörösök" mindenkit meghurcolnak, kivégeznek vagy Szibériába telepítenek. Éreztették hatásukat már a felszabadult városokból repülőn, eljuttatott és leszórt felvilágosító röplapok, felhívások is. Továbbá, a felszabadult területeken megalakult magyar politikai és egyéb szerveknek, majd később az Ideiglenes
Nemzeti Kormánynak is jelentős kijózanító hatása volt a még
nyilas—
német uralom alatt élő lakosságra is stb. Mindenesetre azokon a helyeken,
ahol a régi államgépezet összeomlása és a régi rendszer kádereinek az. eltávozása nem volt olyan méretű, mint a felszabadulás kezdetén a keleti
területeken, a demokratikus erők kibontakozása, felülkerekedése előtt objektíve megnehezült a helyzet, lassúbb volt a demokratikus államhatalmi és politikai élet kialakulása és fejlesztése.
A felszabadult keleti országrészben így nemcsak a politikai, mozgalmi
élet demokratikus kialakítása várt az antifasiszta baloldali erőkre, hanem
az államhatalmi, közigazgatási szervek megteremtése és feladatai elvégzése
is. Mindezt azonban a kezdeti időszakban mindenféle központi útmutatás
vagy irányítás nélkül kellett tenniük, sőt, összeköttetés hiányában egymástól is különállóan kezdtek neki mindkét irányban a munkának. Azért mind
felfogásban, mind formában és elnevezésben igen eltérő helyi viszonyok
alakultak ki. Mielőtt azonban ezeket érintenénk, meg kell néznünk, hogy
a szovjet hadsereg politikája milyen volt a felszabadított területeken a helyi magyar államapparátus, elsősorban a közigazgatás vonatkozásában.
*

A Szovjetunió kormányának és hadseregeinek magyarországi politikája
tengelyében az állt, hogy nem szándékozott megváltoztatni sem az ország
társadalmi-gazdasági rendjét, sem közigazgatási, illetőleg államhatalmi szervezetét, de az antifasiszta koalíció nagyhatalmaival együtt és háborús célkitűzéseiknek megfelelően fasisztaellenes, demokratikus politikai gyakorlat
kiépítésére törekedett, és ennek megfelelő bel- és külpolitikát kívánt meg.
A szovjet kormánynak ezt a politikáját fogalmazta meg a Szovjetunió
Állami Honvédelmi Bizottságának (ÁHB) 1944. . október 27-i határozata,
amely a magyarországi helyzetre és viszonyokra vonatkozóan szabott feladatokat az itt harcoló szovjet csapatok parancsnokságának; politikai szer^:
veinek és végső soron teljes állományának. Ez a határozat
tartalmában
49

szinte teljesen megegyezett a többi volt Hitlerrel szövetséges ország hasonló
ügyével. Például az Állami Honvédelmi Bizottság 1944. április 2-i, az akkor
még szintén ellenséges Romániára vonatkozó hasonló határozatával, amelyet
akkor hozott, amikor a szovjet csapatok román földre léptek.
A Magyarországra vonatkozó szóban forgó állásfoglalásokat azért hozták a szovjet szervek csak egy jó hónappal az ország felszabadulásának
megindulása után, mert ez alatt történt meg a magyar—szovjet kapcsolatfelvétel, indultak meg az előzetes fegyverszüneti tárgyalások, és írta alá
Horthy Miklós kormányzó küldöttsége Moszkvában a fegyverszünet előzetes
feltételeit. Mindezek eredményét, illetve teljesítését várva, államok közötti
megegyezéssel, legalább a fegyverszüneti egyezménnyel kívánta a szovjet
kormány rendezni hadseregei, és a magyar központi és helyi államhatalmi
szervek közötti viszonyt, illetőleg a lakossághoz fűződő kapcsolatukat. Horthy átállásának elmaradásával meghiúsult a magyar—szovjet
viszonynak
megálapodásos, közösen szervezett rendezése is. Pedig ez a lehetőség több
pozitívumot is rejtett magában. Mindenekelőtt a szuverenitás bizonyos elemeit kezdettől fogva gyakorolhatta volna az átálló magyar állam szervezete,
s ez lehetővé tette volna egyebek között a hadjárattal kapcsolatos terhek
és feladatok szervezettebb elosztását a lakosság körében, és ugyanakkor
bizonyos védelmet nyújthatott volna a lakosság számára a háborúval járó
szélsőséges kilengésekkel és viszontagságokkal szemben.
Románia esetében az 1944. áprilisi szovjet kormánynyilatkozatot
az
1944. augusztus 23-i átállás után rövidesen, a szeptember 13-án aláírt fegyverszüneti egyezmény konkretizálta. E szerint Romániában, mint vesztes
államban, a front_mögött 50—100 km-es zónában minden hatalom a szovjet
frontparancsnok kezében volt. Az e mögött levő területeken a román polgári
"közigazgatás lényegét tekintve helyreállt azokkal a legfontosabb kötöttségekkel, hogy a szovjet katonai hatóságok valamennyi kívánságát és intézkedését figyelembe kellett vennie, e tevékenysége felett általános ellenőrzést
is gyakoroltak a szovjet katonai szervek. Ez azonban — a vesztes háborúból
adódó szükségszerű kötöttségek és korlátozások ellenére is — sok pozitívumot nyújtó szervezettséget és központi együttműködést
tett
lehetővé és
bizosított Románia számára.
Magyarországgal az újabb hitlerista beavatkozás (1944. október 15-én)
és Szálasiék árulása következtében, s a horthysta csoportja hibájából hasonló szervezett és szerződéssel biztosított viszony csak a felszabadulás megindulását követő negyedik hónapban, 1945. január 20-án, a végleges fegyverszüneti egyezmény aláírása után jöhetett létre. Addig a Szovjetunió
Állami Honvédelmi Bizottságának már jelzett határozatában lefektetett elveknek mégfelelően történt a felszabadított területek katonai és polgári
irányítása, szervezése és vezetése. Ezért ez a határozat kimagasló jelentőségű volt a szovjet csapatoknak és katonai szerveknek a magyar lakossággal
és a kialakuló helyi apparátussal való normális kapcsolat megteremtésében.
A Szovjetunió ÁHB 1944. október 27-i határozata utasította a 2. Ukrán
Front haditanácsát, hogy a bekövetkezett magyarországi helyzet alapján
intézzen kiáltványt a magyar lakossághoz. Ebben
nyújtson
tájékoztatást
a Vörös Hadsereget Magyarországon is vezérlő célokról: vagyis arról, hogy
a szovjet csapatok bevonulását az ország területére kizárólag a
katonai
helyzet, és áz. a tény tette szükségszerűvé, hogy a németek és a mellettük
kitartó magyar csapatok még mindig ellenállnak. A Vörös Hadsereg nem
50

hódítóként, hanem a magyar nép felszabadítójaként lépett az ország területére, ahoi a megszálló hitlerista csapatokat kívánja szétverni, és a magyar
népet szabaddá tenni.
A Szovjetunió ÁHB határozata a 2. Ukrán Front haditanácsára ruházta
a felszabadult magyar területek polgári közigazgatásának megszervezését
és ellenőrzését is. Ennek alapján a szovjet katonai hatóságok nem szerveztek saját katonai adminisztrációt a polgári élet irányítására, hanem abból
az alapelvből kiindulva, hogy eredeti állapotában kell meghagyni a magyar
közigazgatási szerveket, a gazdasági és politikai rendet, arra
törekedtek,
hogy azok funkcionálását biztosítsák. Nem alakíthattak tehát sem tanácsokat, szovjeteket, sem tanácshatalmi szerveket. „Nem célunk megdönteni a
magyar rendet és helyette bevezetni a szovjet rendet" — hangsúlyozta az
ÁHB határozata.
°
Ennek megfelelően minden megyeszékhelyre, önkormányzati jogú városba, továbbá nagyközségekbe szovjet katonai parancsnokot,
komendánst
neveztek ki, akik saját katonai feladataikon • túl segítették újjászárevezni és
beindítani a magyar polgári hatóságokat, ellenőrizték azok munkáját és azt
is, hogy a Vörös Hadsereg érdekeit is szolgálja tevékenységük. A kisebb
helységekben úgynevezett tábori parancsnokságok látták el e feladatokat,
amelyek állandó mozgásban voltak, követve a front előrehaladását.
A katonai parancsnokoknak kötelességük volt felszólítani minden intézményt és személyt a korábbi m,unka folytatására, de jogukban
állt
ugyanakkor a helyi hatalmi szervek élére vezetőt megbízni vagy újat kinevezni, ha a régiek elmenekültek.* Ugyanígy jogukban állt az ipari és kereskedelmi vállalatok élére is az alkalmazottak közül új vezetőt kinevezni, ha
a tulajdonos eltávozott. Ily módon kívánták a szovjet katonai hatóságok
a front érdekeit és egyben a lakosság érdekeit is biztosítani mind a közigazgatás, mind pedig a termelés és szolgáltatás területén anélkül, hogy a
tulajdonviszonyokhoz hozzányúltak volna. Sőt, az ÁHB rendelkezése szerint
a polgárok és a magántársaságok vagyona, magántulajdona a szovjet katonai hatóságok oltalma alatt állt.
A szovjet katonai szervek tevékenységének tehát arra kellett mindenekelőtt irányulnia a harc elősegítése érdekében, hogy helyreállítsa a korábbi magyar közigazgatási viszonyokat és formákat mind az államhatalom,
mind a termelés, kereskedelem, egészségügy stb. területén. Ezt a tevékenységüket, illetve a kitűzött célok megvalósítását akadályozó személyeket, vezetőket ugyanakkor jogukban állt és kötelesek is voltak haladéktalanul
eltávolítani pozícióikból.
A szovjet katonai hatóságoknak ez a viszonylag nagy beleszólási és közvetlen ellenőrzői joga az első időkben elsősorban azzal magyarázható, hogy
felelős magyar államhatalmi szerv, kormány vagy gazdasági intézmény nem
állt át, illetve ilyen még nem volt, s ezért minden egyes parancsnoknak közvetlenül kellett kapcsolatban lennie és feladatokat adni az egyes
magyar szerveknek, üzemeknek vagy intézményeknek. Ezzel magyarázható
az is, hogy felelős magyar államhatalmi szerv hiányában valamennyi hírközlő eszközt közvetlen ellenőrzés alá vett a szovjet parancsnokság, a harc
folytatásához lefoglalt valamennyi központi raktárkészletet és tartalékot, s
az ország vasútvonalait is ideiglenes saját katonai irányítása alá helyezte.
A magyar nagytőkés-nagybirtokos osztályok fasiszta uralkodó körei által
51

előidézett súlyos helyzetben ennek a dokumentumnak az alapján meghozott
szovjet intézkedések nem a legyőzött alávetését, kiszipolyozását és gúzsbakötését szolgálták, hanem valóban a fasizmus szétverését, s ezzel együtt az általa
elnyomott dolgozó nép felszabadulását segítették elő. Ezt tükrözi az a kiáltvány is, amelyet a 2. Ukrán Front parancsnoksága az ÁHB határozatának
megfelelően nyomban 1944. október 27-e után kiadott, és röplap formájában
s minden egyéb módon nagy számban terjesztett a felszabadult
magyar
lakosság között.
A kiáltvány kifejtette, hogy a Vörös Hadsereget nem vezénylik területszerző célok, nem szándékozik Magyarország társadalmi rendjét megváltoztatni, az ország területére való lépését kizárólag katonai szükségszerűség
tette elkerülhetetlenné. Célja a fasizmus szétzúzása és az elnyomott népek
felszabadításának elősegítése. A felhívás továbbá biztosította
a
magyar
lakosságot, hogy a „polgári magántulajdon érintetlen marad" és „a helyi
hatóságok és a helyi önkormányzat összes szervei, amelyek a Vörös Hadsereg bevonulásáig működtek, helyükön maradnak". Felszólított valamennyi
foglalkozási csoportot, réteget, a napszámosoktól a papokig, hogy korábbi
békés munkájukat folytassák, és felhívott mindenkit a Vörös Hadsereg harcának segítésére, amelynek eredményeként „közeledik az óra, amikor a háború magyar földön véget ér, és a német rablókat
végképpen
kiűzzük
országotokból."
A felszabadult magyar nép tömegei megértéssel fogadták a szovjet csapatok intézkedéseit. A háborútól és a hitlerista megszállóktól való megszabadulás tudatában a hadjárattal járó nélkülözéseket, nehézségeket, a csapatok
élelmezését és ellátását jelentő feladatokat is megértően vállalta a lakosság
nagy része. Legjobbjai e harc első eredményében már a társadalmi felszabadulás lehetőségét is felismerték és ennek érdekében a nagyobb áldozatok meghozatalától sem riadtak vissza.
A Szovjetunió ÁHB-nak fenti .határozata nem jelenthette azonban önmagában az ország átvezetését a szövetséges oldalra, „csupán" azt a célt szolgálta, hogy az októberi kiugrás elmaradásából adódó kényszerhelyzetben, egyelőre legalább a szovjet katonai vezetés próbálja a már felszabadított magyar
területeket támogató hátországgá megszervezni a további harchoz. Tehát
a szovjet katonai szervek a felszabadult területeken mindenütt a korábbi magyar államszervezet beindításán fáradoztak. Több okból ragaszkodtak a régi
közigazgatási apparátus fenntartásához. Egyrészt, mert a harc közvetlen érdekei megkövetelték a lehető legoptimálisabb hátországi rendet, és azt a régi
szervezetre és a helyben maradt szakembereire támaszkodva vélték elérni,
nem pedig új formákkal és emberekkel való kísérletezéssel. Továbbá, mert
ez felelt meg legjobban az ellentétes társadalmi-politikai alapokon álló antifasiszta koalíció szempontjainak, és ez úton is haladva még remélhető volt,
hogy a Hitler-ellenes harcba esetleg bekapcsolódnak Horthy-Magyarország
Hitlerrel szakító erői is.
A rend biztosítása és a közigazgatás, közellátás megszervezése érdekében
szovjet katonai szervek nem nyúltak a magyar államszervezet kialakult felépítési formájához. Azt a felszabadulás után úgy, ahogyan a front elvonúlásával megmaradt, azonnal megpróbálták életre kelteni. Nem nyúltak az apparátus káderállományához sem, hanem azokat, akik a' helyükön maradtak,
azonnal felszólították munkájuk továbbvégzésére. Amiatt, mert valaki a régi
államgépezetben tevékenykedett, bántódás riem .érté. Emiatt nem üldöztek,
52

nem tartóztattak le és nem váltottak le, vagy bocsátottak el senkit. Ellenkezőleg. A szovjet csapatok nem építettek ki a lakosság irányítására katonai
közigazgatást, hanem a helyben maradt régi állami hivatalok vezetőit bízták
meg a polgári közigazgatás beindításával, korábbi munkájuk folytatásával.
Ott, ahol elmenekültek a korábbi vezetők, rendszerint a visszamaradt
helyettesek vagy más beosztott tisztviselők közül bízott meg a szovjet parancsnokság valakit az adott község, város vagy terület irányításával. Csak ha
a hivatali állami apparátusban nem találtak az illetékes szovjet szervek megfelelő személyt, akkor fordultak a politikai aktivitást azonnal elkezdő, és legtöbbször már a szovjet csapatok beérkezésekor jelentkező népi-forradalmi
erőkhöz, vagy az illető helység értelmiségi csoportjához: a pedagógusokhoz,
orvosokhoz vagy valamelyik vallás papjához. Ez esetben vagy közvetlenül
megbíztak valakit az ügyek intézésével, vagy pedig kérték a baloldali politikusokat és értelmiségieket, hogy válasszanak, jelöljenek ki maguk közül
valakit ideiglenes vezetőnek.
Ez a szovjet politika természetesen nem azt jelentette, hogy a háborús
bűnösök és népellenes fasiszták megmenekülhettek a felelősségre vonás elől,
hanem csak azt, hogy a szovjet katonai szervek nem foglalkoztak ilyen felelősségre vonással. Ezt a feladatot valamennyi Hitlerrel volt szövetséges országban a fegyverszüneti egyezményekben rögzítetten az illető ország demokratikussá átszerveződő államhatalmi szerveinek kellett elvégeznie. Az egész
államgépezet demokratikus átalakítását hasonló módon kellett végrehajtani.
Az újjáéledő, újjászerveződő államszervezet demokratikus megtisztítása, átalakítása így az egyik legfontosabb belpolitikai feladat volt Magyarországnak
a szövetségesek oldalára történt átállása után.
*

A katonai, felszabadítás és a győztes hatalmak fenti politikája azonban
még csak a demokratikus kibontakozás lehetőségét teremtette meg, nem magát a kormányozni is képes hazai politikai erőket és államszervezetet. Ehhez
a belső antifasiszta demokratikus erők kibontakozása, országos erővé szerveződése és a győztes hatalmakra támaszkodó tevékenysége volt elengedhetetlen.
1944 őszén a fasiszta erőknek a katonai szétzúzásával Kelet-Magyarországon már megteremtődtek a legális demokratikus kibontakozás, a politikai
újjászületés szabad lehetőségei. A felszabadult magyar nép élt is ezekkel,
és az elsőnek szabaddá vált Viharsarokból kiindulva azonnal hozzákezdett az
új, demokratikus helyi politikai és önkormányzati életének kialakításához.
A városok és falvak többségében szinte a szabaddá válás másnapján
megalakultak a helyi kommunista pártszervezetek, majd segítségükkel más
demokratikus erők, pártok is működni kezdtek. A gyorsan tevékenységet
kezdő népi erők a helyi forradalmi, haladó tradícióknak megfelelően a legkülönbözőbb néven bizottságot alakítva azonnal hozzáláttak az élet megindítását jelentő sokirányú helyi politikai, államhatalmi stb. feladat megoldásához. Ezek voltak e területeken a demokratikus újjászületés első lépései 1944
őszén.
A demokratikus népi mozgalom gerincét a népi bizottságok alkották.
Neveik változatossága jól. tükrözi az egyes helységek, területek demokratikus
népi erőinek gyorsan kibontakozó öntevékenységét és felső irányításra nem
váró tettrekészségét. Az. 1918-as demokratikus forradalom példájára sok helyen a népi bizottságot községi vagy városi tanácsnak, falutanácsnak nevezték. Igen sok községben, illetve városban a Tanácsköztársaság mintájára direk53

tóriumnak, ötös vagy hetes bizottságnak, máshol intézőbizottságnak,
ideiglenes
tanácsnak, vagy az antifasiszta harci formát példázva munkás-paraszt
bizottságnak hívták forradalmi szervezetüket.
A népi bizottságok tagjait kezdetben a helyi kommunisták mellett nem
annyira a demokratikus pártok képviselői alkották, hanem a pártok későbbi
megszerveződése miatt az egyes helységek aktivizálódott forradalmi, demokratikus erői. Legtöbb helyen kommunisták, illetve a munkásmozgalomban
már korábban is aktívan részt vevő tagok kezdték meg a szervezést. Ugyanakkor e kezdeti népi szervek csakhamar kiegészültek a később megalakult
demokratikus pártok tagjaival, illetve pártonkívüli hazafiakkal is. Sok esetben éppen a helyi bizottságok tagjai hozták létre a többi demokratikus pártot, és így annak azonnal a képviselőjévé is váltak.
A népi bizottságok létrejöttének és tevékenységének jogforrását a népgyűlések adták, ahol a legtöbb esetben választás útján hozták létre őket.
A szabadon kibontakozó népi erők a Viharsarokból kiindulva mind gyakrabban
népgyűléseken döntötték el az egyes helységek leglényegesebb problémáit.
A helyi államapparátus beindítására a szovjet katonai-politikai szervek által
kijelölt vagy a helyiek által kiválasztott vezető a legtöbb esetben a helyi népi
bizottságra támaszkodva, sőt annak ellenőrzése alatt kezdte meg a közigazgatás megszervezését. így tehát Kelet-Magyarországon a népi kezdeményezés
és a régi államszervezetet aktivizálni tervező felszabadító politika törekvése
egymásra talált, az új államhatalmi feladatokat összefogva végezték.
Az ország fokozatos felszabadulásával párhuzamosan tehát szinte minden
község, város vagy kisebb terület mindmegannyi kis „köztársaság" lett, ahol
önállóan rendezkedtek be a kezdeti időkben. De a magára maradt nép igen
gyorsan eszmélni kezdett, és magának vindikálta egyelőre csak helyi méretekben a közösségi feladatok és az államhatalmi funkciók végleges rendezését
is. így indult el a magyar demokratikus erők szerveződése a népi önkormányzat útján, s vált fokozatosan mind nagyobb méretűvé szervezeti és területi
összekapcsolódása is, hogy pár hónap múlva éretté váljon az országmentő
feladatokra, az ú j központi államiság megteremtésére is!
A fenti módon kibontakozó helyi politikai és közigazgatási életre, illetőleg
az egész államszervezet sorsára nagy hatással volt az a körülmény, hogy
a kommunisták kezdeményezésére az akkorára legálisan az MKP után szintén
kiépült és országos feladatokat is vállalt többi demokratikus párttal és a szakszervezetekkel összefogva létrejött 1944. december elején a Magyar Nemzeti
Függetlenségi Front. Az MNFF helyi szervei a már létrejött népi bizottságokból kifejlődött nemzeti bizottságok lettek. Az MNFF nyomban magáévá
tette az MKP 1944. november 30-án meghirdetett ismert programjavaslatát is,
amely célul tűzte ki egy új, népi demokratikus államiság központi szerveinek
a megteremtését is.
A magyar antifasiszta demokratikus népi erők a programnak megfelelően
nyomban kísérletet tettek a szovjet kormánynál, hogy azt és rajta keresztül
a többi győztes nagyhatalmat meggyőzzék: a demokratikus magyar erők képesek már kezükbe venni az ország sorsának az irányítását és döntő mértékben
megváltoztatni Magyarország katona-, kül- és belpolitikai irányát.
A magyar népi-forradalmi erők kezdeményezése a nagyhatalmaknál pozitív fogadtatásra talált, és az 1944. december első napjaiban Moszkvában folytatott tanácskozások eredményeként a hónap közepén megindulhatott a minden Hitler-ellenes társadalmi és politikai erőre — mind a baloldaliakra, mind
pedig a liberális konzervatív jobboldaliakra is — támaszkodó Ideiglenes Nem54

zetgyűlésének a megteremtését célzó munka. Az 1944. december 15—20. között
az ország mintegy felét kitevő keleti részén lefolytatott rendkívüli választáson
megválasztott 230 nemzetgyűlési képviselő 1944. december 21-én már össze
is ülhetett Debrecenben, és létrehozhatta a történelmi nevezetességű Ideiglenes
Nemzetgyűlést.
Az Ideiglenes Nemzetgyűlés elsősorban a munkásság, a parasztság és a
haladó értelmiség képviselőiből állt, de abban helyet foglaltak a németellenes
polgárság, az egyházak és a hitleristákkal szakító tisztek képviselői is.
Az INGY képviselőinek mind foglalkozási, mind pedig pártpolitikai megoszlása szerint a dolgozó osztályok, illetve az őket képviselő politikai erők az új,"
a népi demokratikus hatalomnak ebben a leglényegesebb bástyájában a kialakult nemzeti-forradalmi válság politikai hangulatának megfelelően többségi
arányú helyet foglaltak el. A dolgozó osztályok közül viszont a munkásosztály
— különösen, ha figyelembe vesszük azt is, hogy az országmentő újjászületés
és a demokratikus átalakulás kezdeményezője és motorja annak legkövetkezetesebb pártja, az MKP volt — nemcsak egyszerűen részesévé vált a hatalomnak, hanem egyben a parasztsággal alkotott szövetségben annak fő tényezője
is lett. Vagyis, az INGY, mint a létrejövő új, népi demokratikus hatalom legfelsőbb államhatalmi intézménye szilárd népi bázisú forradalmi szervezet volt,
amely nem a régi, a horthysta államhatalom jogfolytonosságával jött létre,
hanem ú j osztályerőkre támaszkodva a magyar népi demokratikus forradalom
első eredményeként.
Az INGY első tette az volt, hogy kinyilvánította: „ . . . kezébe veszi a gazdátlanul maradt ország ügyeinek intézését, mint a nemzeti akarat kifejezője,
a magyar szuverenitás birtokosa!" Magáévá tette az MKP által kidolgozott
és az MNFF által elfogadott és ajánlott akcióprogramot. Ezzel az egyesült
antifasiszta demokratikus és forradalmi erőkre támaszkodva, az összeomlott
nagytőkés-nagybirtokos hatalom helyén a nemzetközi antifasiszta előírásoknak
is megfelelően, de a magyar demokratikus erők igényeit is kielégítően a népi
állam alapjai megteremtődtek. Mindezt a nemzetgyűlés megalakulásának napján a most már állami programmá emelt akcióprogram főbb célkitűzéseinek
az összefoglalásával együtt Szózatban hozta a nemzet tudomására.
Az Ideiglenes Nemzetgyűlés tanácskozásának második napján, 1944. december 22-én megválasztotta a kibontakozó forradalmi átalakulás központi
végrehajtó szervét, Magyarország Ideiglenes Nemzeti
Kormányát.
Az Ideiglenes Nemzeti Kormány politikai összetétele némileg eltért
az Ideiglenes Nemzetgyűlésétől. Minisztereinek kétharmad részét az MNFF
pártjai adták (3 MKP, 2 SZDP, 2 FKP és 1 NPP-i tag), 4 miniszter pedig pártonkívüliként a konzervatív jobboldalhoz tartozott. Ezt az összetételt az antifasiszta koalíció szempontjai és a legszélesebb hazai Hitler-ellenes összefogás
érdekei indokolták.
Az ország léte megmentésének, függetlensége visszaállításának az előtérbe
állítása és a demokratikus átalakítási teendőknek e legfőbb célok megvalósítását nem hátráltató formájú és ütemű meghatározása világosan kifejezésre
jutott az Ideiglenes Nemzeti Kormány programját tartalmazó december 22-i,
első nyilatkozatában.
Az ú j kormány mindezek ellenére a munkás-paraszt népi demokratikus
hatalom kormánya volt, amelynek a tevékenységében a miniszterek felét
kitevő népi balszárny, a felette ellenőrzést gyakorló Ideiglenes Nemzetgyűlés
és a politikai bázisát jelentő MNFF útján érvényesült a munkásosztály kiemelkedő befolyása, a kommunisták kezdeményező és irányító tevékenysége.
35

Az Ideiglenes Nemzeti Kormány első tette volt, hogy azonnal szakított
a fasiszta Németországgal, majd 1944. december 28-án hadat is üzent neki.
Ezzel együtt Magyarország fegyverszünetet kért az antifasiszta nagyhatalmaktól, amelynek eredményeként 1945. január 20-án alá is írták az erre vonatkozó
egyezményt. Az Ideiglenes Nemzeti Kormány az értelmetlen háború beszüntetésével és a fegyverszünet megkötésével megkezdhette Magyarország függetlenségének fokozatos visszaállítását, és az 1937-es határok közötti demokratikus és békeszerető államkénti újjászervezését.
Tehát az Ideiglenes Nemzetgyűlés és Ideiglenes Nemzeti Kormány létrehozásával 1944—1945 fordulóján megkezdődött Magyarország önállóságának
és függetlenségének a visszaszerzése. Annak következtében, hogy a háborúból
és a fasiszta blokkból az országot egy demokratikus népi hatalom vezette ki,
egyúttal megindulhatott annak antiimperialista, antifeudális demokratikus
átalakítása is. így a nemzeti válság közepette a magyar antifasiszta erők,
a dolgozó nép első jelentős sikere s egyben a népi demokratikus forradalom
első legnagyobb eredménye és vívmánya is e néphatalom megteremtése volt.
Megalkotásával 1944 decemberében az egész ország, az egész nemzet életében
is döntő jelentőségű fordulat következett be. Elindulhatott Magyarország is
a népi demokratikus átalakulás útján. Tehát 1944. december 21-e a magyar
népi demokrácia születésnapja!
*

Az' Ideiglenes Nemzeti Kormány nyomban létrejötte után komoly erőfeszítéseket tett, hogy kiépítse saját központi szervezeteit és az örökölt államapparátust, a közigazgatást a népi demokratikus rendszer szolgálatába állítsa.
Ennek első lépése, hogy a nemzeti bizottságok vezetésével fokozatosan újjászervezték a helyi önkormányzatokat és államszervezetet. Ezzel e szervek
antifasiszta megtisztításában és újjáépítésében a munkásosztály, a parasztság
és a velük szövetséges társadalmi erők is komoly beleszólást kaptak. Részt
vettek továbbá ezek az erők az ideiglenes rendőrség megteremtésében, az igazolási eljárásokban, majd a népbírósági felelősségre vonásokban is!
A nemzeti bizottságok megalakulása és elterjedése az egész országban
több hullámban ment végbe. így az államszervezet újjászervezése is fokozatosan történt meg, Az első hullám az MNFF létrejöttét követően és az Ideiglenes Nemzetgyűlés választásai során zajlott le. A választások velejárója volt,
hogy a választást tartó helységek többségében a meglevő népi bizottság segítségével először nemzeti bizottságot alakítottak, amely azután lebonyolította
a választásokat, s a közigazgatási vezetőséggel együtt a helységek többségében
a felhatalmazást írásban is megadta a megválasztott képviselőknek. Így alakultak nemzeti bizottságok Szeged és Debrecen után a többi kelet-magyarországi
megye székhelyén.
. A vidéki helységekben a nemzetgyűlési választások során létrehozott nemzeti bizottságok példaként szolgáltak a környék számára hasonlóan átalakítani
helyi politikai életüket. Ezek eredményeként 1944—45 fordulóján fejlődnek
át az ország keleti részén 1944 őszén más néven alakult népi bizottságok koalíciós alapú nemzeti bizottságokká, és ezt követően alakulnak meg már azonnal
nemzeti bizottságként az: 1944—45 telének végéig felszabadult központi területek helységeinek népi bizottságai. 1945. január 21-én megalakult az ország
fővárosának, Budapestnek a Nemzeti Bizottsága is.
Az ország központi területeinek- nemzeti bizottságai részben még folytat56

ják a keleti országrészek-radikálisabb népi-forradalmi tartalmú tevékenységét
— elsősorban Budapesten és az északi bányász- és ipari vidékeken —, de a
katonai felszabadulás előrehaladásával a forradalmi fellendülés nem egyenes
arányban növekedett tovább, hanem az új központi politikai és államhatalmi
szervek megalakulása és tevékenységük hatásának érződésével spontaneitásuk
elmaradt, - s a felső irányítás tudatosságának érvényesülésével tevékenységük
„lehiggadt", aktivitásuk csökkent, s egyben szervezettebb is lett.
Az ország nyugati részein a nemzeti bizottságok kiépülése még jobban
elhúzódott. E területeken csak a városokban alakult nemzeti bizottság rögtön
a felszabadulásuk utáni napokban, és vette kezébe a közigazgatás újjászervezését is.. Ott, ahol erős és jól szervezett munkásmozgalom volt a két világháború között. Például Székesfehérvárott, Komáromban, Győrött, Pápán, Sopronban, Nagykanizsán, Zalaegerszegen, Keszthelyen, Szombathelyen stb. A falvakban csak másfél—két és fél hónap múlva alakultak meg a nemzeti
bizottságok, de 1945 nyaráig az ország egész területén kiépült a nemzeti
bizottságok hálózata.
A népi-nemzeti bizottságoknak a hatásköre az első időszakban, amíg
az Ideiglenes Nemzeti Kormány létre nem jött, átfogta az egész államhatalmat
és közigazgatást. A népi-nemzeti bizottságok magukat nemcsak kizárólagos
jogforrásnak tekintették, s a legtöbbször ezt ki is nyilvánították, hanem
a hatóságuk alá tartozó területeken szinte az összes fontos államhatalmi ügy
intézését is magukhoz rakadták. Kezükbe vették a közigazgatás beindítását,
egész irányítását. Megválasztották, leváltották vagy visszahívták a közigazgatási vezetőket és beosztottakat is. Vagyis államhatalmi szervekként is funkcionáltak az új központi hatalom létrejöttéig és a helyi apparátus újjászervezéséig.
Azonban a nemzeti bizottságoknak nem ezek lettek az alapvető feladatai.
Nem válhattak — mint a bevezetőben láttuk, elsősorban az antifasiszta győztes
nagyhatalmak politikája következtében — az államhatalom végleges helyi
szerveivé, mint például más szomszédos, de győztes országokban (lásd Csehszlovákiát és Jugoszláviát), mert egy ilyen irányú, túl radikálisnak, forradalminak tűnő fejlődési változás egy vesztes, egy volt németszövetséges országban
nehezítette volna az antihitlerista koalíciós hatalmak demokratikus együttműködését. Ehelyett, mint a későbbi koalíció pártjai nemzeti frontjának helyi
szervei, társadalmi-politikai szervekként kerültek fokozatosan előtérbe.
Ennek a politikának felelt meg mind a közigazgatás, mind pedig a nemzeti bizottságok vonatkozásában az Ideiglenes Nemzeti Kormány létrejöttekor
kiadott kiáltványa is. Az abban megfogalmazott program vállalta az államszervezet demokratizálását és a közigazgatási önkormányzati szervek visszaállítását. Egy lépéssel tovább ment a kormány, amikor 1945. január 4-én
központi rendelettel ideiglenesen intézkedett a közigazgatás helyreállításáról.
Ez a rendelet mind a vármegyékben, mind a városokban és községekben
a közigazgatást a törvényhatósági bizottságok, illetve képviselőtestületek újjászervezésével kívánta beindítani. A rendelet ugyan kifejezetten ellenezte, hogy
a nemzeti bizottságok államhatalmi funkciót lássanak el, vagy a közigazgatás
szervezetébe beilleszkedjenek, mégis úgy rendelkezett, hogy a közigazgatási
önkormányzatokat a nemzeti bizottságok szervezzék újjá.
A szóban forgó rendelkezésnek fenti része igen jelentős abból a szempontból is, hogy a régi közigazgatási apparátusi formát ugyan vissza kellett alakítani, de azáltal, hogy annak végrehajtását a rendelet a nemzeti bizottságokra bízta — egyben- biztosította is, hogy ez a visszaállítás a népi demokra57

tikus átalakulás igényeinek megfelelően demokratikus átalakulást is jelentsen,
vagyis az ú j központi államhatalmi szervek létrehozásával e legjelentősebb
népi-forradalmi szerveknek, a nemzeti bizottságoknak a hatáskörét s hatalmát
korlátozni kényszerültek ugyan, de egyben fel is hatalmazták azokat arra,
hogy a közigazgatási önkormányzatokat saját képükre és a szintén forradalmi
szerepű Ideiglenes Nemzetgyűlés politikai összetételének megfelelően szervezzék újjá. Az adott nemzetközi keretek előírásai közepette ez a mód volt az,
amely a népi-forradalmi erőknek a közigazgatás demokratikus átalakítására
irányuló törekvései előtt nyitva hagyta az utat, a lehetőségeket.
A közigazgatási államszervezet ideiglenes rendezéséről szóló 1945. január
eleji intézkedés azonban a fejlődésnek ebben, az 1944—45 fordulóját követő
szakában még alig érvényesült. Az ideiglenes kormány hatalmának kiteljesedése több hónapig tartott. Egyrészt a háborús pusztítások és rombolások következtében nem álltak rendelkezésre a nélkülözhetetlen közlekedési és hírközlési
eszközök, hogy a helyi államszervezeteket hatályosan irányítani tudja. Másrészt pedig a hatalmának a felszabadult országrész egészére kiterjedő gyakorlása elé a háborúnak az ország területén történő folytatódása vetett véget.
Ehhez kapcsolódik, hogy az 1944. január 20-i fegyverszüneti egyezmény
17. pontja értelmében a terepviszonyoktól függően, a front mögött „50—
100 km-ig" áll helyre Magyarországon is a polgári közigazgatás hatalma,
s a front és az 50—100 km közötti szakaszon belül pedig a mindenkori frontparancsnokság gyakorolja a hatalmat. Ennek a konkretizálása úgy történt,
hogy 1945. február elején úgynevezett „záróvonalat" jelöltek ki, ameddig
helyreállhatott az ideiglenes magyar kormány közvetlen felügyelete. Ez a záróvonal a Gönc—Miskolc—Füzesabony—Szolnoktól nyugatra, majd Kiskunfélegyháza—Kiskunhalastól keletre és Bácsalmás—Madaras—Gara—Hercegszántótól északra a Duna vonaláig húzódott.
A frontterület záróvonalát ezután egészen az ország teljes felszabadulásáig
nem változtatta meg a szovjet főparancsnokság. Ami azt jelentette, hogy
az Ideiglenes Nemzeti Kormány befolyása ezeken a területeken csak közvetett
lehetett: felhívások és ajánlások útján, küldöttek segítségével stb. érvényesülhetett némiképpen. Sem közvetlen ellenőrzési, sem számonkérési joggal nem
élhetett, illetve csak akkor gyakorolhatott ilyen jogokat, ha e területekről
a hivatalos magyar tényezők a kormány közvetlen felügyelete alatti területekre mentek, mint Budapest esetében erre többször volt példa. A „záróvonalat" végül is 1945 áprilisában, az ország teljes felszabadulása utáni napokban
változtatták meg, azaz helyezték nyugatabbra, az ország határain túlra. Ezzel
és csak ekkor vált teljessé a magyar kormány közvetlen felügyelete, hatásköre az ország közigazgatására, teljes államszervezetére.
A fentiek következtében a kormány ideiglenes célú 1945. január eleji
rendelkezése nem hatott még lényegesen az ország közigazgatási hálózatára.
A már meglevő, illetve még csak ekkor alakult nemzeti bizottságok a legtöbb
helyen nem is ismerték a kormány rendelkezését, vagy mint igen sok helyen
történt, egyszerűen a nemzeti bizottságok a hatalmat még egy ideig nem
engedték ki a kezükből. Továbbra is maguk látták el a helyi államhatalmi
feladatok legfontosabb részeit s az önkormányzati teendőket is.
A nemzeti bizottságoknak ez időben nemcsak helyi hatalmi súlya volt
töretlen a felszabadított területeken, hanem számbelileg is állandóan gyarapodtak és egységesülésük is haladt előre a központosulás felé. Egyrészt
az ország fokozatos felszabadításával növekedett a számuk, másrészt pedig
a városokról, vármegyékről és a jelentősebb helységekről kiterjedt a nemzeti
58

bizottságok hálózata a falvakra, a járásokra és városi kerületekre is. 1945 áprilisában már komolyan felvetődött a nemzeti bizottságok országos szervének,
az MNFF Vezérlő Bizottságának a létrehozása is. Ez azonban az antifasiszta
koalíció politikája folytán ekkor nem válhatott valóra. Csak 1945. április
végén, amikor a nemzeti bizottságok közigazgatási önkormányzati testületi
hatóságként is már csaknem az egész ország területén működve beindították
az állami-közigazgatási apparátus munkáját, és amikor a kormány szuverenitása teljessé vált az országban a helyi igazgatás felett — adott ki a kormány
kiegészítő rendeletet a közigazgatási testületi szervek pontosan körülhatárolt
újjáalakítására.
Az 1945. április 26-án kiadott kiegészítő rendelet a közigazgatás újjászervezéséről a nemzeti bizottságok tevékenységében újabb szakaszhatár kezdetét
jelentette. A népi bizottságok a kezdeti időszakban, a felszabadulás utáni megalakulástól az Ideiglenes Nemzetgyűlés és Kormány létrejöttéig egyedüli
kizárólagos hatalmi szervek voltak. Ezt követően egész 1945 nyaráig, a szóban forgó rendelkezés végrehajtásáig a már egységesült nemzeti bizottsági
formában helyi hatalmi szervekként tevékenykedtek. Ezután a nemzeti bizottságok közigazgatási, helyi államhatalmi hatásköre is fokozatosan megszűnt.
Feladatkörük ezt követően túlnyomórészt társadalmi-politikai területekre összpontosult, korlátozódott. Ez a hatáskör zömmel a kezdeményezésekre, a szervezésre és az ellenőrzésre terjedt ki, amelyek csak időnként egészültek ki
olyan hatalmi, igazgatási teendőkkel, amelyeket külön-külön ruháztak rájuk
egy-egy akció során.
A rendelet — amely elismerte, hogy a nemzeti bizottságok gyakorolták
és újjáalakításukig gyakorolják is a közigazgatási önkormányzati testületek
funkcióit — úgy intézkedett, miszerint az újjáalakuló törvényhatósági bizottságok, illetve képviselőtestületek leendő tagjait az MNFF demokratikus pártjai
és a szakszervezetek jelölik ki, de a nemzeti bizottságok hivatottak meghatározni, hogy melyik párt, illetve a szakszervezet hány tagot küldjön az önkormányzatokba. Ezek alapján a közigazgatási önkormányzati testületek
— ahol az eddig nem történt meg — 1945 tavaszán és nyarán újjáalakultak,
korábban, még 1944-ben felszabadult területeken általában a tavaszi hónapokban, a később felszabadultakén pedig nyáron. Valamennyi helyen megtörténtek az újjáalakulás után a közigazgatás teljes újjászervezését betetőző önkormányzati állások választásos betöltése, és más önkormányzati szervek
megalakítása is.
A fenti rendelet értelmében és a győztes hatalmak politikájának megfelelően tehát 1945. nyár végére általában a nemzeti bizottságok államhatalmi,
közigazgatási s helyi hatalmi hatásköre elvileg teljesen megszűnt. Azonban
a legfontosabbnak tartott kérdésekről a tekintélyessé vált nemzeti bizottságok
még évekig tárgyaltak, ilyen ügyekben határozatokat is hoztak és saját maguk
vagy a közigazgatási szervek útján igyekeztek azokat végre is hajtani.
Más vonatkozásban sem jelentette e rendelet végrehajtása a népi baloldal
kikapcsolását és a régi közigazgatás egyszerű, de főleg nem tartalmi visszaállítását. A rendelet ugyanis, amikor korlátozta a nemzeti bizottságok jogkörét,
ugyanakkor a nemzeti bizottságokéval azonos társadalmi-politikai alapon
a demokratikus pártok küldötteiből állította össze az önkormányzatok testületi
szerveit. Ez azt is jelentette, hogy a helyi önkormányzatok régi — a virilizmuson, censusos választójogon és örökös tagságon alapuló — rendszerével szemben nagyot léptek előre, mert az újjáalakított helyi önkormányzati szervek
59

ugyanolyan osztálybázison nyugodtak, mint a nemzeti bizottságok. Bár a h i v a tali apparátus ettől kezdve nagyobb szerepet kapott, így a konzervatív t á r sadalmi s közigazgatási erők befolyása is növekedett 1945. második felében,
mégis a nemzeti bizottságok hatáskörének fenti korlátozása a népi demokratikus erők befolyásának nem egyszerű visszaszorítását jelentette, hanem egyben erőátcsoportosítást is. A népi, a demokratikus szárny ú j hadállásokba
történt bevonulását is. Vagyis a népi demokratikus erők egy időben használták
ki továbbra is még egy ideig mind a korábbi államhatalom intézményrendszerének polgári kereiteit, mind pedig a népi demokratikus hatalommal kialakult
vagy általa teremtett népi bizottságok — nemzeti bizottság, üzemi bizottság,
íöldigénylő bizottság, termelési bizottság stb. — tevékenységének lehetőségeit.

60

100

óm.

ázühbdt

C f ü l t f L

JlcLi&i

VEKERDI LÁSZLÓ

„Esött a hó, éngöm bélepött"
EMLÉKEZÉS FÜLEP LAJOSRA

Mit szólna vajon a centenáriumi cikkek sorakozásához az emlékezésektől
és ünneplésektől mindig annyira tartózkodó, sőt viszolygó Fülep? Ki merne
emelt fővel megállni szigorú tekintete előtt, tudván, hogy a divatos évfordulósdit mennyire megvetette? Ö maga, ha élete vége felé hivatali tisztje vagy
helyzete valami effélére kényszerítette, a megemlékezés ürügyén rendszerint bírált eleveneket és holtakat. Leonardo ürügyén például fölrótta a kornak, hogy nem építette fel, meg sem próbálta felépíteni azt a Parthenont.
amihez a Cenacolo timpanonul készült, amin a Cenacolo timpanonként otthonra találhatott volna. És nem is csupán a váltig ünnepelt „Hochrenaissance"-ot marasztalja el, hiszen építészet és közösség tragikus szétválásának
ma legalább annyira aktuális gyötrelmeit elemzi és állítja pellengérre. Hasonlóképpen, Rembrandtra emlékezve, napjaink fejére olvassa a „Verdinglichung" rezignált vagy letagadott elfogadását; nekünk hányja szemünkre a
beletörődést szinte fátumként tekintett eldologiasodásunkba, egész társadalmunk progresszív embertelenülésébe. Ugyanebből a szempontból, a nélkülözhetetlen emberség szempontjából kéri számon rajtunk Derkovits ürügyén
szocializmusunk milyenségét. „Az emberek testvérisége nem frázis köztük,
hanem igazság és az emberi lét nemessége fénylik munkától megkeményedett alakjukról" idézi Marxot, és: „ez a*szocializmus még nem valósult meg"
— olvassa kérlelhetetlenül a fejünkre. A szigorú ítéletet a globális felelősség
indokolja és fokozza: „Ha a szocializmus már világméretű történeti mozgássá
nőtt, akkor nemcsak a szocializmus és népei, akkor az emberiség ügye, hogy
milyen a szocializmus." Adyra emlékezve nem fél hangsúlyozni, meghatódottan mély érzelemmel és együttérzéssel ábrázolni Ady eredendő és egzisztenciális magyarságát, amitől évtizedek gondos filológiai munkája és ünnepi beszédek áradata igyekezett őt tisztára mosni.
*

Minden évforduló ürügyén, minden emlékezés alkalmából felrótt tehát
Fülep valamit; mulasztásokra, hibákra, bűnökre figyelmeztetett. Az ő felfogásában úgylehet éppen ez a nyugtalanítás volt az évforulók értelme. „Mond
meg, mi nyugtalanít, megmondom, mi vagy" írja egy Timár Árpád által talált és közreadott (metafizikát és lírát egybeolvasztó) töredékében; s mintha
szüntelen nyugtalanításával arra törekedne, hogy végül többnek láthasson
minket ánnál, aminek hatalmas valóságlátásával látiii kényszerük •
61

Tán ez a szándék mozgatta már első híres művészinterjúit, amik egyike
miatt Jászai Mari — akit erélye miatt „Mari Bácsi"-nak becéztek a pesti művészvilágban —, bottal kutatta a kávéházakban, s amelyek miatt végül Firenzébe „száműzte" a honi művészeti és társadalmi elit. A nyugtalanítás, a
felelősségébresztés később is úgyszólván minden írásában megtalálható, legalábbis azokban, amiket fényes firenzei évei után újra itthon írt. És talán
éppen ebben, éppen ezért különbözik annyira ez az itthoni Fülep a firenzeitől.
Firenze tündöklő ege alatt a fiatal filozófust elsősorban a művészet feladatának megértésére sarkallta eredendő nyugtalansága; itthon azonban a
művészetfilozófus — elébb tán magának is észrevétlenül — óhatatlanul társadalomfilozófussá változott, s ezen túl a művészet jelenlétét és jelentését is
ebből a keményebb feltételrendszerből vizsgálta. Ennek a nagy változásnak a
nyitánya és első teljes dokumentuma a Magyar Művészet, de ugyanebben a
szellemben ugyanide sorolhatók az ez idő tájt íródott Dante-, Ariosto-, Machiavelli-, Tasso-tanulmányok is. Mindezekben az írásokban ugyanis egy érzékeny korrelációs-rendszer működését és hibáit vizsgálta Fülep, egy korrelációs-rendszerét, amelynek akkor még nem írta fel minden tagját explicite,
de implicite már ezekben a korai írásokban is számolt majdnem mindegyikkel. Mert a Magyar Művészetben sem csupán „nemzeti" és „egyetemes" anynyiszor emlegetett korrelációjáról van szó; ott lüktet már ebben a ragyogóan
titokzatos kicsi könyvben is egyén és közösség, szellem és hatalom, gondolat
és tett, függetlenség és felelősség, szabadság és lehetőség feltételpárosainak
egész érzékeny és hihetetlenül sérülékeny dinamikája. Épp ebből a szempontból annyira nélkülözhetetlenek a Magyar Művészet olvasásához a nagy
Dante-, Ariosot-, Machiavelli-, Tasso-tanulmányok: Fülep ezekben explicite
is kibontja a fenti feltételrendszer egyik-másik tagjának dinamikáját, ami
azután a Magyar művészetre visszavetítve hirtelen megnöveli a nemzeti —
egyetemes korreláció sugárzását. A kiegyezéses és millenáris építészet proccos sivársága például akkor érthető' meg a maga teljes jelentőségében, ha
Daniétól Tassóig követjük a szellem fokozatos behódolását a hatalomnak,
míg „minden vonalon megadás, az adott viszonyokba beletörődés, sőt szívesörömest hozzájuk alkalmazkodás" oltja ki az emberekből még nyomait is
annak a hatalmas szenvedélynek, mely egykor Dante lelkében lobogott hazája iránt.
Ennek a lobogásnak a hiánya okozza a kiegyezéses és millenáris paloták mérhetetlen sivárságát, ezért nincsen semmi közük se magyarsághoz, se
építészethez. „Dante, a bukott és száműzött politikus büszkén vághatja hazája szemébe, hogy az ő hazája mindenütt ott van, ahol az Isten napja süt s
a csillagok ragyognak; ő ha bukik, fölfelé bukik, szűk hazájából a mindenségbe, Firenzéből az istenségbe; de még ide is magával viszi hazája emlékét; mikor oly magasan jár, hogy az egész föld nevetséges kis golyóbisnak
látszik, olyan szenvedéllyel beszél hazája ellen, ahogy csak az teszi, aki nagyon szereti; s a nyolcadik égben eszébe jut — ki nem érzi a csukló sírást
s a keserűen elnyelt könnyeket e szavakban — a »bello ovile ov'io dormii
angello-« (a szép akol, hol bárányként szunnyadtam). Tassónál mindebből
semmi sincs." Mutatis mutandis: a kiegyezéses és millenáris épületekben
mindebből semmi sincs. De van ciráda, álmonumentalitás, álgótika, álromantika, álrenaissance. A szellem behódolása a hatalomnak. Nern arra biztat a
nagy nyugtalanító, hogy romboljuk le ezeket a hitvány épületeket; a szellem soha, semmilyen formában nem egyeztethető össze rombolással. Az el62

lenben mégiscsak elgondolkoztató, hogy ezek a tákolmányok mégcsak nem
is nyugtalanítanak. Holott egy nép életében ugyanolyan fontos a „bello
ovile", mint az egyénében. A magyar művészettörténet-írás és a honi művészeti kritika nagy mulasztását Fülep éppen abban látja, hogy soha még csak
meg sem próbálta megkeresni, soha mégcsak meg se látta ezt a „szép aklot".
Pedig ott ragyog — figyelmeztetett ismételten, nyomatékkal Fülep — román
kori templomainkon, a kicsi falusiakon tán méginkább, mint a néhány megmaradt nagy nemzetségi és apátsági templomon. Az utóbbiak szükségképpen jobban igazodnak nemzetközi normákhoz, a falusi templomocskákon ellenben a népdalok tisztaságával tündököl a közösség formateremtő ereje, egy
művészi, tehát társadalmi szándék, amelyhez — tetszett, nem tetszett — alkalmazkodnia kellett a hatalomnak. „A mi öklömnyi egregyi templomocskánk — mondotta akadémiai székfoglalójában, 1950-ben —, ahogy a térbe
van állítva és csöppségében is az egész vidéket dominálja, valami olyat fejez
ki, amit csak ebben a népi formában, ebben az egyszerűségben, közvetlenségben, ebben a hallatlan természetességben lehet. Átformál, fölemel, s magával együtt remekművé tesz egy egész vidéket, akárcsak a segestai görög
templom a maga környezetét. Ezt mutassa meg nekünk a magyar művészettörténelem, tanítson meg elevenen viszonyulni múltunk művészetéhez, tanítson meg érteni, szeretni, abban gyönyörködni tudni, amink van, nem sovinizmusból — a magunké megbecsülése nem sovinizmus —, hanem mert semmi más se pótolhatja üzenetét." Huszonöt év múltán, az 1975-ös Fülep-szimpóziumon Marosi Ernő summázta^ hogy mit valósított meg a művészettörténet-írás Fülep javaslataiból. Megállapította, hogy csupán a „magyar" és „magyarországi" művészet megkülönböztetését vette át, s még ez is „inkább
csak szóhasználat maradt taktikus, tapintatos kompromisszum, amely mögül
elmaradt a nemzeti művészettörténet olyan kérdéseinek meggondolása, amilyenekkel Fülep foglalkozott székfoglalójában. „Kétségkívül, a műemlékvédelem — részben épp - Fülep unszolására — számos falusi templomocskát
megmentett és hozzáférhetővé tett; a népi építészet egy-két remekét" is sikerült skanzenben vagy tájházként megőrizni; szép eredményeket ért el a kutatás a honi klasszicizmus vagy az egyházi iparművészet történetének föltárásában, a topográfia is közeledett tán itt-ott Fülep említett szóhasználatához, dé az a művészettörténeti honfoglalás, amire Fülep vágyott s aminek
első tisztázó lépéseit megtette, nem folytatódott. Elmaradt vagy alig indult
el a művészeti kultúra általánosságának az a föltására, amit Fülep a munka
sine qua non-jaként jelölt meg. Máig az a legtöbb erről, amit ő leírt: „Ahol
olyan falusi templomok épültek, mint a román korban a Balaton környékiek,
s amilyen az ásatások tanúsága szerint az Alföldön is bőven lehetett, olyanok, mint az egregyi, mánfai, őraljaboldogfalvi, csempeszkopácsi, börzsönyi,
szászi, simái, tarnaszentmáriai, tótlaki, tumicsei, veleméri, amilyenek a gótika kisebb számú emlékei, ott viruló kultúrának kellett lennie. A renaissance nemcsak importált udvari művészet, a Felvidéken, Erdélyben a nemesség, a polgárság, a köznép rétegében sokáig él nyomokban akkor is, amikor
másutt egészen elmúlt; a »virágos renaissance« hagyománya a nép kezén
olyanokat is produkál, mint székely falvak egész utcáinak kapusora, a maga
nemében olyan tökéletes művészet, mint a népdal a nagy zeneszerzők nagy
művei mellett. Még az egészen más körülmények közt importált barokk is a
vidéki kúriákon, falusi házakon sajátosan magyarországivá akklimatizálódik.
Az empire a kúriákon és parasztházakon szinte nemzeti stílussá válik." Ki
kell hát keresni, mi a magyarság része ebben az egész hatalmas művészeti
63

anyagban. „Nem elég tudnunk, mit csináltak itt a Maulbertschek, azt kell
végre tudnunk, mit csinált a magyarság s benne a magyar nép." Művészettörténet és etnográfia eleven kooperációját képzelte el Fűlep, ami egész
szemléletünket megváltoztatná. „Stílust csak kiemelkedő művekben értékelni
— contradictio in adiecto. A stílus az egész közösség nyelve." Ennek a nyelvnek a jelentését fejtegette Fülep már a Magyar Művészetben. A könyv második, 1971-es kiadásához 1970-ben írt előszavában — Lechner meg nem valósult, de elképzelhető városstílusának az érzékeltetésére — példákkal illusztrálta ezt a tézisét, két irányban is. Először felszólít, hogy próbáljunk
meg „egész Lechner-várost vagy városrészt, utcákat, tereket elképzelni, minden épületet a stílus egységében, de az épületnegyedek gazdag változatosságában, micsoda tündéri városrész volna!" S aztán végigjárja a kísérlet másik, ellenkező irányú útját: a képzeletből a valóságba: „Nagyobb diákkoromban — írja — a nyarakat Erdély székely vidékén töltve jól megnéztem
a házakat s az itt-ott elvétve látható, faragott, festett kapukat, kerítéseket;
egész utcányit vagy falunyit nem láttam belőlük, de eljátszottam a gondolattal, milyen lehet egy nagyobb egész. A század első tizedének második felében, már Firenzéből hazalátogatva és a régi városokat ismerve részem volt
benne, Székelyudvarhely környékén a székely falvakban jártomban, végig a
maguk építette tornácos, filagóriás házak, maguk faragta, festett kapuk, kerítések sorai között szerényebb skálán, kisebb arányok és igények fokán
ugyanezt éltem meg: a végig egységes stílust és változatait nem lehetett
megunni, nem lehetett betelni velük, mind ugyanolyan volt és mind más, és
mikor sajnálatomra meg kellett válnom tőlük, nem tudtam mást mondani,
mint: ennél szebb már ne is legyen semmi."
Azaz Fülep tézisében nem arról a művészetszociológiai közhelyről van
szó, hogy minden művészet az őt létrehozó közösségről árulkodik, több-kevesebb áttétellel tükrözi a művészetet létrehozó társadalmat. Nem efféle befejezett tényekről beszél Fülep. ő a stílus megunhatatlan változataiban, az alkotás eleven folyamatában véli tetten érhetőnek a művészetet, mintegy állandó teremtésben, alkotás és megértés szüntelen, egymást irányító és korrigáló dinamizmusában: „Sem az alkotónak, sem a felfogónak tárgya nem
»kész« sohase úgy, mint a használati tárgy — mindig megérteni, tehát elképzelni kell jelentéseit, amiknek nincs meghatározó, véges számuk. Sőt általában az egész emberi létnek alapvető kategóriája, kezdete (logikai és történeti kezdete) — nem mondom »a« kezdete, ilyen nincs, egyik kezdete —
a kísérlet, mindkét jelentésében: a temptatio (tentatio), tentamen: próba,
megpróbálás, lehetőségek kitapogatása tettel vagy gondolatban; és az experimentum, a kipróbálás, a kiderítés, a bizonyítás kísérlete jelentésében (az ősember kísérletezésétől a tudományos kísérletig, mely az előzőnek csak módszeres és kiszélesített folytatása)."
A ketős értelmű kísérlet nyitottsága és befejezhetetlensége kapcsolja tehát a művészetet a közösséghez, melynek magának is vállalnia kell embervoltunk eme alapvető kritériumát ahhoz, hogy művészete lehessen. Bezárkózott, egyedeire darabolódott, kísérletezéstől elrettentett, megfegyelmezett,
politikai, és katonai kordában tartott társadalmaknak nincs művészete. „A
stílust is változatai éltetik; a teljesen azonos megöli." A művészet létével
vagy nemlétével, stílusával, a variációk eleven gazdagságával mindig és
szükségképpen értékítélet is, a vele élő közösség megméretik általa emberségében, függetlenségében, felelősségében, szabadságában, egyenlőségében, lehetőségében.
64

A művészet jelenlétével és hiányával egyaránt kísérletre sarkall, ítélkezik, tiltakozik. Fakadhat tehát művészet művészetet nem értő, nem igénylő,
művészetellenes közegben is: a Majális, Izsó Miklós Tánca, vagy Lechner
építészete éppen ezt demonstrálja. A művésznek nem fátuma, hogy beletörődjék környezete követelményeibe. A lehetőségek tekintetében azonban igen
nagy a különbség építészet s egyéb képzőművészet között, az építészet sorsa
és története egészen másképp függ a társadalomtól, mint a szobrászaté és', a
festészeté.
Fülepnek úgyszólván indulása pillanatában pompásan bizonyította már
ezt Cézanne; egyáltalában Cézanne nyitotta fel a szemét a művészet történeti
kérdéseire. S tán ez az indulás is determinálta, hogy egész életében elválaszthatatlannak tekintette azután a jelen művészetét s a művészet történetét;
kritika és történeti megértés kölcsönösen erősítette egymást megfontolásaiban és ítéleteiben. • A Célszerűség és művészet az építészetben diagnózisa ettől a jelennel együtt látott múlttól kapja a végleges elmúlás félelmetes távlatát, de éppen így, a folytatás lehetetlenségének megértetésével nyitja meg
Fülep az építőművészet előtt egy majdani újrakezdés lehetőségét. Addig is
legyen azonban az épület — hangsúlyozza — használati tárgy, ilyenként a
lehető legjobb; az építészet ismerje fel művészet és célszerűség elválását és
alkalmsizkodjék hozzá. „A barbarizmus tényén nem változtathat, ugyanakkor
megértheti, tudomásul veheti, s a maga igazi mivoltában hamisítás nélkül
helyére teheti az elválás tényét. Nincs mit tenni, mint tűrhető állapotot teremteni, és megférni vele, s — úgy ahogy lehet — mégis a szellem javára
használni. Ez, mint láttuk, nem művészetté kendőzése annak, ami nem arra
való; valamit nem tenni, az is szellemi tett." Mert „festeni lehetett Cézanne
módjára, aki a társadalomból jóformán kiszakadva ült le a szabadban
»motif«-jai elé, vagy kísérletezett »étude«-jein műterme magányában; házakat, városokat így építeni nem lehet". Célszerűség és művészet szétválásán
az építészet nem segíthet, az egész kort gyötrő provizorikusságot meg nem
szüntetheti. De tudomásul veheti. „Kategoriális meghatározottságot a szellem csak tudomásul vehet, helyére utalhatja az intelligibilis világban, s szabályozhatja működését a reális világban." Az új építőművészet megszületéséhez, célszerűség és művészet újraegyesüléséhez új közösség szükséges. Ezért
kívánta Fülep a felszabadulás után Budapest újjáépítését közösség és kultúra újjáteremtésére alapozni. Pusztába kiáltott szóként hangzottak követelményei, természetesen; nagy gondolkozók utópiáit nem szokták respektálni
az illetékesek. Ám ingatag hatalmi egyensúlyában rettegéssel tartósított világunkban lehetetlen föl nem ismerni a Fülep-diagnosztizálta provizorikusság
jellegzetességeit. Mit tehet itt az építész? Fölismerheti a kényszereket, differenciálhat, s nem próbálja művészetté kendőzni azt, ami soha nem lehet az.
„Valamit nem tenni, az is szellemi tett."
De valamit nem tenni iszonyú felelőtlenség, gálád bűn is lehet, s Fülep
hosszú élete során, különböző körülmények közepette, ismételten bizonyította ezt is. A valamit nem tenni és. a tenni dinamikája tagolja tán éppen életét exodusokra és részvételekre, beszédes hallgatásokra és bátor kiállásokra:
Efféle kiállás volt .már a Magyar Művészet is; egyszerre valamiért és valami
ellen; csírájában-benne volt már egész későbbi küzdelme, egész szívós májdnem szélmalom harca a magyar művészetért és művelődésért. Azért majdnem szélmalom harca, mert egyetlen esetben, Csontváry esetében"megadatott
éreznie a győzelem örömét, legalábbis időlegesén. A székesfehérvári Gsontváry-kiállítás meglepő közönségsikeré valósággal • elragadta a szigorú kriti6á

kust; de nem saját próféciájának betöltét ünnepelte benne, hanem a kivételes jelenséget: a századunkban szinte törvényszerűen kitagadott művészet
és közösség újratalálkozását. Mert ahogy soha nem volt újdonság — ahogyan ő szakkifejezésként mondotta: „abszolút nóvum" — a történelemben
művészet és közösség múlt században kezdődő szétválása, ugyanolyan nóvum
Csontváry esetében találkozásuk; Fülep hallatlan jelentőségű jelnek ítélte, s
úgylehet életében először jókedvű bizakodással tekintett a jövőbe. Innét a híres Csontváry-interjú Fülepnél szokatlanul derűs színei; innét a remény,
hogy nép, amely szakértő fanyalgás és hivatalos elvárások ellenére Csontváry művészetében így önmagára talál, nem bizonyulhat méltatlannak a jövőre. Szellemi honfoglalás jeleként értékelte Fülep Csontváry sikerét. „Mi
is ez tulajdonképpen, mi történik, most szemünk láttára? Minden akadályt
legyőzve — mert volt bőven! — a mi népünk most birtokába veszi egy példátlan nagy értékét, Csontváryt, mint ahogy birtokába vette József Attilát,
utána Bartókot, de inkább, mint Bartókot, mert József Attilát kiadták, propagálták 45 után, Bartólrot. azonban sokáig szégyellték, dugdosták, kényszeredetten ritkán engedték játszani, ugyanakkor, amikor a közönség tombolt
lelkesedésében, és nincs mit szépítgetni rajta, így van, valósággal kiharcolta,
kiverekedte magának Bartókot. Nos hát, ugyanezt teszi most Csontváryval.
Ilyen szellemi honfoglalás folyik most Budapesttől 70 kilométerre." Ez a szellemi honfoglalás magyarázza az interjú szokatlanul széles horizontjait, ezért
vázolja Fülep néhány sűrített mondatban a művészet egész történetét, Lascaux-tól az álművészetekbe való hanyatláson át a modernek nagy tisztogatásáig; ezért előlegezi az őt akkoriban foglalkoztató filozófiai summázásból
a művészetek saját külön logikáját. A maga páratlan tekintélyével, még ellenfelei által sem vitatott kompetenciájával siet megtámogatni Fülep a közönség spontán ítéletét. Tán azt is remélte, hogy itt végre sikerül elérnie
azt, ami Izsó Miklós vagy Lechner esetében nyilvánvalóan nem sikerült; sikerül talán reádöbbentenie közönségét és szakembereket önnön értékeink
felismerésének s megbecsülésének fontosságára. De milyen keserűen kell
kommentálnia alig néhány év múltán a Marokkói tanító végleges elpusztítását, s milyen aggodalommal kell szót emeljen a még tönkre nem ment vagy
tönkre nem tett képekért! De vajon ma alaptalan lehetne-e végre Fülep aggodalma? Nem fenyegeti-e többé avatatlan restaurálás — és itt nyilvánvalóan mindenki avatatlan, aki évekig nem külön erre a feladatra készült —
a többi képeket? Megfelelő-e minden tekintetben a jelenlegi elhelyezés? Megszűntek-e a raktározás és a szállítgatás halálos veszedelmei? És — mert Fülep szellemében ez a leglényegesebb — folytatódott-e a szellemi honfoglalás?
Ne áltassuk magunkat, legalább évfordulója alkalmából ne áltassuk magunkat: egyik kérdésre sem válaszolhatunk megnyugtatóan. Mi több: márcsák
nem is nyugtalankodunk miattuk. Ki törődik vele, hogy látható-e Csontváry
minden műve értékének megfelelő biztonságban egyetlen helyen, s hogy ez
a hely afféle nemzeti Parthenon legyen; ki törődik vele, hogy a köztereinket és. középületeinket elárasztó plasztikákon — legyenek amúgy tűrhetőek
vagy szörnyűek — lassan még a nyoma is kivész az Izsóból eredeztethető és
Medgyessyben folytatódó magyar szobrászatnak? Szinte valami öröm érezhető, hogy a nagy nyugtalanító lehunyta végre szigorú szemét; nyugalom,
jöjjön el a te országod! De vigyázzunk: nyugtalanítók nélkül könnyen elérkezhetünk egy ponthoz, ahol már nem dönthető el többé, hogy a nyugalom a
magabiztos élet jele, vagy a halálé.
Ezt látta mindenkinél élesebben Fülep, ezért lépett tőle szokatlan akti66

vitással sorompóba az egyke ügyében. Mert ő ebben nem a magyarság egyik
nagy gondját látta; ő itt élet-halál kérdését gyanította, amit nem lehet a
népesedési statisztikákra korlátozni. Az egyke néki egy egész nép látens halálraszántságának manifeszt tünete volt. A látható csúcs, ami alatt Fülep mindenki másnál, még Illyésnél és Némethnél is nágyobbnak becsülté, veszélyesebbnek ítélte a mélyben meghúzódó jéghegyet. A zerigővárkonyi pap a
Nemzeti Szocialista Birodalom árnyékában és a milliós dunántúli németség
szorításában úgy látta, azt látta meg, hogy a magyarság ott, azokon a gyönyörű tájakon föladta a küzdelmet, lemondott a jövendőről, lemondott az
életről. A népesedési mutatók a változó körülmények függvényében — például az elszegényedéstől való félelem miatt — változhatnak; csökkenő népesedési ráta önmagában nem mindenütt és nem föltétlenül jelez veszedelmet,
az egyke esetében azonban egészen másról van szó. Az egyke azt jelzi, hogy
a nép beletörődött a megváltoztathatatlannak érzett elmúlásba. Az egyke a
halál nyugalma, a közösség már-már irreverzibilis elöregedésének, tudattalan
haláltudatának jele. Ennek megfelelően alakul át egész erkölcse, a szokások
egész rendje. Ez az erkölcsi változás az alap. A kollektív halál etikája szemszögéből azután már nyilvánvaló, hogy szégyen, sőt bűn a több gyermek,
nyilvánvaló a család eltorzulása szélsőségesen életellenes irányba, a „vőül
venni" szokásától a fiatalasszonyok „megnevelésén" át a terméketlenség valóságos szimbólumaiként tekintett vén banyák fekete grasszálásáig. „Betetőzése' az egész egykés világnak, hogy benne egyenesen megfordul az erkölcsi
értékskála. Nem az a bűnös, aki magzatát elhajtja, hanem aki megtartja. Erkölcstelen gyalázatosnak, patkányfajzatnak és nyomdafestéket nem tűrő mi
^mindennek mondják el azt a nőt, aki másodszor is fogan, s idejében nem segít a baján; és addig üldözik, amíg megteszi — ha belehal is. Ha nem hal
bele, csak megnyomorodik, dologra képtelenné válik, pokollá teszik az életét, s elüldözik a háztól. A férj hallgat, az anyós parancsol, aki a házban s a
birtokon uralkodik, és vigyáz az örökösödés r e n d j é r e . . . Ha akárhány szeretőt
tart is az' asszony, nem olyan szégyen, mint a második gyerek." Fülep a statisztika adatai mögött egy egész világfelfogást látott, a terméketlenség ördögi etikáját, s elsősorban ezt próbálta megérteni, ez ellen kívánt küzdeni, ez
ellen próbált mozgósítani.
Nem mintha lebecsülte volna a gazdasági és politikai intézkedések jelentőségét; ennél sokkal realistább volt ő mindig. De önmagukban az ilyen intézkedéséket sohasem vélte elegendőnek. Ahol egy egész szokásrend, ahol egy
világfelfogás nyűgözi a lelkeket, ott igazán hatásos csak ennek a megváltozása lehet. Megvannak persze ennek a változásnak a maga gazdasági és politikai feltételei is, de gazdaság és politika — bármily fontosak — részei
csupán a teljes életnek, amely ezernyi s gyakran láthatatlan szálon szövődve
szervezi az emberi kapcsolatokat, s teszi elviselhetővé vagy elviselhetetlenné,
boldoggá vagy boldogtalanná, életessé vagy halálossá. „Idealista" lett volna,
mint olykor még hívei és értői is hiszik? Ellenkezőleg, cseppentett realizmus
ez, s inkább a „realisták" álláspontja nevezhető valamiféle demográfiai idealizmusnak. Fülep különben pontokban is felsorolta az egyke elleni teendőket,
s ezek közt nagyon fontos szerepet juttatott hatásos gazdasági és politikai intézkedéseknek. Szükségesnek, de nem elegendőnek tartotta ezeket. Figyelmeztetett, hogy ezek az intézkedések önmagukban, még ha oly tökéletesek és
hatásosak lennének is, amilyenek a dolgok természete miatt soha nem lehetnek, nem fognak segíteni. Ezért nem szabad megfeledkezni arról a többletről, ami az ilyen intézkedéseket igazán aktiválhatja, ami óhatatlan gyenge67

ségeiket kompenzálhatja. A telepítéseket, a nagybirtokok radikális felosztását, a sokgyermekeseknek juttatott kedvezményeket Fülep is elengedhetetlenül szükségesnek látta, s valósággal gyakorlati közgazdásszá képezte magát,
hogy a mindennapi élet szintjéig megkereshesse a javítási lehetőségeket. De
látta azt is, hogy mindez önmagában nem elég. Az is szükséges, hogy háborítatlanul és fenyegetéstől mentesen otthon érezhesse magát apái földjén ez
a nép, hogy maga intézhesse dolgait, hogy munkája nyomán a jobbuló élet
táguló köreit lássa megnyílni maga előtt, hogy akadálytalanul művelődhessék, hogy kellően megbecsültessék. Fülep valódi ú j honfoglalást követelt,
anyagi és szellemi téren egyaránt. „Nincs az a revízió — írta a legnagyobb
irredenta idején — mely fönnmaradásunkat, nemzeti önállóságunkat biztosítani tudná gyökeres belső megújulás, ennek az országnak ú j alapokon való
fölépítése nélkül. Vagy így marad itt minden, ahogy van, s akkor majd
végeznek idegen erők rólunk, nélkülünk. Vagy — s nem fogják itt az életet
csírájában megfojtani, nem kell dolgozni akaróknak idegenbe vándorolni, alföldi földmunkásoknak a Teleki tér kövén alamizsnát lesni — megváltozik
minden, nem ez vagy amaz a dolog, nem ez vagy az a részlet, hanem a szó
teljes értelmében: minden. A részleteket csak az egészben lehet dűlőre vinni,
enélkül a velük való vívódás — amilyet ma is látunk — csak halálos idővesztegetés, megoldásuk az egész nélkül céltalan, jövőtlen."
Azóta minden megváltozott, ám a demográfiai fenyegetettség, ha m;.
formában is, megmaradt. Fekete Gyula és Varga Domokos kellőképpen fői
tárták hogyan, s miért; lassan és tétován intézkedések is születtek a korri
gálás szándékával; a gyes például a maga idejében határozottan segített. D(
a születésszám akkori kicsi emelkedése — amit a közelmúltban a sajtó és a.
egész tömegkommunikációs hálózat nem röstellt demográfiai „hullám"-kén •
emlegetni, sőt hibáztatni — csepp volt a tengerbe: Magyarország népessége
lassan fogyni kezd, s ez a fogyás az ezredfordulóig immár elkerülhetetlenül
és gyorsuló ütemben fog folytatódni. Az ezredfordulóra a derűlátóbb becslések szerint is úgy 20—-30 ezerrel, valószínűbb azonban, hogy néhány százezerrel kevesebben fognak itt élni, mint ma. S ami még sokkal nagyobb b a j :
a népesség el fog öregedni: a 0—14 éves gyermekek korcsoportja még a legoptimistább becslések szerint is több százezerrel csökkenni fog. S ha addig
nem. történik valami, ha nem áll meg a fogyás, a folyamat katasztrofális következményekkel járhat, Fekete Gyula számtalanszor és Fülephez méltó szen^
vedéllyel figyelmeztetett rá. A német hübrisz rémét ugyan eliárította fejünk
felől a történelem, de növekvő népsűrűségű területek közé ékelődve egy
folyamatosan csökkenő népsűrűségű kis ország — figyelmeztet rá Fekete
Gyula — robbanékony feszültségeket gerjeszthet. „Korlátoltság volna azt remélni; hogy ez a vákuum nagyobb távlatban nem rejt olyan veszedelmeket,
amelyek egy végképp elöregedett, évtizedről évtizedre fogyatkozó nép létéi,
fennmaradását is kérdésessé teszik."
Ma úgylehet hasonlíthatatlanul kedvezőbbek a társadalmi lehetőségek a
folyamat megállítására és megfordítására, mint Fjülep és Illyés idejében, de
a kollektív nemtörődömség, a furcsa társadalmi tájékozatlanság ugyanakkora.
A nagy nyugtalanító is leginkább e miatt háborgott a maga korában: „Csodálatos, de úgy van, ebben az országban tömérdeken nem tudják, mi történik
— mi történik az orruk előtt, néző, de nem látó szemüktől arasznyira.. ."
S amikor aztán őt s a Nyugatban megjelent Pusztulás után Illyést is „sötétenlátással" és „nacionalista izgatás"-sal vádolták a látni nem akarók, haragos méltósággal válaszolta nekik, „hogy maga a nép mondta ki" és mondja ki
68

a szentenciát, maga a nép tudja, vallja, belenyugodva vallja a maga pusztulását. (Tudják ezt, akik vitázni akarnak?) . . . Nyíltan mondja, hogy elpusztul, s nem bánja. Ami paradoxon az egyénről, hogy akkor hal meg, mikor
belenyugszik, igazság a népről. Külső erőszak az ókorban elpusztíthatott
népet, ma már (vagy ma még) nem; a halálba beletörődés: igen."
Lent magát megadó pusztulás, fent önelégült közöny, s az ország hangos
nemzeti jelszók és magyarkodás közepette halad a demográfiai katasztrófa
felé. így látta Fülep. S a harmincas évek közepén, az induló Válaszban cáfolhatatlan logikájú cikkben szigorú szavakkal összegezte ezt a látását.
Csűrös Miklós figyelt fel a Nemzeti öncélúság című nagy tanulmány
jelentőségére, s elemezte közvetlen összefüggését az egykeírásokkal a távolabbi kapcsolatát a Magyar Művészet alapkategóriáival. „Mi a magyar, Nyugathoz vagy Kelethez tartozik, netán közvetítő a kettő között, keresztény-e
vagy pogány, mennyi és milyen hatást »egészséges« átvennie Nyugatról: a
harmincas évek divatos kérdéseit veszi sorra és divatos válaszait zúzza szét
Fülep, leleplezve az egész problémafölvetés ingatagságát." Kikezdhetetlen
érveléssel bírálja azt a kritikátlanságot, „amely »kivonja magát az értékek
fóruma alól«, s a dolgokat tudománytalanul, szubjektivisztikusan »eleve meg•konstruált nemzeti jelleghez való viszonyuk« alapján ítéli meg. A fajelmélet,
fajvédelem, nemzeti öncélúság jelszavairól nemcsak azt közli, hogy német
'•¿nportcikkek, hanem önmagukban vett gyöngeségüket és az általuk okozott
•dűrzavart is megmutatja; »a nemzetinek kiélezését, mindenek fölé helyezését
-délzó elméletek éppen a nemzetet homályosítják el«." Látja Csűrös jól azt a
qpáratlan mentalitástörténeti megalapozást is, ahogyan Fülep a korabeli Magyarország nyavalyáit a kiegyezéses szellemiségéből eredezteti; látja jól, s
Jméltán csodálkozik, hogy ez a Széchenyi Nagy Szatírájához fogható tanulm á n y milyen kevéssé visszhangzott. De talán mégis inkább, mint Csűrös gonJdolja, hiszen Bibó Zsákutcás magyar történelme sok tekintetben a Nemzeti
öncélúság nagy gondolattömbjeit bontja ki és folytatja, Németh László
Széchenyi-könyvében s aztán egész vásárhelyi tanárkodása idején ugyanazzal
a szenvedéllyel és a Fülep-meghatározta értelemben keresi s találja meg az
értékek mindennapokat szabályozó követelményeit, s évekkel később, Fülepre emlékezve Illyés tán épp ezért a cikkéért nevezhette Fülepet szokott
szó-találó géniuszával „Az Eligazító"-nak. A Nemzeti öncélúság súlyos gondolatokat görgető hosszú mondatai megkerülhetetlenek és idézés nélkül is
hatottak, mert létünk-nemlétünk értelmét és kritériumait fogalmazzák meg.
Példátlan erővel mutatja meg benne Fülep az eszmék — minden eszme —
szükségképpeni elfajulását, ha nem hat rájuk az értelem permanens kritikája, ha nem konfrontáltatnak állandóan az értékelő szellem permanens
kontrolljával. Mert minden dolgot csak önmagában, a saját mértéke szerint
lehet megmérni, az eszme sohasem szentesítheti az eszközt. Aki lemond a kritikáról, aki lemond róla, hogy autochton erkölcsi és szellemi értékek szerint
mérjen, az elveszti a tájékozódás lehetőségét, s óhatatlanul eltéved. „Az
érték-elvről való lemondással logikailag együtt jár a megismerésről való lemondás, a szellemi-erkölcsi szférában, tettek és művek között értékelés nélkül nincs megismerés, s amint a nemzetinek nevezett kritérium az értékelés
helyére lép, minden megismerés — így magának a nemzetinek megismerése
is, megsemmisül; nincs, ami a tapasztalatot ismeretté, megértéssé feldolgozza,
szellemi-erkölcsi hierarchiába rendszerezze, nincs, ami világítson és mérjen;
helyén ösztön, érzés, indulat csapkod vaktában, vagy nyugszik magában, s
69

mert vak, azért közömbös is, és viszont; érzés értékelv nélkül nem is lehel
más."
Az értékelvtől elrugaszkodott vak eszme persze — ez a legveszélyesebb
— nem ismeri fel és nem ismeri el eltévelyedését. „A nemzet mindenek felett" hangos hirdetői Adyban s Bartókban nem vették észre a magyart, Szinyei Merse kezéből kiütötték az ecsetet, a magyar nemzeti formanyelvet kereső Lechnerrel kávéházi asztalra rajzoltatták terveit, Izsó tehetségét felhasználatlanul hagyták, miközben teletűzdelték a fővárost a világon mindenütt
egyforma historizáló épületekkel és szobrokkal, a képtárakat s a középületek szabad falait az akadémizmus nemzetközi sablonaival. „A nemzeti jellegnek a kárhozatos nyugati mételytől való megvédése azt jelentette, hogy például Pilotyt vagy Bouguereau-t utánozni szabad, sőt kell, de az élő európai
művészet módján a kor lelkét magyar és európai formanyelven kifejezni
tilos. Az irány szerint a »nemzeti« egy szóval azt jelentette: giccs; ami nem
giccs, az nemzetietlen; s akinek a giccs nem kell, az nemzetellenes, hazaáruló." Maró gúnnyal vázolja Fülep ezt a világon mindenütt egyforma álnemzeti „stílust", amiben legfeljebb annyi a nemzeti, ahogyan nemzetietlen.
Hiszen „a nemzeti: művé átlényegült jellegzetesség; ahol hiányoznak a mű
megértésének, önmagában értékelésének föltételei, ahol lemondanak a mű
autonóm értékeléséről, ott hiányzanak nemzeti jellegzetessége megértésének
és értékelésének föltételei is." Egy egész konszenzusvilág alakul ki aztán ebből a meg nem értésből, az epigon elzárkózás mindenütt egyformán „nemzeti" normákat előíró közössége, melynek „minden tagja egy-egy határőr, aki
éberen vigyáz, hogy a dekadens idegen szellem meg ne mételyezze az egészséges magyar lelkületet, s a miniszter ugyanazzal a nemzeti tudattal, a nemzeti aktus és önvédelem, a nemzeti hagyományok őrzésével parancsolja a
cigánynak a sírva-vigadás álmagyar, szentimentális, limonádés nótáit, mint
az ellenzéki lapszerkesztő a járási székhelyen." Az értékek alól kivont s ezzel
merőben külsőségessé tett „nemzeti" kritérium nem t u d j a megkülönböztetni
az igazán nemzetit és az álnemzetit, és a „nemzeti érzés" a maga csalhatatlanságában jelszavakkal pótolja a megértést. „A jelszó, az eszme majma, szakasztott úgy viselkedik, mint az eszme, vallásos, erkölcsi tudományos színt
ölt, logikával dolgozik, fejlődik is, s a fejlődést felhasználja, előre lát, ösztönszerű tervszerűséggel készíti rendszerét, s megformál egy egész világot, minden részében; igazában csak utólag derül ki róla, mily kitűnően operált, hogy
becsapta híveit, milyen pusztaság marad utána, mennyi mulasztás, mennyi
élvégzetlen, közben egymásra tornyosuló s már elvégezhetetlen feladat, milyen szellemi és erkölcsi hullamező, mekkora pusztulás..."
t

Akkor még — Fülep cikke 1935-ben jelent meg — sejteni sem lehetett,
micsoda méretű lesz majd a nemzeti jelszavakkal fölidézett pusztítás, pusztulás. Sötétenlátással vádolták még hívei is. Szigorú szellemi-erkölcsi kritériumaival a nagy nyugtalanító szükségképpen magára maradt. Még ma is,
száz évvel a születése és fél évszázaddal a Nemzeti öncélúság megjelenése
után, szétnézve a világban, hányszor s hány helyütt kell látnunk, hogy a
jelszó, az eszme majma az értékek felrúgására vagy legalábbis csendes megkerülésére csábít. Nap mint nap azt kell tapasztalnunk, hogy nem . önértékük, hanem jelszavak szerint ítéltetnek meg gondolatok, alkotások, tettek,
emberek. S még nyugtalankodni is inkább csak jelszók érdekében — és védelmében — nyugtalankodunk miatta. Fülep ellenben meg nem szűnt figyel70

meztetni rá, nem szűnt meg lázadni ellene soha. Gondolatrendszere, mint
minden nagy gondolkozóé, nehezen áttekinthető és sok helyütt homályos;
azonban itt, az értékek kérdésében kristálytiszta és elemien egyszerű az állásfoglalása. Az értékek egyszerű evidenciák; olyanok mint „ne ölj", „ne lopj",
„ne tedd mással azt, amit nem kívánsz magadnak". Egyszerűségükben megmásíthatatlanok és lehetőségeikben végtelenül gazdagok, akár az általa anynyira szeretett és csodált, a tökéletesség legfőbb példájaként emlegetett népdalok. Ha egy tett, gondolat vagy alkotás nem tudja magát San Francesco és
a népdalok mércéjén megmérni, lehet amúgy bármilyen látványos, fikarcnyit
sem ér. Így tanította, növekvő szenvedéllyel, Fülep. Élete vége felé, a szocializmus milyenségén töprengve, egyetlen egyszerű mondatba foglalta össze
értékelméletét: „Semmi se pótolhatja az emberek egymáshoz való viszonyának emberségességét. Ez a cél, hozzá képest minden más csak eszköz, ha akármilyen fontos is."

CSŰRÖS MIKLÓS

Fülep Lajos — Baksay Sándorról
A Kisfaludy Társaság 1917-ben három kötetben kiadta Baksay Sándor
(1832—1915) Összegyűjtött irodalmi dolgozatait. Fülep Lajos az Ébresztő című református felekezeti lapban elismerő cikket írt a szerzőről és életművéről, s a harmincas években, az egykekérdésről szóló polémiák idején is
emlékeztetett Baksay népszemléletére. Fodor András följegyzései szerint személyes beszélgetésekben sok évtizeddel később is gyakran emlegette, idézte,
magyarázta, dicsérte. Az akkor kiadói lektor Kormos István előtt újrakiadását szorgalmazta. Az európai horizontú gondolkozó és művészettörténész eszerint egész életén végighúzódó szellemi vonzalmat táplált egy olyan 19. századi íróegyéniség iránt, akit ma ritkán emlegetünk, de ha mégis, többnyire
a konzervatív és másodlagos irodalom képviselőjeként (az irodalomtörténeti
kézikönyvben például ilyen főcím alatt: A „népnemzeti" iskola elhalása a
prózában). Utóéletének nem jelentéktelen eseménye ugyan a Szederindák
címen 1982-ben, a Református Zsinati Iroda kiadásában megjelent jubileumi
kötet, de sajnos a kelleténél ez is szűkebb körben terjedt.
Már Mikszáthot érdekelte az író és a lelkész viszonya, „aránya" az
életműben: „az íróba belevegyül valamennyi a papból, a papba valamennyi
az íróból. (...) az olvasók dicsőítik az írót azokért, amiket írt, de neheztelnek a püspökre, hogy nem engedi többet írni." A lelkészi hivatásra több százados családi hagyomány és nem utolsósorban apai szigorral érvényesített
várakozás predesztinálta. A szabadságharc idején nemzetőrnek akart állni, de
fiatal korán kívül, mint önéletrajzában írja, apja legfőként azzal érvelt:
„Biz' az ő fiának ne lőjjék el a lábát, mert hogyan fog feljárni a kathedrába?" Amikor elfogadta a szülői akaratot, a belénevelt engedelmességen kívül a kálvinista végzethit is irányíthatta („a bölcs gondviselés a kathedrát
jelölte ki nekem végcélul" stb.). Pályája, amelyet Kéky Lajos monográfiája
követ végig legalaposabban, a dunántúli, majd alföldi tanítóskodás és tanárkodás után Kunszentmiklóson folytatódik; lelkipásztor lesz, később kinevezik
71

püspöknek, az Akadémia is tagjává választja. Fülepet persze nem az akadémiai vagy egyházi rendfokozatok, a külső sikerek érdekelték, valami mást:
lényegesebbet, gyökeresebbet méltányolt a magyaros, bajszos arcú Baksayban
— ennek a valaminek szeretnénk a következő jegyzetekben utána nyomozni.
A szellemi kapcsolat gyökerei többfelé ágaznak. Joggal társítja az irodalomtörténetírás Baksay nevéhez a kálvinista magyarság fogalmát. Tudvalevő,
hogy tanítványai kevésbé kedvelték fenyítő eszközökben nem válogató szigora miatt, hívei viszont „igen megszerették s büszkék voltak országos hírű
pásztorukra" (Kéky). Kunszentmiklósi évtizedei Fülep zengővárkonyi korszakával párhuzamosíthatok, mind a lelkiismeretesen gyakorolt hivatás, mind
a közvetlen népközeliség, a magyar fajtában való gyönyörködés dolgában.
Mindketten nagy zsoltározók voltak. Közös vonásokat mutat a t á j és az etnikum iránti érdeklődésük: magas műveltséget egyesítettek keresetlen emberséggel és természetszeretettel, Baksay dolgozószobájának ablakai gondozott parkra néztek; érdeklődésük a mindennapi életre, a szellemi és a tárgyi
néprajz megannyi területére kiterjedt. Nem voltak, Fülep kifejezésével élve,
absztrakt emberek, benne éltek környezetük kisvilágában. Egy-egy megfigyelésük tárgyilag is találkozik: a Patak banya bevezetésében Baksay érzékletesen elmagyarázza a szüle és a banya különbségét, Fülep újra meg
újra visszatér Tatár szüle alakjához, akiben a viselkedés tökélyének s valamely boszorkányos tudásnak elegyét csodálja. Ezek az adalékok mindenesetre
rokon életeszményre vallanak. Regionális kötődésük is hasonló, Dél-Dunántúlhoz és a Jászsághoz volt bensőséges közük, Baranya és az Ormánság különösen sokat jelentett számukra. „Szép ligetes Ormánság, patakos mezők,
bársonyos :hegyek, sugárzó ormok ott a Dráva mentén!" — hosszan idézhetnénk .Baksay önéletrajzának lírai (s Fülep későbbi publicisztikájának féltve
riasztó) • mondatait erről a tájegységről. Műveltségük alaprétege a Biblia és
az antikvitás volt, de — bár nem közelítette meg Fülep legendás nyelvtudását —, Baksay. is olvasott egy-két modem idegen nyelven. Találkozik ízlésük Arany megítélésében; nem a rajongó elismerés itt a lényeg, hanem az
indoka: a népélet megfigyelőjét, a fajta szépségének, nemességének, a nemzetivé vált klasszikus embereszménynek (akár a testi szépségeszménynek) érzékeltetőjét méltatják benne. Fülep kedvenc idézete, az Öldöklő angyal magyartánc-leírása például már Baksaynál előkerül. Arany hatását, ki különben
állítólag maga: is fölfigyelt Baksay egyik korai elbeszélésére, természetesen
epikus műveiben s kivált műfordításaiban is kimutatták.
Említett cikkében Fülep mindenekelőtt a népélet ihletett leíróját dicséri
Baksayban. Összegyűjtött művei közül a harmadik kötetet tartja a legtöbbre,
azt, amely „jórészt a magyar nép viseletéről, szokásairól vagy tősgyökeres
magyar vidékekről és lakóikról szól", legfontosabb műfajaként az etnográfiai
leírást jelöli meg. (Annál föltűnőbb, hogy a különben kiváló ú j Magyar Néprajzi Lexikonban nem találunk Baksayról szóló cikket.) Ezeknek a táj- és
népismereti tanulmányoknak tudománytörténeti helyét és jelentőségét Tálas!
István, foglalta össze legutóbb. Az 1880-as évek vége előtt keletkezhettek,
amikor mint Tálasi mondja, „hivatásos néprajzi kutatók még alig vannak
hazánkban"; tárgyi hitelesség dolgában szerinte Baksay „a legkiválóbbak közé tartozik, író létére tanulmányai aggálytalanul valósághűnek fogadhatók
el, közvetlen közlésmódja, szerkesztése, olykor lírai hangvétele az átéltséget
igazolja"-. Három legjelentősebb műve e nemben a Magyar népszokások,
A
Jász-Kunság és a Három megye háromszöge — A Mecsek környéke. Ezekben és a hasonló írásokban Fülep tragikus anakronizmust konstatál, helye72

sebben: annak a világnak az eltűnését, múltba fordulását, amelyet Baksay
fölidéz. Nem poétikai kifogásokkal él az idill ellen, sőt, amikor a magyarság
legderűsebb írójának nevezi a szerzőt, tőle (különösen e korai korszakában)
szokatlan, szinte fenntartás nélküli dicsérő jelzőket sorol: „talán az egész
század sem szült az egész föld kerekén írót sehol, aki ennyire zavartalanul
verőfényes, mindennek csak a jó oldalát látó, mindent egyöntetű ragyogással
besugárzó volna, mint ő". Találóan jellemzi humorát („könnyed megbizsergetése az észnek és a szívnek"), az etnográfia derűs Homéroszának nevezi.
Ha irodalmi-esztétikai és poétikai nézeteire vonatkozó következményeket akarunk levonni az idézettekből és az írás egészéből, akkor a széppróza,
a szépirodalom fogalmának tágas értelmezése tűnik szembe. Az etnográfiai
leírásról végig félreérthetetlenül mint művészetről van itt szó („gyönyörködtet", „mesél", „Nagy művész" stb.); nem cáfolja ezt az Arannyal, Jókaival
való szembesítés sem, akiknél Fülep a fikció értelmében használt „költészet",
„fantázia" szavakat alkalmazza s e vonásaikat állítja szembe a Baksay-féle
„pontos leírással". Ez műfaji különböztetés, nem pedig művészet és nem művészet közötti: „Mert művészetnek nagy művészet ez, de nem költészet" —
írja. A gondot tehát nem e próza művésziségének eldöntése jelenti számára,
hanem az ábrázolt és a valóságos világ közötti összehasonlítás leverő eredménye.
A hagyományos magyar paraszti kultúra pusztulását Fülep szinte költői
vízióban fogalmazza meg: „A magyar nép és a paraszt, mely minden fajtánál
többet szenvedett a világon, mégis így tudott úrrá lenni a szenvedésen, az
életen, így tudott vigadni, gondtalanul, szívvel-lélekkel — s ez múlt el most,
vagy múlik el, s csak a küzdelem marad meg már ezután, a szenvedés, a modern élet lüktetése, újsága, anyagi robotja, mely a falut is sodrába ragadta,
és kiforgatta ősi valójából." Ez a gondolat legalább tíz évvel korábban is
gyötri már Fülepet, ismeretes korai érdeklődése Kodály és Bartók népdalgyűjtő tevékenysége iránt, s Malonyay Dezső kalotaszegi népművészetet bemutató kötetéről írott 1907-es cikkében világosan fölismerhetők a Baksaykritikát előlegező gondolatok. Akkor, centrális eszméjéhez képest, a népművészetben „a gyönyörű, szép, gazdag, egzotikus (...) és befejezett stílus" példáját mutatta föl, 1917-ben már nem_ annyira a stílus, hanem egy életforma,
egy nép,. egy világ pusztulása miatt aggódik.
Baksay azért is jó ürügy ehhez, mert — a kiadások dátumától függetlenül — jóval régebbi állapotokat rögzít, éspedig a korát és emberi természetét jellemző, nem mindig illúziók nélküli derűlátással. Olykor szemére vetik,
hogy például az ormánsági egykekérdést, a vele járó erkölcsi süllyedést,
a szekták szaporodását stb. pap létére nem vette észre, pedig minderre már
a múlt század közepén figyelmeztettek bizonyos jelek (ifj. Kodolányi János).
Fülep, aki a húszas-harmincas években oly érzékeny volt „a magyarság pusztulása" tüneteire, ebben az esetben — talán a világháború szorongásában és
az összeomlás előérzetében — inkább az értékek összegyűjtésének és átmentésének érdemét hangsúlyozza: „Hogy legalább a könyvtáradban megőrizhesd a szép életnek emlékét, mint nagyúri pincék ódon palackjai rég elmúlt szőlők hajdan napsütötte, élő venyigéinek nedűjét."
Baksayt idézve Fülep, a kortársak és tanítványok emlékezete, följegyzései szerint, gyakran emlegette Homérosz-fordításait, kivált az Odysszeíáét.
Cikkében is szól arról az erős kötelékről, „mely a magyar írót lelke mélyén
hozzáfűzte a görög költészethez". Fodor András naplójában több helyen
idézi Fülep fordításrészletekhez fűzött magasztaló szavait; „a fölolvasott ré73

szek valóban Arany legszebb epizódjaira emlékeztetnek. Rendkívüli érzékletesség, ép nyelv, költői tisztaság (...) ódon magyarság." Mint ismeretes,
Baksay hangsúlyos tizenkettesekben fordította a homéroszi eposzokat, Mikszáth szerint: „az avult hexameter-köntösből kihámozva magyar szájízhez
mért páros rimelésű népies versekben". Eljárását azóta dicsérték is (MészölyGedeon, Mészöly Dezső), de kritika is érte, s az újabb, szoros formai hűséget
megkívánó műfordítói szemlélet általában az időmértékes megoldást t a r t j a
kívánatosnak. Így nyilatkozik Szabó Ede is a műfordításról szóló összefoglaló
könyvében. Fülep ellenben Devecseri nagy vállalkozásánál többre tartotta
Baksayét, mert a két nyelvezet közül szerinte az utóbbi közelítette meg jobban az eredetit. „Idéz a görög szövegből" — írja Fodor András —, „mint
a patakcsobogás, olyan lágy e z . . . a magyar szöveg (ti. a hexameteres) recseg, ropog a sok »k« miatt." Devecseri kivételes filológiai, stiláris, művészi teljesítményét, nyelvünket gazdagító leleményességét csodálva is figyelembe vehetjük ezt a másik koncepciót: a naiv, Arany szavával „téj mézzel folyó" költői epika időmértékes tolmácsolása olykor óhatatlanul emelkedettebbnek, esetleg „hidegebb"-nek bizonyul az eredetinél (az utóbbi jelző
Szilágyi Istvántól származik, aki így nyilatkozott a kérdésről éppen Aranynak írt levelében: „Olly köntöst kíván, melly kötött legyen ugyan mint az
eredeti gerince, de a schema a mi ízlésünkhöz járjon közelebb."). Ügyes
érveléssel mutatja ki újabban Mészöly Dezső, hogy Baksay nem a szükséges
formai készség hiányában, hanem elvből döntött a magyaros verzió mellett,
hiszen Lucanus Pharsaliájának fordításával meggyőz arról, hogy „minden nehézség nélkül tolmácsolhatta volna az Iliászt s az Odysszeiát is eredeti versformában".
Fülep álláspontja mindenesetre az, hogy a műfordításban nem kívánatos
a merev ragaszkodás az eredeti versmértékhez, ha azt a befogadó nyelv, kultúra nem honosította át egészen. Tudjuk, mennyire szerette a nagy európai
stílusok bár vidékies, provinciális, de megmagyarosodott változatait, a regionális értékeket. Végső fokon bizonyára Baksay Homéroszában is ezt a magunkévá sajátító, az egyetemes értéket nemzetivé asszimiláló műveletet becsülhette.
Túlértékelte-e Fülep Baksayt? Valószínűleg igen; de az efféle kiemelések, elfogultságok gyakran tanulságosabbak a fontoskodó latolgatásnál. Esetünkben például nemcsak azért, mert e ragaszkodás indítékainak futó áttekintése_is tanulságokat kínál egy nagy polihisztor irodalmi-műfaji vagy a
műfordítással kapcsolatos — netán vitatható, de mindenkor figyelmet érdemlő — elveiről, meg a művészeti problémákat nemzeti sorskérdésekkel együtt
látó szemléletéről; s nem is csak azért, mert fölhívja a figyelmet egy szerényebb képességű, mégis jellegzetes, vonzó íróegyéniség életművére (annak leginkább időtálló rétegére), figyelmeztetve mintegy az irodalomtörténetírás
adósságára Baksayval szemben. Általános példa is.ez a kötődés arra, hogyan
és miért érdemes megközelíteni az úgynevezett kismesterek, kisebb írók, a
poéta minor-típus problémáját, hogyan lehet és kell beilleszteni munkásságukat az egyetemes művelődéstörténeti folyamatba. „Meg kell változnia annak
a szemléletnek" — tanitja másutt Fülep —, „amely csak a reprezentatív nagy
műveket becsüli igazán, a kicsinyekkel csak mint dokumentumokkal, segédeszközökkel foglalkozik (...). A nagyok nagyszerűségét megmutatni nem nagy
dolog — lássuk meg a nagyot a kicsikben, bennük van." A Baksay-téma azért
is figyelemre méltó, mert az irodalomra vetíti át ezt az eredeti helyén a művészettörténetre és a művészettörténet-írásra vonatkozó gondolatot és föl74

adatot. Tömörkényről mondja egyik nagy író-esszéistánk, hogy Tolsztojjal
szőtték egy bordában, nyilván nem nagyságuk vagy jelentőségük, hanem
szellemiségük hasonlóságára gondolva. Ilyenformán fedezi föl Fülep mindazt
Baksayban, amit tömören Arany János-inak nevezhetünk: a világtávlattal
nem ellenkező magyarságot, a keresetlen népi-nemzeti jellegzetességet, a
nyelv tisztaságát, a tapinthatóan érzékletes leírás képességét.*

Fülep Lajos és Dutka Ákos leveleiből
Fülep Lajos eddig ismert legkorábbi leveleit a fiatal nagyváradi költőnek, Dutka Ákosnak írta. Dutka Ákos hagyatékában 16 Fülep-levelet találunk, valamint egy Fülepnek szóló Dutka-levelet, amelyet írója úgy látszik
elmulasztott postára adni. Igaz, Dutka levelezésük két esztendeje alatt —
néhány Kolozsvárt töltött hónapot kivéve — Nagyváradon élt, míg Fülep
ezalatt kétszer megjárta Párizst, s Pesten is lakást változtatott. Ez lehet az
oka annak, hogy Fülep Lajos hagyatékában mindössze egyetlen Dutka-levél
maradt fenn, a többi elkallódott. Jó ideig csak i levélbeli ismeretségük első dokumentuma Fülep Dutkának írt 1904. május 21-i levele, amelyben arra kéri,
küldje'-el neki „Vallomások könyve" című első kötetét.' Következő, hét kutyanyelvoldalnyi levelében a 19 éves pesti újságíró szinte lapról-lapra végigelemzi, dicséri és bírálja a 23 éves költő műveit, > további fejlődésre sarkallja, s szeretné előmozdítani érvényesülését is. Azt javasolja, hogy
adjanak közre Dutka java verseiből újabb „formás kis kötetet, elegánsan
kiállítva" valamelyik jobb pesti kiadónál. A „Vallomások könyvé"-ről pedig
írni készül a debreceni Csokonai Lapokba. A recenzió hamarosan napvilágot
lát 1904. május 25-én, igaz, nem a Csokonai Lapokban, hanem a Hazánk című
napilapban, amelynél Fülep alkalmazva volt.
A következő két évben, 1904 tavaszától 1906 nyaráig sűrű levelezés alakul ki kettejük között, ezekből adjuk közre — a terjedelem adta lehetőségek
közt — azt a néhány darabot, amelyben Fülep életét meghatározó nagy élményeiről és szándékairól írt első, 1904-es párizsi útjáról és itáliai utazása tervéről, amely 1905-ben még terv marad, 1907-ben valósul meg s hétesztendős
firenzei és római tartózkodás lesz belőle.
Közben 1905 nyarán feltehetően személyesen is megismerkedtek: szeptember utáni leveleikben már tegezik egymást, az a bizalmas, meghitt barátság azonban, amelyet Fülep kezdetben remélt, nem jött létre közöttük később
sem. Levelezésükben jórészt Dutka érvényesüléséről esik szó: Fülep nexusai
révén a Magyar Szemle és A Hét hasábjain segíti Dutka verseinek megjele* E tanulmányvázlat főbb forrásai — Baksay Sándor és Fülep Lajos műderindák (1982) című életmű-válogatásban közölt bevezető esszék (Illyés Bálint
vein kívül — Kéky Lajos Baksay Sándor című kismonográfiája (1917), a Sze—Varga Domokos, Tálasi István és Mészöly Dezső írásai), valamint Fodor
András Ezer este Fülep Lajossal cimű, kiadás előtt álló naplómemoárja,
amelynek részleteit a szerző szíves engedélyével használtam föl.

75

nését, majd a Nagyváradról elkívánkozó költő terveit igyekszik támogatni:
beajánlja a debreceni Szabadsághoz, Gáspár Imre lapjához, majd pesti elhelyeszkedésén munkálkodik: újságírói állást ugyan egyelőre nem talál számára, korrektornak azonban addig is feljöhetne az Alkotmányhoz, amíg valami jobb lehetősége adódik. A tervből nem lett semmi, Dutka csak 1918-ban
hagyta ott Váradot.
A levelek nem szorulnak különösebb magyrázatra. TTülep először 1904.
június közepétől szeptember végéig, másodszor pedig 1906. május végétől
október végéig volt Párizsban. Itt súlyosan megbetegedett, kórházba került, s
csak itthon, 1907 nyarán jött helyre; ezután utazott Itáliába. — 1905-ben
levéllel fordul Ady Endréhez, akit ekkor még nem ismer: Dutka címét kéri
tőle. Nem egészen egy év múlva, az Üj versek megjelenését követően Fülep
lelkes hangú ismertetést ad közre a kötetről Az Ország 1906. március 7-i számában, ami Dutkában — levele tanúsága szerint — némi fájdalmas féltékenységet ébreszt. Az ugyanekkor említett második Dutka-kötet csak évekkel később, 1908 tavaszán jelent meg „A föld meg a város" címmel.
Fülep Lajos és Dutka Ákos kapcsolata 1906-ban megszakadt, van azonban egy Dutka Ákosnak szóló, több mint félszázaddal későbbi Fülep-levél
1959-ből, amely szorosan összefügg fiatalkoruk eseményeivel. A visszavonultan, szinte elfeledve élő Dutka „A Holnap városa" című, a század eleji Nagyváradról szóló könyvének sikere után „A nagy kaland" címmel megírta
1905—1906-os amerikai útjának történetét is, s egy példányt elküldött a
könyvből Fülepnek, aki mint a könyvben olvasható, „belopta, beoltotta szomjas váradi szívembe a világcsavargás rögeszméjét". Dutka két barátjával elindul Itália felé, de Fiúméban egy hajóstársaságnál alkalmazottként dolgozó
váradi ismerősük újságírói szabadjegyet kínál nekik egy hajó első amerikai
útjára, s így Olaszország helyett az Egyesült Államokba utaznak. E régi emlékeket tartalmazó kötet elküldését köszöni meg Fülep Dutka Ákosnak.
1
(Budapest,
Kedves

barátom

1904. május

25

után.)

uram,

Alighanem olvasta már azt a néhány sort, amit a Hazánknak
pár nap előtti
számában kötetéről megjelenítettem.
Amint már tudja, nézetemnek
csak egy csöpp
töredéke az, a többit — de szintén csak nagyon keveset, — megírtam
már levélben.
Mindent azonban nem lehet leírni. Nem volna elég papírom
meg
tintám
hozzá. Meg vannak aztán dolgok, amiket leírni nem is tud az ember, csak elmondani, s ilyenkor .— ritkán fordul elő — én, a máskülönben
nagyon
szótalan
s tán sótalan úr, nekieresztem
a nyelvemet
s úgy pörgetem, mint a szegedi
kofa,
amikor a paprikáját
kínálja.
S ha így is van, hogy nem tudunk mindent elmondani
egymásnak,
egyelőre,
mégis csak kedves dolog ez a mi hímnemű amor lesbicusunk.
Az ember
Pesten
ül s eszébe jut a nagy idegenben, a sok ismeretlen ember közt: hiszen van
nekem
egy jó barátom Nagyváradon,
nem tudom ugyan, hogy milyen a külseje, de derék
fiú lehet. Azzal megnyugszik
az ember s megiszik egy pohár bort az
egészségére.
Hogy azonban ez így még sincsen egészen jól, az bizonyos. Mert hát
távolság — az nem távolság. Fogalom, amelyen t ú l , f o g j u k magunkat tenni azzal, hogy
találkozni fogunk. Mikor, nem tudom, de szeretném
ha mielőbb,
bár
mostanság

76

nem igen kínálkozik
rá remény. A jövő hónap elsején ugyanis hosszú útra készülök: föl akarom keresni a minden modern művészetek
és forradalmak
hatalmas fészkét, Párist, az emberiségnek
ezt az óriási tanítómesterét,
minden
szépnek és rútnak a szülőanyját.
(Persze özvegyasszony,
abból a fajtából,
akinek
ura sohase volt.) Néhány hónapot akarok ott. tölteni, hogy fölrázzam
magam átkozott fásultságomból,
hogy új életet keressek, amelyiken magam is újra
éledjek.
Sok mindent fűzök ehhez a valószínűleg
sok nyomorúsággal
és nélkülözéssel
fűszerezett
kirándulásomhoz,
de azt hiszem, hogy egészségesebben
fogok
hazatérni,
mint elmentem. Még ingadozom az emberi problémákban,
még hiszek az erkölcsben s néha eszembe jut az Isten neve is...
felejteni megyek. Gyökeresen,
tanulmányszerüen
akarom megtanulni
az emberi butaság által szankcionált
erkölcs
és erkölcstelenség
fogalmának
ürességét, az emberi élet szűzi
megnyilatkozásának
egyformaságát
akarom megfigyelni
a szép között a bűnnek ebben az óriási fészkében. Hiszem, hogy
megtalálom.
Ez akadálya annak, hogy hamarosan találkozzunk,
hacsak úgy föl nem pakol, mint én, s habozás nélkül szintén útnak nem indul. De félek, hogy
kevesebb a vállalkozási
szelleme, s látom, hogy a lelki egyensúlya is biztosabb,
semhogy ilyen kiruccanásba
belemenne.
Mindez azonban nem akadály.
Megismertethetjük
egymást
egymással,
csak
akarnunk kell. Ha ösmeri Dostojevszkynek
a Fehér éjszakáit (s ha nem ösmeri,
haladéktalanul
olvassa el), akkor tudja, hogy mire célzok. S az ötletnek meg lesz
az az eredetisége,
hogy nem fogunk hazudni. Megismertetjük
majd egymással
az
egyéniségünket,
a gondolkozásunkat,
a fejlődésünket,
s ami fő — az életünket, ha
van kedve hozzá. Mégpedig oly őszintén, mintha gyermekkorunktól
együtt
nőttünk
volna fel, s semmi bűnünk nem volna titok egymás előtt. Mivel pedig
egyszuszra mindez sok lenne, folytatásokban,
levélváltásokban
írjuk meg egymásnak
egész
gyerekkorunktól
fogva az életünket, úgy ahogy gondoljuk és érezzük, hogy volt.
Ha van hozzá kedve, akkor önön a sor a kezdésre. Hogy mi lesz a haszna, arra
majd a végén jövünk rá. Föl tehát, üzenjen hadat minden titkolózásnak
és tárja
föl előttem az életét, a lelkét. Jó tét helyébe jót várj!
Egyebekben még arról értesítem, hogy most egy kis kellemetlenségem
is van,
amennyiben
a Hazánkban és a Magyarországban
megjelent öt riportcikkem
miatt
sajtópört akasztottak
a nyakamba. Az a szerencsém, hogy a tárgyalásra majd csak
késő ősszel kerül sor.
Levelét várja jó barátja
'
Fülep Lajos
Csillaghegy.
Május,
szombat.
2
(Párizs,

1904. aug. 15.)

Kedves barátom. Isten a tanúm, hogy ebben a pillanatban kaptam a levelét s még
végig sem olvastam egészen, mikor már készítettem tollat s papirost, hogy
válaszoljak. Éppen hurcolkodom,
a holmimat most pakoltam be, de ez a körülmény
nem
zavar abban, hogy néhány — az én szótáram szerint néhány száz — sorral fel ne
keressem abban a büdös városban, amelyet olyan keservesen
átkoz. Hát bizony
nagyon elhiszem s talán jobban is átérzem a keserűségét,
mint sajátmaga,
amikor itt a holt, de örökre élő s az éledő művészetnek
az erdőjében
csatangolok'.
Hogy az ember az otthoni életnek a nyomorúságát
igazán megértse, ide kell jönnie Párisba, az Isten és az ember közösségéből
született
eme csoda
városba,
amelyben
pezseg az élet, az eredetiség s az a bizonyos valami, ami
mindenben
fordítottja
a honi dolgoknak. Aki Magyarországról
jön ide, azt okvetlenül
elfogja
az a különös érzés, hogy megkétszereződött:
szeretkezik
az ember ezzel a gyö-

77

s világra szüli saját magát — egy második kiadásban. Valami
ős mythologiai gyönyörűség
ez, talán olyasvalami, amit a születő gyerek érezne á
világrajövésénél,
ha volna öntudata. A művészetnek
oly óriási gazdagsága
van itt
fölhalmozva,
hogy minden erejét össze kell szednie az embernek,
hogy el ne kábuljon bele. S még az is, aki úgy él, mint jómagam, azt hiszi, hogy legalább
is
királyi fönségbol nez le a világra. Pedig hát attól egyébként
jól távol állok,
már
magát a vállalkozást
illetőleg is, mert jó csomó könnyűvérűség
kellett bizony ahhoz, hogy egyedül, minden ismerős nélkül nekivágjak
ennek a hatalmas
birodalomnak, nem félve semmiféle
nehézségtől
és nyomorúságtól.
Különösen
én, aki,
ha sokat dolgozom is, nem rendelkezem
a bohémségnek
azzal a
jótulajdonságával, hogy a bendőmet el tudjam hanyagolni. Nagyevő vagyok, aki egy jó
ebédet
ép úgy végig tudok élvezni, mint Rafaelnek legszebb képét. Ez pedig sokba
kerül itt, mert itt minden ember vagyonos, s még a legutolsó munkás is jobb
koszton él, mint a kolozsvári főispán. Hogy mit jelent ez a vállalkozás,
azonnal
meg
fogja érteni. 110 azaz száztíz franc — 50 forint havi jövedelemmel
élek itt Párisban, ami még odahaza is kevés, itt pedig nem felel meg többnek 25—30 forintnál. És mégis nagyszerűen
élek. Nincs senki ismerősöm,
kivéve egy
magyar
piktort meg egy magyar jogtudóst, aki most körúton van, s e hó közepéig
marad itt. De hál istennek, ezek is nagyon megfelelő emberek s nem sokkal
több
pénzük van, mint nekem. Ami azonban legjobban kiránt a sárból az, hogy itt kenyéren nagyszerűen
meg lehet élni, mert a párizsi kenyérnél fényesebb,
kitűnőbb
valamit nem lehet elképzelni. Olyan az, mint a legkitűnőbb
torta, s elég olcsó is.
Ha már kifogyok a pénzből, veszek 3 sou-ért kenyeret,
megiszom
rá egy
liter
friss vizet s olyan jól érzem magam, mint egy vad gróf. Ellenben hónap
elején,
végigélvezem
a szakácsművészetnek
minden remekét, s akkor csak úgy
dúskálok
a jómódban. Jó bort is lehet itt inni, ami szintén roppant olcsó. Napközben
aztán csatangolok az utcákon meg a múzeumokban,
s kitűnően érzem magam,
csak
ne volna az a sok ennivalót áruló bolt mindenfelé,
amely elcsábítja
az
embert.
Valóságos Eldorádó, de minden vágyat csengő érccel kell
megfizetni.
•nyöTŰ asszonnyal,

A szállodámból,
ahol laktam, átköltöztem
a másik negyedbe,
a Quartier
Latinbe. Ott a nagy boulevardok között laktam, azokat meglehetősen
át is
tanulmányoztam, most hát jó lesz ideát lakni, ahol megint egy új világ kínálkozik.
Hiába
szerétem a kényelmet,
nem tudok, csak nagy változatosságok
és hirtelen
átmenetek közt élni. S itt szükség volt erre a költözködésre,
mert másként ezt a részt
meg nem ismerhettem
volna, lévén itt oly óriásiak a távolságok.
Különben
gyönyörű szobában lakom, kertben, árnyékos helyen, vadszőlőlugas
alatt, s akár egész
nap kint az udvaron dolgozom. Mintha csak valami kedélyes
vidéki
városban
volnék. S fizetek a szobáért, amely igazán főúri, 30 francot, ami igazán
csekélység. Azt hiszem, most már végleg ittmaradok
ebben a lakásban,
bár nálam az
ilyesmit sosem lehet előre tudni.
Egyébként mindennapos
vendége vagyok a Louvre-nak,
ahol végig lehet
tanulni a. világ egész művészetét,
s akinek már megvan hozzá az alapja, az itt mindent mégtanulhat
már. Akár mindjárt
hozzáláthatnék
egy nagy
művészethistóriai
dologhoz. Nincs fogalma, hogy tanítanak a képek, szobrok, épületek. Ezer könyv a
legjavából föl nem ér azzal, amit egy kép elmond. Egész korszakok,
egyes
korszakoknak
az egész gondolkozása,
szenvedélyei,
filozófiája
benne van a vászon,
színeiben, a szobor formáiban- s az épületek köveiben.
Ki kell hallgatni
őket s
Rafael és Uonardo da Vinci Madonnái profán hölgyekké
vedlenek,
akik úgy fecsegnek az embernek, mint egy jóvérű párizsi kokott. És a görög kor! Egy hatalmas világnak, az emberiség
legnagyszerűbb
epochájának
a históriája,
kezdetétől
a bukásáig áll itt kőbe faragva, a diadalmas, gyönyörű milói Venussal,
melynek
pogány szépsége oly szúró malíciával tud mosolyogni a mi keresztényi
jámborságunkon. Csak legalább megölelhetném
ezt az asszonyt, a meztelen,
hatalmas
testét, a kezem közé foghatnám gyönyörű arcát, melynek
holt formáiban
annyi az
élet, a nyugodt gyönyör, a hatalom és a diadal. Oltár az a hely, amelyiken
áll.

78

s pogányok vagyunk mind, akik eléje járunk. S érezzük, hogy ő az Isten, a szépségnek elpusztíthatatlan
istennője, amelyet emberkéz
teremtett,
úgy, mint az indián a maga fétisét, s amely megmarad ezer éveken keresztül, hogy a világ minden esztendejében,
hónapjában,
és órájában változatlan
fönséggel hallgassa
végig
a neki szóló
imádságokat.
S az éjjeli Páris. Küldött verseiből látom, hogy épen olyan hóbortos
csatangolója az éjszakának,
mint én. De hogy mi más az itt, azt leírni nem
lehet.
A nagy boulevardok fénye, pompája, a gyönyör és elképzelhetetlen
kéj és gazdagság, s a kis utcáknak halott csöndje, nyomorúsága;
a kertek holdvilágos fái, s a
gyönyörű fasoros avenuek langyos nyári éjszakája leírhatatlan.
Csak hazugság lehet, amit erről írnak. Érezni, érezni kell azt csak. Hej, ha itt lenne,
csinálnánk
olyan kóborlásokat,
hogy olyat még Páris nem látott. Különben is néha nappal
alszom s egész éjjel mászkálok az utcákon, igen sokszor olyan helyeken, hogy ha
édesanyám
látna, tudom, megijedne
szegény. Sokszor egy paraszt hajszálon
függ
itt az embernek az élete. De' ép ez, ami izgat, fölkeresni a veszedelmes
helyeket
a maguk valójában. Minél nagyobb az izgalom, annál nagyobb az élvezet s igazán élvezni csak dobogó szívvel, lüktető erekkel
lehet.
Verse nagyon tetszett, sok közvetlen érzés és melegség van benne. A printje
azonban sablonos, megint az utolsó strófa, mint a másiknál. Olyan, mint a piktor,
aki nem tudja abbahagyni
a képét, s mikor azon a fokon van, hogy
mindent
éreztet, sejtet, akkor, amit nekünk kell megéreznünk
és sejtenünk,
megmagyarázza. Lehet, hogy nem vagyok elég igazságos ebben a pillanatban, de igazán anynyi mindenfélével
tele van a fejem, oly óriási méretek hullámzanak
a szemem
előtt, hogy egyszerre nem tudok igazságos lenni. Mikor majd nyugodtabb
leszek,
akkor újra el fogom olvasni. Most, amint az izgatott írásomon is láthatja,
abban
a kéjes, gyönyörű állapotban vagyok, amikor reszket az ember keze, lüktetnek
a
halántékai, s nem tud nyugodtan gondolkozni.
Ez a párisi levegő, a párisi
élet,
amelyben semmi nyugalom, semmi petyhüdtség,
hanem csupa forrongás és evolutio van.
Levele végén felvetett tervére máskor akarok részletesebben
felelni. Most csak
annyit, hogy vágyakozását
nagyon méltánylom,
magam is keresztülmentem
rajta.
Az bizonyos, hogy Pestre kell jönnie, bár meg vagyok győződve, hogy ha Pesten
élt két évig, mint én, vagy vissza fog menni, ahonnan jött, vagy pedig ki fog vándorolni Amerikába,
mint ahogy én is akartam. A dolog azonban nagyon
nehéz.
Sok nyomorúsággal
jár s undokabb valamit, mint a Pesten való
újságíróskodás,
nem tudok elképzelni. Kiöl az emberből minden tisztességes
érzést, s egy hónap
éppen elég rá, hogy többet verset ne írjon. Magam is, ha visszamegyek,
nem leszek semmiféle
lapnál, azt hiszem, csak úgy fogok dolgozni, kívülről, mint ahogy
most küldök innen hetenkint cikkeket a Hazánknak. Minderről azonban
legközelebb részletesen
fogok^írni, addig azonban írja meg, hogy nincs-e valami jó embere, aki valami hivatalba tegye Pesten addig is, amíg majd valami lapnál kap
állást, ha már mindenáron
laphoz akar menni. Csak így lehet csinálni a dolgot;
inert esetleg eltart egy-két hónapig a facérság. Szívből üdvözli jó barátja
J
Fülep Lajos
Paris. 12, Rue de la Gande
Chaumière.

3
(Budapest,

1905.

április-május)

Kedves Dutka barátom. Egyszóval hiába menekült
és bújdosott
tudja fene hol,
mégis csak megkerült újra. Hogy levelére, melyben épen az inspekcióról
panaszkodik, ily gyorsan válaszolok,
annak igazán az az oka, hogy ma inspekciós
vagyok magam is, tehát ráérek az írásra, különben nagyon el vagyok foglalva,
mert

79

sok mindenfélét
olvasok, tanulok mostanában,
még jóformán
többet, mint
azelőtt,
ha lehetséges.
Az Adynak írott levelem története az, hogy olvastam
a Budapesti
Naplóban
egy Jehan Rictus fordítását, mely nekem meglehetősen
tetszett, de amellett
eszembe jutott — néha fene jó memóriám van —, hogy még mikor kint voltam
Párisban, ön kérdezte tőlem, vájjon nem találkoztam-e
Adyval.
Én nem ismerem
őt,
azt se tudom, hogy néz ki, de gondoltam természetesen,
hogy önt jól ismeri s mivel önnek nem írhattam,
nem tudván a címét, kénytelen
voltam
hozzáfordulni.
O ugyan még nem válaszolt nekem s most már talán fölösleges is volna, ha írna,
amit akartam, azt elértem, nekem az elég. Megjegyzem
ugyan, hogy már rég letettem arról, hogy önről valaha még tudjak valamit, annyira megfeledkezett
rólam. Hogy oly hosszú ideig miért nem írt nekem, igazán nem értem. Hisz
akárhol járt, csak van talán mindenütt posta, amely elhozza a levelet a Hazánk
szerkesztőségéhez
s ön tudhatta, hogy én még itt vagyok. Viszont én egyáltalán
nem
sejthettem,
hogy ön merre járhat az Isten csudájában. Na de ez nem olyan nagy
eset, megtörtént
már önnel máskor is s talán meg is fog még történni. Én legalább bízva bízom most is, hogy míg azonnal való írásra kér engem, legalább is
három hónappal fog majd váratni a levelére. Az én szememben
azonban
még
ezek után is sokkal fontosabb, hogy mi van önnel, hogy ön hogy él, érez és gondolkozik s hogyan fejlődik, mert ez a fő. Pedig őszintén megvallva,
nem
szenvedélyem a felebaráti
szeretet,
s derék embertársaimat
legtöbb
esetben
inkább
gyűlölöm,
vagy esetleg
médiumnak,
studiumnak
használom
fel, semmint
valami nagyon imádnám. Nem azért, mivel tudom, hogy egyelőre senkinek
sincs köze hozzám sem, hanem csak azért, mivel ez természetem.
De emellett
művészember vagyok elsősorban
és semmi más, s az maradok
akkor is, ha
egyedül
maradok nemcsak a földtekén,
hanem a nagy mindenség ben, az egész
bolygóés naprendszerben
is. Ez az oka, hogy ön iránt, nem atyai jóindulattal,
hiszen
magam is fiatal vagyok, hanem egy művészember
rokonérzésével
viseltettem
állandóan, annál is inkább, mivel az ön lelkéből már több olyan hang jutott el
a nagy messzeségből
is, amelyek részben megfeleltek
az én előbbi életem
lelkiállapotainak,
részben pedig értéküknél
fogva szeretettel
teljes visszhangot
keltettek bennem. Láttam különben azt is, hogy ön sokat kínlódik,
vergődik,
nem
bír önmagával és még kevésbbé az élettel, s ez a keserű vajúdás volt az különösen, amely megteremtette
bennem az ön iránt való meleg szeretetet.
(Természetes, hogy ezt csak írni tudom ezzel a banális szóval, egyébként
egész más az,
amit érzek, de az ilyesmit csak akkor mondja el az ember, ha találkozik,
akkor
pedig — fölösleges minden ilyesfajta
beszéd.)
Az ön vajúdása és életrevalótlansága
azonban már kezd egy kicsit soká húzódni. Nem tudom, mi lehet az oka, de meg vagyok győződve,
hogy az én közelemben — nem dicsekvéskép
mondom, de úgy van — úgy helyrejönne,
mint
a.
pinty. Először is tudnék az ön lelkének való s egész lelkét
betöltő
táplálékot
nyújtani, más részről pedig meg tudnám tanítani önmagának
a becsülésére,
és
még valamire, ami a legveszedelmesebb
dolog a világon, de amelyen ha megáll
az ember, akkor erős és túl van minden veszélyen — valami filozófiai
tartalmú
nagy nihilizmusra,
egy körülöttünk
való nagy Nihilnek a megteremtésére,
amely
nem ismer szentimentalizmust,
melancholiát,
nem ismeri az élet akadályait,
sem
a nyomorúságokat,
nem ismer semmi szentet, csak olyat, amiben
gyönyörűsége
telik az ember lelkének, művészetet
stb. a többi meg
egyáltalán
nem
létezik.
Ahol vagyok, ott vagyok, a környezet
egyáltalán
nem számít, lehet
mellettem
akárki és akármi, az rajtam nem változtat, történjék
bármi, én megmaradok
önmagamnak, s belém senki nem nyújthatja
a karját. Ami nekem nem kell, arról
nem veszek tudomást, megsemmisítem
és megteremtem
magamnak
azt, ami nekem kell, mert én vagyok az - Isten, a világ és én ráülhetek
arra a
bolygóra,
amely épen nekem tetszik. És érzem mindezt, nem ismerek el nálam senki
erősebbet, ki tudna hát engem befolyásolni,
akadályozni?.
Olyanná teszem az éle-

80

tem, amilyennek, én akarom. Nyomorúság
nincs, csak én lehetek nyomorult,
ön
fél a holnaptól, az ebédhiánytól,
a cigarettahiánytól
— hát micsoda ön? Hát van-e
szüksége minderre?
Hát állat ön, akinek mindent
készen a helyébe
vigyenek?
Hát nyomorúság
az,
ha nem élek szakasztott
úgy, mint egy prokurista,
vagy
egy bankhivatalnok?..
Hát nem vagyok
én a nagy megtörhetlen
egység . akkor
is, ha nincs mit ennem, ha nincs hol aludnom?
Ha kint vagyok
az utcán,
ha bent a szerkesztőségben
vagy a kávéházban,
mindenütt csak én lehetek
egyedül, mert rajtam kívül semmisem
létezik. A cigaretta, az ebéd,
a lakás mind
csak ugyanazon
atomoknak
más-más
alakulása, amelyeknek
letekintek
a Ding
an sichjére s eldobom őket. Minek az nekem? A holnap? — hát nem elég a
perc? Aki a percet művészettel
tudja betölteni, az az élet legnagyobb
művésze.
Akik már a holnaptól is félnek, azok az élet nyomorékjai!
Hát vájjon
holnap
is nem én leszek-e én, nem fogok-e élni, nem teremthetem-e
meg magam
körül
újra olyannak az életet, ahogy én akarom? Ha úgy akarom, egy évig
bezárkózom
a szobámba és ki sem mozdulok, hogy nem látok egyetlen embert se, de ha megint úgy akarom, soha haza nem megyek. Ott vagyok otthon, ahol állok, a föld
mindenütt
föld, az ég mindenütt
ég, az ember
mindenütt
ember s a művész
mindenütt
csak művész. Nem energia kell ehhez, de gondolkozás,
intelligencia
és műveltség,
tudás, sok tudás, s tudása főként annak, hogy a minden semmi s
a semmi minden. Az élet szavakból áll, tradíciókból
és konvenciókból
— ha nekem nem kellenek, egyszerűen felrúgom őket. És bizony föl is rúgom.
Hallgasson
csak ide:
Művészet
nélkül, örökké új impressziók
nélkül én nem tudok élni s a lelkem gyomortágulásban
szenved, folyton éhes. Mindent látni és tudni akarok s
megölöm azt, aki többet mer tudni, mint én. Utálom Budapestet,
de meg
érzem
a táplálékhiányt,
azért hát az idén lemegyek
Itáliába, elmerülni
a
művészetbe. Nagyon téved azonban, ha azt hiszi, hogy a holnapi
ebédek és
cigaretták
biztos tudatával
fogok utazni. Hosszú időre, talán egy egész esztendőre
megyek
le, de mivel újságíró vagyok, ha itthagyom
a lapomat, itthagyom
a
keresetemet
is. Pénzem tehát nem lesz, legföljebb
hatvan-hetven
forint, amit az
útrainduláskor a zsebembe
teszek. Azután vége a pénznek. Hanem kifogok én a
modem
világon. Veszek egy jó erős, vízhatlan
vászonruhát,
egy vastagtalpú
cipőt, zsebembe teszek egy revolvert,
egy jó bicskát, egy vastag noteszt, egy
Baedeckert,
amibe jó térképek
vannak, egy inget, egy gatyát és egy harisnyát és — útnak
indulok. Velencéig eljutok vonaton s ott töltök 1—1 1/2 hónapot. Hogy ott miből élek, s hogy onnan hogy jutok tovább, még természetesen
nem is
sejtem.
Pénzem nem lesz, megyek gyalog. Aki megtámad, azt agyonütöm, ha
megéhezek,
majd szerzek magamnak
ennivalót,
ahogy tudok. Engem magam, a látásom, a
fejem, a lelkem és a tudatom el nem lophatja, tönkre nem teheti senki, az megmarad. minden körülmény,
minden nyomorúság
között. Bejárom felső
Olaszországot, lemegyek Firenzébe főként, mert oda leginkább vágyódom,
onnan
Rómába, Nápolyba, sőt, le Palermóba. Közbe persze érintek vagy száz várost.
Számításom szerint június elsején indulok útnak s remélem nem fog semmi
akadályozhatni. Miért teszem mindezt, miért állok ki minden nyomorúság
elé? Mert
ösztönszerű,
ellenállhatatlan
erővel érzem, hogy nekem az idén, jelenlegi
fejlődésem és lelki állásom szerint Itáliára, Itália művészetére
van szükségem,
s ez
fontosabb minden ebédnél. Én ezért megyek. Ha önnek volnék, véres
verítékkel
is félretennék
június elsejéig 50—60 forintot — mostani fizetése
megengedhetné
— s lejönne velem legalább egy hónapra Velencébe.
Egészen más
emberként
jönne vissza.
. . .
Vagy legalább jöjjön föl Pestre, akárhogy is. Vesse le az előítéleteit,
mozgasson meg minden követ. Én talán lemennék most önhöz, de Itáliával nagyon el
vagyok foglalva jelenleg, nincs egy szabad pillanatom.
Olyan nagy studium
az,
hogy nincs több hozzá fogható, én pedig nem szeretek felületes, félmunkát
végezni. Olyan helyeket, olyan mélységeket
kutatok fel, ahol előttem nem járt még
81

senki, olyan dolgokat látok és érzek
és mondok, amiket még más nem
mondott.
Pedig már eleget mondtak az emberek. Próbáljon meg egy ilyen
nagyobbszerű
tanulmányba,
az egész lelkét betöltő vállalkozásba
belemerülni,
az ember
megedzve, erősen kerülhet ki csak belőle.
No de vége az inspekciónak,
most hozzák az utolsó kolumnat, mennem
kell.
Várom levelét, és szívből üdvözlöm önt, akit már látni is
szeretnék,
régi jó

barátja

Fülep

Lajos

4
(Budapest,

1906. április

vége—május)

Édes fiam. Azt ugyan még most se tudom, hogy mi a fészkes fenét
kerestél
Amerika
országban, dehát azt már úgy látszik nem is fogom megtudni
tőled.
Mert legközelebb
ugyanúgy meg fogsz feledkezni
erről, mint most. Különben
ez
mellékes, az a fő, hogy tanultál-e
valamit és tudsz-e? Mert csak
diszharmóniákért Amerikába
menni nem érdemes. Én ugyan azt tartom, hogy számodra
sokkal egészségesebb
dolog lett volna• Párizsba menni, megtanulni
franciául
és
egyáltalán tanulni és a szemedet kinyitni. Mert hát ez nagyon szükséges,
enélkül
nem viszed semmire. Te, édes öregem, ott Nagyváradon
nem tanultál meg
tovább látni, mint a szőlők határa és az orfeum-lányok
seggepartja.
Az meg, hogy
tengert láttál és beleszagoltál
az angol smokkingba,
hát elég kevés. Egy kis nagy
művészetet,
nagy poézist, nagy életet kell átcsinálni. Páris. Gazdagodni.
Az intellektus, meg a szociologia, meg a harmónia az a kultursmokkoknak
való,
nekünk más kell. Ezeket az ügyeket majd elintézik ők helyettünk.
Minekünk
szabadság kell, művészet meg más ilyen ételek, amitől görcs száll az angol
intellektusok pontos gyomrába.
Én már megyek. Körülbelül
3—4 hét múlva indulok Páris felé, azzal a szilárdan feltett
szándékkal,
hogy csak a legkétségbeesettebb
nyomorúság
hozhat
haza. Amíg lesz egy födél, ahol meghálhatok
és egy darab kenyér, mellyel
megtöltöm a bendőm, addig maradok. Erős a hitem, hogy többet nem látom
meg
szép hazám földét. Bár úgy lehetne. Ki, az Isten nyilába, már nem bírom a
piszkot és a rothadást. Érzem, itt tönkremegyek,
a legrövidebb
idő alatt. Hát te
nem jössz?
Megy Ady is. Hamarosan. Körülbelül
akkor, amikor én. Vele különben
már
összemelegedtem,
nagyon szeretem.
Mint poétát a legnagyobbnak
tartom a magyarok közt. Írtam is róla egy himnuszt
az Országba,
nem tudom,
olvastad-e.
Csak ne züllene annyit az öreg, de ez már borzasztó.
Egy pár éjszakát
végigcsináltam vele, hanem ami sok, az sok.
Ami engem illet, hát tudod én most egy kicsit en vogue vagyok.
Kezdek
divatba jönni. Már ezért is muszáj elmenekülnöm.
Fölfedeztek
és én ezt
nem
bírom ki. Rémítő nagyra vannak velem sok helyen.
Mindenki
pályázik
rám,
azt akarják, írjak ide is, oda is — hát hagyjanak békén. Még a vén Kiss
Józsefnek is szöget ütöttem a fejébe, az is azt akarja, hogy írjak a Hétnek.
írjon
a fene. Örülök, ha nem kell dolgoznom. Most már csak a napokat
számlálgatom,
hogy mennyi még az élet Magyarországon.
De meg különben is nagyon
ellustultam; az, hogy többet írok, mint azelőtt, nem jelent semmit, mert az ilyen
vacakokat kirázom a kabátom ujjából. Az nem munka, csak unalom. Hanem
nem
akarom, hogy igénybe vegyenek
mindenfelé;
itt az ideje,
hogy
nekilássak
a
magam igazi ügyeinek megírásához,
az pedig itt, ahol utálok mindent
és ahol
mindig háborgatnak,
lehetetlen.
Ki innen. Odakint nekifekszem
a munkának
és

82

az lesz a fő ambícióm, hogy megtanuljak
írni franciául s ha csak lehet, hát átvedlem
franciává.
Jössz-e Pestre? Mi lesz, csak nem akarsz ott ragadni az Isten háta mögött?
Én, ha ráérek, talán a legközelebbi
héten lerándulnék
Nagyváradra
egy-két
napra. Irt erről. Majd csinálunk egy kis görbe
éjszakát.
Ha van valami jó, szép, erős versed, küldd el nekem, majd elhelyezem
a
Szemlénél.
Az a „mikor az én vérem fogamzott"
— hol van? Talán azt, meg
másokat.
Üjakat.
Most lehet hangulatod elegendő. Vagy küldj a Hétnek. Ott figyelemmel
kísérik az ilyesmit,
s ha megtetszik
nekik, hát leközlik. Csak ne lustálkodj
és ne
züllj. Tanülj, az Istenit és ha csak lehet, hát kifelé gravitálj. Vagy legalább föl
Pestre. Ami különben csöbörből vödörbe, de egyelőre neked mégis jó volna. Majd
szétnézek
esetleg, hátha lehet csinálni valamit. Nem tudom, a Bfudapestif
Naplónál, ahonnan most elment Szini és el fog menni Ady, nem kaphatnál-e
valamilyen helyet.
Próbálkozz.
Hallom, Tihanyi körülbelül
egy hét múlva jön fel Pestre. Nem
jöhetnél-e
föl ugyanakkor
te is?
Hanem most már ne tréfálkozz
az írással fiú, és írjál
becsületesen
és ne
várass; írj mindenről,
mi lesz, mit akarsz, ragadsz-e
a fenébe vagy jössz ki a
világba?
ölel

(Nagyvárad,
Édes jó

Fülep

1906. május

Lajos

16.)

öregem,

Immár egy hónap óta — eleinte lázas kíváncsisággal,
— most már
szomorú
lemondással
várom a leveled.
Elgyötrődöm,
sokszor órák hosszat, hogy
mivel
adtam okot erre a kitagadásra,
erre a fájdalmasan
érintő kitessékelésre:
a szeretetedből. Két év óta valahogyan
a te színes meleg egyéniséged
hozzám
forrott.
Ereztem a lelked rokonságát
és a rokon lelkek önzetlen szeretetét.
Ha én vétkeztem is hallgatagságommal
ez ellen az
összetartozandóság
ellen, Te eddig
annyi jósággal, szeretettel
gondoltál rám, hogy soha nem jutott eszembe,
hogy
ily szigorú, — vagy amire még gondolni is alig merek — nemtörődő
ridegséggel
ébresszél fel. Édes jó
öregem,
bármint
legyen is kérlek a Te lelkedhez
illő
őszinteséggel
írj meg kíméletlenül
mindent,
miért büntetsz.
Ne hidd
azonban,
hogy az én pszychológiám
nyomára nem jutott már
elhidegülésednek.
A Te
szenzibilis
lelked sóvárog az új, az eredeti művészi tökéletességek
felé s ha valahol új illatú virágok bomlását látod, szereteteddel,
megértő lelkeddel
odasietsz:
ünnepeled,
becézed, — de ha tökéletesebbet,
kiforrottabb
egyéniséget
veszel
észre, az igaz szépségért
rajongó lelkesedéseddel
odasietsz új bálványod
elé, —
elfeledve, hogy az sem szemét, — amiben tegnap gyönyörűséget
találtál.
Ma Te azzal a lelkesedéssel
állasz Ady Endre ragyogó zsenije előtt,
amelylyel ma egy éve én beszéltem
neked róla, akkor Te engem kinevettél,
— ma
meg elbűvölten
tőle engem szavadra
sem méltatsz.
Nem a megbántott
egyéni
hiúság íratja e sorokat velem. Nem, csak a közös ügyünk a poézis. Én bízom
még a két év előtt rólam táplált hitedben, hogy talán nekem is sikerül egy új
húrt kötni a magyar Lyrára, s ha nem sikerüne is, — volt hozzá valami
hivatoitságom.
Ha talán érzékenyen
írtam ide e . szomorú vallomásomat,
—
tulajdonítsd
annak a fájdalomnak,
amit e szeretetedből
számkivető
hallgatásoddal
okoztál.
Ügy vártam, hogy leszidsz, hogy a küldött poémákról
elmondod a
vélemé-

83

nyed, hogy a Te esztétikád
színes virágaival
gyönyörködtetsz
egy-két
rám
pazarolt
gondolatodban.
Igaz, hogy azt mondhatod,
aki gyönyörködni
akar az írásaidban,
az
vegye
meg a Magyar Szemlét
és Az Országot s mit akar leveleket
mindenki,
aki a
lelkeddel
rokon, hiszen akkor nem maradna nyugodt órád sem talán. Oh hisz
én nem fogok panaszkodni,
ha csak nagy néha írsz is, — csak ne feledkezz
meg
arról a nagy szeretetről,
amivel én hozzád
tapadtam:
Gondold el egyedül, eldugottan,
vívódó szomorú lelkemmel
szítogatni
a hitemet Ti bennetek,
érvényesülő
akaratú erős rokonokban
bízva, hogy Ti
tudtok
felőlünk s talán számontartjátok
vergődésemet
s íme Te is
megtagadsz.
Egyébként
hálásan köszönöm,
hogy a Magyar Szemlében
szóhoz
juttattál.
Most újra küldök két verset a szeretetedbe
ajánlva.
Kérlek
írd meg
öregem
ezeknek a megjelent
verseknek
a honoráriumát
kitől kérjem, mert most
nagy
szükségem volna rá. Mostanában
sokat dolgozom. Az
ősszel
szeretnék
egy új
kötettel kirohanni. Adj tanácsot, hol próbáljam
kiadni. Mindenesetre
a Te válotagásodra fogom bízni az anyagot, ha vissza nem
utasítasz.
Ügy látom még Pesten vagy, ha Párisba mégy tudasd a te rajongó
kisebbik
poétáddal, aki hisz még jövendő
növekedésében.
Adyt szívből üdvözölve
ölel szegény szomorú
poétád:
Dutka
Ákos

6
59, V. 12.
Kedves
Akos,
megkaptam
a könyvet, nagyon
köszönöm.
De hogy' „hitelesítsem",
amiről csak belőle
tudok?
Te jársz az én tájamon, a Zugligeti úton, én nem a tTieden — ha akkorra
halasztód a jövetelt, mikor temetnek,
fiyelmeztetlek,
ilyen nem lesz, tudtod
nélkül
fognak
elégetni.
' Ölel

Lajos

Közli: F. CSANAK DÓRA

TÜSKÉS TIBOR
r

„Kedves Tanító U r "
FÜLEP LAJOS LEVELEI CSÁSZÁR JÁNOSNAK
Amikor Fülep Lajos a Tanácsköztársaság bukása után elveszti egyetemi
tanári állását, előveszi a budapesti Református Teológiai Akadémián korábban megszerzett lelkészi képesítését igazoló oklevelet, és fölhasználja. Előbb
a Tolna megyei Medinán és Dombóváron segédlelkész, majd 1922 őszén lelkésznek választják Baján. Itt, a tanítóképzőben a református vallástanár állását is betölti. Növendékei között van a decsi származású, 1910-es születésű
Császár János. Fülep 1927-ben cserél Sebestyén Sándor zengővárkonyi lelkésszel. Űj állomáshelyének elfoglalása után csakhamar összeütközésbe kerül
a várkonyi református felkezeti népiskola tanítójával (erről Gál István közölt
84

érdekes dokumentumokat a Jelenkor 1972. évi 7—8. számában), s amikor
sikerül megszabadulnia tőle, meghívja Várkonyba kántortanítónak volt bajai
tanítványát, a tanítóképzőt 1929-ben elvégző, tizenkilenc éves Császár Jánost.
Zengővárkony népművészete — viseletben, dalban, táncban, szokásokban —
sok rokon vonást, mutat Sárköz népművészetével. Fülep úgy gondolta, hogy
a sárközi származású tanítóember jó ismerője lévén a sárközi népművészetnek, eleven művelődési életet tud teremteni a faluban, és Várkony művelődési életét felkaroló törekvéseinek értő segítője lesz. Fülep nem csalódott.
Császár János 1929-ben került a faluba, és mindenben támogatta közvetlen
főnökének iskolán kívüli „népművelő" tevékenységét. Fülep ügyes, fürge,
szíves embernek ismerte meg. Előbb férfiakból dalárdát alakított, műsoros
esteket rendezett, majd 1932-ben megszervezte a Gyöngyösbokréta mozgalom
helyi csoportját, melyhez a falu lányai, asszonyai is csatlakoztak. Népviseletben néptáncokat, népdalokat adtak elő, színdarabokat, népszínműveket tanultak meg, melyeket a megye távolabb fekvő református vidékein is bemutattak. Császár János édesanyja, aki ugyancsak eljött Decsről, szövőtanfolyamon
tanította a várkonyi asszonyokat a sárközi gazdag szövésmintákra. Fülep indítványára „gazdasági népház" — ma úgy mondanók: művelődési otthon —
létesült a faluban. Az épület 1942 őszére készült el, és az épület gazdája a
falusi ifjúsági egyesület, melynek ügyvezető elnöke Császár János, felügyelője
pedig Fülep Lajos. Császár János 1939-ben nősült meg, felesége fővárosi lány,
csakhamar két kislányuk születik, Katalin és Piroska.
Fülep Lajos két évtizedig élt Zengővárkonyban. Várkonyi éveinek eseményeiről másutt már részletesen szóltam (Janus Pannonius Múzeum Évkönyve 1975—76), ezúttal csak távozásának körülményeit kell fölidézni. Annak idején Várkonyba második feleségével, a budapesti születésű Gábor Zsuzsával érkezett, akitől 1946 februárjában vált el. 1946. május 18. és 21. között
rendezik meg az úgynevezett pécsi kultúrnapokat, melyeken Kodály, Kassák
és mások mellett Keresztury Dezső (akkor vallás- és közoktatásügyi miniszter) és Illyés is részt vesz. (Fülep nem szerepel egyik műsorban sem.) Illyéstől tudjuk, hogy egyik nap kiviszi Kereszturyt Várkonyba, és rá akarják
beszélni Fülepet, költözzön Pestre, „hogy ő maga kapjon egy egész egyetemet". Fülepről szóló, Az alapító című emlékezésében írta 1975-ben: „A
Györffy-kollégiumok, a népi főiskolák egyetemi-szintű egyesítését terveztük
azzal a Népi Művelődési Intézettel, amelynek falvankénti megszervezését Németh László s jómagam már meg is kezdhettük. Afféle plebejus Eötvös-Kollégium lett volna, de annál is nagyobb, az azénál is hatalmasabb telepen.
Ennek részleteivel telt el a délután." Az Űj Dunántúl 1946. augusztus 11-i
száma adja hírül, hogy Keresztury Dezső kultuszminiszter kinevezte Fülep
Lajost egyetemi tanárnak a budapesti egyetem olasz tanszékére, „ha nem is
arra a tanszékre, ahová eddigi kutató és tudományos munkája predesztinálta". Az újság ebből az alkalomból Akiket kinevezett és akiket elfelejtett
kinevezni a demokrácia címmel hosszabb cikket közöl, s benne közreadja
Fülep „közel egy esztendeje" átadott nyilatkozatát „a magyar egyetemek felelősségéről". A professzori kinevezés mellé megbízást kap az Eötvös-Collegiumban betöltendő tanári állásra is. Fülep 1947 késő őszén költözik Várkonyból Pestre, az akkori Nagyboldogasszony útja 11—13. szám alatt álló
kollégiumba. A Császár Jánosnak írt első levél kelte: 1947. november 28., és
benne a költözés sikeres lebonyolításáról ad hírt: „eddig minden jól ment,
nem esett az eső, a sérüléseket majd kijavítják, minden ki van rakva, a könyvek is, csak még nincsenek a saját helyükön..."
85

Amikor a tanító a faluba került, Fülep 44, a tanító 19 éves volt: akár a
gyermeke lehetett volna. Amikor Fülep elköltözött, 62. évében járt, a tanító
pedig a 37-ben. Fülep azután is, hogy elköltözött Várkonyból, megőrizte a
kapcsolatot Császár Jánossal és családjával. Fülep az első levelet Császár
Jánosnak 1947-ben írta, a fennmaradt Fülep-levelek közül az utolsó 1966-ban
kelt. Közben húsz év telt el, s ebből az időből száz olyan levéldokumentumot
ismerünk, amelyet Fülep Lajos Császár Jánosnak küldött. Ennek egyharmada levelezőlap (34), kétharmada levél (65), és egyetlen képeslap (Munkácsy
Mihály Siralomház című festményének reprodukciója) található közötte. A
levéldokumentumok időbeli eloszlása eléggé aránytalan: az első tíz év a gazdagabb (1947—1956: 61 dokumentum), a második tíz év a soványabb (1957—
1966: 39 dokumentum), a levelezőlapok száma most is ugyanannyi (17—17),
vagyis a levelek maradtak el. Vannak esztendők (1950—1953, 1959—1960),
amikor évente nyolc-tíz-tizenkét levél érkezik Füleptől, vannak esztendők
(1952, 1965), amikor mindenféle dokumentum hiányzik. Az 1947 és 1956 közötti időből megmaradt Császár János számos levelének a másolata is. Fülep
mindig kézzel (tintával, ritkán ceruzával), a tanító géppel írt. A levelezés terjedelme igen impozáns, de az általam ismert, a Császár Jánoséktól betekintésre átadott anyag aligha tartalmazza levelezésük minden darabját. A megszólítás mindig ugyanaz, magázás, a tanító Fülepet „Professzor Űr"-nak, F ü lep Császár Jánost következetesen „Tanító Űr"-nak szólítja.
A levelezés nem két kutató, két művészettörténész kapcsolatának dokumentuma, aki közül ha az egyik külföldi tudós lenne, különösképpen gazdag
eszmei tartalomra gyanakodhatnánk; a levelezés a Pestre került egyetemi
tanár, a volt lelkész és a falusi kántortanító, egykori „beosztottja", munkatársa, sokáig adósa között folyt. Éppen ezért a levelekben nem tudományos
problémákról esik szó, a levelek nem művészettörténeti kérdéseket tárgyalnak, hanem jórészt köznapi dolgokkal foglalkoznak. Tartalmukból nem Fülep
filozófiai vagy esztétikai nézeteire következtethetünk; a levelek a mindennapi
élet kisebb-nagyobb eseményeiről adnak hírt. Ugyanakkor e levelezés forrásul szolgál Fülep Lajos egyéniségének, emberi arcának megismeréséhez, s
néhány markáns vonással árnyalja, kiegészíti, egyben-másban talán módosítja a köztudatban róla kialakult képet. A levelek tartalma nem indokolja a
teljes szövegű közlést, ugyanakkor a részletekből, az odavetett megjegyzésekből jellemző erejű következtetéseket vonhatunk le a levelek írójára.
Amikor Fülep Várkonyba került, a parókiát modernizálta, a falunak villanyt szerzett, lakásába villanyt vezettetett, a házban kútból szivattyúzott víz
folyt, fürdőszobát rendezett be, könyvtárszobát építtetett. Amikor viszont
Pestre költözött, csak néhány bútordarabot és a gazdag könyvtárat vitte magával. Lakásának berendezését, az általa csináltatott felszerelést Várkonyban
hagyta. Abból a jegyzékből, amely a Várkonyban maradt, eladásra kínált holmijait tartalmazza, jól rekonstruálható hajdani környezete. A jegyzék tételei:
„1. fürdőszoba: kád, mosdó, kályha, cső; 2. konyhában pumpa, vízvezetéki
csésze; 3. padláson 10 hl-es vasmedence s a falba nem épített csövek, az egész
deszkaborítással; 4. függönyök folyosón és udvari szobában, 9 db; 5. a kútba
lenyúló vízvezetéki cső rózsástól, az udvari medencébe lenyúló vízvezetéki cső
rózsástól; 6. magas íróasztal; 7. szén (kb. 1 q); 8. könyvtár melletti lugas,
asztalostól; 9. hosszú kerti asztal, 2 pad (kazánházban); 10. mézpergető, méhesben sok keret etc.; 11. egy szabadon álló cement-medence; 2 rögzített medence; 12. villanylámpák: pincében, udvaron, mosókonyhában, kertben (minden lámpát én szereltettem, az egyház csak a bevezetéshez járult hozzá, an86

nak is csak a felét fizette, amint a jegyzőkönyv is bizonyítja)". Az ott hagyott
' tárgyakat Fülep mind együtt, „olcsó és kedvező feltétellel" akarja eladni
utódjának, de mivel Majsai József lelkész ekkor még legényember volt, és
nem tartott igényt a felszerelés megvásárlására, Fülep mindent leszereltetett
(még a villanyórát is!), és a holmik elhelyezésével és értékesítésével Császár
Jánost bízta meg. A berendezés darabjai évekig, sőt évtizedekig nem találtak
vevőre, hiába írta a tanító, hogy például a nehéz öntöttvas, használt fürdőkád
helyett korszerű, modem és ú j holmikat akarnak falun is az emberek, Fülep
még a hatvanas években is a Várkonyban hagyott holmijairól levelez. Közben a tanítónak ki kell költöznie szolgálati lakásából, a holmik raktározása
egyre nagyobb gond, tárolására új helyet kell keresnie, a tárgyak egyik háztól a másikig vándorolnak, s a maradék darabokat csak akkor ajándékozza
el végre Fülep a faluban élő jó embereinek, amikor Császár János 1964-ben
elköltözik Várkonyból.
A két évtizedig tartó levelezés két ember kapcsolatának és a közben
eltelt időnek hiteles tükre. A levelek nem a közlés igényével kerültek papírra
— nagyobb levélírói tudatosság a tanítóban munkált, aki leveleiről másolatot
is készített —, s talán éppen ezért tükrözik olyan hitelesen a kort, amelyben
íródtak, és jellemzik a két embert, aki a leveleket írta. Korfestő ereje különösen a tanító leveleinek van, aki sűrűn és részletesen beszámol a falu életéről, a várkonyi eseményekről. Ezek a levelek a folyamatos olvasás során
egy valóságos család- és történeti regény vázlatát, nyersanyagát adják, de
önmagukban is dokumentum értékű, egyszer talán kiadásra is érdemes vallomások. Különösen az ötvenes évek elejéről adnak megrázó képet, amikor a
falu nyugalmát a házkutatásokról, letartóztatásokról, az erőszakos téesztoborzásról érkező hírek verik f ö l . . . A korfestő erő Fülep leveleiből sem
hiányzik. A tanító és a professzor levelezésében van két levél, amely véletlenül ugyanaz nap íródott. 1952. jún. 23-án írja Császár János: „Az itt levő
néhány kg diót még hamarosan elküldöm. Szép Jancsit ismét behívták katonának. Szépné ügyét helyben hagyta a felsőbb bíróság. Botykai Józsi tegnap
szabadult 8 hónap után. A Kócsidiak még sokára szabadulnak, munkán vannak mindketten." Ugyanaz nap Fülep is papírt terít az íráshoz: „most jöttem
meg Mátraházáról, ahova vizsgák közt mentem két hétre — onnan akartam
írni, de nem volt kedvem semmihez, nem tetszett a hely, nem szerettem ott
lenni, itt meg most reggeltől estig vizsgákban, ülésekben vagyok (ez a hét is
rámegy)..."
A levelezés tartalmának, a két ember kapcsolatának megértéséhez néhány
szóval össze kell foglalni, hogyan alakult 1947 után Császár János élete.
Fülep távozása után tovább folytatja kántortanítói munkáját. Velük él beteg
anyósa. Az iskolák államosítása után a kántorizálást egy ideig csak nehezményezik új fölöttesei, majd 1951 tavaszán le kell róla mondania, sőt áthelyezik tanítónak Szellőre. Családjának, feleségének, két, iskolás korba serdült
lányának három nap alatt ki kell költöznie a szolgálati lakásból, ugyanakkor
hal meg anyósa. A tanító hét közben Szellőn lakik, csak a hétvégeken jár
haza családjához. 1951. április 25-én írja Fülep: „változatlan benső háborgással gondolok rá, akármi volt az oka, s csak azzal nyugtatom magam, amivel
a magam bajai közt szoktam, s használatra is ajánlok: sose tudjuk, milyen
rossz milyen javunkra történt. (A hajóról lemaradó utasok — s éppen az a
hajó elsüllyed...) Ha tehetek benne valamit, írja meg." Mint az életben anynyiszor, most is a bajban mutatkozik meg igazán a tanító embersége, kiválósága. Petróleumlámpa fénye mellett írja óravázlatait, leveleit, s élelmiszer87

csomagok küldésével törleszti a kölcsönt, amit még akkor vett fel Füleptől,
amikor az Pestre költözött. (Eredeti tartozása mintegy 1700 forint volt.) 1951
nyarán feleségével személyesen is meglátogatja Pesten Fülepet. Az év őszétől
Császár János Nagypallba jár át tanítani. A következő év augusztusában Császárék ismét Fülepnél járnak. Császár 1953 nyarán cséplőgépellenőr. 1954
őszén nagyobb lakásátalakítási munkába kezd, villanyt szerel, fürdőszobát
épít, és változatlan komolysággal végzi iskolai munkáját. 1956 decemberében
beszámol a közelmúltban történt eseményekről. Szavai bizakodóak: „Mi hála
Istennek jól vagyunk és egészségesek. A sok aggódáson, féltésen és némi
félelmen kívül más bajunk nem történt, itt komoly harcok stb. nem voltak . . . Még mindenkit a történelmi események fejleménye tartja izgalomban.
Itt túlkapások, egyéni bosszúk nem v o l t a k . . . " A bajok sorozata azonban
Császár János számára nem ért véget. A következő év nyarán „ellenforradalmi kijelentések" címén följelentik, letartóztatják, és másfél évre elítélik.
1959 augusztusában kerül ismét haza, a pedagógus pályán nem helyezkedhetik el. Amikor Fülep értesül a történtekről, azonnal segítségét ajánlja és közbenjárását ígéri: „Töröm a fejem, mit tehetnék ü g y é b e n . . . " Szeptember
26-án már arról számol be: „A terület legfőjével beszéltem, elmondtam mindent töviről-hegyire, és azzal fejeztem be, hogy garanciát vállalok Magáért.
Jegyzéket (másikat, kiegészítve) adtam át neki." Amikor pedig Császár János hónapok múlva sem kap tanítói állást, így ír: „nagyon bánt, hogy az
ügyben még mindig nem történt semmi, illetőleg nyilván történt, csak nem
az óhajtott. Mert nem tudom föltételezni az illetőről, hogy nem tette meg,
amit ígért és nem foglalkozott vele. Valahol belegázoltak. De én azért nem
vetettem még el minden reményt. Majd keresek rá módot, hogy megtudakoljam." Császár János neve után ettől kezdve a címzésnél elmarad a „tanító" szó, csak a megszólítás marad változatlanul „Kedves Tanító Ür". 1961ben egy KTSZ-nél dolgozik, a munkája mellett az inasokat is korrepetálja.
A levelekben egyre több szó esik a lányok sorsáról: Kató Szekszárdon tanul, Piri Miskolcon. Érettségi után Kató férjhez megy, s férjével Miskolcra
költözik. Pirit a budapesti felvételi vizsgán elmarasztalják apja miatt. „Annak az ominózus büntetettségnek kellene eltűnnie" — írja Fülep 1963. július 3-án. Ha Császárék Pesten járnak, meg-meglátogatják Fül epet. A professzor levélben rendszeresen érdeklődik a család és a lányok sorsáról. Lassan rendeződnek Császár János élet- és munkakörülményei. 1964 őszén elhagyja Várkonyt, és feleségével beköltözik Pécsre.
Fülepet a Pestre költözését követő évben a Magyar Tudományos Akadémia levelező tagjának választják meg. 1951-ben kinevezik az Eötvös Loránd Tudományegyetem művészettörténeti tanszéke vezetőjének. 1957-ben
Kossuth-díjjal tüntetik ki. 1953 és 1961 között szerkeszti az Acta Históriáé
Artium és a Művészettörténeti Értesítő című folyóiratokat. 1961-ben nyugalomba vonul. Nyolcvanöt éves korában, 1970. október 7-én hal meg Budapesten. — Ezek azok a szűkszavú adatok, amelyeket életének utolsó évtizedeiről a különféle lexikonok tartalmaznak. Mindmáig hiányzik pályájának
pontos, megbízható és részletes leírása, összefoglalása. Éppen ezért látszik
fontosnak minden olyan tény és adat, amely életének és munkásságának
eseményeit jelzi. A száz levéldokumentum sok olyan megjegyzést, utalást
tartalmaz, amellyel életpályájának 1947 és 1964 közötti szakaszát kiegészíthetjük.
1947 végén és 1948 elején zsúfolt napjai vannak. Beköltözik áz Eötvöskóllégiumba, ki- és bejelentkezését intézi, útlevél és vízum-után szaladgál,
88

Olaszországba készülődik. 1948 tavaszán három hónapot tölt szeretett Itáliájában, Romában, Firenzében, Velencében jár, az utóbbi helyekről képeslapot küld a tanítónak Várkonyba. 1948 őszén kollégiumi lakását bővítik,
mesterembereket kerülget. 1949-ben a nyarát a Balaton mellett tölti (címe:
Balatonlelle, Vas penzió). Szeptemberben az Üj Szent János Kórház urológiai osztályán megoperálják (prostata), komplikáció is történik, „mint utóbb
lassacskán megtudtam, a másvilág küszöbét taposgattam, de hát visszarántottak". Decemberben utókezelésre és pihenni Hévízre utalják be. 1950 februárjában meghal leánya, dr. Fülep Veronika orvos, gyászolják „szülei:
Erdős Renée, dr. Fülep Lajos, nővére: Fülep Kornélia" — adja hírül a Várkonyba küldött értesítés. Júniusban gégészklinikára jár, „ahol valami injekciót adnak krákogásom elmulasztására"; augusztusban beutalást kér Lillafüredre. Festi környezetének tagjai közül ekkor két név szerepel a levelekben: Szabolcsi Bence „barátom, a zenetörténész" és Bernáth Aurél festőművész, akivel 1953 őszén közös várkonyi utazást is tervez.
1950 nyarán bukkan föl először a gond: ki kell költöznie a kollégiumból. „A mindenek megváltozását az Eötvös Collegium se kerülheti el, collegium helyett diáktömegszálló lesz belőle, a mostani 70—80 bennlakó helyett
250-nel, ami lehet, sőt valószínűleg nem fog konveniálni nekem, s ezért házat kerestem, s mivel még nem találtam, keresek valahol a k ö r n y é k e n . . .
A múlt semester vége óta vajúdott a dolog, a terv hetenként változott, olyan
formában is, hogy valami speciális tudom, intézet (történeti vagy nyelvészeti) lesz belőle s csak kb. 2 hete dőlt el a mondott irányba." (1950. július
26.) Lakást keres, önálló háztartást kell berendeznie, a költözés foglalkoztatja, tudja, hogy háztartási gondjai lesznék, ezért „szalonna (zsírsz. és füstölt), tojás, pálinka, hízott kacsa, liba, sütni való csirke" küldését kéri (persze ne egyszerre küldjék). Végre megfelelő lakást talál, és 1951. június 14én már az új hajlékból, a Széher út 16. számú házból ír levelet. Hívja a
tanítóékat, látogassák meg, rajzot mellékel az „idejövetelhez", maga egyelőre nem vágyik kimozdulni, nyárra nem készül sehová: „Az egyetlen, akinek a kedvéért mentem volna pár napra Badacsonyba, Egry Jóska festőbarátom, nemrég meghalt." (1951. június 28.) Hatvanöt éves korában újra
önálló háztartást kell berendeznie — „Nekem itt rengeteg az alap-költségem: lakás, fűtés díja, gáz, villany, házvezetőnő etc." —, amin csak részben
könnyít a házvezetőnő, aki „igen gyenge capacitású", aki a várkonyi paprika miatt „ugyan sápítozik, hogy valóban nagyon erős — dehát majd használjon belőle kevesebbet", s akit így titulál: „ez a szerencsétlen". A következő év novemberében siet hírül adni, hogy a házvezetőnő személyében
„nagyon előnyös" változás következett be, de — mint majd látjuk — ez a
megoldás sem lesz tartós. 1955 novemberétől a gumibélyegzőn, mellyel leveleit le szokta pecsételni, a házszámot — az utca átszámozása miatt — 22-re
javítja, s így dohog: „mert ha már az utca nevét nem, a számokat megváltoztatták — valamit mindig muszáj".
1956 őszének tragikus eseményeit budai lakásán éli át. December 13-án
számol be a „személyes ügyek"-ről: „Örülök, hogy baj nélkül úszták meg
— magamról is ezt mondhatom. Volt ugyan a közelben lövöldözés, egyszer
a veranda falán sűrűn pattogtak a gépfegyver golyók, de csodák csodájára
az ablakon nem jöttek be, pedig arra, ahonnan a golyók röpültek, fala szinte nincs is a lakásnak, minden csupa a b l a k . . . Egy gránát tőlem a harmadik liázba csapott, másik meg a szomszédos utcába, de hál' Istennek a baj
eddig elkerült, reméljük nem tér vissza." Október 23. óta „csak múlt pén89

teken" volt először a városban, de csak az egyetem és az Akadémia környékén járt, s ezek a részek viszonylag megkímélődtek. Amikor december végén autón végigmegy az Üllői úton, megborzad a látványtól: „Valósággal
belebetegedtem. Attól tartok, az egész ország sokára és nehezen fogja kiheverni ezt a szörnyű megrázkódtatást, következményeit még soká fogjuk
érezni." Az egyetemen újra megkezdi előadásait. 1945 nyarán újabb házvezetőnő-cserét jelent be. 196Ó óta egyre több szó esik a levelekben egészségéről, betegségéről, a múló időről: „a nyár vége óta állandóan lázas vagyok — sajnos, valamennyit javult ugyan, de még nem múlt el egészen" (1960. április 6.); „Köszönöm a jó kívánságokat, hát bizony az egészség jobb is lehetne, de ez talán már csakugyan a kor. Ha élek, januárban
belépek a 77-be. Sose hittem." 1960. november 18.); „Egészségileg nincs és
nem volt baj, csak hát ekkora kor már maga is elegendő." (1962. április
29.); „sajnos, éppen nem jól vagyok, nagyon nem jól, nem is betegség, talán annál is rosszabb: penicillin allergia", május óta éjjel-nappal 38 fokos
láza van, mindene megdagadt, „őrjítőén viszketett". (1963. július 3.)
A levelekben — bár igen szűkszavúan — szó van tudományos tevékenységéről, egyetemi és kutató munkájáról is. Legszívesebben otthon tartózkodik, könyvei között dolgozik, nehezen mozdul ki, legföljebb „1—2 napra, leginkább olyan helyre, ahol művészettörténeti anyag van; holnapután
Esztergomba megyek három napra". (1950. június 20.) Máskor (1954. május
12.) a várkonyi templomról alaprajzot kér, pontosan feltüntetve, hogy belső
terének melyik része boltíves. Az egyetemi munkát, az előadásokat, a vizsgáztatást nem érzi tehernek, tényszerűen említi: „aug.-ban már el kell
kezdenem a következő félévi előadások előkészítését" (1951. július 20.); reggeltől estig vizsgákban, ülésekben vagyok" (1952. június 23.); „20-án lesz
utolsó vizsgám" (1953. június 17.); „Az egyetemen a munka a hónap közepén kezdődik" (1957. jannuár 2.). Tudományos munkájáról, publikációiról
szerényen beszél, inkább kisebbíti, mint túlbecsüli. Amikor 1956-ban a kétkötetes A magyarországi művészet története megjelenik, s amelyre majd a
következő évben a Kossuth-díj második fokozatát kapja, szerényen megjegyzi: „Az a magy. műv. tört. nem az »enyim« — én csak szerkesztettem,
mások írták." (1956. augusztus 27.) 1959-ben Császár Jánosné a professzort
munkája felől kérdezi, neki válaszolja: „Végül a munkámra vonatkozó
kérdésre: ez éppen művészeti, de hiába volt minden igyekezet, nem készült
el határidőre, túlságosan megnőtt a kezem alatt, s még egyre nő. No de
egyszer majd csak abba hagyja." (1959. április 7.) Amikor pedig a tanító
fordul hozzá kéréssel, hogy szeretnének tőle valamit olvasni, ezt válaszolja: „Mivel írja, hogy valamit tőlem olvasni kívánnak, itt küldök két régebbi apróságot, nagy közönség előtt, tehát nem szakemberek előtt elmondott,
tehát ún. népszerű előadások — tehát nem okoznak különösebb nehézséget. Egyébként én itt már nem publikálok, amin dolgozom, másutt fog megjelenni." (1962. április 29.) A homályosan körülírt munka minden bizonnyal
Fülep Lajos soha be nem fejezett művészetesztétikája, az elküldött „két
apróság" pedig két különnyomat — Talán az Izsó Miklósról és a Derkovits
Gyuláról tartott előadások szövege — lehetett.
Fülepnek véleménye van az élet minden megnyilvánulásáról, szívesen
ad tanácsot a fölbukkanó kérdésekre, készségesen segít a gondok megoldásában. A dolgok gyakorlati értékét többre becsüli, mint a puszta tetszést. Amikor a tanító épülő háza elé fenyőt és vadrózsafát ültet, megjegyzi: „A lakás
elé nem jobb-szebb lett volna diót ültetni? Szebb is, hasznosabb is!" A pat90

kány eredményes kiirtására épp oly hatásos megoldást tud ajánlani, mint az
épület szigetelésére. Amikor a tanító felesége ízületi bántalmaira panaszkodik, gyógyszert (Nátrium salycilicumot) és az orvos receptjétől eltérő, újféle
adagolási módot javall: „Többet ér Harkánynál! Mással is megpróbáltattam
magamon kívül, elsöpörte a bajt. Persze, csak ebben a sűrített formában:
12, 10, 8, 6, 4 [tabletta naponta]. Én évente egyszer megismétlem, ha fáj
valami, ha nem. De már nem is emlékezem, mikor fájt. Pedig emlékezhetnek rá, mennyit nyavalyogtam Várkonyban. Egyébként is elég jól megvagyok, januárban beléptem a 78-ba." (1962. február 18.)
A levelekből Fülep életfelfogására, egyéniségére, sajátos szemléletére is
következtetni lehet. Ez az életfelfogás egy idős, gazdag tapasztalattal rendelkező professzor kissé kesernyés, rezignált véleménye a világról, az emberekről, az eseményekről. Ha szívességet kérnek tőle, segít, de ha a jogra
hivatkoznak, megkeményedik. Várkonyból történt elköltözése után volt felesége néhány holmit a kiürített könyvtárszobában akart elhelyezni. Ekkor
írja: „a presbitériumnak teljesen igaza van: ahhoz az épületrészhez, míg
utódom meg nem váltja, csak nekem van jogom. Minden más állítás —
enyhén szólva — koholmány, nem érdemes szót vesztegetni rá. Ha az illető
szívességként kérte volna a használatát, megengedtem volna; mivel azonban
jogra hivatkozik, az engedélyt nem adhatom meg." (1947. december 4.) Az
„illetőt" egyébként másik levelében is csak így említi: „az a nő". Fülep
azonban nem nőgyűlölő, nagyon is jól ismeri a nők ügyességét, érzékenységét, intuitív képességét. Amikor várkonyi ki- és bejelentkezésének módozatait és lehetőségeit három írott oldalon át latolgatja és variálja, a tanítónak
írt levelet így zárja: „Beszélje meg a dolgot a feleségével, ő bizonyosan
tud valami okosat. Ilyesmit nők tudnak legjobban elintézni." (1947. december 4.)
Tanácsai szentenciózusak, egyszerűek, a nehézségek elfogadására intenek, az arany középutat ajánlják: „No, de majd elmúlik egyszer ez is,
mint minden." (1948. szeptember 22.) „Mindenképpen kellene valami modus
vivendi-t találni, még áldozatok árán is." (1950. április 9.) Vannak események, a faluból érkező hírek, amelyek megdöbbentik, de nem lepik meg.
Mélyen ismeri az embereket, a falu népét, a családok belső konfliktusait,
a szülők és a gyerekek viszonyát, a tragédiák magját és eredőjét. A Kócsidiékkal kapcsolatban írja: „Főleg a nagyanyja volt, aki a gyereket elrontotta, a szülei ellenében is mindig pártját fogta. Most itt az eredmény!
S ezt is az apa igya meg? Nem volt elég, amit a fiától eltűrnie kellett?
A vénasszonyon kellene elverni a port. És megelőlegezésül minden ilyen
vénasszonyon" — írja, amikor a szerencsétlenségről, az apa oktalan letartóztatásáról értesül. Egy másik tragédiával kapcsolatban megjegyzi: „Olyan
körülmények közt, olyan típusú embernek más vége alig is lehet." (1952.
április 16.) Előrelátása, emberismerete a kisebb ügyekben sem hagyja cserben, a később bekövetkező eseményekben korábban megfogalmazott, megjósolt ítéletének igazolását látja. Egy alkalommal kedve ellenére való aszalt
szilvát kap Várkonyból: „Közlöm, azonban nem kell az eladónak elmondani,
hogy ilyen rossz aszalt szilvát, mint ez, még nemcsak nem ettem, nem is
láttam soha. Van benne minden, különösen vörös szilva, talán még kökény
is, csak kék szilva alig akad. Ki milyen volt, ma is olyan" — zárja levelét.
(1956. április 3.) Az évek múlásával — ha egy-egy váratlan esemény néha
haragra lobbantja is — nő szkeptikus bölcsessége, beletörődése, rezignáltsága: „A többi rosszal már úgy vagyok, hogy abban bízom, már talán csak
91

betelt a mérték és az ellenkezőjére billen. A régi rossz tapasztalat szerint
a baj nem egyedül jár, hanem sorozatban. Vajon a jó is? Kevés tapasztalatunk van erről a szokásáról. De hát belőle kevéssel is beérjük — hogy meg
ne ártson." (1961. április 24.)
Életfelfogása közel áll a közmondások, a népi bölcsesség világához, amit
az is mutat, hogy életről-halálról, egészségről-betegségről való gondolatait,
véleményét szívesen támogatja meg egy-egy népies szentenciával, jelesül
Várkonyban hallott szólásmondással. Egy várkonyi ismerőséről írja, aki a
faluban hagyott holmijaira komoly szándék nélkül alkuszik: „Egyébkéntnagyon épületes, hogy a legfőbb bundás, a legbuzgóbb toborzó, mások berántója szabadon fütyörész." (1949. augusztus 1.) Önmagáról, egészségéről mondja: „Én jól vagyok — nem merem mondani hogy »túlságosan«, mint a váralji ember, csak várkonyiasan »ölég jól«, ami ott a maximum, aminél nem
kell több." (1955. november 15.) Eszébe jut a fontos közlendő, de elmulasztja a levélírást, s ebből csak bosszúság származik: „Pedig nem lett volna későn, mint kiderült — írja. — Dehát »az utolsó ésszel az ördögöt is könnyű
megfogni« mondják Várkonyban." (1960. november 18.)
Másokról való véleményének, a kutatómunka bizonyos fajtájáról vallott
nézeteinek illusztrálására ide kívánkozik egyik levelének hosszabb részlete.
A tanító Dombay Jánosnak, a Janus Pannonius Múzeum igazgatójának, a
várkonyi régészeti ásatások vezetőjének a neolit kori település feltárásáról
írt könyvét szeretné elolvasni, és a munkát Füleptől kéri. (Valószínű Dombay János Die Siedlung und das Gräberfeld in Zengővárkony.
Beiträge zur
Kultur des Aeneolithikums
in Ungarn című könyvéről van szó. Bp. 1960.
Akadémiai Kiadó.) Ekkor írja válaszul: „Dombai könyvét megjelenésekor
hivatalból megkaptam, hamarosan elajándékoztam, de ha meg volna, akkor
se volna sok értelme elküldenem. Nem »elolvasni« való könyv — amit szeretne vele tenni, mint írja — nem olvasmány, hanem katalógus: ilyen számú sír itt és itt, benne tál, széle x centiméter, magassága y cm, koponya,
lábszárcsont stb. stb. — akárcsak egy vaskereskedésnek vagy háztartási boltnak az árjegyzéke. ( . . . ) Egyébként maga az anyag se valami nagyon érdekes, meglehetősen egyhangú — ha érdekli, megnézheti a múzeumban, a föliratokban megtalálja mindazt, ami a könyvben van, és 1—2 óra alatt az
eredeti tárgyakon ismerheti meg, amit a könyvből csak reprodukciókon."
(1961. április 24.)
Császár János terjedelmes leveleiben részletesen és aprólékosan beszámol a falu életéről, a várkonyi hírekről, temetésről, betegségekről, válásokról, 1950 táján a „kiéleződött osztályharcról", adóról, beadásról, a kocsmai
verekedésekről; ki halt meg, ki született, ki költözött el, melyik háznál volt
esküvő? Megjegyzései szellemesek, találóak, korfestő erejűek. A tanító és
felesége a fiatalokkal színdarabot próbál, de a fiatalok „csak kisebb darabot játszanak, mert amit szeretnének, azt nem szabad, amit meg szabad volna, arra nem vállalkoznak". (1950. február 17.) Ugyanennek az évnek a végéről egy hosszabb levélrészlet: „A községi tanácsok megalakulásával nekünk is lett külön Tanácsunk, melynek a nép bizalmából én is tagja vagyok,
s még a végrehajtó bizottságba is bevettek. A titkár Bakó Béla, volt püspöklaki adóügyi jegyző lett. Tanácselnök Ozsvald Zsigmond Felvidékről idejött
gazda, Szekfü András párttitkárnak a sógora. Sajnos mióta a Tanács megvan, az írógépem csak úgy néha-néha, mintegy kölcsönképpen van itthon,
mert a Tanácsnak nincs írógépe, s azt gondolom, a megtisztelés inkább az
írógépemnek szólt. Pedig ha szükség volt az írógépemre, most igazán el92

mondhatom, mert annyi az adminisztráció, kimutatás, tervek, jegyzőkönyvek megcsinálása, hogy nagyobb tehertétel a tanításnál." (1950. december
30.) Fülep levelei végén mindig külön üdvözli a „jó ismerősöket", várkonyi
barátait, jóembereit, „az atyafiakat, akiket illet", s maga is érdeklődik a
várkonyi viszonyok felől, biztatja a tanítót a beszámolóra: „mindig nagyon
örülök, ha Várkonyból hírt kapok, nem tudok, nem is akarok onnan elszakadni, szeretnék egyszer már le is menni". (1949. november 24.) Az események azonban roppant fölgyorsulnak, s évekig csak levelekből értesül a falu életéről. Hajdani környezetéből kiszakadva igen óvatosan fogalmazza meg
véleményét: „Nagyon érdekes, amit a várkonyi osztály-állapotokról ír, de
innen persze, csak nagyjából sejthetem a konkrét mozzanatokat. Érdekel
személyileg is, de objektíve szociológiailag is. Vájjon, ha még ott volnék,
milyen volna helyzetem? s nem okoztak volna-e nekem annyi bosszúságot,
hogy már azért is ott hagytam volna? Egyáltalán nem fontos, s nem kívánok magamnak semmilyen elégtételt, de azt hiszem, megjön az idő, amikor
majd eszükbe jut egy és más velem kapcsolatban — ami vörös posztó volt
a szemükben, de majd jó volna, ha ott volna." (1950. január 18.)
A tanítóék is rendszeresen hívják, látogasson a faluba, Fülep is már az
elköltözése utáni évben tervezi a várkonyi utazást. Nem nyaralni akar, hanem várkonyi jóembereivel, Bognárékkal, Kócsidiékkal, Magyarékkal, Szépékkel találkozni, beszélgetni, s hajdani környezetét újra látni. Amikor egy
pécsi írónő fölajánlja, hogy Mecseknádasdon, a Réka völgy bejáratánál fekvő házát egy hétre teljes ellátással, térítésért szívesen kiadja, ingerülten írja: „Nádasdra nem megyek, — én nem nyaralni kívánok, itt is megtehetem, nagy kertben lakom, hegyek, erdők közt, a meleg elől nem kell menekülnöm, itt bizonyosan hűvösebb van, mint Nádasdon —, ha lehet, azért
megyek, hogy Várkonyt viszont lássam, az ismert helyeket, s a régi ismerősöket, köztük Magukat is. Nem D. G.-vel és Nádasddal óhajtok együtt lenni, hanem Magukkal és Várkonnyal." (1951. július 4.) Pestre költözése után
1953 júliusában jár először Várkonyban. A tanítóval folytatott levelezés idejéből még a következő utakról van tudomásunk: 1954. július, 1955. július 24.,
1959. szeptember, 1960. augusztus, 1963. szeptember 13., 1964. augusztus. Természetesen Fülep ezekben az években máskor is járhatott Várkonyban. Többnyire egy-két napra érkezik, a hétvégeken, szombat-vasárnap, a gesztenyevirágzás idején, az Akadémia gépkocsiján, néhányadmagával, barátokkal,
tanítványaival. A látogatások „menetrendjét" jól érzékelteti egyik levele:
„Érkezés után nyomban ki a gesztenyésbe, végig rajta, s a síkra, s ha még
lehet, át a kisgesztenyésbe is, Jookéba is. Űgy hogy jó későn mennék ebédre. Mivel az idő rövid, nem megyek el senkihez, meg lehetne azonban mondani annak a néhánynak, aki találkozni akar velem, hogy jöjjön oda 1/2 4re." (1953. november 16.) A készülődés, a nagy vendéglátás, a „traktamentum" zavarja: „ne nagyon készüljenek — nem enni megyünk s ha járni
akarunk, különösen nem kell sokat enni. A hús miatt különösen ne legyen
gondjuk — én húst alig eszem, egyszer egy héten, a többi pedig majd alkalmazkodik. Hús tehát csak minimálisan! hanem amit a kert terem" — írja egyik
utazása előtt. (1955. július 18.) Egy másik látogatásról olvassuk: „Köszönöm
a szíves invitálást, ki tudja, mikor kerül rá sor megint. De akármikor, már
most megkérem, ne legyen ilyen traktamentum — engem csak deprimál a
tudat, hogy miattam van, és úgy se tudok megfelelni neki. Csak úgy szeretném, ha úgy van, mint itthon: a legegyszerűbben. Délben egy tál étel-|gyümölcs; este mostanában 1 paprika + 1 paradicsom + gyümölcs. Mindig
"93

ez az utolsó az első. És nem bicsérdizmusból vagy más mániából — igazában csak azt szeretem, és utána még csak egyet, a halat." (1959. szeptember 15.)
Utazásait igen gondosan, már-már aggályos körültekintéssel készíti elő.
Egy-egy üt előtt négy-öt levelet, levelezőlapot, táviratot küld. Az 1953-ban
megvalósult első látogatását már 1950-ben fontolgatja, amikor pedig utazásai rendszeressé válnak, a júniusra tervezett útról már márciusban levelez.
Várkonyi útjait egy-egy pécsi, pécsváradi látogatással is összekapcsolja, 1955ben pedig Medina felé tervez kitérést: „egy évig ott szolgáltam, szerettem
azt a helyet, ki tudja, látom-e még valaha". (1955. június 29.) Idő múltával
az utazásokkal kapcsolatban egyre több szó esik az időjárásról, mely végső
döntését meghatározza: „megint megeredt az eső! Nincs értelme ilyenkor
mennem" — f ú j j a le az utat (1957. július 4.); „A bizonyosság kedvéért még
táviratozok is előtte 1—2 nappal. A távirat úgy értendő: jó idő esetén. Mert
lehet, hogy mikor küldöm, jó az idő, csütörtök reggel pedig esik. Akkor
nem megyek. Addig, közben jó volna az eső, hogy elverné a nagy port" —
olvassuk más alkalommal (1959. augusztus 28.); „nem vagyok naphoz kötve. Az időhöz inkább: ha még lennének enyhe, napos, megbízható napok,
sor kerülhet a menetelre" — írja az egyik ősszel. (1961. október 23.)
. Csaknem teljés terjedelemben idézzük egyik levelezőlapját, várkonyi ú t jainak minden jellemző mozzanata benne van: „Mint írtam, gesztenye-virágzáskor szeretnék menni, ha az idő éppen enged; az idén is rettenetesen
szeszélyes. Arra kérem tehát, ha a virágzás elkezdődött, küldjön egy sort
azonnal, hozzá igazodom, kiszámítva, kb. mikor lehet a dereka és az időhöz is alkalmazkodni igyekezve. Űgy tervezem, negyedmagammal leszek
(Csanak Dóra, egy orvos-házaspár, az asszony író-nő is [Beney Zsuzsa],
gyakran írt a pécsi Jelenkor-ba; Andrisék — t. i. Fodor — akkortájt Szekszárdon lesznek, lehet, hogy Andris onnan átjön). És mivel annyiadmagammal nem akarok a nyakukra menni, majd útközben eszünk a halászcsárdában vagy Pécsett, visszajövet detto. Tehát ne készüljenek semmivel!" (1962.
június 1.)
Amióta a professzornak önálló háztartást kell fenntartania, leveleiben
egyre több szó esik élelemről, konyhai nyersanyagokról, főként gyümölcsökről. A szükségeseket kéri, a küldeményeket megköszöni, a szállításra
felhasznált kosarakat, ládákat, dobozokat, bödönöket, demizsonokat visszaküldi. Egy jellemző levélrészlet: „Most aztán összeírom a szükségeseket, azt
is, ami most még nem aktuális, hogy előre le lehessen foglalni. 1. árpa —
kávénak — 5—10 kg; 2. zsír — amennyi csak lehet; 3. hagyma 25—30 kiló, apránként talán el lehet küldeni, mert egyszerre sok bizonyosan tilos;
4. dió — lehető vékony héjú — 30—40 kg; 5. aszalt gomba — ha megbízható helyről való, s nem vágtak bele mindenféle kukacosat; 6. krumpli, amenynyi lehet; 7. lencse, borsó, bab (vékony héjú); 8. házicérna, nem tudom így
megmondani, mennyi — üvegek kötözéséhez kell, s ha marad belőle, annál
jobb. Egyelőre ezek. Talán már most meg lehetne érdeklődni, ha hidegre
fordul az idő, vállalná-e valaki kacsa, liba tömését." (1951. augusztus 25.)
A jegyzékben említett kamrába valókon kívül a levelekben még az alábbi
élelmiszerekről van szó: alma, méz, aszalt szilva, borókamag („egy összemaroknyi", a törköly „megjavítására", mert „itt az aszfalton nem terem", de
amit „ottlétem idején is használtam"), pálinka, cseresznye dzsemnek, ecetágy („nem kedvelem a gyári ecetet"), meggy, tojás, gesztenye, idei törött
paprika, szalonna, barack. A várkonyi gyümölcsökről igen jó véleménye
94

van: „Nem tudják a várkonyiak, milyen gyümölcsük van, s még milyen lehetne" — írja, amikor a zamatos körtét megköszöni; „Nincs rá más szó:
remek!" — mondja a küldött szilvára és újabb adagot kér; „Mert hát hiába, a várkonyi bab — legalább is amilyen a tavalyi volt — hasonlíthatatlanul jobb, mint amit itt kapni" — emlékezik vissza a régi ízekre. Fülep
roppant igényes: minden élelemből a minőségileg legjobbat kéri: az alma
legyen „egészen príma, válogatott", a pálinka „a legjobból", a cseresznye
„a telepinek a legszépe legyen, friss szedés és hamar postára kerüljön", az
aszalt szilva „inkább kerüljön valamivel többe, de legyen a lehető legszebb", a méz ne szép, hanem ízre legyen jó, „a hársméz pl. nem »szép«,
de én jobban szeretem a másiknál".
A kamrába való élelmiszerek mellett néhány más, az első pillanatra
talán különös holmit is kér. Ezek: egy gombolyagnyi házi cérna, „mert itt
nem kapni", a fekvőszékre való igen erős, vastag vászon; húsvágódeszka,
mert a meglevőt költözéskor a gazdasszony, „ez a szerencsétlen nyilván eldobta"; továbbá van még két kérése, „amin talán nevetni is fognak, de hát
komoly szükséglet mind a kettő": egy csomiszló [ill. csomoszló: szőlőzúzó
bunkós fa] és egy nagyobb fajta patkányfogó, „amilyet falun használtak,
két oldalról összecsapódó, mert a verandán levő díványra éjjel kószáló macskák szoktak telepedni és meg is tisztelik". (1963. szeptember 6.)
Körültekintő gondossága, előrelátó figyelme, már-már aggályos pedantériája mind a beszerzések előtt, mind a csomagok elküldésével kapcsolatban megmutatkozik. Mielőtt valamit megrendel, előbb információt kér:
„előbb minőségét és árát szeretném tudni, csak akkor kérek majd belőle, ha
érdemes, mert itt is kapni most szép cseresznyét". (1951. június 22.) Állandóan figyelteti a pesti árakat, s csak olyan holmi küldését kéri, amit érdemes: ha a pesti piaci árak előnyösen eltérnek a várkonyitól, lemond a már
korábban megrendelt portékáról. A csomagot mindig postán kéri, semmiképpen se vasúton küldjék; aprólékos utasítást ad a csomagolás és a feladás
módjáról, s ha a hibás edény miatt a méz kifolyik, hosszan és részletesen
ecseteli az okozott vesződséget.
A csomaggal való bajlódást mindig megköszöni, a küldött élelem értékét, a csomagolás, a csomagfeladás, a távirat költségét az utolsó fillérig mindig megfizeti. Szívességet nem hagy viszonzatlanul. Ha a tanítóék ajándékba adnak postára kóstolót a várkonyi gyümölcsből, a professzor cukorkát,
külföldi képeslapot, bélyeget küld a lányoknak. Ha a faluból másoktól kap
ajándékcsomagot, a tanítót kérdezi: „Kérem, írja meg, mit küldhetnék neki [ti. Szépnének] egyszer már én is, aminek hasznát vehetnék, vagy örülnének. Vagy az unokának? de mit?" Ha esküvőről kap hírt, megint csak a
tanítóhoz fordul: „Bognár Éva esküvőjére illenék valami ajándékot küldeni,
mivel körösztlányom — de mit? tudnának tanácsolni?" Visszatérő megjegyzése: „És Maguknak nincs valami kívánságuk, amit teljesíteni tudnék? küldhetek valamit?"
Fülep Lajos 1964-ben augusztus 13-án látogatott Várkonyba. Erre az
útra Fodor András és Hernádi Gyula kísérte el Pestről, s Pécsett magam
is csatlakoztam hozzájuk. (A közösen eltöltött napról később képzelt filmnovellát írtam, melyet Pannóniai változatok című kötetembe is fölvettem.)
Mivel Császár Jánosék ekkor már a Pécsre költözés gondolatát fontolgatták,
Fülep nem kereste föl őket személyesen, csak a látogatás után vett elő levélpapírt: „Soká nem írtam, mert utolsó előző levele után azt is gondolhattam, talán már nincsenek is Várkonyban. Odamenetelemről nem értesíthet95

tem, mert a bizonytalan idő miatt csak az nap reggel 7 órakor döntöttem
a menetelről. Hogy délelőtt otthon lehet, el se képzeltem, viszont este felé
az országúton soká dudáltattam, de nem jött ki s e n k i . . . Kívánom, hogy
Pécsett jobb legyen mindnyájuknak. . . sajnálom, hogy Várkonyt elhagyják és így ott már nem találkozhatunk — ha még eljutok oda! Ha azonban
Pestre jönnek, ne kerüljenek e l . . . "
1964 őszén Császár Jánosék beköltöznek Pécsre, Pesten meg-meglátogatják Fülepet,, de ettől az időtől kezdve a professzor várkonyi ismerősei
közül a levélbeli kapcsolatot komaasszonyával, keresztlánya édesanyjával,
Bognár Jánosnéval ápolja, s az újabb várkonyi utazások ügyét, az élelmiszer-beszerzés és a csomagküldések gondját vele levelezi meg.
Császár János beköltözik Pécsre, és itt végre hivatásának megfelelő
munkakört tölt be, helyettesként dolgozik. Fülepnek abban az 1966. július
3-án kelt levelében, melyet a tanító úrnak utoljára ír, a következőket olvassuk: „Nagyon örülök, hogy végre mégis a hivatásának megfelelő munkakörbe került, meg is vagyok győződve, hogy jól fog ott szerepelni... Az
idén aligha jutok »óra l e ' « . . . Aligha tudunk máskép találkozni, mint ha
Maguk egyszer Pesten át u t a z n a k . . . Nagyon örülök annak is, amit Piroskáékról ír. Csak most már folytatódjon is a jó, ha elkezdte. Én csak megvagyok, persze a 82 közepén. Mindnyájuknak minden jót kívánva szíves
üdvözlettel Fülep Lajos." A levél írója még négy évet, négy hónapot és négy
napot élt ezután.

Folyóiratunk
1984-ben
megjelent
számait értékelte január 11-én a
Művelődési
Minisztérium
irodalmi
osztálya? A minisztérium
értékelését
Tokai András ismertette. Részt vett
a szerkesztőségi ülésen Rátki András főosztályvezető.
*

Tóth Béla munkássága címmel „A
Somogyi-könyvtár kiadványai" sorozatban bibliográfia jelent meg. A
füzet — Gyüris György, Péter
László és Szabó Imre munkájának

96

eredményeként — számba veszi
Tóth Béla írásait, felsorolja a róla
szóló cikkeket, tanulmányokat, tudósításokat, a vele készített interjúkat.
Tóth Béla 60. születésnapján
irodalmi estet rendezett Szegeden, december 20-án a Bartók
Művelődési
Központ. Bevezetőt Vörös László, a
Tiszatáj
főszerkesztője
mondott.
Papp Gyula, a városi tanács elnöke
is köszöntötte az írót, s felolvasták
Hubay Miklósnak, a Magyar írók
Szövetsége elnökének a levélét.

