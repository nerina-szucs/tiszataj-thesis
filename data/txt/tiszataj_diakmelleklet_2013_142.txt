Íh szeged

2013 MM. 0 6

\<1>

54$a>
XZtfS f

A TISZATÁJ DIÁKMELLÉKLETE
142. szám

SINKA ANNAMARIA

Valóban régimódi a Régimódi?
A R C H 1 - , I N T E R - ÉS I N T R A T E X T U Á L I S VISZONYOK
SZABÓ MAGDA RÉGIMÓDI TÖRTÉNETÉBEN

A fikció határán
lyozó

egyensú-

regénykonstrukció,

a szerző biográfiai
anyagával
én-elbeszélő
számos
kérdést

tény-

zsonglőrködő
megjelenése
irodalomelméleti

indít el. A

ben tematizálódó
tuális
a szereplők

regényintertex-

utalásrendszer
hiteles

konstruálásában
szinten szerepet

megtöbb
játszik

Szabó Magda kortárs irodalomban betöltött helyének, szerepének meghatározásakor nincs könnyű dolgunk. Tagadhatatlanul számos elismerő, dicsérő kritikát olvashatunk a megjelent regényekről, drámákról, novelláskötetekről, de ezek jelentős része szubjektív szempontokat emel ki, nem ritkán a
hősök jellemét, a karakterek ábrázolását, a cselekmény fordulatait az író megnyilatkozásaival, élettörténetével párhuzamosan láttatva. Ezzel szemben azonban kevés olyan elemző
munkát, tanulmányt találhatunk, amely Szabó Magda műveit
a kortárs irodalomban észlelhető tendenciákhoz kötné.
Feltehetően a témában születő tanulmányok többsége a
megjelent műveket azért nem kapcsolja a kortárs tendenciákhoz, beszédmódhoz, mert rögzült olvasatuk és a prózarecepció befogadási horizontja kevés ponton érintkezik. Az író
későbbi regényei körül kialakult irodalomkritikai vákuum,
hallgatás oka tehát többek között az is lehet, hogy azok az
adott időszak olvasási technikájának nem felelnek meg. Az
1977-ben megjelent, az életmű egyik csúcspontjának tekintett Régimódi történet című regény fogadtatása is jól tükrözi
a megítélés sajátosságait, hiszen a családregény modelljének
aktualizálódását, deformációját nagy pontossággal végigkövető irodalomkritikai érdeklődés elég későn, és leginkább az
önéletírói tér jelenségére korlátozva tér ki a Régimódi történet műfaji vonatkozásaira. Pedig már a regény címértelmezésekor érdekes, különbözőképpen értelmezhető kérdések
merülnek fel. A jelző (Régimódi) egyrészt utal a regény által
felidézett világ, családtörténet a maitól eltérő hagyományaira, működésére. Az utótag (történet) jelentőségét vagy jelentésességét irodalomelméleti-, törteneti szempontból is vizs-

5 5

diákmelléklet

2

gálhatjuk: a történet ún. „elvesztése" és „visszaszerzése" az utóbbi évtizedek elbeszélő prózájában központi szerephez jutott, kánonalakító műveletté vált 1 .
A családregény modelljének hagyományra való utalásai és deformációi, az emlékezés és
az önéletrajzi minták aktualizálódása a '70-es évektől kezdődően markánsan jelentkezik a
kortárs magyar irodalom alkotásaiban. A „prózafordulat" egyik legtöbbet idézett műfajaként
a családregényhez gyakran társul az emlékezés-technikákat és az önéletrajz mintáit aktuali2

záló elbeszélés-szervezes .
Érdemes megvizsgálnunk, hogy ezek a megállapítások mennyire tekinthetők érvényesnek a Régimódi történet kapcsán, és a regény újraolvasásakor vizsgáljuk meg először a műfaji
és narratív hagyomány újjászerveződésének intertextuális aspektusait, a fikciós szövegvilágban működő eszköztárat, majd a konkrét befogadási folyamat (olvasás/ újraolvasás) során
felmerülő intertextuális teret.
A regény korabeli recepciójának műfaji vonatkozású megállapításait áttekintve azt láthatjuk, hogy a családregény, mint architextus megállapításában a műfaji előzményekhez
társítható intertextuális, architextuális kapcsolat mind a kritikai észrevételekben, mind a
regényben fellelhető. Természetesen a recepció észrevételei mellett a családregény, mint
architextus szerepét az is rögzítheti, hogy szövegszerű utalásokból Thomas Mann világhírű
családregénye, a Buddenbrook-ház
is felidéződik: „Míg szinte minden házban sírtak valaki,
valami miatt, a debreceni Buddenbrookokat nem érte veszteség, s lila bársonytérdeplőjükön
reggel-este arra kérték az egek királyné asszonyát, terítse palástját ezentúl is a Török Császárhoz címzett kereskedés fölé."
Kabdebó Lóránt egyértelműen hazai családregényként 3 utal a műre, s felveti, hogy a regény megírásának előzményéhez feltehetőleg hozzájárult az, hogy Szabó Magda korábban
Galsworthy regényfolyamát fordítja le4. Más értelmezők szerint a regény komor színei miatt
inkább Mauriac vagy Kodolányi írásaival vethető össze 5 . Klasszikus, balzaci realista művekkel rokoníthatóan jellem- és alakarzenálja a való élet pontos mását tükrözi. A szereplők közül
jablonczay Kálmán junior Mikszáth Noszty Ferijéhez, Rickl Mária pedig Kemény Zsigmond az
Özvegy és lánya Tarnóczynéjának a figurájához hasonlítható 6 .

1

2

3

4
5

6

Szirák Péter, Szóval nehéz (A magyar prózáról 2001 júliusában) = Magyar próza az ezredfordulón:
Rövidprózák és tanulmányok, szerk. Elek Tibor, Bárka - Békés Megyei Könyvtár Magyar Könyvtárosok Egyesülete, Gyulai Várszínház, 2001, 38.
Szirák Péter, Szóval nehéz (A magyar prózáról 2001 júliusában) = Magyar próza az ezredfordulón:
Rövidprózák és tanulmányok, szerk. Elek Tibor, Bárka - Békés Megyei Könyvtár Magyar Könyvtárosok Egyesülete, Gyulai Várszínház, 2001,43.
Kabdebó Lóránt, nincs a nyúlnak tarisznyája..." (Szabó Magda: A szemlélők] Debreceni Disputa,
2007/ 5, 37.
Kabdebó Lóránt, Egy monográfia címszavai. = Salve, scriptor! szerk. Aczél Judit, Debrecen, 2002,198.
Béládi Miklós, Szabó Magda két regénye: Az Ókút és a Régimódi történet = Salve, scriptor! szerk.
Aczél Judit, Debrecen, 2002, 79.
Belohorszky Pál, „A magyar romlás virágai: Szabó Magda: Régimódi történet = Salve, scriptor! szerk.
Aczél Judit, Debrecen, 2002,90-91.

Az intertextualitás szerepe
Míg a konkrét eseményre való utalás a szerző narratíváját közvetlenül a fikción kívüli valósághoz kötheti 7 , érdekes megfigyelnünk azt, hogy történelmi eseményekre való utalások,
hivatkozások mellett az életrajzok rekonstrukciójához mennyire elengedhetetlenek az irodalmi hivatkozások, intertextuális utalások is. Jól elkülöníthetően az intertextuális utalások
szerepe, célja tematizálható aszerint, hogy a történet milyen rétegében jelenik meg. Némiképp leegyszerűsítve ezt három csoportban összegezhetjük:
1. a szereplők olvasmánya
2. a szereplők által írott, tehát eltérő szerzőségű művek beékelése
3. az intertextualitás a szereplők jellemzésében hasonlatként vagy metaforikus azonosítás révén vesz részt
Az intertextuális utalások egy jó része a szereplők olvasmányára, zenei, esetleg színházi
élményére vonatkozik, tehát az intermedialitás kérdéskörét is érintő műfaji átlépéseket is
vizsgálhatnánk. Mivel a regény több generáción keresztül ível, a művek pontos megjelölése a
korkép, korhangulat, ízlés pontos lefestésében is szerepet játszik. Az írók, költők közül említhetnénk Petőfi, Arany, Kazinczy, Byron, Lermontov nevét. A művek közül hangsúlyosan jelen
van az Anyegin és a trójai mondakörről szóló feldolgozások.
A tárgyi világgal való kapcsolatunk, környezetünk a regény ábrázolt világa óta nagyot változott, s ez nem pusztán a megváltozott politikai, történelmi státuszunkban érhető tetten, de
a korszak ízlését tükröző, ma már nem élő olvasmányok esetében is értelmezhető. A szereplők megismerésében, bemutatásában kulcsszerepet játszó olvasmányok olvasói aktualizálása
ma már csak jobb esetben is részlegesen mehet végbe. Az író bizonyos asszociációját nem
biztos, hogy az olvasó ugyanazzal a szövegkörnyezettel hozza kapcsolatba. Példaként talán a
reformkorszakban íródott, sokáig nagy népszerűségnek örvendő, de ma már csak szűkkörben ismert Flórí könyvére, vagy a ma már szintén alig ismert A hegység tündéré-re utalhatnánk. Az intertextualitás sok esetben tehát a szereplők személyiségének megformálásához,
környezetük megalkotásához nyújt(hat) segítséget, de ahogyan azt több példából is láthatjuk,
a mai közízlés formálásában szerepet már nem játszó intertextuális utalások értelmezésében
nehézkessé válik.
Érdekes módon az olvasmányélmények, pontosabban egy bizonyos regény szerepe, a
szereplők közül Szabó Magda édesanyja, Jablonczay Lenke élettörténetében különleges hangsúllyal bír. A ma már szintén kevésbé ismert, de a 19. század végén és a 20. század elején
nagy népszerűségnek örvendő angol írónő, Helen Mathers, Jön a rozson át című regénye
Lenke élettörténetében egyfajta kicsinyítő tükörként, mise en abime-ként szolgál. A kicsinyítő
tükör narratív funkcióját alapvetően a gyakorítás és a másodfokú kijelentés sajátosságai
jellemzik, képes a mű szerkezetét erősíteni, a jelentőfolyamat működését erősíteni, önmagával párbeszédbe állítani a művet, és egy önérteimező apparátus jelenségét megteremteni. Ha
az elrendezés szempontjait vesszük figyelembe, akkor minden kicsinyítő tükör a kronologikus lefolyás ellen dolgozik, méretei megakadályozzák azt, hogy az elbeszéléssel azonos ritmusban haladjon. Ezért megkülönböztethetünk prospektív (előre tükröző), retrospektív
(a

7

Vo. Celia Britton, Fiction, fact and madness: intertextual relations among Gide's female characters =
Intertextuality: Theories and practices, eds. Michael Worton and Judith Still, Manchester and New
York, Manchester University Press, 1990,169.

5 5

4

diákmelléklet

bekövetkezett történetet utóbb tükröző) és retro-prospektív
(a két technikát ötvöző) kicsinyítő tükröket 8 .
A regényben megjelenő kicsinyítő tükör leginkább a prospektív, tehát előre tükröző eljárást alkalmazza, az anya sorsának későbbi eseményeit a szövegi kicsinyítő tükör előre mutatja: „Míg élete adatait gyűjtöttem, egyszer már megütött morbid játéka a fulladással, ott a
Szikszayék medencéjében, nem volt könnyű olvasmány a Jön a rozson át sírverse sem, amely
rosszul fordított együgyűségében is felsorolta a szív- és tüdőasztma és a három combnyaktörés tüneteit." Mathers regénye kapcsán azt a jellegzetes idő és térkezelési technikát is megfigyelhetjük, amivel az én-elbeszélő az omnipotens narrációra emlékeztető mindentudását
csillogtatja, különböző, távoli eseményeket vetít egymásra, a narráció eszköztárával okokozati viszonyra emlékeztető logikát állít fel. „író a legritkább esetben tudja lemérni, mit
épít, mit rombol: Mathers Helén, aki csak harminc esztendővel volt idősebb anyámnál, nyilván elképed, ha közlik vele, hogy a magyarországi Debrecenben örökre megtanított egy fiatal
lányt arra, hogy boldog szerelme beteljesülését ne várja a földi léttől".
Az intertextuális utalások másik nagy csoportját a szereplők által írott, és a regénybe
ékelt eltérő műfajiságú szövegrészek alkotják. Ide tartoznak nagyapja, Iunior naplórészletei,
regénytöredéke, az emlékezésben többször is fel-felbukkanó versei, egy rövid részlet
Gacsáry István Krónikájából, Szabó Elek emlékezéseiből, jegyzőkönyvecskéjéből, Heinrich
Jozefa, Bartók Bella és Bartók Ágoston naplójából. Olvashatjuk Gacsáry Emma kelengyeadatait, Bartók Bella férjének, Tichy Antalnak 1916. május 2-án a frontról írt levélrészletét, Bartók Margit levelét, Jablonczay Lenke novelláját, az Elly választását, Rickl Mária nekrológját,
Kiss Menyhért Imádság című versét. Ezek az eltérő szerzőségű és műfajú szövegrészletek
fikcionalitás és szerzőség kérdésénél is különösen fontos szerepet játszanak.
Harmadjára az intertextualitás a szöveg más rétegében, tehát hasonlatok, metaforikus
azonosítások szintjén jelenik meg. Az intertextuális utalások egyidejűleg aktivizálják a célzott
szöveget, s több esetben allúzió markerként viselkednek: „a három Párkának csúfolt három
nővér legfiatalabbika forrón ragaszkodott nagy műveltségű apjához"; „Melinda számomra
holtig mitológiai lény maradt, Medea, lokaszte rokona".
A modern irodalomban a keresztény és a mitológiai motívumok keveréke inkább váratlan, előrejelzi a szöveg toposzait. A regényben azonban nem csupán az ógörög, római, keresztény irodalmi figurák, mitológiai alakok és a regény szereplői között húzott párhuzam jelentős a klasszikus irodalmi párhuzamok, minták mellett: „ez a vidéki Don Jüan, mindenki fejét
elcsavarja", a modern irodalmat aktivizáló utalások is fellelhetőek: „Seniort az apja melletti
szobába száműzik, mint Kafka svábbogarát".
Az intertextuális hivatkozások mellett az intratextualitás különféle eljárásait találhatjuk
meg a regényben. Tudjuk, hogy a szerző a saját opuszhoz tartozó műveit többször is felidézi,
s ez a fajta önidézés az életműhöz tartozó művek közötti átjárhatóságot erősíti. Bizonyos
tematikus, motivikus egyezések Szabó Magda több regényében is felfedezhetők. Változatlan
motívumként értelmezhető a Régimódi történetben
és az 1990-ben írt A pillanat című regényben is markáns szerepet betöltő édesanya-kép. Emellett a két regény eltérő rétegeiben,
különböző hangsúllyal bíró mitológiai utalások hálózatát tematikus egyezésként értelmezhetjük, illetve a regények szövegében egymáshoz kísértetiesen hasonlító nyelvi fordulatokat
is találhatunk. Kiterjedt szöveganalízis nélkül is jól észrevehető, hogy a Régimódi
történetben
8

Lucien Dállenbach, Intertextus és autotextus, Helikon, 1996/2, 52-56.

137. szám

5

55

elhangzó szövegrészlet: „A pillanat, amely eldönthette volna Jablonczay Lenke jövendő életét,
megint megállt a végtelen időben, s egy lélegzetnyivel tovább tartott, mint reális tartama
engedte volna" - akár A pillanat című regényből is származhatna: „Honnan tudtad, hogy a
Nemesis forduló kerekét megállíthatja a porszem, ami belekerül, a pillanat?"
Fikció és hitelesség: az önéletírói t é r

A regényben a fikciós irodalom és a dokumentáltság, a dokumentumhitelesség különös kettősségének ötvözése, a valóság elemeinek műbe való belépésével a fikciós forma módosulásának kérdése is felvetődik a hetvenes évek végén 9 . A kritikai észrevételeket összegezve
elmondhatjuk, hogy a Régimódi történet korabeli befogadásakor a hitelesség mellett a recepció másik kulcsszava a rekonstruálhatóság. Ez a két hangsúlyozott vonás azzal a narratív
eljárással feleltethető meg, amelyet leginkább a fikció határain való tudatos egyensúlyozás,
illetve a szerző történeti, biográfiai tényanyagának fikcionalizálódása jellemez 10 . Láthatóan a
Régimódi történet műfaji vonásainak meghatározásakor a fikció és az önéletírás elemeit
egyaránt figyelembe kell vennünk. Ehhez a gondolatmenethez kapcsolható a több tanulmányban is felbukkanó „önéletírói tér" fogalmának alkalmazása. Philippe Lejeune olyan műveket ért alatta, ahol a szöveg szerzőjének azonossága a szövegen kívüli szerzővel az olvasó
számára egyértelmű tény 11 . A fogalom egy olyan szövegközi viszonyt fed fel, amely az azonos
szerzői névvel ellátott intertextuális kapcsolatban jelentkezik, ezért az életmű több darabjának értelmezésére lehetőséget kínál. Z. Varga Zoltán az önéletírói tér jelenségét vizsgáló
tanulmányában azt hangsúlyozza, hogy az önéletrajziság nem korlátozódik a referencialitásra. Ide tartoznak a szubjektivitás, a személyiség identitásához, az írás tevékenységéhez
tartozó kérdések is. Az „önéletírói tér koherenciája nem a biológiai, jogi vagy éppen pszichológiai értelemben vett szerző szintjén képződik, hanem az azonos szerzői névvel ellátott
szövegek közötti különleges intertextuális kapcsolatban nyilvánul meg" 12 .
Ez az intertextuális kapcsolat, amely az azonos szerzői névvel ellátott szövegek között jöhet létre, teljesen explicit módon mutatkozik meg a regény Kanna, hattyúkkal címet viselő
első fejezetében: „És a régiségkereskedésben is biztos kézzel utánanyúltam egy tárgynak,
aminek az emlékét rég elmosta belőlem az idő, az idő, ami csak a tudatomon tudott úrrá
lenni, az ösztöneimen már nem. A porcelán kék vizén visszaúsztak a holtak, a hattyúk hátán
érkeztek haza, kicsit szégyenkezve, de voltaképpen azért megelégedetten, mert igazán mindent elkövettek, hogy segítsenek nekem, de ha nem lehet, hát nem lehet. És akkor együtt
voltunk megint mind a hárman, anyám, apám meg én, és én megírtam, hogy tovább tudjak
élni, előbb az Ókut-at s most a Régimódi történet-et."
A regény újraértelmezésében fontos az a Thomka Beátánál olvasható gondolat, hogy az
életmű mint szöveg, a saját opus mint kontextus is lehet az átírás, idézet, interpretáció tárgya. A saját műhöz való értelmezői, átérteimezői viszony eszköze a szövegbelső átvétel, az
önidézet. Az önidézés, áthelyezés, beékelés a szerzői intratextuális műveletsor részeként

9

Bárdos Pál, Tudósítás és sorsdráma: Jegyzet Szabó Magda regényéhez, Népszabadság. 1978.01. 04. 7.

10

Vö. Thomka Beáta, Narrator versus auctor = Narratívák 6, Narratív beágyazás és reflexivitás, szerk.

11

Philippe Lejeune, Az önéletírás

12

Z. Varga Zoltán, Az önéletírás-kutatások néhány aktuális elméleti kérdése, Helikon, 2 0 0 2 / 3, 2 5 2 .

Bene Adrián, Jablonczay Tímea, Bp., Kijárat Kiadó, 2 0 0 7 , 1 0 3 .
meghatározása,

Helikon, 2002/3, 2 7 3 - 7 4 .

nem pusztán új összefüggés létrehozása, egyben a szerző által olvasott opus kommentárja is
az opusok átjárhatóságáról 13 . Az önidézet, saját műhöz való értelmezői/átértelmezői viszony
formálódásában központi szerephez jut az elbeszélő személye, magatartása. Elmondhatjuk,
hogy Szabó Magda az életmű több darabjában tudatosan tükrözi magát. A jelenség megértéséhez azonban ki kell tekintenünk az életmű más darabjaira is.
Nagy Boglárka az életmű különböző darabjait áttekintve, alapvetően három kötetet vél az
„önéletírói térbe" tartozónak: A pillanatot, az 1970-ben megjelent Ókút című, kaleidoszkópszerűen, epizódokból szerkesztett önéletrajzi fogantatású munkát, valamint az 1977-es Régimódi történetet, s emellett még a Ne félj! címmel, kötetben megjelent számos interjút. A Für
Elise esetében megfogalmazható műfajiság problémája a szubjektumalkotás, az első szentélyű narrátor által konstituálódó én-alak felől vizsgálható. A fikció és/vagy faktualitás kérdésével űzött, a regény bizonyos szereplői által a Für Elisében működtetett játék életrajzi valóság és epikai fikció együttes regényalkotó szerkezetére mutat rá 14 . Ez a fajta önéletrajzi fogantatású regényesítés - amelyet egyébként a kötet fülszövege, keletkezéstörténete az életrajzi igazság jegyében kizár - , véleményem szerint a Régimódi történet és az 1990-ben íródott A pillanat című regény bizonyos rétegeinek esetében legalább ugyanannyira érvényesnek tekinthető. Sőt, a női én-elbeszélő narratív lehetőségeinek kiaknázása az életrajzi valóság
és az epikai fikció együttes regényalkotó szerkezetéhez szervesen kapcsolódva szintén vizsgálható az életmű több darabjában.
A valóság és fikció rafinált, szövevényes összemontírozása az írói eszköztár jellegzetes,
ismétlődő vonásának tekinthető. Olasz Sándor megfogalmazását kölcsönözve ezt akár bizonyos tekintetben „szerzői csalafintaságként" is értelmezhetnénk, hiszen a szerzői csalafintaság lényege az, hogy a szerző mindvégig fenntartja az őszinteség látszatát, holott tudja, az
„őszinteség használhatatlan kategória" 15 . Jól látható, hogy a regények közötti szövedékszerű
hálózatot teremtő, ismétlődő családi utalások a szorosan értelmezett referenciális olvasat
kivitelezését erősíthetik. Erre az elemzett regényből is találhatunk példát: „Élt viszont ennek
a nagyanyának ugyancsak Debrecenben, közel hozzánk, egy lánya, Gizi, akiről az Ókút-ban
sok szó esett, ez a Jablonczay Gizella, nagyapám három testvérhúga közül a legkedvezőtlenebb külsejű volt az első Jablonczay, akinek a nevét jól megjegyeztem". A regény szereplőinek az író családjával való megfeleltetését, a narrátor és a szerző azonosíthatóságát a regények elején közölt keletkezéstörténet is megerősíti. A Régimódi történet bevezetőjében olvasható vallomása, miszerint a regény csak az anya halála után jóval állhatott össze, is erre
vonatkozik.
Korábban már utaltam rá, hogy a Szabó Magda-recepcióban jelen van egy szorosan értelmezett referenciális olvasás. A referencialitás meglétének vagy hiányának bonyolult kérdését a kialakított olvasói konvenció is befolyásolja, mivel mindvégig kérdéses marad, hogy
feltételez-e az olvasó valaki utaltat a szöveg olvasása közben. Egyes szám első személyű
történetmondásnál, ahol az elbeszélő nem megnevezett, az olvasón múlik a befogadói magatartás kialakítása: azaz, hogy a hitelesség milyen formáját kéri számon a műtől: fikcióként,

13
14
15

Thomka Beáta, Beszél egy hang: Elbeszélők, poétikák, Bp„ Kijárat Kiadó, 2001,48-50.
Nagy Boglárka: Párhuzamos életrajzok (Szabó Magda: Für Elise) Jelenkor. 2003.46. évfolyam. 9.
Olasz Sándor, Regénymúlt, regényjelen, Bp., Széphalom Könyvműhely, 2006,155.

137. szám

7

55

pontosabban regényként vagy önéletrajzként olvassa-e 16 . Németh Zoltán amellett érvel, hogy
a referenciális olvasást kezeljük a tapasztaló én fikciójaként, aki képes fikcióként olvasni, de
tapasztaló énjével képes észlelni a szerző és szöveg kapcsolódásait, a szöveg referenciális
hasadásait 17
Ezekre a hasadásokra Szabó Magda regényeinek figyelmes olvasásakor nem nehéz felfigyelni, ugyanis az állandó újraértelmezések, átértékelések miatt az implikált szerző személye, és azáltal az önéletírói tér bizonyos rétege a mozgás dinamizmusával jellemezhető. Tehát
mintha az előbb említett tendenciával egyszerre a regényekben megadott, biztosnak tekintett referenciák aláásása is folyna. Ilyen bizonytalanságot okoz például Cili felbukkanása 18 . A
probléma felfejtéséhez segítségünkre lehet Genette megjegyzése, aki hangsúlyozza, hogy a
regény narratív tartalma és a szerző élete között található bizonyos összefüggés, de ez nem
jelenti azt, hogy egyik magyarázatot adhat a másikra. Fontos kiemelnünk, hogy az elbeszélést
létrehozó narrációt nem szabad összetévesztenünk a szerző narrációjával, amelynek eredménye a regény 19 .
A szerző önmagára, a jelentésadás körülményeire vonatkozó megállapításai a regény
szövegvilágának a részét képezik: az életmű jellegzetes jellemvonása már a címadásnál hangsúlyosan jelentkezik: „A Régimódi történet Illés Endre keresztgyermeke. Az Ókút megjelenése után arra biztatott, írjak egy külön könyvet az anyámról. Vonzott és taszított a feladat,
védekeztem. Azt mondtam, ismerem ugyan az anyám élettörténetét, nemegyszer elmesélte,
de az nagyon régimódi történet. »Ez lesz a címe!« - közölte Illés Endre, és kiküldte a szerződést."
A szerző, akinek a tekintélyéről sokszor és sokat hallhatunk, nem a valóságos (nem a biográfia tárgya), hanem az implikált szerző. Találóan azt is mondhatjuk, hogy az implikált
szerző a valóságos szerző álruhája. (A valóságos olvasó ezzel szemben az implikált olvasó
konkretizációja)20. Talán a Szabó Magda-recepció legsajátosabb részének azt tarthatjuk,
hogy kritikusai a narrációs terminust több esetben megkerülve, mintegy saját értelmezési
terminológia létrehozásán fáradoznak, s ez determinálja a regényekről szóló kritikai beszédmód fogadtatását is. Visszatérve a konkrét műre, Kabdebó a címadásnál is megmutatkozó jelenséget úgy fogalmazza meg, hogy Szabó Magda saját regényeiben nem pusztán a kívülről néző szerkesztő szerepét tölti be, hanem a szövegben is benne élő „szókratészi értelemben önmagát megszervező-megépítő-hitelesítő daimón" 21 . Az idézett szövegrészletben Kabdebó az író és a daimón szétválasztásával él, de fontos hangsúlyozni, hogy a valós szerző nem

16

Szegedy-Maszák Mihály, „Minta a szőnyegen": A műértelmezés esélyei, Balassi Kiadó, Budapest, 1995,
31.

17

Németh Zoltán, A próza lázadása? (Korrekciók a '90-es évek magyar prózájában: fordulat a referencialitás felé) = Magyar próza az ezredfordulón: Rövidprózák és tanulmányok, szerk. Elek Tibor, Bárka - Békés Megyei Könyvtár Magyar Könyvtárosok Egyesülete, Gyulai Várszínház, 2 0 0 1 , 1 1 0 - 1 1 1 .

18

Szele Zsófia, Cili rejtélye, Árgus, 2 0 0 4 / 6, 77-78.

19

Gerard Genette, Az elbeszélő diszkurzus = Az irodalom elméletei, I, szerk. Thomka Beáta, JelenkorJPTE, Pécs, 1996, 64.

20

Paul Ricoeur, A szöveg és az olvasó világa = Válogatott irodalomelméleti tanulmányok, Bp„ Osiris
Kiadó, 1 9 9 9 , 3 1 5 - 3 3 6 .

21

Kabdebó Lóránt, Egy monográfia címszavai. = Salve, scriptor! szerk. Aczél Judit, Debrecen, 2 0 0 2 , 1 7 8 .

•

55

diákmelléklet

része a fiktív szövegvilágnak. Az író és a daimón szétválasztásakor tehát feltehetőleg az implikált szerzőt és a fiktív elbeszélőt érintő szintek érintkezésére gondolhatunk.
F i k c i ó s é s n e m fikciós m ű f a j i a l a k z a t o k

A valóság és a fikció dialektikája, állandó mozgása az irodalmi szövegek értelmezésekor
egyszerre jelent elméleti és gyakorlati problémát is. A kérdéskört kitágítja az, hogy ma már
olyan szövegeket is regényként olvasunk (a cím is erősíti ezt) amelyek beszédmódja, nyelvi
szerkezete a nem fikciós műfaji- és beszédalakzatokhoz tartozik. Az olvasói tudat narrativitásának folyamatos módosulását mutatják, hogy ezek a szövegek eltérő beszédmódjuk, nyelvi
szerkezetük miatt más korokban kirekesztődtek volna a formai kánonból 22 . A regénykonvenciót alakító szöveg szólamváltások hangsúlyos megjelenése, az eltérő szerzőségű feljegyzések, kommentárok, levelek, versek, naplóbejegyzések beékelése a szöveg működési mechanizmusát változtatják meg. Thomka szerint a regényben a biografikus dokumentumanyaghoz
tartozó, abból átvett fragmentumok a nem fikciós-fikciós diskurzusok közötti áthatolási
irányt jelzik. Jogosan vetődik fel a kérdés, hogy a sem műfajilag, sem az elbeszélő móduszukat illetően nem egységes feljegyzések, mint naplójegyzet, parabola/kommentár, mese, narráció, leírás, levél, vers eredményezhetnek-e többszólamúságot 23 . A következő ábra a regény
szövegén belül érzékelteti ezt az elmozdulást.

R E G É N Y
diskurzus
fikciós

•

azonos szerzőség

•

nem - fikciós
különböző

szerzőség

szerzőség

A forma és a szerzőség módosulása

A Régimódi történetben az intertextuális jelenségek tárgyalásakor már említett, eltérő szerzőségű szövegelemekre változatos példákat találhatunk. Szabó Magda Jablonczay Kálmán
Junior megtalált verseiből, naplóbejegyzéseiből, regénytöredékéből közel 20 oldal terjedelemben idéz. De emellett találhatunk részleteket például háztartási bejegyzésekről, kelen22
23

Thomka Beáta, Beszél egy hang: Elbeszélők, poétikák, Bp„ Kijárat Kiadó, 2001,11.
Thomka Beáta, Beszél egy hang: Elbeszélők, poétikák, Bp., Kijárat Kiadó, 2001,49.

137. szám

9

55

gyeadatokról is. Ezek az eltérő szerzőségű, történetbe ékelt szövegelemek, amellett, hogy a
szerzőség mechanizmusának működésén is módosítanak, a szövegben az emlékezet megőrzését, a múlt rekonstrukciójának sikerességét feltételezik. „Aztán meglett minden, amit kerestem.(...) Meglett a nagyapám novellás kötete, két füzet verse, sőt a naplója is, Jablonczay
dédanyám háztartási könyveivel együtt, amelyekből olyan pontosan rekonstruálhattam az
életüket és a szokásaikat, hogy csak a rend kedvéért kellett egyeztetnem a beírásokat a naplójegyzetekkel."
A regény esetében azt tapasztalhatjuk, hogy az idézett eltérő szerzőségű szövegrészek,
fragmentumok a nem-fikciós diskurzusok irányába való elmozdulást jelzik. A regényvilágban
ezek az elemek úgy hordozzák a „valóság vonásait", hogy a szereplők hangsúlyozottan valós
személyiségének rekonstruálásában vesznek részt, ha úgy tetszik, az elbeszélő-én referenciális olvasatának létjogosultságát erősítik.
A narráció idő- és térszerkezetei
Tudjuk, hogy a történetmondás az időbeliség fiktív modelljeit teremti meg, az idő benne
olyan megszokásszerű, mint a távlat a festészetben. Az időszerkezetet legalább kétféle szempontból lehet vizsgálni. Egyrészt a nem nyelvileg kifejezett, nyelvileg pontosabban, illetve
burkoltan megjelölt időbeliség, másrészt az olvasás, a megírás, a történet s az elbeszélés
időrendje, tartalma s gyakorisága között lehet különbséget tenni. A regényben az idő távlatának érzékeltetéséhez is érdemes figyelni a referenciák megalkotásának módját. Lényegében
az elbeszélő minden mozzanatot igyekszik a lehető legpontosabban megragadni. A már említett sajátosság, hogy önmagára nyomozóként, detektívként utal, szintén ezt segíti, azonban
érdemes arra is kitérnünk, hogy az elbeszélő nyomozóként való megjelenése az életmű többi
részével is összeköti a regényt 24 . Észrevehetően a referencia biztosításának gesztusa, a referenciák referenciákként való olvasása a szöveg alapvető narratív intenciója. Ezért töltenek be
a beékelt, eltérő műfajú és szerzőségű szövegelemek különösen fontos szerepet.
A narratív emlékezet a szövegben szinte az emlékezet kezdetéig visszanyúl, a történet
megőrizhetősége általi biztonságot a földrajzi, történelmi tények felhalmozott adatai szolgáltatják. A regény sebességarányaiban látható eltérések mutatkoznak, felismerhetjük a kivonatos elbeszélés bizonyos vonásait, a gyorsítás és az ellipszis vegyítését, hiszen a kezdő fejezet
néhány oldalán szinte a kőkorszaktól jutunk el a családtörténet kezdetéig. A narratív emlékezet hagyományos alapját képező sűrítés vagy összefoglalás jelenlétét 25 már az első fejezet
kezdő képeinél felfedezhetjük: „A szkéné, amelyen a Régimódi történet szereplői eljátszották
a szerepeiket, nem kicsi: Magyarország hajdani tiszántúli kerületének két vármegyéje: Békés
és Hajdú."
Az összetettebb időperspektíva átélése megtapasztalható a regényben is, sietünk leszögezni azonban, hogy a narrativitás nem annak a módja, ahogyan az ember általánosan, ha-

24
25

Csetri Lajos, Vázlatok Szabó Magda regényírásáról, Tiszatáj, 1971/1, 65-69.
Nemes Péter, Egy út története John Claire és a narratív emlékezet = Az elbeszélés módozatai, Narrativa
és identitás,
94-96.

szerk. józan Ildikó, Kulcsár Szabó Ernő, Szegedy-Maszák Mihály, Bp„ Osiris Kiadó, 2003,

5 ?

diákmelléklet

10

nem ahogyan a nyugati ember megtapasztalja és átéli az időt 26 . Egyszerre tapasztalhatjuk,
hogy a térbeli (vidék, tájegység) és időbeli összefüggések megjelenése a felidéző mechanizmusoknál fontos: Debrecen, Füzesgyarmat történeti hátterébe ágyazódik bele a családtörténet. A szkéné leírásának egyik alapvető szervező eleme a mozgás, illetve annak horizontálisnak tekinthető - Debrecen és környéke, Füzesgyarmat, Szeghalom - iránya. Az ország egy
adott térszeletén, kötött tájegységekhez (megyékhez) rögzített meglehetősen zárt közösségű
térszegletben mozgatott horizont síkja tehát zárt térkeretbe zsugorított. A regényben észlelt
idő- és térdimenzió még a narrációban észlelt sajátosság ellenére (az egymástól függetlenül
bekövetkezett események, asszociációk egymásra vonatkoztatása) az elemek elrendeződését, a cselekményív kibontását biztosítja. „Gacsáry Emma kelengyéje Várady-Szabó Lajos
debreceni boltjából érkezett, hogyan is sejthette volna Bányay Rákhel, hogy a patrícius kalmár Mária nevű lánya, akit Emma születése előtt két esztendővel a tárcsái fiatal kálvinista
pap a füstölgő Sárréten át vitt haza feleségének, három esztendővel ezelőtt, 1879-ben megszülte már azt az Elek nevű fiúcskát, aki Emma Lenke nevű lányának valamikor majd a férje
lesz."
A narratívumok észlelt sokrétűségére a mikro és makro szó használatával utalhatunk. A
makronarratívumok a nagy időszakokon átívelő eseményekre vonatkoznak 27 , a mikronarratívumok rövid periódusok történéseire utalnak. Jellegzetes, az önéletírói térbe tartozó regényekben hasonlóan működik az a narratív eljárás, ami révén a narrátor a történelem nagy
eseményeit a szereplők szűkebb terén belül, ahhoz vonatkoztatva értelmezi. A beágyazott,
azaz elbeszélésen belüli narratívumok fogalma (a különböző időbeli perspektívában megjelenő események egymásra vonatkoztatásának képessége) több kérdést is felvet. Megkockáztatható a feltevés, hogy akinek kiterjedtebb a kulturális ismereti háttere, vagy kifinomultabban érzékeli saját helyét a történelemben, nagyobb koherenciát képes teremteni a
narratívumok között 28 .
Ez a fajta elbeszélésmodell egyszerre jeleníti meg a nem hétköznapi eseményeket és a
mindennapi élet szerkezetét, illetve az alulnézeti és fölülnézeti történelmet 29 : „Májusban
lezajlik a világháború legiszonyúbb tengeri ütközete, (...) a német vezérkar 2414 halottat és
449 sebesültet ismer el, az elsüllyedt angol hajókon csaknem tízezer ember szolgált, ebből a
német rombolók százhetvenet mentenek meg, a többi vízbe fúl, illetve meghal a hajókon.
Majthényi Béluska és Tichy Béluska egyszerre kapják meg a tüszős mandulagyulladást, az
anyák nyugtalanok, baj van a gyógyszerellátással, a gyógyszerek beszerzése legkönnyebben
Szabó Elek útján intézhető, egyik sógora gyógyszerész."
Másrészről azonban azt is érzékeljük, hogy a kronologikus, az időbeli eseményeket logikus sorrendben felidéző narratív logikát egy alternatívként is nevezhető logika bontja meg, s
ezzel egyfajta fiktív idő- és (tér)tapasztalat megteremtése válik lehetővé.

26

N. Kovács Tímea, Előszó = Narratívák3, A kultúra narratívái, szerk. Thomka Beáta, Bp., Kijárat Kiadó,

27

Karén Halttunen, A kultúrtörténet és a narrativitás kihívása = Narratívák 8, Elbeszélés, kultúra,

1999,14.
történelem, szerk. Kisantal Tamás, 2009, 294.
28

Kenneth J. Gergen, Mary M. Gergen, A narratívumok és az én mint viszonyrendszer = Narratívák 5,
Narratív pszichológia,

29

szerk. László János, Thomka Beáta Bp., Kijárat Kiadó, 2 0 0 1 , 9 5 - 6 .

Vö.: Peter Bürke, Az eseménytörténet és az elbeszélés felélesztése = Narratívák 4, A történelem
poétikája, szerk.

THOMKA

Beáta, Bp., Kijárat Kiadó, 2 0 0 0 , 51.

142. szánt

11

9 9

Összegezve elmondhatjuk, hogy a Régimódi történet műfaji azonosításakor elhangzó három kulcsfogalom - családregény, önéletrajz, és emlékezés-technika - aktualizált értelmezése a regény működési mechanizmusaira képes rámutatni. A fikció határán egyensúlyozó
regénykonstrukció, a szerző biográfiai tényanyagával zsonglőrködő én-elbeszélő megjelenése számos irodalomelméleti kérdést indít el. A regényben tematizálódó intertextuális utalásrendszer a szereplők hiteles megkonstruálásában több szinten szerepet játszik. A történetmondás státuszának kijelölése, a megkonstruálódó narratív identitás működésének vizsgálata szintén a felsorolt problémakörhöz kötődik. A regénybe műfajilag eltérő szövegrészek
ékelődnek be. Ezek egyrészt a szerzőség egységét bontják meg, másrészt azonban a nemfikciós, fikciós diskurzusok közötti átjárhatóságot jelzik. A mű különböző struktúrái révén
létrejövő feszültségek, a forma és a szerzőség módosulása a szöveg felépítésében lemérhető
változásokhoz vezetnek. Az idézett eltérő szerzőségű szövegrészek a szereplők személyiségének rekonstruálásában is részt vesznek. A referenciák biztosításának gesztusa az idő- és
térszerkezet megalkotását is befolyásolja.

53

•

i¡
. íl®?
í-M
"Ks

T!-

S i KS'::/
'' •..: Kii"::.

• -faK
\ . " ; •
• „'-tv\ '
:: •
;

